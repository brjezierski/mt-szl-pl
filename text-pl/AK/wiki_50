<doc id="1856872" url="https://pl.wikipedia.org/wiki?curid=1856872" title="Królestwo Zety">
Królestwo Zety

Królestwo Zety – państwo istniejące od połowy XI wieku do II połowy XII wieku na terenach pomiędzy Górami Dynarskimi a Jeziorem Szkoderskim (obecnie teren Czarnogóry) zamieszkałych przez serbskie plemię Duklan.
Utworzone na tym terenie na przełomie VIII i IX wieku plemienne państwo nosiło pierwotnie nazwę Dukli. Na początku XI wieku zostało najpierw podbite przez Bułgarię, a następnie uzależnione od Bizancjum. Odrodzone w połowie XI wieku państwo zaczęto nazywać Zetą od nazwy rzeki wpadającej do Moračy, a z nią do Jeziora Szkoderskiego.
Dzieje polityczne.
Początki Zety.
Po śmierci władcy Dukli księcia Jana Włodzimierza w 1016 roku jego państwo zostało przyłączone do Bułgarii. W 1018 roku Bizantyńczycy dokonali ostatecznego podboju zachodniego carstwa bułgarskiego i przejęli hegemonię nad państwami serbskimi. Cesarz Bazyli II utworzył tem z siedzibą w Dubrowniku dla sprawowania władzy nad księstwami Primorja, w tym również Dukli. Księstwo Dukli odzyskało ograniczoną samodzielność. Na tronie książęcym zasiadł krewny Jana Włodzimierza Stefan Dobrosław, który uznał się lennikiem cesarza bizantyńskiego. Ośrodek jego państwa stanowił początkowo dwór w Papratnej, położony w pobliżu miasta Kotor, które uznało jego władzę. Z czasem centrum państwa przesunęło się na nizinę położoną wokół Skadaru, który został nową stolicą państwa.
Po śmierci Bazylego II w 1025 roku potęga Bizancjum w Dalmacji zaczęła słabnąć. Sukcesy zachodniego sąsiada, Stefana Wojsława, księcia Zahumla, w walce z Bizantyńczykami, skłoniły również Stefana Dobrosława do wystąpienia przeciw Bizancjum. W latach 1043-1050, wspólnie z synami, dwukrotnie pokonał dwóch wodzów bizantyńskich, a następnie także lennika bizantyńskiego, kolejnego władcę Zahumla Ljutovida i odebrał mu Trawunię. Wydarzenia te uznawane są za początek Zety.
Utworzenie królestwa.
Po śmierci Stefana Dobrosława, około 1052 roku, tron książęcy odziedziczył jego syn Michał I. Nowy książę związał się sojuszem z Bizancjum: otrzymał tytuł i pensję protospathara oraz krewniaczkę cesarza za żonę. Został też wpisany na listę "sojuszników i przyjaciół Romejów". Nie przeszkodziło mu to wykorzystać osłabienia pozycji Bizancjum na Bałkanach w wyniku klęski pod Mantzikertem w 1071 roku i osadzić na stolicy wielkożupańskiej w Raszce swego syna Petrisława. Michał wspomógł również powstanie w macedońskim Skopje przeciw Bizancjum, mając nadzieję osadzić drugiego z synów na tronie carów Bułgarii. Powstańcy mieli bowiem zamiar wskrzesić carstwo Samuela. Powstanie zakończyło się klęską. Książę Michał utracił władzę nad Raszką i musiał przy pomocy floty weneckiej uwalniać syna Konstantyna Bodina, uwięzionego przez Bizantyńczyków w odległej Antiochii.
Po tym doświadczeniu Michał zaczął szukać sojuszników w walce z Bizancjum. Uzyskał poparcie papieża i jego lenników Normanów włoskich. W 1077 roku papież Grzegorz VII przysłał mu insygnia koronacyjne. Tak doszło do utworzenia pierwszego królestwa na ziemiach serbskich. Michał, a potem jego syn Konstantyn Bodin, zabiegali o utworzenie niezależnej od Dubrownika czy Splitu katolickiej metropolii kościelnej z ośrodkiem w Barze. Wśród duchowieństwa Zety i w miastach górnej Dalmacji dominowała kultura łacińska. Nawet powstały w języku słowiańskim żywot świętego Jana Włodzimierza, został w XI wieku przełożony na łacinę. Kościół Zety został w 1051 roku objęty reformą przyjętą na synodzie lateraneńskim, co umacniało jedność i odrębność młodego królestwa.
Apogeum potęgi.
W 1081 roku, po śmierci Michała, tron objął Konstantyn Bodin. Wykorzystał najazd Normanów na Bizancjum, by przyłączyć do swego królestwa ziemie serbskie pozostające dotąd pod zwierzchnictwem bizantyńskim: Raszkę, Bośnię i Zahumle. W Raszce osadził żupanów ze swego dworu: Wukana i Marka, którzy założyli nową dynastię żupanów Raszki (pochodził z niej między innymi Stefan Nemania). W sąsiedniej Bośni władzę objął namiestnik Bodina, który otrzymał tytuł bana – nadawany zarządcom terytoriów przygranicznych. W 1089 roku Konstantyn Bodin uzyskał od papieża Klemensa III bullę ustanawiającą nową metropolię kościelną ze stolicą w Barze, obejmującą całe królestwo Zety – poza Barem obejmowała on diecezje: Kotor, Ulcinj, Svač, Skadar, Drivar, Pilot, Bośnia, Serbia i Trebinje. U schyłku panowania w 1096/1097 roku Bodin podejmował w swej stolicy Skadarze krzyżowców pierwszej wyprawy, którzy pod wodzą Rajmunda z Tuluzy przechodzili przez Dalmację w drodze do Konstantynopola. Konstantyn Bodin zmarł w 1101 roku. Po jego śmierci państwo pogrążyło się w wojnie domowej, w której walkę o tron podjęli bracia rodzeni i przyrodni Bodina, a także przedstawiciele bocznej gałęzi panującej dynastii wywodzący się od stryja Bodina Radosława.
Walki o władzę.
Po śmierci Bodina władzę w państwie objął, przyrodni brat Bodina Dobrosław, urodzony z Greczynki, pozbawiając tronu syna Bodina Michała. Władzy jego nie uznali synowie Radosława. Jeden z nich, Kočapar zbiegł do Raszki. Wielki żupan Raszki Wukan skorzystał z okazji do zrzucenia zwierzchnictwa zeckiego. W bitwie nad Moračą pokonał wojska Dobrosława, a na tronie Zety osadził Kočapara Radoslavljevicia. Gdy ten okazał się zbyt samodzielny, Wukan pozbawił go tronu i osadził na nim swego zięcia Włodzimierza – bratanka Bodina i Dobrosława. Włodzimierz panował w Zecie od około 1102 do 1115 roku. Gdy Wukan w 1106 roku został pokonany przez Bizancjum, w Zecie podniosła głowę opozycja, na czele której stanęła wdowa po Bodinie, królowa Jakwinta. Królowa otruła podobno króla Włodzimierza, aby utorować drogę do tronu swemu synowi Jerzemu Bodinoviciowi (1115-1118). Król Jerzy zawarł przymierze z Uroszem I, następcą Wukana na stolicy wielkożupańskiej w Raszce, aby wspólnie przeciwstawić się zbiegłym do Bizancjum potomkom Radosława. Bizancjum w tych zmaganiach okazało się silniejsze i przy pomocy wojska osadziło na tronie Zety Grubeszę Branislavljevicia (1118-1125) wnuka Radosława.
Upadek.
Zmiana władzy zapoczątkowała okres krwawych walk wewnętrznych pomiędzy stronnikami Bizancjum a obozem popieranym przez żupanów Raszki. Grubesza zginął w wojnie węgiersko-bizantyńskiej. Po jego śmierci tron odzyskał ponownie Jerzy (1125-1131). Jerzy został ostatecznie pokonany i uwięziony przez Bizantyńczyków, a na tronie Zety został osadzony przez wodza bizantyńskiego brat Grubeszy Gradihna Branislavljević (ok. 1131-1142). W okresie jego panowania Zeta wciąż jeszcze pozostawała rozległym państwem obejmującym oprócz dawnej Dukli również Trawunię, chociaż wedle słów Popa Duklanina: "prawie całkowicie wyniszczonym i wyludnionym". Syn i następca Gradinhy, Radosław zrezygnował z tytułu królewskiego tytułując się już tylko kneziem zeckim. Zaatakowany przez żupana Raszki Urosza II utracił 2/3 terytorium. Wezwani na pomoc Bizantyńczycy zmusili Urosza do ucieczki w góry. Po zwycięstwie bizantyńskim nad połączonymi siłami serbsko-węgierskimi nad rzeką Tarą w 1150 roku władza Radosława nad Zetą została na krótki czas odbudowana. W 1162 roku wezwany przez opozycję wielki żupan Raszki Desa odebrał mu prawie całe państwo, pozostawiając wąski pas wybrzeża od Kotoru do Skadaru. Wkrótce po 1166 roku miasta te odebrał mu cesarz Manuel Komnen, tworząc w dawnej Zecie bizantyński okręg administracyjny zarządzany przez duksa Dalmacji i Dioklei rezydującego w Kotorze, Barze lub Skadarze. Kneź Radosław władał już tylko na dworze i w pozostawionych mu prywatnych posiadłościach. W 1189 roku te pozostałości po królestwie Zety jak i dukat bizantyński przyłączył do swego państwa wielki żupan Raszki Stefan Nemania.
Społeczeństwo.
Na czele społeczeństwa zeckiego stał książę i otaczający go możni: bani, żupani, później także bojarzy ("boljari") i "vlasteli". Oprócz możnowładców istniała liczna warstwa drobnych rycerzy zwanych: "vojnici" lub "vlastelici". Przez długi czas utrzymywała się również wolna ludność wiejska żyjąca we wspólnotach terytorialnych. Król dysponował całą ziemią i zamieszkującą ją ludnością przekazując ją w drodze nadań Kościołowi lub możnym. Powstała w ten sposób nowa warstwa ludności chłopskiej zależnej przywiązana do ziemi, zwana "meropsami" lub z grecka "parikami". Możnowładcy we własnych dworach gospodarowali przy pomocy ludności niewolnej - "otroków". Grupa ta w ciągu XI i XII wieku stale rosła, powiększana przez zubożałych wieśniaków oddających się w niewolę możnych lub Kościoła jako "serwowie".
Miasta położone w nadmorskiej części Zety: Skadar (nad Jeziorem Szkoderskim), Ulcinj, Budva i Kotor cieszyły się znaczną autonomią. Stare, rzymskie niegdyś miasta zamieszkiwała w sporej liczbie ludność romańska stopniowo ulegająca slawizacji. Władza w miastach należała do potomków późnorzymskiej arystokracji municypalnej i możnych Słowian, którzy dość licznie osiedlali się w miastach.
Organizacja państwa.
Na czele państwa stał król, który w swoich rządach opierał się na radzie złożonej z urzędników i wyższego duchowieństwa – zwanej "sabor". Pewne prerogatywy zachował również ogół wojowników (Pop Duklanin nazywa go "ludem", łac.: "populus"), który gromadził się na ogólnych zebraniach ludności wolnej i możnowładców. Do końca XII wieku do kompetencji zgromadzenia należało prawo wyboru nowego władcy spośród dynastii panującej oraz decyzje w sprawie wojny i pokoju. Stopniowo zgromadzenia zaczęto zwoływać coraz rzadziej, aż całkowicie zanikły.
Państwo dzieliło się na 4 prowincje zarządzane przez Banów i położone wewnątrz kraju liczne żupanie zarządzane przez żupanów i ich pomocników oraz zastępców setników. Żupanie nazywano: "strana", "oblast", "predeo" a nawet "reka". Dzieliły się one na setki, a także na żupy lub na mniejsze od nich "sela" tworzące wspólnoty miejskie. Mniejsze żupanie obejmujące najwyżej 1 żupę, obejmowały zazwyczaj jedną dolinę rzeczną, tworząc jedną wspólnotę terytorialną. Banowie władający prowincjami mieli na swe rozkazy po 7 setników, którzy sprawowali w ich imieniu sądy i pobierali daniny. Głównym źródłem dochodów króla i możnowładców były daniny i powinności wolnej ludności wiejskiej, którymi król dzielił się ze swymi pomocnikami. Banowie i ich urzędnicy mieli prawo do połowy dochodu z danin, podczas gdy żupani tylko do trzeciej część dochodu. Reszta miała być przekazywana na dwór królewski, często jednak były to wielkości znacznie niższe. W rzeczywistości bowiem lokalni dygnitarze byli niemal udzielnymi władcami, niezbyt lojalnymi wobec swego zwierzchnika. Dochód przekazywany władcy szedł na potrzeby dworu, aparatu administracji i drużyny królewskiej.
Kultura Zety.
Architektura.
Z budownictwa zeckiego zachowały się ruiny twierdzy wraz z bramą w Starym Barze oraz szczątki pałacu w Krainie przy kościele św. Bogurodzicy na południe od Jeziora Szkoderskiego. Z architektury kościelnej przetrwały: trójnawowa bazylika św. Piotra de Campo pod Trebinjem i św. Archanioła na Prevalce. Rozwiniętą architekturę romańską tego okresu reprezentuje trójnawowa bazylika św. Trifuna w Kotorze wzniesiona w 1166 roku.
Piśmiennictwo.
Z terenu Zety pochodzi najstarsza kronika serbska "Latopis Popa Duklanina". Autor - anonimowy duchowny (pop) napisał swe dzieło w latach 60. XII wieku. Należał do kleru metropolii zeckiej w Barze. W swej kronice wykorzystał najstarsze zabytki miejscowego piśmiennictwa: "Genealogię książąt trebińskich", legendy o powstaniu Dubrownika i jego założycielu księciu Sylwestrze i "Żywot św. Jovana Władimira". Latopis opowiada dzieje legendarnej, ogólnosłowiańskiej dynastii Svevaldiciów, wywodzącej się od Svevalda, syna króla gockiego Ostroila, brata Totili. Dzieło zostało napisane w języku starosłowiańskim a następnie przetłumaczone na łacinę.
W XI i XII wieku łacina wyparła w Zecie wcześniejsze piśmiennictwo głagolickie lub cyrylickie, które przetrwało w Raszce i w Bośni. W języku łacińskim były ryte napisy na murach miejskich i w kościołach Baru. Po łacinie sporządzano również dokumenty i zapiski.

</doc>
<doc id="1856874" url="https://pl.wikipedia.org/wiki?curid=1856874" title="Międzynarodowy Konkurs Sztuki Choreograficznej im. Sergiusza Diagilewa">
Międzynarodowy Konkurs Sztuki Choreograficznej im. Sergiusza Diagilewa

Międzynarodowy Konkurs Sztuki Choreograficznej im. Sergiusza Diagilewa – międzynarodowy festiwal sztuki choreograficznej.
Festiwal został zainicjowany w 2002 przez Alexandra Azarkevitcha, odbywa w grudniu w Teatrze Wielkim w Łodzi, w 2009 roku była to jego IV edycja. Statuetkę "Bursztynowego Fauna" otrzymują najlepsi twórcy tanecznych aranżacji. Organizatorem Konkursu jest Międzynarodowe Stowarzyszenie Promocji Sztuki Choreograficznej im. Sergiusza Diagilewa.

</doc>
<doc id="1856875" url="https://pl.wikipedia.org/wiki?curid=1856875" title="Centuria (rzeka)">
Centuria (rzeka)

Centuria – rzeka mająca źródło w lesie leżącym na terenie gminy Ogrodzieniec w województwie śląskim, a ujście do Białej Przemszy – jest jej dopływem prawobrzeżnym (dorzecze Wisły). 
Źródła rzeki.
Źródła rzeki położone są na wysokości 345 m n.p.m., w dolinie porośniętej lasem sosnowym. Woda źródlana w ilości 20-70 l/s wypływa z grubej warstwy piasków. Nisza źródliskowa jest płaska i otoczona wysokimi, stromymi, piaszczystymi zboczami. Zespół źródeł rzeki jest uznany za pomnik przyrody nieożywionej na mocy rozporządzenia wojewody śląskiego z 3 czerwca 2004 roku (t.j. Dz. Urz. Woj. Śl. nr 50 z 2004 r., poz. 1580) w celu ochrony cennego przyrodniczo zespołu źródeł rzeki Centurii. Powierzchnia objęta ochroną wynosi 1,23 ha i znajduje się na terenie Parku Krajobrazowego Orlich Gniazd. 
Centuria tworzy w pobliżu swoich źródeł liczne rozlewiska i mokradła, które stanowią doskonałe siedlisko dla zróżnicowanej roślinności wodno-błotnej. W źródliskach Centurii występuje warzucha polska – zagrożony endemit polski wpisany do Polskiej Czerwonej Księgi Roślin.
W Centurii występuje również bardzo rzadki minóg strumieniowy.

</doc>
<doc id="1856878" url="https://pl.wikipedia.org/wiki?curid=1856878" title="Tuzła (mierzeja)">
Tuzła (mierzeja)

Tuzła – mierzeja stanowiąca część Półwyspu Tamańskiego w Cieśninie Kerczeńskiej, pomiędzy Półwyspem Krymskim a Krajem Krasnodarskim w Rosji.
W 1925 roku w czasie silnego sztormu mierzeja została przerwana, w wyniku czego powstała wyspa Tuzła. W 1954 roku została ona włączona wraz z Krymem w skład Ukraińskiej Republiki Socjalistycznej, będącej częścią ZSRR, podczas gdy reszta mierzei pozostała w Rosyjskiej FSRR. W październiku 2003 roku wyspa Tuzła stała się zarzewiem konfliktu pomiędzy Ukrainą a Rosją. Rosjanie rozpoczęli budowę grobli, w celu odtworzenia dawnego kształtu mierzei i połączenia Półwyspu Tamańskiego z wyspą. Do zatrzymania prac i porozumienia w sporze doszło w grudniu 2003 roku, przy czym Rosja uznała zwierzchność Ukrainy nad wyspą.
Od lat dziewięćdziesiątych XX wieku Rosja planowała zbudować most nad Cieśniną Kerczeńską. Jedną z możliwości było wykorzystanie w tym celu mierzei Tuzły wraz wyspą Tuzłą. Ta opcja została ostatecznie zrealizowana po zajęciu Krymu przez Rosję w 2014 roku.

</doc>
<doc id="1856879" url="https://pl.wikipedia.org/wiki?curid=1856879" title="Dyskografia Aly &amp; AJ">
Dyskografia Aly &amp; AJ



</doc>
<doc id="1856880" url="https://pl.wikipedia.org/wiki?curid=1856880" title="U-220">
U-220

U-220 – niemiecki okręt podwodny (U-Boot) z okresu II wojny światowej.
Historia.
U-220 był dużym podwodnym stawiaczem min typu X B. Jak wszystkie osiem jednostek typu został zbudowany w stoczni Krupp Germaniawerft w Kilonii. Zamówienie na okręt złożono 6 sierpnia 1940 roku. U-220 został zwodowany 16 stycznia, a do służby w Kriegsmarine wszedł 27 marca 1943 roku.
Na czas szkolenia okręt został przydzielony do 4. U-Flotille bazującej w Stettin. 1 września 1943 roku U-220 wszedł w skład 12 U-Flotille z Bordeaux. Przez cały okres służby w Kriegsmarine dowódcą okrętu był Oblt. Bruno Barber.
U-220 odbył jeden patrol bojowy na Atlantyku. Wypłynął z Bergen 8 września 1943 roku, kierując się w stronę Nowej Fundlandii, gdzie wykonał zadanie postawienia przenoszonych min. Następnie skierował się na centralny Atlantyk, gdzie miał zaopatrywać w paliwo, uzbrojenie i żywność inne niemieckie okręty podwodne. Jedynym zaopatrzonym przez U-220 U-Bootem był U-603. 16 października dwóch członków załogi zostało zmytych przez fale z pokładu okrętu i utonęło w oceanie.
Rankiem 28 października 1943 roku piloci dwóch samolotów z lotniskowca eskortowego USS „Block Island” (CVE-21), patrolującego w składzie TG 21.16 akwen na północ od Azorów: Grumman Avenger (por. F. R. Murray) oraz Grumman Wildcat (chor. G. L. Handshuh) wykryli wynurzony U-220 i przypuścili atak z broni pokładowej oraz bombami głębinowymi. W wyniku ataku U-220 zatonął wraz z całą załogą (54 marynarzy).
Na minach postawionych przez U-220 u wybrzeży Nowej Fundlandii zatonęły 19 października 1943 roku dwa statki z konwoju WB-65: „Delisle” i „Penolver” o łącznym tonażu 7199 BRT.

</doc>
<doc id="1856881" url="https://pl.wikipedia.org/wiki?curid=1856881" title="Skryptor">
Skryptor



</doc>
<doc id="1856883" url="https://pl.wikipedia.org/wiki?curid=1856883" title="Jan Liwacz">
Jan Liwacz

Jan Liwacz (ur. 4 października 1898 w Dukli, zm. 22 kwietnia 1980 w Bystrzycy Kłodzkiej) – mistrz kowalstwa artystycznego, więzień obozu koncentracyjnego Auschwitz, wykonawca liter do napisu nad główną bramą wjazdową – "Arbeit macht frei", jednego z symboli tego obozu.
Życiorys.
Zatrzymany i aresztowany 16 października 1939 w Bukowsku, osadzony w więzieniach w Sanoku, Krośnie, Krakowie i Nowym Wiśniczu; do Auschwitz trafił 20 czerwca 1940 i otrzymał tam numer obozowy 1010. Przydzielony został jako ślusarz do komanda zajmującego się wykonywaniem elementów wyposażenia obozu (krat, balustrad, poręczy, żyrandoli itp., a także figury Bachusa na lampach nad wejściami do baraku 22 [?], gdzie mieściła się kantyna obozowa). Spod jego ręki wyszły także liczne przedmioty wykonywane na zamówienie oficerów SS. Podczas jednej z wizyt kuźnię odwiedził Heinrich Himmler. Specjalnym zadaniem było wykonanie – 12 znaków zodiaku. Będąc niezastąpionym w swej pracy, wykorzystywał swoje wpływy i pomagał innym więźniom. Spędził łącznie pięć tygodni w bunkrze bloku nr 11 („Bloku Śmierci”), osadzany tam dwukrotnie: w czerwcu 1942 i w marcu 1943. 6 grudnia 1944 przeniesiony do Mauthausen-Gusen (podobozy w Melk i Ebensee).
Po wyzwoleniu obozu w Ebensee (6 maja 1945) wrócił do kraju wraz z kolegą, współwięźniem z Auschwitz, Alfonsem Wroną i osiedlił się na Ziemiach Zachodnich w Bystrzycy Kłodzkiej. Podjął pracę w tamtejszej kuźni, należącej wówczas do rodziny Paula Wolfa. Po wyjeździe rodziny Wolfów do Niemiec w 1946 pracował tam nadal, wykonując prace z dziedziny kowalstwa artystycznego. Między innymi w roku 1953 wykonał – nieodpłatnie, w darze dla miasta – kute ogrodzenie figury św. Trójcy i tzw. podwyższenia na bystrzyckim placu Wolności (rynku). Po przejściu na emeryturę nauczał kowalstwa artystycznego w miejscowej szkole zawodowej. Zmarł w 1980 i pochowany został w Bystrzycy Kłodzkiej.
W roku 2008, w 110-lecie urodzin Jana Liwacza, otwarto w Bystrzycy Kłodzkiej wystawę poświęconą jego życiu i działalności. Od tego czasu trwają starania o przywrócenie wykonanej przez niego balustrady na bystrzyckim Placu Wolności.
30 września 2019 roku w Nadolu na ścianie Domu Ludowego odsłonięto tablicę upamiętniającą jego postać.

</doc>
<doc id="1856884" url="https://pl.wikipedia.org/wiki?curid=1856884" title="Trzebyczka (potok)">
Trzebyczka (potok)

Trzebyczka ("Wysiłka") – potok, lewostronny dopływ Czarnej Przemszy o długości 15,1 km i powierzchni zlewni 50,87 km².
Źródła potoku znajdują się w gminie Łazy, skąd wpływa on na teren Dąbrowy Górniczej i uchodzi do Czarnej Przemszy w Wojkowicach Kościelnych.
Nad brzegami Trzebyczki, przepływającej przez dzielnicę Dąbrowy Górniczej, Antoniów – utworzono użytek ekologiczny Bagna w Antoniowie. Dolina potoku mimo częściowego odkształcenia stosunków wodnych prezentuje wysoką wartość przyrodniczą. Są to obszary wodno-błotne i zabagnione, stanowiące siedliska wielu zanikających gatunków roślin i zwierząt. Przy brzegach dawnego koryta potoku powstają zbiorowiska łęgowe.

</doc>
<doc id="1856885" url="https://pl.wikipedia.org/wiki?curid=1856885" title="Nokardioza">
Nokardioza

Nokardioza - rzadkie zakażenie wywoływane przez drobnoustroje z rodzaju "Nocardia" - ściśle tlenowe, Gram-dodatnie bakterie przybierające kształt delikatnych, rozgałęzionych nitkowatych form. Występują powszechnie w glebie, czasem mogą zostać wyizolowane z plwociny osób zakażonych. Nokardioza występuje w 2 odmianach: nokardioza płucna wywoływana przez drobnoustrój "Nocardia asteroides" oraz nokardioza podskórna wywoływana przez "Nocardia brasiliensis". Leczenie zwykle sulfonamidami.

</doc>
<doc id="1856887" url="https://pl.wikipedia.org/wiki?curid=1856887" title="Łukian Kobyłycia">
Łukian Kobyłycia

Łukian Kobyłycia (ukr. Лук'я́н Кобили́ця, ur. 1812 we wsi Płoska, zm. 24 października 1851) – bukowiński działacz społeczny, jeden z przywódców chłopskich buntów na Bukowinie w okolicach Putyły (1843–1844 i 1848–1849), poseł do parlamentu austriackiego w 1849.
Urodził się w rodzinie chłopa pańszczyźnianego. W 1839 został wybrany przedstawicielem gromad chłopskich, reprezentującym ich interesy. W końcu 1843 chłopi 22 wsi na Bukowinie odmówili odrabiania pańszczyzny, wysuwając jednocześnie żądania utworzenia ukraińskich szkół, wolnego dostępu do lasów i pastwisk, oraz nadania statusu chłopów państwowych. W marcu 1844 bunt został zlikwidowany przez wojska austriackie, a Kobyłycia aresztowany
Podczas Wiosny Ludów bukowińscy chłopi wybrali go na posła do parlamentu austriackiego. W parlamencie walczył o autonomię dla Bukowiny i przyłączenie jej do Galicji, żądał zniesienia pańszczyzny i oddania chłopom ziemi bez wykupu. W listopadzie 1848 na wiecach wzywał chłopów do powstania. Chłopskie wystąpienia pod jego przywództwem trwały do lata 1849.
W kwietniu 1850 został aresztowany w Żabiem. Ciężko zachorował w więzieniu, w 1851 został skierowany przez władze austriackie pod policyjny nadzór do Gura Humorului, gdzie zmarł.

</doc>
<doc id="1856888" url="https://pl.wikipedia.org/wiki?curid=1856888" title="Duklja">
Duklja



</doc>
<doc id="1856889" url="https://pl.wikipedia.org/wiki?curid=1856889" title="Ponurnikowate">
Ponurnikowate

Ponurnikowate ("Tapinellaceae" C. Hahn) – rodzina podstawczaków zaliczana do rzędu borowikowców ("Boletales"), której typem nomenklatorycznym jest ponurnik ("Tapinella").
Charakterystyka.
Grzyby należące do tej rodziny to saprotrofy rozwijające się w drewnie. Wytwarzają mięsiste owocniki o ekscentrycznym trzonie, bocznie przyrośnięte lub rozpostarte na substracie. Ich hymenofor przypomina rozgałęzione i anastomozujące blaszki. Zarodniki ponurnikowatych są eliptyczne, gładkie.
Taksonomia.
Rodzina ta została utworzona przez Christopha Hahna w artykule "Studien zur Systematik der Paxillaceae", opublikowanym w „Sendtnera” z 1999 r., na podstawie wcześniejszej propozycji Marcela Locquina z 1984 r:
Rodzina "Tapinellaceae" jest zaliczana według "Index Fungorum" do rzędu "Boletales" i należą do niej rodzaje:

</doc>
<doc id="1856891" url="https://pl.wikipedia.org/wiki?curid=1856891" title="Tapinellaceae">
Tapinellaceae



</doc>
<doc id="1856892" url="https://pl.wikipedia.org/wiki?curid=1856892" title="Polus pritiażenija">
Polus pritiażenija

Polus pritiażenija () – trzeci album studyjny ukraińskiej piosenkarki Tiny Karol, wydany 21 grudnia 2006 roku nakładem wytwórni Astra Records.

</doc>
<doc id="1856894" url="https://pl.wikipedia.org/wiki?curid=1856894" title="Mychajło Duda">
Mychajło Duda

Mychajło Duda, ps. „Hromenko” (ur. 21 listopada 1921 w Srokach Lwowskich, zm. 7 lipca 1950 koło wsi Taniawa niedaleko Bolechowa) – ukraiński dowódca wojskowy, porucznik UPA.
Życiorys.
Członek OUN od 1937, w 1939 skierowany na szkolenie dywersyjne do Niemiec, gdzie w 1941 wstąpił do batalionu „Roland”.
W UPA od 1943, najpierw jako instruktor w szkole podoficerskiej, od czerwca 1944 organizator UPA na Pogórzu Przemyskim i w Bieszczadach. W jesieni 1944 oddziały UPA na tym terenie zostały rozformowane, a ich partyzanci skierowani do wiejskich samoobron. Powtórnie zostały sformowane w sierpniu-wrześniu 1945, po rozpoczęciu przymusowych wysiedleń ludności ukraińskiej do ZSRR.
Był jednym z dowodzących podczas napadu w nocy z 19 na 20 kwietnia 1945 roku na wieś Borownica, gdzie zginęło i zostało zamordowanych około 60 Polaków, w tym 17 kobiet i 9 dzieci.
Od sierpnia 1945 był dowódcą sotni „Udarnyky 3” (95), należącej do 2 kurenia „Udarnyky”, pod dowództwem „Bajdy”. 22 października 1945 został poważnie ranny podczas ataku na Kuźminę. 14 czerwca 1947 sotnia przekroczyła granicę polsko-czechosłowacką i przebiła się przez Czechosłowację i Austrię do amerykańskiej strefy okupacyjnej w Niemczech (10 września 1947).
W latach 1948–1949 był członkiem Misji UPA. 31 maja 1950 dowodził 4-osobową grupą kurierów, która została zrzucona na spadochronach na terytorium sowieckiej Ukrainy w rejonie Bolechowa. W czasie skoku spadł na drzewo, łamiąc nogę. 7 lipca 1950 wraz z drugim skoczkiem zostali osaczeni przez grupę pościgową MGB i po krótkiej walce popełnili samobójstwo.
Według Grzegorza Motyki uważany był za jednego z najzdolniejszych dowódców UPA działających na terenie współczesnej Polski. Kawaler Złotego Krzyża Zasługi Bojowej I klasy, nadanego mu pośmiertnie.

</doc>
<doc id="1856898" url="https://pl.wikipedia.org/wiki?curid=1856898" title="Kliwia pomarańczowa">
Kliwia pomarańczowa



</doc>
<doc id="1856900" url="https://pl.wikipedia.org/wiki?curid=1856900" title="Jaz Opatowice">
Jaz Opatowice

Jaz Opatowice ("Jaz Opatowicki") – jaz z zamknięciem sektorowym, położony we Wrocławiu, wybudowany w ramach Stopnia Wodnego Opatowice w Bartoszowicko–Opatowickim Węźle Wodnym. Jaz piętrzy wody rzeki Odry na jej górnym odcinku, tzw. "Górnej Odrze Wrocławskiej". Położony jest w 245,035 km biegu rzeki. Obecny jaz, to konstrukcja, której budowa zakończyła się w 1985 roku. W 2012 roku istniejący jaz sektorowy przebudowano na jaz klapowy, jednocześnie rozbudowana została przepławka dla ryb oraz wyremontowano obiekty towarzyszące.
Powyżej niego, około 80 m na wschód, znajduje się stary jaz Opatowice – jaz kozłowo-iglicowy, obecnie zatopiony; ponad wodą widoczny jest zarośnięty filar tego jazu, a sam jaz (kozły) pozostaje złożony na betonowym wale, zabudowanym na dnie rzeki (jaz jest w całości widoczny w czasie niżówki). Jaz ten wybudowany był w ramach II kanalizacji Odry w 1916 roku; posiadał kozły podnoszone za pomocą ruchomej wciągarki linowej. Pojazd ten był mobilny – poruszał się po torze o szerokości 800 mm i stacjonował na terenie obecnie należącym do IMGW (gdy był potrzebny, przetaczano go po szynach przez wał przeciwpowodziowy aż do samego jazu – tam zakotwiczano o wkopane w ziemię stalowe haki i rozpoczynano procedurę podnoszenia kozłów wału – pozostałości po hakach wciąż można znaleźć w trawie przed przyczółkiem jazu). Po 1997 roku wciągarkę odremontowano i ustawiono za bramą bartoszowickiego oddziału IMGW w charakterze pomnika techniki.
Wcześniej istniał tu jaz wybudowany w 1896 roku na "Przekopie Bartoszowicko–Szczytnickim" wykonanym w latach 1531–1555.
Funkcje.
Jaz reguluje stany wody, współpracując z Jazem Bartoszowice:
Na rzece:
Jaz przegradza koryto:
"Odra":
Charakterystyka.
"Jaz Opatowice" jest to jaz trójprzęsłowy, światło każdego z przęseł wynosi 32 m, co daje łącznie 96 m światła dla przepływu wody, długość całkowita konstrukcji wynosi 103,78 m. Spad wynosi 2,00 m (spad przy normalnym piętrzeniu wynosi 2,46 m). Jaz ma możliwość przeprowadzenia przepływu o wielkości 580 m³/s. Został wykonany w technologii żelbetowej. Wyposażony jest w każdym przęśle w zamknięcie sektorowe. W korpusie jazu przebiega podwodna galeria dla potrzeb jego obsługi. Jaz wyposażony jest w kilka systemów: odmrażania, wentylacyjny, odwadniania i płukania. Inne elementy jazu to budynek, w którym znajduje się sterownia jazu, przepławka dla ryb, oraz most jazowy, udostępniony do ruchu pieszego i rowerowego, zapewniający komunikację z "Wyspą Opatowicką".

</doc>
<doc id="1856908" url="https://pl.wikipedia.org/wiki?curid=1856908" title="Ruski Batalion Strzelców Górskich">
Ruski Batalion Strzelców Górskich

Ruski Batalion Strzelców Górskich ( lub "Russiches Frey-Corps") – batalion piechoty Armii Cesarstwa Austriackiego.
Jednostka złożona z Rusinów została sformowana na początku 1849 we Lwowie z inicjatywy Głównej Rady Ruskiej. Jej zadaniem miała być ochrona przełęczy karpackich przed przedostawaniem się powstańców węgierskich do Galicji. 
Do oddziału zgłosiło się 3460 ochotników, z których przyjęto 1410. W kwietniu 1849 utworzono z nich batalion, podzielony na 6 kompanii (sotni). Większość oficerów była narodowości ruskiej, batalion otrzymał również specjalne mundury. Do września 1849 przebywał na szkoleniu we Lwowie, następnie skierowano go do Koszyc, gdzie w związku z upadkiem powstania węgierskiego prowadził służbę wartowniczą. Żołnierzom Batalionu wyjaśniano, że przyczyną powołania oddziału „jest ogólna potrzeba państwa, potrzeba cesarza, potrzeba porządku zakłóconego przez wrogów”. Postawiono im za wzór Słowaków, również walczących z powstaniem węgierskim ("powstanie wrześniowe"). 
3 stycznia 1850 batalion został w Przemyślu zdemobilizowany.

</doc>
<doc id="1856911" url="https://pl.wikipedia.org/wiki?curid=1856911" title="Petrislav">
Petrislav



</doc>
<doc id="1856912" url="https://pl.wikipedia.org/wiki?curid=1856912" title="Gigaspermataceae">
Gigaspermataceae



</doc>
<doc id="1856917" url="https://pl.wikipedia.org/wiki?curid=1856917" title="Parafia św. Heleny w Chicago">
Parafia św. Heleny w Chicago

Parafia św. Heleny w Chicago (ang. "St. Helen's Parish") – parafia rzymskokatolicka położona w Chicago w stanie Illinois, Stany Zjednoczone.
Jest ona wieloetniczną parafią w północno-zachodniej dzielnicy Chicago, z mszą św. w j. polskim dla polskich imigrantów.
Parafia została poświęcona św. Helenie.

</doc>
<doc id="1856921" url="https://pl.wikipedia.org/wiki?curid=1856921" title="Parafia św. Floriana w Chicago">
Parafia św. Floriana w Chicago

Parafia św. Floriana w Chicago (ang. "St. Florian's Parish") – parafia rzymskokatolicka położona w Chicago w stanie Illinois, Stany Zjednoczone.
Jest ona wieloetniczną parafią w południowo-wschodniej dzielnicy Chicago dla polskich imigrantów.
Parafia została poświęcona św. Florianowi.

</doc>
<doc id="1856925" url="https://pl.wikipedia.org/wiki?curid=1856925" title="Jaskinia Biała">
Jaskinia Biała

Jaskinia Biała (słow. "Biela jaskyňa") – jaskinia krasowa w słowackich Tatrach Zachodnich, w Dolinie Dobroszowej (odnoga Doliny Suchej Sielnickiej). Jej otwór znajduje się na wysokości 1094 m n.p.m., w skałach poniżej zachodniego grzbietu Opalenicy ("Opálenica", 1274 m) w masywie Babek ("Babky", 1566 m). Długość poznanych korytarzy wynosi 65 metrów. Odznaczają się one godną uwagi szatą naciekową. Jaskinia została uznana w 1995 roku za pomnik przyrody ("prírodná pamiatka"). Nie jest udostępniona do zwiedzania. Dodatkowo wnętrze zabezpieczone jest metalową kratą zamontowaną kilka metrów za otworem wejściowym.

</doc>
<doc id="1856926" url="https://pl.wikipedia.org/wiki?curid=1856926" title="Szymonowicz (herb szlachecki)">
Szymonowicz (herb szlachecki)

Szymonowicz "(Symonides, Kościesza odmienna II)" – polski herb szlachecki z nobilitacji, według Szymańskiego odmiana herbu Kościesza.
Opis herbu.
Opis zgodnie z klasycznymi regułami blazonowania:
"W polu czerwonym rogacina rozdarta i przekrzyżowana, srebrna. Klejnot: wieniec laurowy, na którym dwie kopie w krzyż skośny i jedna na opak, na nich, złote. Labry czerwone, podbite srebrem."
Najwcześniejsze wzmianki.
Nadany Szymonowi Szymonowicowi, wraz z nazwiskiem Bendoński 18 kwietnia 1590.
Herbowni.
Bendoński, Symonides, Szymonowic – Szymonowicz.

</doc>
<doc id="1856927" url="https://pl.wikipedia.org/wiki?curid=1856927" title="The Hearts of Shadow Gods">
The Hearts of Shadow Gods

Hearts of Shadow Gods – dwuwinylowy siedmiocalowy split zespołów Arcana i Aphrael (płyta 1), oraz Puissance i Penitent (płyta 2), wydany w roku 1996, przez wytwórnię Cold Meat Industry.

</doc>
<doc id="1856929" url="https://pl.wikipedia.org/wiki?curid=1856929" title="Międzynarodowy Kanał Słowiański">
Międzynarodowy Kanał Słowiański

Międzynarodowy Kanał Słowiański (, ) — ukraińska prywatna stacja telewizyjna, z siedzibą w Kijowie. Nadaje w językach ukraińskim, rosyjskim i angielskim. Należy do Valerii V. Ivanienko, która jest również jej dyrektorem generalnym.
Powstała w sierpniu 14 grudnia 1994, jako samodzielny kanał nadaje od 12 września 2008.

</doc>
<doc id="1856930" url="https://pl.wikipedia.org/wiki?curid=1856930" title="Fundusz Religijny">
Fundusz Religijny

Fundusz Religijny - fundusz, utworzony przez Józefa II w 1782 z pieniędzy i nieruchomości uzyskanych z likwidacji klasztorów i części instytucji religijnych.
12 stycznia 1782 ukazał się dekret Józefa II o kasacie wszystkich męskich i żeńskich zgromadzeń zakonnych nie zajmujących się szkolnictwem, pielęgnowaniem chorych i nauką. Na wieść o tym do Wiednia przybył papież Pius VI, ale jego wizyta nie odniosła zamierzonego skutku. Papież próbował jeszcze utrzymać swoje zwierzchnictwo na austriackim episkopatem, ale Józef, wspierany przez swojego przybocznego teologa, benedyktyna Franza Stephana Rautenstraucha, przeprowadził reformy do końca. Zlikwidowano przeszło 700 domów zakonnych, rozpędzając 38 tysięcy zakonników i zakonnic. Budynki klasztorne przeznaczono na spichrze, magazyny i warsztaty, zaś majątki przeszły na Fundusz Religijny, z którego opłacano szkolnictwo, szpitale oraz nowe parafie. 13 października 1782 cesarz wydał patent tolerancyjny dla luteranizmu, kalwinizmu i prawosławia.
Józef II chciał pokryć kraj możliwie jak najgęstszą siecią parafialną tak, aby z każdej miejscowości można było w ciągu godziny dojść do świątyni. W latach 1782–1783 utworzono 800 nowych parafii. Towarzyszyło temu burzenie tych kościołów, które nie pasowały do cesarskiego schematu. Proboszczowie mieli być w zamysłach Józefa urzędnikami państwowymi. Z ambon mieli odczytywać i objaśniać rozporządzenia cesarskie, szerzyć wiedzę rolniczą i medyczną, zwalczać przesądy, nawoływać do pracowitości i moralności oraz uczyć młodzież. Cesarz drobiazgowo uregulował organizację parafii i diecezji, ingerując nawet w porządek nabożeństw. Rozwiązywał bractwa religijne, zakazywał procesji i pielgrzymek. Ze względów oszczędnościowych określał nawet, ile świec może palić się na ołtarzu. 
Działania Józefa spotykały się ze sprzeciwem kleru. Józef natomiast miał ambicję wykształcenia duchownych w duchu nowej dyscypliny państwowo-kościelnej. Nie mając zaufania do seminariów diecezjalnych, powołał w 1783 seminaria generalne we wszystkich prowincjach. W 1786 uzyskały one monopol na kształcenie duchownych. Program nauczania opracował Franz Rautenstrauch. Kościół austriacki uniezależnił się od Rzymu i stał się częścią aparatu państwowego.
Utworzono osobne Fundusze Religijne dla każdej z prowincji. Fundusze funkcjonowały również przez okres istnienia Austro-Węgier. Po ich rozpadzie państwa uregulowały sprawy majątku Funduszu Kościelnego z Watykanem na podstawie konkordatów lub modus vivendi.

</doc>
<doc id="1856942" url="https://pl.wikipedia.org/wiki?curid=1856942" title="Jaakow Dawid Taub">
Jaakow Dawid Taub

Jaakow Dawid Taub (jid. יעקב דוד טאַוב; ur. 1878 w Ożarowie, zm. 24 listopada 1926 w Warszawie) – rabin, muzyk, kompozytor, cadyk z chasydzkiej dynastii Modrzyc.
Był synem cadyka Israela Tauba (1849–1920), założyciela dynastii modrzyckiej, wnukiem Szmula Eliasza ze Zwolenia i prawnuk Jechezkela z Kazimierza Dolnego. W 1921 odrzucił tytuł cadyka i wyjechał do Warszawy. Skupił wokół siebie grupę wyznawców, którym przewodził do śmierci.
Jest pochowany obok ojca w ohelu na cmentarzu żydowskim przy ulicy Okopowej w Warszawie (kwatera 47, rząd 9).

</doc>
<doc id="1856943" url="https://pl.wikipedia.org/wiki?curid=1856943" title="Pudłowski">
Pudłowski

Pudłowski ("Kościesza odmienna I") – polski herb szlachecki z nobilitacji, odmiana herbu Kościesza.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu czerwonym rogacina rozdarta i przekrzyżowana, srebrna.
Klejnot: trzy pióra strusie, z których środkowe czerwone, między nimi po gałązce palmowej, zielonej, całość między dwoma krzyżami jerozolimskimi, srebrnymi, utworzonymi z krzyżyków kawalerskich. 
Józef Szymański podaje klejnot bez krzyżyków.
Labry czerwone, podbite srebrem.
Najwcześniejsze wzmianki.
Nadany Melchiorowi i Janowi Pudłowskim przez Stefana Batorego w 1582 roku w obozie pod Pskowem. Po raz pierwszy herb pojawia się w herbarzu Paprockiego "Herby rycerstwa polskiego" w 1584.
Herbowni.
Herb ten, jako herb własny z nobilitacji osobistej, przysługiwał tylko jednemu rodowi herbownych:
Pudłowski.

</doc>
<doc id="1856945" url="https://pl.wikipedia.org/wiki?curid=1856945" title="Malfoy">
Malfoy



</doc>
<doc id="1856949" url="https://pl.wikipedia.org/wiki?curid=1856949" title="Hydrotalcyt">
Hydrotalcyt

Hydrotalcyt, "hydrotalcite" – minerał, uwodniony zasadowy węglan glinowo-magnezowy o wzorze . Jego nazwa nawiązuje do dużej zawartości wody i podobieństwa do talku. Stosowany m.in. jako lek zobojętniający kwasowość soku żołądkowego,chroniący błonę śluzową żołądka.
Zastosowania medyczne.
Tabletki do ssania lub żucia: "Malgacid", "Rutacid", "Talcid", "Ulcetal"
Doustnie. Dorośli 2 tabletki 1-2 godziny po posiłku oraz 2 godziny przed snem, bądź w razie wystąpienia objawów.

</doc>
<doc id="1856951" url="https://pl.wikipedia.org/wiki?curid=1856951" title="Czyż (herb szlachecki)">
Czyż (herb szlachecki)

Czyż ("Kościesza odmienna III") – polski herb szlachecki z nobilitacji, odmiana herbu Kościesza.
Opis herbu.
W polu czerwonym rogacina rozdarta i podwójnie przekrzyżowana, złota.
Labry czerwone, podbite złotem.
Najwcześniejsze wzmianki.
Nadany Marcinowi Konstantynowiczowi Czyżowi, dworzaninowi królewskiemu z Litwy 8 czerwca 1533.
Herbowni.
Czyż.

</doc>
<doc id="1856954" url="https://pl.wikipedia.org/wiki?curid=1856954" title="Park Czaluskincau">
Park Czaluskincau

Park Czaluskincau (błr. Парк Чалю́скінцаў) — stacja mińskiego metra położona na linii Moskiewskiej, między stacjami Maskouskaja i Akademija nawuk.
Otwarta 26 czerwca 1984 roku razem z pierwszym odcinkiem mińskiego metra. Konstrukcja żelbetowa, sklepiona. Wnętrze koloru białego, ozdobione lustrami. Wyjścia ze stacji rozlokowane są obok Parku Czeluskińców, Ogrodu Botanicznego i fabryki zegarków "Łucz". Niedaleko stacji znajduje się kolejka wąskotorowa dla dzieci.

</doc>
<doc id="1856957" url="https://pl.wikipedia.org/wiki?curid=1856957" title="Bernard Askańczyk">
Bernard Askańczyk

Bernard III (ur. ok. 1140, zm. w lutym 1212) – hrabia Anhaltu od 1170 i książę Saksonii od 1180 z dynastii askańskiej.
Życiorys.
Był jednym z młodszych synów Albrechta Niedźwiedzia, pierwszego margrabiego brandenburskiego. Po śmierci ojca otrzymał w podziale jego dziedzictwa między synów Aschersleben i Anhalt. Po upadku potężnego księcia saskiego Henryka Lwa w 1180 otrzymał wschodnią część jego posiadłości z tytułem księcia saskiego. Pozycja Bernarda nie była jednak zbyt silna: swoją niezależności starali się podkreślić co potężniejsi spośród jego wasali, m.in. hrabiowie Holsztynu, Schwerin i Ratzeburga czy miasto Lubeka. Poważnym zagrożeniem dla jego władzy był powrót z Anglii księcia Henryka Lwa w 1189, jednak zabiegi tego ostatniego o odzyskanie swych dawnych terytoriów zostały powstrzymane przez cesarza Henryka VI. Po śmierci tego ostatniego pojawiła się nawet kandydatura Bernarda na króla niemieckiego, ten jednak odmówił podjęcia takiej próby. Popierał natomiast Filipa Hohenstaufa, a po jego śmierci przeszedł do stronnictwa Ottona IV brunszwickiego. Mimo zachowania przez Bernarda władzy w Saksonii, jego starania o umocnienie władzy do końca życia przyniosły niewielki efekt. Bez skutków rywalizował z królami duńskimi o wpływy na terenach położonych nad dolną Łabą i w południowej części Półwyspu Jutlandzkiego.
Był żonaty z Judytą, córką księcia polskiego Mieszka III Starego. Miał z nią 4 synów i 2 córki, m.in. Henryka, późniejszego hrabiego Anhaltu (otrzymał go starszy syn, ponieważ utrzymanie w rękach przedstawicieli rodu Saksonii, stanowiącej teoretycznie bardziej wartościowe dziedzictwo, wciąż nie było pewne), i Albrechta, późniejszego księcia saskiego.

</doc>
<doc id="1856958" url="https://pl.wikipedia.org/wiki?curid=1856958" title="Albrecht I Askańczyk">
Albrecht I Askańczyk

Albrecht I (ur. ok. 1175, zm. 26 czerwca lub 8 listopada 1261) – książę Saksonii od 1212, arcymarszałek i elektor Rzeszy z dynastii askańskiej.
Życiorys.
Był synem księcia saskiego Bernarda III oraz Judyty (Jutty), córki księcia polskiego Mieszka III Starego. Objął tron saski po śmierci ojca w 1212. Długo spierał się z królem duńskim Waldemara II Zwycięskiego o tereny nad dolną Łabą – rozstrzygnięcie tego konfliktu przyniosła dopiero porażka Waldemara w bitwie pod Bornhöved w 1227, w której Albrecht brał udział wraz z innymi książętami Rzeszy (wówczas uzyskał Lauenburg i Ratzeburg). 
Popierał cesarza Ottona IV brunszwickiego, a po jego śmierci w 1218 przyłączył się do stronnictwa Hohenstaufów. W 1220 uzyskał oficjalne potwierdzenie godności elektorskiej dla siebie i swoich następców. Z czasem starał się coraz bardziej utrzymywać neutralność w konfliktach wewnątrzniemieckich, m.in. nie angażował się w spór między Hohenstaufami a swoim szwagrem, Henrykiem Raspe.
Był trzykrotnie żonaty:
Doczekał się licznych dzieci, wśród nich byli m.in. synowie Jan i Albrecht, którzy po jego śmierci podzielili Saksonię między siebie i dali początek dwóm liniom saskim dynastii askańskiej, oraz córki Jutta, żona króla duńskiego Eryka IV i Helena, żona księcia wrocławskiego Henryka III Białego.

</doc>
<doc id="1856960" url="https://pl.wikipedia.org/wiki?curid=1856960" title="Mark Joseph Schoenberg">
Mark Joseph Schoenberg

Mark Joseph Schoenberg (ur. 23 grudnia 1874 w Pitești, zm. 15 lutego 1945 w Nowym Jorku) – rumuńsko-amerykański lekarz okulista żydowskiego pochodzenia. Jako pierwszy przeprowadzał w Stanach Zjednoczonych operacje naprawcze odwarstwienia siatkówki. Autor 46 prac naukowych, dotyczących głównie patogenezy, diagnostyki i leczenia jaskry. Współzałożyciel New York Society for Clinical Ophthalmology.
Życiorys.
Urodził się w Pitești w Rumunii jako syn Isaaka i Fanny z domu Stulman. Jego edukacja była utrudniona z powodu żydowskiego pochodzenia. Po ukończeniu jednej z nowocześniejszych szkół przez pewien czas był w niej nauczycielem, po czym zdecydował się studiować medycynę. W 1898 roku otrzymał tytuł doktora nauk medycznych na Uniwersytecie w Bukareszcie. Przez kolejne dwa lata praktykował w klinikach w Wiedniu i Berlinie, specjalizując się w pediatrii i okulistyce. W 1900 roku emigrował do Stanów Zjednoczonych. Mieszkał w dolnej części wschodniego Manhattanu. Tam początkowo pracował jako lekarz ogólny, dojeżdżał do swoich pacjentów na rowerze na wizyty, płatne po dolarze każda. W niedługim czasie zatrudnił się w Mt. Sinai Hospital i został ordynatorem kliniki ocznej. Prowadził własną klinikę, od 1908 związany również z New York Ophthalmic and Aural Institute (po śmierci założyciela Hermana Knappa przemianowanym na Herman Knapp Memorial Eye Hospital). Konsultował pacjentów Presbyterian Hospital i Bronx Hospital. Od 1918 "attending surgeon" w tym szpitalu, odszedł na emeryturę w 1935, ale wciąż prowadził klinikę dla chorych z jaskrą.
Był jednym z pierwszych członków American Academy of Ophthalmology and Otolaryngology. W 1919 został wybrany na członka American Ophthalmological Society. Należał do American College of Surgeons. Jeden z trzech założycieli New York Society for Clinical Ophthalmology, obok Percy'ego H. Fridenberga i Isidore Goldsteina. W 1932 i 1933 wybrany na przewodniczącego sekcji okulistycznej New York Academy of Medicine. Przez wiele lat współpracował z National Society for the Prevention of Blindness.
W 1902 w Nowym Jorku ożenił się z Irmą von Horst. Mieli córkę Charlotte (1913).
Zmarł 15 lutego 1945 z powodu krwawienia z wrzodu dwunastnicy. Wspominany był jako doskonały nauczyciel i klinicysta, energiczny i pracowity badacz, uczciwy i uprzejmy człowiek o humanistycznych i liberalnych poglądach. Był nałogowym palaczem. Artykuły wspomnieniowe poświęcili mu Givner i Fridenberg, a w 2003 roku uczeń Posnera, Abraham Schlossman. Na jego cześć nazwano doroczny wykład przed New York Society for Clinical Ophthalmology (Mark J. Schoenberg Memorial Lecture).
Dorobek naukowy.
W dorobku naukowym Schoenberga znajduje się 46 prac.
10 stycznia 1929 roku przeprowadził pierwszą w USA operację naprawczą odwarstwionej siatkówki. Do 1931 roku Schoenberg wykonał sześćdziesiąt takich operacji. Innym obszarem prac Schoenberga była kalibracja i standaryzacja tonometrów – zagadnienie to opracował wspólnie z Adolphem Posnerem. Współpracował z Ottonem Loewensteinem przy badaniach nad pupillografią. Razem z Isadore Givnerem zajmował się neurookulistyką i alergologią.

</doc>
<doc id="1856968" url="https://pl.wikipedia.org/wiki?curid=1856968" title="Mark Schoenberg">
Mark Schoenberg



</doc>
<doc id="1856969" url="https://pl.wikipedia.org/wiki?curid=1856969" title="Mark J. Schoenberg">
Mark J. Schoenberg



</doc>
<doc id="1856970" url="https://pl.wikipedia.org/wiki?curid=1856970" title="Obszary cenne przyrodniczo w Dąbrowie Górniczej">
Obszary cenne przyrodniczo w Dąbrowie Górniczej

Obszary cenne przyrodniczo w Dąbrowie Górniczej:
Bielowizna.
Teren o powierzchni 2,56 ha położony między kolonią Basiula a Bielowizną, w dzielnicy miasta Dąbrowa Górnicza – Ząbkowice. Obszar obejmuje blisko kilometrowy odcinek doliny Trzebyczki.
Występuje tu dobrze zachowana roślinność łęgowa, łęgowo-bagienna oraz olsy, w tym około 20 gatunków roślin chronionych i rzadkich.
Niektóre występujące tu chronione rośliny:
Las Bienia.
Obszar rozciągający się od Łęki do Ząbkowic.
Jest to las gospodarczy, wchodzący w skład pasa lasów ochronnych Huty Katowice. Odznacza się jednak dużymi wartościami przyrodniczymi. W runie leśnym można spotkać wiele roślin chronionych i rzadkich, z gatunków charakterystycznych dla lasów liściastych.
Drzewostan składa się w głównej mierze ze sztucznie wprowadzonej tu sosny, ponadto dębu szypułkowego, grabu, buka, modrzewia.
Dawniej tereny te porastały buczyny ciepłolubne, o czym świadczy skład roślinności runa. W ostatnich latach prowadzi się przebudowę drzewostanu na bukowo-grabowy.
Niektóre występujące tu chronione rośliny:
Łąki Krwiściągowe.
Teren o powierzchni ok. 35 ha, położony nad potokiem Pogoria, między parkiem Zielona a śródmieściem.
Są to łąki z dominacją krwiściągu lekarskiego oraz wieloma bylinami, trawami, turzycami.Można spotkać tu zimowit jesienny oraz ziołorośla z wiązówką błotną oraz bodziszkiem błotnym. Rosną tu także kępy krzewów i drzew, oplecione chmielem.
Lasy Trzebiesławskie.
Lasy Trzebiesławskie położone są w północnej części miasta Dąbrowa Górnicza i porastają wzgórza z wapienia muszlowego i obniżenia terenowe z utworami polodowcowymi. Są to lasy gospodarcze o szczególnych wartościach przyrodniczych. Na całym terenie zaobserwowano liczne gatunki zwierząt i roślin chronionych.
Niektóre występujące tu chronione rośliny:
Wilczomlecz pstry.
Wilczomlecz jest rośliną rzadką, zagrożoną wyginięciem na terenie Polski, i w związku z tym wpisany do "Polskiej Czerwonej Księgi Roślin". Jedyne stanowisko tej rośliny znajduje się w przeważającej mierze na terenie Dąbrowy Górniczej. Jego stanowisko w Polsce leży poza zwartą strefą zasięgu i jest najdalej wysunięte na północ.
Uroczysko Wypaleniska.
Obszar ten położony jest między drogą do Błędowa a drogą do Niegowonic.
Wartościowymi walorami przyrodniczymi tych terenów jest zachowany krajobraz łąkowo-leśny oraz naturalny bór sosnowy. Można tu spotkać drzewostany dębowo-grabowe i olszowe, należące do grądów niskich i łęgów olszowych wraz z charakterystycznym runem oraz podmokłe łąki.
Można tu napotkać kilkadziesiąt gatunków roślin chronionych i rzadkich, m.in.:
Naturalny bór sosnowy porasta piaszczyste wzniesienia oraz wilgotne obniżenia terenu. Rośnie tu bór świeży i wilgotny z domieszką boru bagiennego, a także wiele ciekawych roślin borowych i psammofilnych (roślinność trawiasta, niezbyt zwarta, niska). Roślinność ta wiąże luźne, piaszczyste podłoże.
Bagna Błędowskie.
Bagna ciągną się wzdłuż Białej Przemszy, na terenie Pustyni Błędowskiej. Zachodnia część natrafia na triasowe wzgórza i zwęża się, tworząc dolinę przełomową. Można tu zaobserwować liczne meandry, starorzecza i bagna z bogatymi biocenozami.
Woda rzeki jest czysta, co stwarza dobre warunki do życia dla wielu, rzadkich zwierząt i roślin. Żyją tu 3 gatunki zwierząt wymienione w Polskiej Czerwonej Księdze Zwierząt: bóbr europejski, minóg strumieniowy i kureczka nakrapiana, zamieszkująca mokradła i błota. Ponadto spotkać tu można derkacza, bociana białego, kszyka, dudka, jastrzębia, kokoszkę wodną, błotniaka stawowego, kruka, trzcinniczka, gąsiorka czy dzięcioła zielonosiwego. Gady reprezentowane są przez jaszczurkę zwinkę i żmiję zygzakowatą.
Niektóre występujące tu chronione rośliny:

</doc>
<doc id="1856973" url="https://pl.wikipedia.org/wiki?curid=1856973" title="Labid Abawi">
Labid Abawi

Labid Abawi (ur. w 1944 roku w Mosulu) - iracki polityk, wiceminister spraw zagranicznych posiada dyplom inżyniera mechanika z Wielkiej Brytanii. Był działaczem politycznym i wieloletnim przeciwnikiem reżimu Saddama Husajna. Był członkiem komisji stosunków zagranicznych Partii Komunistycznej Iraku. W latach 1993 - 2000 stał na czele komitetu. Brał udział w zagranicznych działaniach Wspólnego Komitetu Pracy, Koalicja irackich ugrupowań opozycyjnych, był wybitnym członkiem opozycji aż do upadku reżimu Saddama Husajna. Brał udział w działaniach Zagranicznych Wspólnego Komitetu Pracy, Koalicji irackich ugrupowań opozycyjnych. Jest członkiem założycielem Organizacji Rozwoju i Współpracy Kulturalnej Al-Mada. 

</doc>
<doc id="1856978" url="https://pl.wikipedia.org/wiki?curid=1856978" title="Babia Ława (strumień)">
Babia Ława (strumień)

Babia Ława – strumień płynący na terenie miasta Dąbrowa Górnicza. Źródła w okolicy ulicy Swobodnej (); w okolicach ulicy M. Uchodzi do potoku Pogoria za zbiornikiem Pogoria III.

</doc>
<doc id="1856980" url="https://pl.wikipedia.org/wiki?curid=1856980" title="Anna Suurna">
Anna Suurna

Anna Suurna – polska bizneswomen, laureatka nagrody za najlepszą promocję Polski za granicą.
Wyemigrowała w latach 70. do Szwecji. Od lat 80. organizuje w tym kraju „Dni Polskie”, festiwale i „Cepeliady”. W 1998 roku stała się właścicielem Dworu w Surahammar – oficjalna nazwa posiadłości to „Surahammars Herrgård”. Po generalnym remoncie w dworze obecnie znajduje się centrum hotelowo-konferencyjne. 21 października 2009 roku Anna Suurna otrzymała nagrodę Kapituły Międzynarodowych Targów Poznańskich i Polska Izba Turystyczna za promocję Polski za granicą.

</doc>
<doc id="1856981" url="https://pl.wikipedia.org/wiki?curid=1856981" title="Park Pilczycki">
Park Pilczycki

Park Pilczycki – park we Wrocławiu o charakterze lasu łęgowego, znajdujący się na osiedlu Pilczyce, w dolinie rzeki Ślęzy, na terenie dawnych wyrobisk gliny (tzw. glinianek).
Park od zachodu ograniczony jest rzeką Ślęzą bezpośrednio za którą znajduje się Stadion Miejski, od północy ul. Pilczycką, od wschodu ul. Koszykarską, a od południa ul. Lotniczą.
Po II wojnie zaprzestano eksploatacji gliny, a pod koniec lat sześćdziesiątych XX wieku w miejscu dawnego młyna przy ul. Mącznej 5 powstała elektrownia wodna. Kilka lat później na południowym brzegu glinianki wybudowano osiedle bloków z betonowych płyt. W samym parku po działalności człowieka zostały zaledwie nikłe ślady – murowane studnie zbierające wodę, zamulony rów odwadniający, resztki po groblach. Zbiorniki wodne znajdujące się w parku to dawne miejsca eksploatacji gliny. O glinie w podłożu świadczy utrzymująca się w wielu miejscach, również na wzniesieniach, woda.
Utrudniająca poruszanie się woda była również główną przyczyną dziczenia, lub tzw. renaturyzacji terenu. Pomiędzy gliniankami wyrosły topole, wierzby, olchy, dęby, lipy, jawory, brzozy, jesiony i wiązy. Spośród krzewów pojawiły się czeremcha, dereń, bez czarny, tarnina i głogi, a na zbiornikach wodnych zbiorowiska szuwarowe oraz zespoły drobnych roślin wolnopływających.
Dla ptactwa najistotniejsza jest duża glinianka, w której żyją ryby. Jej powierzchnia oraz rosnące tu trzciny stwarzają optymalne warunki dla lęgów perkoza dwuczubego, łabędzia niemego, kaczki krzyżówki, łyski, mewy śmieszki, trzcinniczka. Z kolei dla płazów najcenniejsze są małe, zaciszne zbiorniki położone głębiej w parku. Spotyka się tu żabę wodną, żabę jeziorkową, żabę moczarową, kumaka nizinnego, traszkę zwyczajną oraz zaskrońca. Żyją tu także bobry. Wszystkie te gatunki podlegają ochronie.
Po powodzi w 1997 roku wykopano rów odprowadzający nadmiar wody z parku do Ślęzy.

</doc>
<doc id="1856983" url="https://pl.wikipedia.org/wiki?curid=1856983" title="Hemigaster candidus">
Hemigaster candidus

Hemigaster candidus Juel – gatunek grzybów należący do rodziny "Hemigasteraceae"'. 
Gatunek ten rozwija się w odchodach królików i świnek morskich. Dojrzałe owocniki mają 2-3 mm wysokości i średnicy, pojawiają się gromadnie.
Systematyka i nazewnictwo.
Pozycja w klasyfikacji według Index Fungorum: "Hemigaster, Hemigasteraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Jest jedynym gatunkiem należącym do rodzaju "Hemigaster" Juel.

</doc>
<doc id="1856985" url="https://pl.wikipedia.org/wiki?curid=1856985" title="Hemigaster">
Hemigaster



</doc>
<doc id="1856987" url="https://pl.wikipedia.org/wiki?curid=1856987" title="Czanyż">
Czanyż

Czanyż (ukr. Чаниж) – wieś na Ukrainie. Należy do rejonu buskiego w obwodzie lwowskim i liczy 683 mieszkańców.
Wieś prawa wołoskiego, położona była w drugiej połowie XV wieku w województwie bełskim. Czanyż był wsią starostwa grodowego buskiego na początku XVIII wieku. W latach 1772-1918 wieś należała do austriackiej Galicji. Za II Rzeczypospolitej do 1934 roku wieś stanowiła samodzielną gminę jednostkową w powiecie kamioneckim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Grabowa w tymże powiecie i województwie. Okupowana przez ZSRR 1939-1941. W latach 1941-1944 pozostawała pod okupacją niemiecką w dystrykcie Galicja Generalnego Gubernatorstwa. Po wojnie wieś weszła w struktury administracyjne Związku Radzieckiego.

</doc>
<doc id="1856988" url="https://pl.wikipedia.org/wiki?curid=1856988" title="Płoszcza Jakuba Kołasa">
Płoszcza Jakuba Kołasa

Płoszcza Jakuba Kołasa (biał. Пло́шча Яку́ба Ко́ласа) – stacja mińskiego metra położona na Linii Moskiewskiej, pomiędzy stacjami Akademija nawuk i Płoszcza Pieramohi.
Otwarta 26 czerwca 1984 r. razem z pierwszym odcinkiem mińskiego metra. Konstrukcja słupowa z prefabrykowanych elementów żelbetowych. Głównym tematem wykończenia jest białoruska twórczość ludowa. Słupy obłożone są żółtą ceramiką ze stylizowanymi rysunkami.

</doc>
<doc id="1856990" url="https://pl.wikipedia.org/wiki?curid=1856990" title="Huta (rejon buski)">
Huta (rejon buski)

Huta (ukr. Гута) – wieś na Ukrainie, w obwodzie lwowskim, w rejonie buskim. W 2001 roku liczyła 244 mieszkańców.
W II Rzeczypospolitej do 1934 roku wieś stanowiła samodzielną gminę jednostkową w powiecie kamioneckim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Grabowa w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1856992" url="https://pl.wikipedia.org/wiki?curid=1856992" title="Wolica Derewlańska">
Wolica Derewlańska

Wolica Derewlańska (ukr. Волиця-Деревлянська) – wieś na Ukrainie. Należy do rejonu buskiego w obwodzie lwowskim i liczy 365 mieszkańców.
Wieś starostwa grodowego buskiego na początku XVIII wieku. Za II Rzeczypospolitej do 1934 roku wieś stanowiła samodzielną gminę jednostkową w powiecie kamioneckim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Grabowa w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1856999" url="https://pl.wikipedia.org/wiki?curid=1856999" title="Zawodzkie">
Zawodzkie

Zawodzkie (ukr. Заводське, hist. "Folwark Adamy") – wieś na Ukrainie. Należy do rejonu buskiego w obwodzie lwowskim i liczy 1074 mieszkańców.
Zobacz też: Adamy.

</doc>
<doc id="1857000" url="https://pl.wikipedia.org/wiki?curid=1857000" title="Biała (dopływ Białej Przemszy)">
Biała (dopływ Białej Przemszy)

Biała – największy, lewobrzeżny dopływ Białej Przemszy, rzeka na Wyżynie Śląskiej. Źródła Białej znajdują się we wsi Laski w województwie małopolskim.
Historia.
W przeszłości Biała miała swój początek w terenie źródliskowym, w którym dwa główne źródła miały wydajność 3,5 oraz 2,0 dm³/s. Sytuacja uległa zmianie wskutek działalności człowieka. Na tych terenach już w XIII wieku istniał przemysł wydobywczy (srebro i ołów). W XVI wieku wybudowano tu Sztolnię Ponikowską, której zadaniem było odwadnianie odkrywek i odprowadzanie wód kopalnianych do koryta rzeki na wysokości wsi Laski. Stopniowo wypompowywanych wód było coraz więcej, co zwiększało przepływy w rzece. W efekcie wody występowały z koryta, tworząc mokradła i rozlewiska. W 1975 r. nastąpił zanik źródeł rzeki Białej i jej dopływów na odcinku od wsi Laski. Niewielkie ilości wody ze spływu powierzchniowego pojawiają się jedynie po bardzo intensywnych opadach i wiosennych roztopach. Przez dolinę rzeki Białej płyną więc głównie wody doprowadzane kanałem Dąbrówka, do których dołączają niewielkie ilości wód z bocznych dopływów, głównie w postaci szeregu wysięków po lewej stronie rzeki.

</doc>
<doc id="1857002" url="https://pl.wikipedia.org/wiki?curid=1857002" title="Adamy (Ukraina)">
Adamy (Ukraina)

Adamy – dawna wieś na Ukrainie na obszarze dzisiejszego rejonu buskiego w obwodzie lwowskim. Leżała między Niwami a Czanyżem. Dawny "Folwark Adamy" (kolonię wsi Adamy położoną na północ od dawnej wsi) stanowi obecnie wieś Zawodzkie.
Dobra tabularne hrabiego Kazimierza Badeniego, położone w 1905 roku w powiecie Kamionka Strumiłowa Królestwa Galicji i Lodomerii.
Za II Rzeczypospolitej do 1934 roku wieś stanowiła samodzielną gminę jednostkową w powiecie kamioneckim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Grabowa w tymże powiecie i województwie. Po wojnie wieś weszła w struktury administracyjne Związku Radzieckiego.

</doc>
<doc id="1857010" url="https://pl.wikipedia.org/wiki?curid=1857010" title="Bez skrupułów (powieść Harlana Cobena)">
Bez skrupułów (powieść Harlana Cobena)

Bez skrupułów (tyt. oryg. "Deal Breaker") – amerykańska powieść sensacyjna z 1995 r., autorstwa Harlana Cobena. Pierwsza powieść, w której głównym bohaterem jest Myron Bolitar, były koszykarz i agent sportowy w jednej osobie. Polskie wydanie, w tłumaczeniu Andrzeja Grabowskiego, wydała oficyna „Albatros” w 2003 r.
Fabuła.
Na terenie kampusu znika studentka Kathy Culver. Znalezione dowody, jak zakrwawiona bielizna znaleziona w koszu na śmieci, wskazują na gwałt i zabójstwo. Półtora roku później narzeczony dziewczyny, Christian Steele, znajduje zdjęcia Kathy w piśmie pornograficznym i odbiera tajemniczy telefon, w którym słychać jej głos. Wkrótce potem ginie ojciec Kathy. Wówczas starsza siostra ofiary, Jessica, prosi o pomoc dawnego chłopaka – Myrona Bolitara.

</doc>
<doc id="1857011" url="https://pl.wikipedia.org/wiki?curid=1857011" title="Jamki (potok)">
Jamki (potok)

Jamki – potok, prawostronny dopływ Bobrka o długości 6,4 km i powierzchni zlewni 14,69 km².
Potok wypływa w Dąbrowie Górniczej z terenu Jamek, przysiółka w Gołonogu. Na terenie Dąbrowy Górniczej przepływa przez dzielnice i osiedla: Gołonóg (Podlesie), Sulno i Strzemieszyce Wielkie. Uchodzi do rzeki Bobrka w okolicach Ostrowów Górniczych i Kazimierza w Sosnowcu.
Potok tworzy liczne rozlewiska w okolicach Sulna.

</doc>
<doc id="1857012" url="https://pl.wikipedia.org/wiki?curid=1857012" title="Maziarnia Wawrzkowa">
Maziarnia Wawrzkowa

Maziarnia Wawrzkowa – dawna wieś na Ukrainie na obszarze dzisiejszego rejonu buskiego w obwodzie lwowskim. Leżała między Grabową a Połoniczną.
W II Rzeczypospolitej do 1934 roku wieś stanowiła samodzielną gminę jednostkową w powiecie kamioneckim w woj. tarnopolskim. W związku z reformą scaleniową została 1 sierpnia 1934 roku włączona do nowo utworzonej wiejskiej gminy zbiorowej Grabowa w tymże powiecie i województwie. Po wojnie teren wsi wszedł w struktury administracyjne Związku Radzieckiego.

</doc>
<doc id="1857013" url="https://pl.wikipedia.org/wiki?curid=1857013" title="Stacyjkowo">
Stacyjkowo

Stacyjkowo (ang. "Chuggington", 2008–2014, 2017) – brytyjski serial animowany, emitowany w Polsce na kanale MiniMini od 1 stycznia 2010 roku. Od 18 marca 2011 roku serial był nadawany w TVP1 w Wieczorynce. Serial został wyprodukowany przez brytyjskie studio Ludorum. Bajka przeznaczona jest dla dzieci w wieku 3–6 lat. Od 2018 roku serial emitowany jest na kanale Polsat JimJam.

</doc>
<doc id="1857014" url="https://pl.wikipedia.org/wiki?curid=1857014" title="Niwy (rejon buski)">
Niwy (rejon buski)

Niwy (ukr. Ниви) – wieś na Ukrainie. Należy do rejonu buskiego w obwodzie lwowskim i liczy 28 mieszkańców.

</doc>
<doc id="1857015" url="https://pl.wikipedia.org/wiki?curid=1857015" title="Parafia św. Jacka w Chicago">
Parafia św. Jacka w Chicago

Parafia św. Jacka w Chicago (ang. "St. Hyacinth's Parish") – parafia rzymskokatolicka położona w Chicago w stanie Illinois w Stanach Zjednoczonych.
Jest ona wieloetniczną parafią w północno-zachodniej dzielnicy Chicago, z mszą św. w j. polskim dla polskich imigrantów.
Parafia została poświęcona św. Jackowi.
Relikwie święte w bazylice św. Jacka.
W bazylice św. Jacka znajdują się następujące relikwie święte:

</doc>
<doc id="1857017" url="https://pl.wikipedia.org/wiki?curid=1857017" title="Neither Here nor There">
Neither Here nor There

Neither Here nor There – piąta kompilacja zespołu Melvins, wydana w 2004 roku przez firmę Ipecac Recordings.

</doc>
<doc id="1857019" url="https://pl.wikipedia.org/wiki?curid=1857019" title="Fort Czarnów">
Fort Czarnów

Fort Czarnów - wybudowany w latach 1887-1890 o powierzchni 10,34 ha. Jeden z czterech fortów Twierdzy Kostrzyn. Pozostałe to: Fort Gorgast, Fort Sarbinowo przy ul. Sportowej w Kostrzynie i Fort Żabice.
Założenia, miały chronić twierdzę główną, jednak rozwój techniki militarnej nastąpił tak szybko, że straciły one swój strategiczny cel zanim ostatecznie oddano je do użytku. Do I wojny światowej, oświetlane były lampami naftowymi a komunikację ze światem przewidywano za pomocą gołębi pocztowych. Forty zbudowano z cegły, posiadały także wały ziemne dla artylerii i dolne dla piechoty.

</doc>
<doc id="1857023" url="https://pl.wikipedia.org/wiki?curid=1857023" title="Fort Żabice">
Fort Żabice

Fort Żabice wybudowany w latach 1887-1890 o powierzchni 4,5 ha. Jeden z czterech fortów Twierdzy Kostrzyn. Pozostałe to: Fort Czarnów, Fort Gorgast i Fort Sarbinowo, przy ul. Sportowej w Kostrzynie. 
Forty miały chronić twierdzę główną, jednak rozwój techniki militarnej nastąpił tak szybko, że straciły one swój strategiczny cel zanim ostateczne oddano je do użytku. Forty zbudowano z cegły, posiadały także wały ziemne dla artylerii i dolne dla piechoty. Do I wojny światowej, oświetlane były lampami naftowymi a komunikacje ze światem przewidywano za pomocą gołębi pocztowych. Na początku lutego 1945 roku w forcie znajdował się punkt Armii Czerwonej - 4 Korpusu Piechoty Gwardii 8 Armii Gwardyjskiej, który forsował Odrę pomiędzy Kostrzynem a Górzycą. 2 lutego 1945 o 10:00 w forcie znajdował się dowódca 8 Armii Gwardyjskiej gen. płk Wasilij Czujkow, który korzystał z punktu obserwacyjnego dowódcy korpusu piechoty.. W Forcie Żabice od 1975 roku składowano odpady chemiczne (tzw. mogilnik), który w pełni zutylizowano w 2001 roku. Obecnie (2020) fort można zwiedzać. Działa w nim strzelnica.

</doc>
<doc id="1857025" url="https://pl.wikipedia.org/wiki?curid=1857025" title="FreightlinerPL">
FreightlinerPL



</doc>
<doc id="1857030" url="https://pl.wikipedia.org/wiki?curid=1857030" title="Angel Dealbert">
Angel Dealbert



</doc>
<doc id="1857035" url="https://pl.wikipedia.org/wiki?curid=1857035" title="Efekt obserwatora">
Efekt obserwatora

Efekt obserwatora – termin, który w fizyce odnosi się do zmian, jakie sam akt obserwacji wprowadza do obserwowanego zjawiska. Często wynika on z zastosowania przyrządów pomiarowych, które w sposób nieunikniony zmieniają stan badanego obiektu.
Elektronika.
Jako przykład można tu podać pomiar napięcia lub natężenia prądu elektrycznego. Ponieważ amperomierz i woltomierz należy najpierw podłączyć do obwodu, ich obecność wpłynie na mierzone wielkości z uwagi na obciążenie, jakie te przyrządy stanowią dla mierzonego obwodu.
Termodynamika.
Termometr stosowany do pomiaru temperatury również musi zaabsorbować pewną część energii termicznej układu, a tym samym zmienia jego temperaturę.
Mechanika kwantowa.
Według mechaniki kwantowej wynik każdego pomiaru jest zmienną losową o określonym rozkładzie prawdopodobieństwa. Przed dokonaniem pomiaru układ istnieje zatem w superpozycji stanów dozwolonych (w pewnym sensie we wszystkich dozwolonych stanach jednocześnie). Stan układu staje się znany dopiero po dokonaniu obserwacji.
Prawdopodobnie najbardziej znanym przykładem występowania efektu obserwatora w mechanice kwantowej jest słynny eksperyment myślowy znany jako paradoks kota Schrödingera, w którym rozważany, hipotetyczny kot jest przed dokonaniem obserwacji jednocześnie żywy i martwy (lub ani żywy ani martwy).

</doc>
<doc id="1857037" url="https://pl.wikipedia.org/wiki?curid=1857037" title="Spaso">
Spaso

SPASO właściwie Bartłomiej Spasowski (ur. 6 kwietnia 1982 we Wrocławiu) – kompozytor i producent muzyczny, sound designer, producent CGI, reżyser, DJ. Współproducent projektu muzycznego Kanał Audytywny. Założyciel projektu audiowizualnego d0m. Członek kolektywu producencko dj'skiego 2much. Kompozytor muzyki filmowo - reklamowej. Spasowski współpracował z takimi artystami, jak: L.U.C., Rahim, Lilu, Maria Peszek, Leszek Możdżer, Natalia Grosiak, Zgas, dj Patrisia, Jacek Dojwa, Agim Dżeljilji i Oshibarack, Ju ghan, Karol Rakowski, Ńemy, Ania Karwan, Łukasz Ziętek, Florian Malak, Jen Sheroky, Radek Bednarz „Bond” i Miloopa, Fat Burning Step &amp; Maria Payne, Eklektik Session, Pokahontaz, Brave Festival, Awake Project, Przegląd Piosenki Aktorskiej, Juice.
Dyskografia.
Albumy:
Utwory:

</doc>
<doc id="1857038" url="https://pl.wikipedia.org/wiki?curid=1857038" title="Jeff Lorber">
Jeff Lorber

Jeff Lorber (ur. 4 listopada 1952 w Filadelfii w stanie Pensylwania) – amerykański klawiszowiec, kompozytor i producent muzyczny, nominowany do nagrody Grammy.
25 listopada 2009 wystąpił wraz z Marcinem Nowakowskim w warszawskim klubie Capitol z okazji zdobycia statusu złotej płyty przez album "Better Days".

</doc>
<doc id="1857041" url="https://pl.wikipedia.org/wiki?curid=1857041" title="Jazda konna w stylu western">
Jazda konna w stylu western



</doc>
<doc id="1857048" url="https://pl.wikipedia.org/wiki?curid=1857048" title="Northern Ontario">
Northern Ontario

Northern Ontario – część kanadyjskiej prowincji Ontario, leżąca na północ od jeziora Huron (włączając Georgian Bay), rzeki French River i jeziora Nipissing.
Northern Ontario ma powierzchnię 802 000 km2, co stanowi 87% powierzchni całego Ontario. Na tak dużym obszarze mieszka jednak zaledwie 7% populacji prowincji.
Na początku XX wieku Northern Ontario nazywane było "New Ontario", ale ta nazwa wyszła z użycia w języku angielskim. Francuska nazwa obszaru brzmi "Nouvel Ontario" (używane są również "le Nord de l'Ontario" oraz "Ontario-Nord").
Większość Northern Ontario leży na Tarczy Kanadyjskiej. Klimat obszaru charakteryzowany jest przez duże amplitudy temperatur. Głównymi gałęziami przemysłu są górnictwo, leśnictwo oraz energetyka wodna.
Northern Ontario jest czasami dzielone na Northwestern Ontario i Northeastern Ontario. Przy takim podziale, trzy zachodnie dystrykty (Rainy River, Kenora i Thunder Bay) stanowią Northwestern Ontario, a pozostałe - Northeastern Ontario (dwie trzecie populacji Northern Ontario).
Mieszkańcy Northern Ontario posiadają własną tożsamość, odrębną od Southern Ontario. W przeszłości podejmowano próby odłączenia się od prowincji, ale żadna z nich nie zakończyła się sukcesem. Ekonomicznie, politycznie, geograficznie i społecznie znacznie różni się od pozostałej części prowincji. Northern Ontario jest niekiedy traktowane jak oddzielna prowincja - przykładowo, jako jedyna nie-prowincja i nie-terytorium ma prawo wystawić własną drużynę w The Brier (Mistrzostwach Kanady mężczyzn w curlingu).

</doc>
<doc id="1857057" url="https://pl.wikipedia.org/wiki?curid=1857057" title="Pelham (jeździectwo)">
Pelham (jeździectwo)

Pelham – w jeździectwie rodzaj wędzidła, którego działanie wspomagane jest przez zastosowanie dźwigni (przy pomocy czanki). Pehlam jest kiełznem podobnym do munsztuka, lecz łagodniejszym w działaniu, a jednocześnie silniejszym od wędzidła zwykłego. Do jego stosowania nie jest potrzebne specjalne ogłowie, ale w odróżnieniu od zwykłego wędzidła, paski przypina się do specjalnych czanek (górnych i dolnych).
Budowa pelhamu.
Pelham składa się z :
Zastosowanie.
Pelham w jeździectwie klasycznym.
Pehlam stosuje się wraz z jedną lub z dwiem parami wodzy. Przy zastosowaniu dwóch par wodzy, możliwe jest osobne działanie częścią wędzidłową i czankami. Przy zastosowaniu jednej wodzy, działanie łączy i uśrednia oba elementy.
Przy stosowaniu pelhamu, ważne jest właściwe dopasowanie łańcuszka. Powinien on być ułożony pod szczęką konia płasko na całej długości i nie wywierać żadnego nacisku, gdy wodze nie są napięte.
Nie należy używać go przy szkoleniu młodych koni ani podczas nauki jazdy.
Pelham do jazdy western.
Pelham do jazdy western jest rodzajem stosowanego w niej munsztuka. Wyróżnia się tym, że przy części wkładanej do końskiego pyska występują dodatkowe pierścienie do mocowania dodatkowych wodzy.

</doc>
<doc id="1857061" url="https://pl.wikipedia.org/wiki?curid=1857061" title="Oskars Kļava">
Oskars Kļava

Oskars Kļava (ur. 8 sierpnia 1983 w Lipawie) – łotewski piłkarz grający na pozycji środkowego obrońcy.
Kariera klubowa.
Kļava pochodzi z Lipawy. Karierę piłkarską rozpoczął w klubie Liepājas Metalurgs. W 2002 roku zadebiutował w jego barwach w pierwszej lidze łotewskiej i w tamtym roku stał się podstawowym zawodnikiem Metalurgsa. W sezonie 2003 po raz pierwszy w karierze został wicemistrzem kraju, podobnie jak w 2004 roku. W 2005 roku wraz z Metalurgsem wywalczył swój pierwszy w karierze tytuł mistrza kraju. W 2006 i 2007 roku ponownie został wicemistrzem kraju, a w 2006 roku zdobył także Puchar Łotwy. W 2009 roku przyczynił się do wywalczenia przez Metalurgs drugiego w historii klubu mistrzostwa Łotwy.
W 2010 roku Kļava zmienił klub i przeszedł do rosyjskiego zespołu Anży Machaczkała. W 2011 roku został wypożyczony do FK Chimki. Od 2012 roku ponownie jest graczem klubu Liepājas Metalurgs.
Kariera reprezentacyjna.
W reprezentacji Łotwy Kļava zadebiutował 24 grudnia 2005 roku w zremisowanym 1:1 spotkaniu Pucharu Króla Tajlandii z Tajlandią. Wraz z Łotwą wystąpił w eliminacjach do Euro 2008 i Mistrzostw Świata 2010.

</doc>
<doc id="1857062" url="https://pl.wikipedia.org/wiki?curid=1857062" title="Oskars Klava">
Oskars Klava



</doc>
<doc id="1857063" url="https://pl.wikipedia.org/wiki?curid=1857063" title="Pigs of the Roman Empire">
Pigs of the Roman Empire

Pigs of the Roman Empire – piętnasty album studyjny zespołu Melvins wydany wraz ze Lustmord w 2004 roku przez firmę Ipecac Recordings.

</doc>
<doc id="1857069" url="https://pl.wikipedia.org/wiki?curid=1857069" title="Lorraine Gary">
Lorraine Gary

Lorraine Gary (z domu Gottfried, ur. 16 sierpnia 1937 w Nowym Jorku) – aktorka amerykańska.
Największe aktorskie sukcesy przyniosły jej role w filmach Stevena Spielberga. W "Szczękach" (1975) zagrała żonę szeryfa Brody’ego, Ellen, a w filmie "1941" (1979) wcieliła się w postać Joan Douglas. Wystąpiła także w dwóch częściach kontynuacji "Szczęk", były to: "Szczęki II" (1978) i "" (1987) – za rolę tę otrzymała nominacje do Złotej Maliny oraz nagrody Saturn w kategorii: najlepsza aktorka. W 1976 pojawiła się również w komedii "Myjnia samochodowa". Z końcem lat 80. zaprzestała gry w filmach.

</doc>
<doc id="1857078" url="https://pl.wikipedia.org/wiki?curid=1857078" title="Maybe I’m Dreaming">
Maybe I’m Dreaming

Maybe I'm Dreaming – album Owl City, amerykańskiego projektu muzycznego Adama Younga.
Album uplasował się na 16. pozycji "Billboard" Electronic Music Album Chart.

</doc>
<doc id="1857080" url="https://pl.wikipedia.org/wiki?curid=1857080" title="Breslauer SC 08 Wrocław">
Breslauer SC 08 Wrocław



</doc>
<doc id="1857083" url="https://pl.wikipedia.org/wiki?curid=1857083" title="Isidore Goldstein">
Isidore Goldstein

Isidore Goldstein (ur. 1879 w Nowym Jorku, zm. 23 grudnia 1937 tamże) – amerykański lekarz okulista. 
Życiorys.
Absolwent Cornell University Medical College (1904). Praktykował w Nowym Jorku. Karierę w okulistyce rozpoczął w New York Eye and Ear Infirmary, pod kierunkiem Johna E. Weeksa (do 1919), a potem Johna M. Wheelera. Od 1929 był starszym asystentem-chirurgiem w klinice Bernarda Samuelsa. Przez ponad trzydzieści lat związany z Mount Sinai Hospital. Razem z Kaufmanem Schlivekiem kierował kliniką oczną Mount Sinai Hospital od 1932 roku do śmierci w 1937. W 1928 w Mount Sinai Hospital otwarto, także dzięki jego staraniom, oddział patologii oka. Związany także z Sydenham Hospital jako konsultant. 
Wykładał gościnnie w Kairze, Paryżu i Jerozolimie. W 1930 pomagał w organizacji kliniki okulistycznej na Uniwersytecie Hebrajskim. 
Był jednym z założycieli New York Society for Clinical Ophthalmology. Należał do American Academy of Ophthalmology and Oto-Laryngology i New York Academy of Medicine. Wspomnienie o nim napisał David Wexler.
Dorobek naukowy.
Jego prace dotyczyły m.in. zaniku nerwu wzrokowego w przebiegu zapaleń naczyń, glejaka nerwu wzrokowego, zmian dna oka w przebiegu białaczki, choroby Niemanna-Picka, melanozy naczyniówki, zatorów tętnic siatkówki. Wprowadzał nowe zabiegi okuloplastyczne, stosował m.in. złote implanty po enuklacji. Opracował metodę recesji dźwigacza powieki górnej u pacjentów z oftalmopatią tarczycową i przeszczepu śluzówki policzka w miejsce uszkodzonej przez proces chorobowy spojówki oka. W 1935 roku zaproponował, razem z kryminologiem Carletonem Simonem, wykorzystanie osobniczych zmienności w anatomii unaczynienia siatkówki do identyfikacji w kryminalistyce. Zaproponowany przez nich system miałby oceniać wzajemne stosunki żyłki skroniowej górnej, skroniowej dolnej, nosowej górnej i nosowej dolnej. Pomysł został przedstawiony na corocznym zjeździe Association of Chiefs of Police 7 lipca 1935 i opisany w artykule w New York State Journal of Medicine.

</doc>
<doc id="1857084" url="https://pl.wikipedia.org/wiki?curid=1857084" title="Staruch">
Staruch



</doc>
<doc id="1857085" url="https://pl.wikipedia.org/wiki?curid=1857085" title="Of June">
Of June

Of June – minialbum, a zarazem pierwsze wydawnictwo amerykańskiego projektu muzycznego Owl City.

</doc>
<doc id="1857089" url="https://pl.wikipedia.org/wiki?curid=1857089" title="Meksykańska odmiana języka hiszpańskiego">
Meksykańska odmiana języka hiszpańskiego

Meksykańska odmiana języka hiszpańskiego – wariant języka hiszpańskiego używany na terenie Meksyku oraz przez diasporę meksykańską w USA. Wykazuje pewne cechy wspólne również dla odmian w innych krajach Ameryki Łacińskiej, niektóre zaś ograniczone są wyłącznie do Meksyku.
Słownictwo.
Przykłady typowych meksykanizmów:
Wpływy leksykalne języka nahuatl.
Oprócz nahuatlizmów, które zostały przyswojone także przez europejską wersję hiszpańskiego (takich jak "cacao", "tomate", "aguacate", "chicle", "chocolate"), w Meksyku używa się setek słów z tego języka, nieznanych poza tym krajem, oddających realia meksykańskie (flora, fauna, folklor, kulinaria itd.) i bardzo często niemających odpowiednika w standardowej hiszpańszczyźnie.

</doc>
<doc id="1857092" url="https://pl.wikipedia.org/wiki?curid=1857092" title="Nockebybanan">
Nockebybanan

Nockebybanan – linia szybkiego tramwaju w Sztokholmie o długości ok. 5,7 km.
Linia łączy Alvik z Nockeby na przedmieściach miasta. Na linii znajduje się 10 przystanków. W dzień roboczy korzysta z niej średnio ok. 9000 osób.

</doc>
<doc id="1857098" url="https://pl.wikipedia.org/wiki?curid=1857098" title="Isadore Goldstein">
Isadore Goldstein



</doc>
<doc id="1857100" url="https://pl.wikipedia.org/wiki?curid=1857100" title="Schöneberg (Schwedt/Oder)">
Schöneberg (Schwedt/Oder)

Schöneberg – dzielnica miasta Schwedt/Oder w Niemczech, w kraju związkowym Brandenburgia, w powiecie Uckermark. Do 31 grudnia 2020 jako samodzielna gmina wchodziła w skład urzędu Amt Oder-Welse.

</doc>
<doc id="1857102" url="https://pl.wikipedia.org/wiki?curid=1857102" title="Henry Glass">
Henry Glass



</doc>
<doc id="1857103" url="https://pl.wikipedia.org/wiki?curid=1857103" title="Jaworów (rejon turczański)">
Jaworów (rejon turczański)

Jaworów (ukr. Яворів, trb. "Jaworiw", trl. "Yavoriv") – wieś na Ukrainie, w obwodzie lwowskim, w rejonie turczańskim. Miejscowość liczy około 919 mieszkańców. Pierwsze wzmianki o wsi pochodzą z 1659.
W 1921 wieś liczyła około 827 mieszkańców. Przed II wojną światową w granicach Polski, wchodziła w skład powiatu turczańskiego.

</doc>
<doc id="1857108" url="https://pl.wikipedia.org/wiki?curid=1857108" title="Now You See Inside">
Now You See Inside

Now You See Inside – pierwszy album pop punkowego zespołu SR-71.
Lista utworów.
Dodatkowe utwory w wersji japońskiej
Listy przebojów.
Album
Single

</doc>
<doc id="1857110" url="https://pl.wikipedia.org/wiki?curid=1857110" title="Steven Zaloga">
Steven Zaloga

Steven J. Zaloga (ur. 1952) – amerykański historyk, konsultant do spraw obrony, znany autor publikacji z zakresu techniki wojskowej. Posiadacz tytułu naukowego "bachelor’s degree" z historii na uniwersytecie Union College oraz magistratu Uniwersytetu Columbia w Nowym Jorku.
Zaloga jest wieloletnim współpracownikiem angielskiego wydawnictwa specjalizującego się w tematyce militarnej Osprey Publishing. Wydał wiele książek zajmujących się współczesną techniką wojskową, a szczególnie czołgami sowieckimi oraz produkowanymi w WNP, a także wojną pancerną. Zajmuje się też modelarstwem. Częsty współpracownik redakcji brytyjskiego magazynu modelarskiego "Military Modelling", członek stowarzyszenia modelarskiego Armor Modeling and Preservation Society.
Kilka książek Zalogi ukazało się w języku polskim w ramach polskojęzycznej edycji serii Ospreya wydanej w Polsce „Wielkie bitwy II wojny światowej”, m.in.: „Wyzwolenia Paryża. Wyścig ku Sekwanie”.

</doc>
<doc id="1857111" url="https://pl.wikipedia.org/wiki?curid=1857111" title="Petrus Serrarens">
Petrus Serrarens

Petrus Josephus Servatius Serrarens (znany jako Jos Serrarens, ur. 12 listopada 1888 w Dordrechcie, zm. 26 sierpnia 1963 w Bilthoven) – holenderski polityk, działacz związków zawodowych, a także sędzia Trybunału Sprawiedliwości EWWiS.
Wychował się w rodzinie katolickiej. Z wykształcenia był nauczycielem. Pracował w tym zawodzie w Dordrechcie w latach 1907-1914, a w 1915-1916 był bibliotekarzem Centralnego Biura "Katolieke Sociale Actie" w Lejdzie. od 1919 był sekretarzem holenderskich katolickich związków zawodowych ("R.K. Vakorganizatie"). W 1920 został sekretarzem generalnym nowo utworzonej Międzynarodowej Konfederacji Chrześcijańskich Związków Zawodowych. Sprawował tę funkcję do 1952. Był delegatem na wiele międzynarodowych konferencji prawa pracy.
Jednocześnie był członkiem parlamentu holenderskiego – Stanów Generalnych. Od 1929 do 1937 zasiadał w izbie wyższej ("Eerste Kamer"), a od 1937 do 1952 w izbie niższej ("Tweede Kamer"). Reprezentował partię Roomsch-Katholieke Staatspartij, a od 1945 jej następczynię Katolicką Partię Ludową.
Był zdecydowanym przeciwnikiem faszyzmu, nazizmu i komunizmu. Podczas II wojny światowej musiał się ukrywac przez trzy lata. Po wojnie podjął swoje państwowe i międzynarodowe obowiązki.
W 1952 został wybrany sędzią nowo powołanego Trybunału Sprawiedliwości Europejskiej Wspólnoty Węgla i Stali. Pełnił tę funkcję do 1958.
Był odznaczony Orderem Oranje-Nassau (30 sierpnia 1928), Orderem Lwa Niderlandzkiego (30 września 1937) oraz francuską Legią Honorową (kwiecień 1951).

</doc>
<doc id="1857112" url="https://pl.wikipedia.org/wiki?curid=1857112" title="Części intymne">
Części intymne

Części intymne – film biograficzny z 1997 roku w reżyserii Betty Thomas, nakręcony na podstawie książki pod tym samym tytułem, opisującej życie Howarda Sterna.

</doc>
<doc id="1857113" url="https://pl.wikipedia.org/wiki?curid=1857113" title="Karpackie">
Karpackie

Karpackie, Hnyła (ukr. Карпатське, "Karpatśke") – wieś na Ukrainie, w obwodzie lwowskim, w rejonie turczańskim. Miejscowość liczy około 1190 mieszkańców. Pierwsze wzmianki o wsi pochodzą z 1520 roku.
Położona jest nad potokiem Hnyła. W 1921 roku wieś liczyła około 986 mieszkańców. Przed II wojną światową w granicach Polski, wchodziła w skład powiatu turczańskiego. W okresie międzywojennym w miejscowości stacjonowała placówka Straży Granicznej I linii „Hnyła”.
W 1969 roku zmieniono nazwę z Hnyła na Karpackie.

</doc>
<doc id="1857114" url="https://pl.wikipedia.org/wiki?curid=1857114" title="Ocean Eyes">
Ocean Eyes

Ocean Eyes – drugi album studyjny amerykańskiego projektu muzycznego Owl City. Miał premierę 14 lipca 2009 roku w iTunes oraz 1 września w sklepach. 26 stycznia 2010 roku ukazała się dwudyskowa edycja deluxe płyty.
Okładkę albumu stanowi widok Burj Al Arab.
Sukces komercyjny.
14 lipca 2009 roku piosenka "Fireflies" wybrana została singlem tygodnia przez iTunes. Przyczyniło się to do awansu albumu na 2. pozycję w iTunes Music Store. Sukces ten spowodował również przesunięcie sklepowej premiery "Ocean Eyes" z 28 lipca na 1 września.
Album rozszedł się w swoim debiutanckim tygodniu w ok. 18.000 kopii. W sumie sprzedał się w ponad 500.000 egzemplarzy w Stanach Zjednoczonych, gdzie pokrył się złotem, a główny singel "Fireflies" uplasował się na szczycie "Billboard" Hot 100.

</doc>
<doc id="1857117" url="https://pl.wikipedia.org/wiki?curid=1857117" title="Chassan Bajew">
Chassan Bajew

Chassan Bajew (ros. Хассан Жунидович Баев, Chassan Żunidowicz Bajew) (ur. 4 kwietnia 1963 w Ałchan-Kala w Czeczeńsko-Inguskiej ASRR) – czeczeński lekarz.
Życiorys.
Urodził się w małej wsi, w pobliżu Groznego. Jako dziecko był chorowity i lekarstwem na problemy ze zdrowiem miało być wyczynowe uprawianie sportu. Był mistrzem świata w sambo, osiągnął także czarny pas w judo. Z czasem zrezygnował ze sportu, poświęcając się medycynie. W 1985 ukończył studia w Instytucie Medycznym w Krasnojarsku, a następnie podjął specjalizację w zakresie chirurgii plastycznej. Powrócił do Czeczenii w 1988, gdzie pracował jako lekarz. W początkach lat 90. wyjechał do Moskwy, aby doskonalić swoje umiejętności. Wśród jego pacjentów były zarówno ofiary wypadków, jak też cudzoziemcy, którzy przyjeżdżali do Rosji na operacje plastyczne. W przededniu wojny rosyjsko-czeczeńskiej, w sierpniu 1994 ponownie powrócił do kraju. Po zniszczeniu przez rosyjskie bomby szpitala w Groznym przeniósł się do rodzinnej Ałchan Kala i tam zaczął operować w prowizorycznej klinice.
W czasie II wojny czeczeńsko-rosyjskiej, w latach 1999-2000 był jedynym profesjonalnym chirurgiem w stolicy Czeczenii - Groznym. W tym czasie był zmuszony do wykonywania kilkudziesięciu operacji dziennie, w tym amputacji i trepanacji czaszki. Za swoją działalność został wyróżniony przez Human Rights Watch, Amnesty International, a także przez organizację Lekarze bez Granic. W gronie jego pacjentów byli zarówno czeczeńscy separatyści jak również ranni żołnierze rosyjscy. W 2000 Bajew uratował życie ciężko rannemu Szamilowi Basajewowi, który stracił nogę w wyniku wybuchu miny. Jako lekarz, który opatrywał Basajewa, był intensywnie poszukiwany przez Rosjan.
Dzięki pomocy organizacji walczących o prawa człowieka Bajew uzyskał azyl w USA i w kwietniu 2000 wyjechał do Waszyngtonu. Wraz z rodziną zamieszkał w Needham w stanie Massachusetts. W 2008 po raz kolejny powrócił do Czeczenii, w ramach misji "International Committee for the Children of Chechnya", która zajęła się organizowaniem pomocy medycznej dla dzieci z wadami wrodzonymi.
Już na emigracji w USA powrócił do czynnego uprawiania sztuk walki. Napisał dwa tomy wspomnień o swojej pracy lekarza w Czeczenii. Jeden z nich ukazał się w polskim przekładzie Grzegorza Woźniaka, nakładem wydawnictwa Świat Książki.
W życiu prywatnym żonaty (żona Zara), ma sześcioro dzieci.

</doc>
<doc id="1857120" url="https://pl.wikipedia.org/wiki?curid=1857120" title="Siergiej Boczkow">
Siergiej Boczkow

Siergiej Boczkow, ros. Сергей Бочков – radziecki skoczek narciarski.
Nie brał udziału w mistrzostwach świata i igrzyskach olimpijskich. Jego największym sukcesem jest zajęcie trzeciego miejsca w klasyfikacji generalnej 21. Turnieju Czterech Skoczni (17. miejsce w Oberstdorfie, 8. miejsce w Garmisch-Partenkirchen, 1. miejsce w Innsbrucku i 2. miejsce w Bischofshofen). Brał także udział w kolejnej edycji TCS, ale zajmował odległe miejsca.

</doc>
<doc id="1857121" url="https://pl.wikipedia.org/wiki?curid=1857121" title="Dziurawy Kamień">
Dziurawy Kamień

Dziurawy Kamień – niewielka jaskinia położona w Jeleniej Górze w dzielnicy Sobieszów, na zboczu góry Chojnik, kilkanaście metrów od czarnego szlaku turystycznego prowadzącego na zamek Chojnik. Jest to najdłuższa w Karkonoszach jaskinia szczelinowa (tektoniczna), powstała w skałach granitowych.
Otwór jaskini ma 2 m wysokości. Jaskinia rozpoczyna się prostym korytarzem, z dwoma niewielkimi (40 cm) progami. Po 15 m przechodzi w czterometrowej wysokości komin, który można pokonać bez większych trudności.
Do zwiedzenia jaskini, które zajmuje około 5 minut, nie jest potrzebna latarka.

</doc>
<doc id="1857123" url="https://pl.wikipedia.org/wiki?curid=1857123" title="Veronika Hesse">
Veronika Hesse



</doc>
<doc id="1857126" url="https://pl.wikipedia.org/wiki?curid=1857126" title="Bogusław Kopkowski">
Bogusław Kopkowski

Bogusław Kopkowski (ur. 17 stycznia 1970) – polski lekkoatleta specjalizujący się w skoku o tyczce. Reprezentant Zawiszy Bydgoszcz.
Osiągnięcia.
Dwukrotny mistrz kraju – raz na stadionie (1993) i raz w hali (1994).
Rekordy życiowe.
Swój rekord życiowy (5,40 m) ustanowił 1 czerwca 1994 w Grudziądzu.

</doc>
<doc id="1857128" url="https://pl.wikipedia.org/wiki?curid=1857128" title="Defenzyna">
Defenzyna



</doc>
<doc id="1857130" url="https://pl.wikipedia.org/wiki?curid=1857130" title="Veronika Schmidt">
Veronika Schmidt

Veronika Hesse z d. Schmidt (ur. 24 sierpnia 1952 w Harzgerode) – niemiecka biegaczka narciarska reprezentująca barwy Niemieckiej Republiki Demokratycznej, dwukrotna medalistka olimpijska oraz dwukrotna medalistka mistrzostw świata.
Kariera.
XII Zimowe Igrzyska Olimpijskie w Innsbrucku w 1976 r. były jej olimpijskim debiutem. Wspólnie z Moniką Debertshäuser, Sigrun Krause i Barbarą Petzold wywalczyła brązowy medal w sztafecie 4x5 km. W swoim najlepszym indywidualnym starcie podczas tych igrzysk, w biegu na 10 km stylem klasycznym zajęła 8. miejsce. Cztery lata później, podczas XIII Zimowych Igrzysk Olimpijskich w Lake Placid wraz z Marlies Rostock, Carolą Anding i Barbarą Petzold triumfowała w sztafecie. Podczas tych samych igrzysk zajęła także 7. miejsce w biegu na 5 km oraz 8. miejsce w biegu na 10 km techniką klasyczną. Podczas kolejnych, XIV Zimowych Igrzysk Olimpijskich Sarajewo 1984 już nie startowała.
W 1974 r. wzięła udział w mistrzostwach świata w narciarstwie klasycznym w Falun. Razem z Sigrun Krause, Petrą Hinze i Barbarą Petzold wywalczyła srebrny medal w sztafecie. Ponadto zajęła tam 7. miejsce w biegu na 5 km oraz 5. miejsce w biegu na 10 km stylem klasycznym. Podczas mistrzostw świata w Falun w 1980 r. zdobyła złoty medal w biegu na 20 km techniką klasyczną. Startowała także podczas mistrzostw świata w Oslo w 1982 r. Wraz z Petrą Sölter, Barbarą Petzold i Carolą Anding wywalczyła tam brązowy medal w sztafecie 4x5 km. Jej najlepszym indywidualnym wynikiem było 9. miejsce, które zajęła w biegu na 20 km techniką klasyczną.
Veronika Hesse zdobywała także medale podczas mistrzostw Niemieckiej Republiki Demokratycznej: złoto w biegu na 5 km w latach 1976, 1977, 1979 i 1980 oraz srebro w 1974 r., złoto na 10 km w latach 1976, 1979 i 1980, srebro w latach 1974, 1975 i 1982, srebro na 20 km w latach 1977, 1979 i 1980. W 1974, 1976 i 1979 r. była mistrzynią Niemieckiej Republiki Demokratycznej w sztafecie.

</doc>
<doc id="1857131" url="https://pl.wikipedia.org/wiki?curid=1857131" title="Dom Zdrojowy w Sopocie">
Dom Zdrojowy w Sopocie

Dom Zdrojowy – wielofunkcyjny budynek usługowy w Sopocie, oddany do użytku 1 lipca 2009. Usytuowany jest naprzeciw molo i liczy 10 105 m² powierzchni. Wraz z przylegającym do niego hotelem Sheraton tworzy jeden kompleks funkcjonalny. Znajdują się w nim:
Planowane jest również otwarcie w jego wnętrzach pijalni wód mineralnych, galerii sztuki i centrum wystawienniczego.
Historia.
Pierwszy Dom Zdrojowy wybudowano w Sopocie w 1824. Na początku był to parterowy budynek, który z czasem został rozbudowany i gdzie zlokalizowano pokoje hotelowe i salę balową.
W 1879 przystąpiono do budowy nowego obiektu, oddanego do użytku dwa lata później. Nowy Dom Zdrojowy został zlokalizowany w miejscu tego, który istnieje dzisiaj.
W 1909 obiekt został zburzony, a w jego miejscu wzniesiono trzeci Dom Zdrojowy, zaprojektowany przez gdańskiego architekta Carla Webera. Budynek został uroczyście otwarty 16 czerwca 1910. Znalazły się w nim sale balowe, restauracje, kasyno i hotel.
W 1945 po zajęciu Sopotu przez Armię Czerwoną Dom Zdrojowy został przez nią splądrowany, a następnie podpalony. Po przekazaniu miasta Polsce budynku nie odbudowano.
W 2006 przystąpiono do budowy czwartego Domu Zdrojowego wraz z hotelem. Nowy gmach w dużej mierze nawiązuje architektonicznie do swojego poprzednika.

</doc>
<doc id="1857133" url="https://pl.wikipedia.org/wiki?curid=1857133" title="Nowogród (gmina 1870–1927)">
Nowogród (gmina 1870–1927)

Nowogród (do 1870 i od 1927 "miasto Nowogród") – dawna gmina o nieuregulowanym statusie istniejąca do 1927 roku w woj. białostockim. Siedzibą władz gminy była "osada miejska" Nowogród.
Gmina została utworzona za Królestwa Polskiego, 31 maja 1870 w guberni łomżyńskiej w powiecie łomżyńskim z obszaru pozbawionego praw miejskich miasta Nowogrodu. W przeciwieństwie do większości innych miast, którym odebrano prawa miejskie za udział w powstaniu styczniowym, Nowogród nie został włączony do jednej z sąsiednich gmin wiejskich, lecz zachował charakter miejski, stanowiąc odrębną gminę wiejską w granicach dawnego miasta.
Za II Rzeczypospolitej gmina Nowogród należała do powiatu łomżyńskiego w woj. białostockim. Po przejściu pod zwierzchnictwo polskie, była to jednostka o nieuregulowanym statusie – gmina posiadała samorząd miejski nadany przez okupanta, lecz nie została zaliczona do miast w 1919 (była określana jako „miejscowość”).
Jako gmina nie-miejska jednostka przestała funkcjonować 11 lutego 1927 roku w związku z nadaniem Nowogrodowi praw miejskich i przekształceniu jej w gminę miejską.

</doc>
<doc id="1857136" url="https://pl.wikipedia.org/wiki?curid=1857136" title="Bernd Eckstein">
Bernd Eckstein

Bernd Eckstein (ur. 22 maja 1953 w Mengersgereuth-Hämmern) – niemiecki skoczek narciarski reprezentujący barwy NRD. W 1979 zakończył karierę.
Wystąpił na Mistrzostwach Świata w Falun, gdzie zajął 5. miejsce na normalnej skoczni. Jego największym sukcesem jest zajęcie trzeciego miejsca w klasyfikacji generalnej w 22. Turnieju Czterech Skoczni (16. miejsce w Oberstdorfie, 6. miejsce w Garmisch-Partenkirchen, 5. miejsce w Innsbrucku i 1. miejsce w Bischofshofen). W 24. Turnieju Czterech Skoczni zajął 9. miejsce, a dwa lata później był szósty. Po zwycięstwie w Bischofshofen nie stawał już na podium, choć często znajdował się w czołowej „10” konkursów.

</doc>
<doc id="1857149" url="https://pl.wikipedia.org/wiki?curid=1857149" title="Veikkausliiga 1992">
Veikkausliiga 1992



</doc>
<doc id="1857150" url="https://pl.wikipedia.org/wiki?curid=1857150" title="Veikkausliiga 1993">
Veikkausliiga 1993



</doc>
<doc id="1857151" url="https://pl.wikipedia.org/wiki?curid=1857151" title="Veikkausliiga 1994">
Veikkausliiga 1994



</doc>
<doc id="1857152" url="https://pl.wikipedia.org/wiki?curid=1857152" title="Puchar Hopmana 2009">
Puchar Hopmana 2009

Puchar Hopmana 2009 – nieoficjalne mistrzostwa drużyn mieszanych, które rozegrano w australijskim Perth w dniach 3–9 stycznia 2009.
Dwudziesta pierwsza edycja imprezy zakończyła się zwycięstwem reprezentacji Słowacji, która rozstawiona była z nr 7. W finale Dominika Cibulková oraz Dominik Hrbatý pokonali rosyjską parę 2:0.
Obrońcy tytułu z roku 2008, Amerykanie, odpadli z rywalizacji w fazie grupowej zajmując trzecie miejsce.

</doc>
<doc id="1857153" url="https://pl.wikipedia.org/wiki?curid=1857153" title="Veikkausliiga 1995">
Veikkausliiga 1995



</doc>
<doc id="1857154" url="https://pl.wikipedia.org/wiki?curid=1857154" title="Veikkausliiga 1996">
Veikkausliiga 1996



</doc>
<doc id="1857155" url="https://pl.wikipedia.org/wiki?curid=1857155" title="Veikkausliiga 1997">
Veikkausliiga 1997



</doc>
<doc id="1857156" url="https://pl.wikipedia.org/wiki?curid=1857156" title="Veikkausliiga 1998">
Veikkausliiga 1998



</doc>
<doc id="1857157" url="https://pl.wikipedia.org/wiki?curid=1857157" title="Veikkausliiga 1999">
Veikkausliiga 1999



</doc>
<doc id="1857158" url="https://pl.wikipedia.org/wiki?curid=1857158" title="Veikkausliiga 2000">
Veikkausliiga 2000



</doc>
<doc id="1857159" url="https://pl.wikipedia.org/wiki?curid=1857159" title="Veikkausliiga 2001">
Veikkausliiga 2001



</doc>
<doc id="1857160" url="https://pl.wikipedia.org/wiki?curid=1857160" title="Veikkausliiga 2002">
Veikkausliiga 2002



</doc>
<doc id="1857161" url="https://pl.wikipedia.org/wiki?curid=1857161" title="Veikkausliiga 2003">
Veikkausliiga 2003



</doc>
<doc id="1857162" url="https://pl.wikipedia.org/wiki?curid=1857162" title="Veikkausliiga 2004">
Veikkausliiga 2004



</doc>
<doc id="1857163" url="https://pl.wikipedia.org/wiki?curid=1857163" title="Veikkausliiga 2005">
Veikkausliiga 2005



</doc>
<doc id="1857164" url="https://pl.wikipedia.org/wiki?curid=1857164" title="Veikkausliiga 2006">
Veikkausliiga 2006



</doc>
<doc id="1857165" url="https://pl.wikipedia.org/wiki?curid=1857165" title="Veikkausliiga 2007">
Veikkausliiga 2007



</doc>
<doc id="1857166" url="https://pl.wikipedia.org/wiki?curid=1857166" title="I liga fińska w piłce nożnej (2008)">
I liga fińska w piłce nożnej (2008)



</doc>
<doc id="1857167" url="https://pl.wikipedia.org/wiki?curid=1857167" title="I liga fińska w piłce nożnej (2009)">
I liga fińska w piłce nożnej (2009)



</doc>
<doc id="1857168" url="https://pl.wikipedia.org/wiki?curid=1857168" title="Szlak Metalurgów">
Szlak Metalurgów

Szlak Metalurgów – czarny znakowany szlak turystyczny w województwie śląskim.
Informacje ogólne.
Atrakcją turystyczną szlaku jest Sanktuarium św. Antoniego w Gołonogu, stanowiące wraz z cmentarzem i starodrzewem zespół przyrodniczo-krajobrazowy Wzgórze Gołonoskie.

</doc>
<doc id="1857170" url="https://pl.wikipedia.org/wiki?curid=1857170" title="Przemysław Gurin">
Przemysław Gurin

Przemysław Gurin (ur. 17 lutego 1975) – polski lekkoatleta, specjalizujący się w skoku o tyczce. Reprezentant AZS AWF Gdańsk.
Osiągnięcia.
Dwukrotny mistrz kraju – raz na stadionie (1999) i raz w hali (1998). 

</doc>
<doc id="1857171" url="https://pl.wikipedia.org/wiki?curid=1857171" title="Andrzej Bączyński">
Andrzej Bączyński

Andrzej Bączyński (ur. 14 stycznia w latach 60 XX wieku w Gliwicach) – polski manager muzyczny, promotor, organizator, realizator dźwięku, reżyser dźwięku oraz założyciel i właściciel Agencji Koncertowo-Promocyjnej „BAgg-ART”.
Życiorys.
Swoje pierwsze kroki stawiał w latach 1982–1988, kiedy to prowadził fan club zespołu Maanam – "Haamlet". Działalność menadżerską rozpoczął w 1987 roku, od organizowania koncertów w Gliwickim klubie "Gwarek" (w późniejszych latach był jego kierownikiem programowym). W tymże też roku powołał do życia Agencję Koncertowo-Promocyjną „BAgg-ART”. Podczas jednego z koncertów zespołu Maanam poznał Johna Portera, którego potem został wieloletnim promotorem. W niedługim czasie do BAgg-ART'u dołączyły zespoły Big Cyc oraz Chłopcy z Placu Broni. Podczas swojej działalności oprócz w/w zespołów był managerem bądź współpracował jako manager i promotor z takimi zespołami jak: Kult, T.Love, Wilki, Izrael, Voo Voo, Martyna Jakubowicz, Formacja Nieżywych Schabuff, Kobranocka, Malarze i Żołnierze, Soyka Yanina i Kompania, Easy Rider, Closterkeller, Armia, The Didet Bidet i inni. Pod swoją opieką miał również Teatr Korez oraz satyryka Pawła „Końja” Konnaka.
Organizował wiele imprez, m.in.: "Igry", "Winter Reggae", "Gliwicki WOŚP", "Rock Top", "Boom Jazz", "Bazuna Bis". Współpracował z takimi klubami jak "Program" i "Spirala". Organizował również koncerty m.in.: Farben Lehre, Sztywnego Palu Azji, Daab'u, Janusza „Yaniny” Iwańskiego, Proletaryatu, Rokosza, Marka Grechuty, Shakin’ Dudiego, Grzegorza Turnaua, Varsovii Manty, Costy Manty, Nocnej Zmiany Bluesa, oraz wielu innych.. 
Poza działalnością managerską zajmował się realizacją dźwięku. Oprócz nagłaśniania koncertów artystów ze swojej agencji oraz imprez organizowanych przez siebie, realizował dźwięk dla: Czesław Śpiewa, Brygady Kryzys, Raz, Dwa, Trzy, Mateusza Pospieszalskiego, Alicji Majewskiej &amp; Włodzimierza Korcza, Haliny Kunickiej, Ireny Santor, Carrantuohill, Joanny Trzepiecińskiej &amp; Bogdana Hołownii z zespołem, R.A.P.-u, Brzytwy Ojca One Million Bulgarians oraz wielu, wielu innych.. 
Przez wiele lat współpracował ze śląskimi teatrami muzycznymi, dla których reżyserował i realizował dźwięk do musicali, spektakli muzycznych, przedstawień teatralnych i koncertów sylwestrowych.

</doc>
<doc id="1857172" url="https://pl.wikipedia.org/wiki?curid=1857172" title="Parafia św. Jakuba Apostoła w Chicago">
Parafia św. Jakuba Apostoła w Chicago

Parafia św. Jakuba Apostoła w Chicago (ang. "St. James Apostle Parish") – parafia rzymskokatolicka położona w Chicago w stanie Illinois w Stanach Zjednoczonych.
Jest ona wieloetniczną parafią w północno-zachodniej dzielnicy Chicago, z mszą św. w j. polskim dla polskich imigrantów.
Parafia została poświęcona św. Jakubowi Apostołowi.

</doc>
<doc id="1857174" url="https://pl.wikipedia.org/wiki?curid=1857174" title="Just Stand Up">
Just Stand Up



</doc>
<doc id="1857176" url="https://pl.wikipedia.org/wiki?curid=1857176" title="Buckow">
Buckow

Lokalizacje.
Polska.
Dawna nazwa miejscowości:

</doc>
<doc id="1857178" url="https://pl.wikipedia.org/wiki?curid=1857178" title="Kondratów">
Kondratów



</doc>
<doc id="1857181" url="https://pl.wikipedia.org/wiki?curid=1857181" title="Filip Zaleski">
Filip Zaleski

Filip Krzysztof Artur Zaleski herbu Dołęga (ur. 25 września 1836 we Lwowie, zm. 21 września 1911 w Truskawcu) – ziemianin, prawnik, polski polityk konserwatywny, namiestnik Galicji, minister do spraw Galicji, poseł na galicyjski Sejm Krajowy i do austriackiej Rady Państwa, dożywotni członek austriackiej Izby Panów.
Życiorys.
Ukończył gimnazjum we Lwowie (1853) i studia prawnicze z tytułem doktora na uniwersytecie w Wiedniu (1857). Po ukończeniu studiów praktykant koncepcyjny w dolnoaustriackim Namiestnictwie (1857-1858), następnie aktuariusz w urzędzie powiatowym w Baden w Dolnej Austrii (1858-1859) i adiunkt w Ministerstwie Spraw Wewnętrznych w Wiedniu (1859-1860). Po powrocie do kraju od 1860 pracował w Namiestnictwie Galicyjskim we Lwowie, najpierw jako koncypient (1860-1863) potem komisarz powiatowy (1863-1866) i szef biura prezydialnego (1866-1868). Miał opinię jednego z ulubionych współpracowników Namiestnika Agenora Gołuchowskiego (starszego). Był w latach 1868-1869 starosta powiatowy w Czortkowie a następnie w Brzeżanach (1870-1871). Od 1871 do 1873 radca namiestnictwa i kierownik biura prezydialnego Namiestnictwa Galicyjskiego. Radca ministerialny w Ministerstwie do spraw Galicji (1873-1878), a następnie kierownik Ekspozytury Namiestnictwa Galicyjskiego w Krakowie (1878-1879). Potem pełnił funkcję wiceprezydenta Namiestnictwa (1879-1883) i Namiestnika Galicji (1883-1888). W rok po nominacji na namiestnika otrzymał od cesarza Franciszka Józefa tytuł rzeczywistego tajnego radcy, któremu przysługiwał prestiżowy tytuł ekscelencji. Jego działalność jako Namiestnika oceniano pozytywnie czego wyrazem może być mowa pożegnalna marszałka Sejmu Jana Dzierżysława Tarnowskiego, który w 1888 potwierdził, iż w okresie jego rządów "panował pełen harmonii stosunek pomiędzy krajową władzą rządową a Wydziałem Krajowym".
Od 11 października 1888 do 11 listopada 1893 był ministrem dla Galicji (bez teki) w rządzie Eduarda Taafego. Jego nominację po ustąpieniu Floriana Ziemiałkowskiego prasa konserwatywna na czele z "Czasem" i "Przeglądem Polskim" przyjęła entuzjastycznie podkreślając jego "cenne zalety" i ciesząc się na "początek nowej a da Bóg pomyślnej i płodnej ery". W okresie swego ministrowania - załatwił korzystnie dla galicyjskich ziemian ustawę propinacyjną, a także doprowadził do zatwierdzenia przygotowanej jeszcze przez Ziemiałkowskiego tzw, ugody indemnizacyjnej. Jak napisał jego podwładny Kazimierz Chłędowski "niewiele dbał o urząd, ale mając dużo rutyny administracyjnej, nieraz więcej zrobił minister, który dużo siedzi w biurze, a mało się na rzeczy rozumie. Przy tym zaprzyjaźniony z kilku kolegami, uzyskał po przyjaźni nieraz coś, czego inni w drodze urzędowej uzyskać nie byli w stanie. Taafe go dość lekceważy, ale miał do niego sympatię""." Swoją politykę wobec Galicji prowadził samodzielnie nie zawsze konsultując swoje posunięcia z kierownictwem Koła Polskiego. Ustąpił z funkcji w wyniku obalenia rządu Taafego.
Był posłem do galicyjskiego Sejmu Krajowego IV kadencji (10 marca 1881 - 21 października 1882), V kadencji (15 września 1883 - 26 stycznia 1889), VI kadencji (10 października 1889 - 17 lutego 1894), VII kadencji (28 grudnia 1895 - 9 lipca 1901), VIII kadencji (28 grudnia 1901 - 12 października 1907). Wybierany był z kurii IV (gmin wiejskich) w okręgu wyborczym nr 13 (Kosów-Kuty). Po raz pierwszy uzyskał mandat w wyborach uzupełniających po rezygnacji Ludwika Buszyńskiego. Był także posłem do austriackiej Rady Państwa VII kadencji (30 stycznia 1889 - 23 stycznia 1891) i VIII kadencji (9 kwietnia 1891 - 22 stycznia 1897). Wybierany w kurii I (wielkiej własności) z okręgu wyborczego nr 12 (Lwów-Gródek), po raz pierwszy został wybrany po rezygnacji Stanisława Starzyńskiego. Należał do grupy posłów konserwatywnych (podolaków) Koła Polskiego w Wiedniu, pełnił w nim funkcje wiceprezesa (27 lutego 1894 - 8 kwietnia 1894) i prezesa (8 kwietnia 1894 - 1 października 1896). Od 24 marca 1897 dożywotni członek Izby Panów, gdzie należał do polityków Prawicy (Gruppe der Rechten).
Ziemianin, właściciel dóbr: klucza Skwarzawa z Lipnikami w powiecie złoczowskim oraz Krzywe w powiecie brzeżańskim. W latach 1877-1884 członek Rady Muzeum Przemysłu Miejskiego we Lwowie, w latach 1880-1883 prezes Galicyjskiego Towarzystwa Muzycznego we Lwowie. Członek Towarzystwa Galicyjskiej Kasy Oszczędności we Lwowie.
Pochowany w grobowcu rodzinnym na Cmentarzu Łyczakowskim we Lwowie.
Wyróżnienia.
Komandor cesarskiego Orderu Leopolda (1879), kawaler Order Żelaznej Korony I klasy (1889) orderu Franciszka Józefa, oraz komandor papieskiego Orderu Świętego Grzegorza Wielkiego (1878) i rosyjskiego orderu św. Anny I klasy (1886).
Rodzina.
Urodził się w rodzinie szlacheckiej Zaleskich z Otoka herbu Dołęga. Syn poety i zarazem ostatniego gubernatora Galicji Wacława Michała Zaleskiego (1799-1849) i Antoniny z Bołoz Antoniewiczów (1814-1862). Miał braci: Józefa (1838-1899) i Antoniego (1842-1866). Jego żoną była Aleksandra z domu hr. Suchodolska (1842-1918), z którą miał dzieci: Marię (1862-1893), żona Tadeusza Czarkowskiego-Golejewskiego), Teresę (ur. 1864, żonę Jana Kantego Jordana-Stojowskiego), Izydorę (1870-1937), Wacława Michała (1868-1913) i Antoninę (1873-1973, żonę Stanisława Dąmbskiego). Ze strony żony jego szwagrami byli Dawid Abrahamowicz, Kornel Krzeczunowicz i Edward Podleski. Jak pisał niechętny mu podwładny Chłędowski - w Wiedniu "Zalescy prowadzili dom dość otwarty: dawali obiady, w zimie muzykalne wieczory, ale było tam niesłychanie nudno, pomimo że aż trzy córki były na wydaniu, dwie starsze, strasznie brzydkie, najmłodsza znośnie brzydka, piękność familijna. Ponieważ miały wszakże ładne posagi, więc powychodziły za mąż; najstarsza za Stojowskiego, najmłodsza za Dąmbskiego, obywatela w Rzeszowskiem, średnia panna Iza" [...] "wstąpiła do zakonu. Zaleski o ile możliwości w domu nie siedział; miał zawsze "sesje", to jest chodził w przeważnie kobiece towarzystwo albo do domów arystokratycznych wiedeńskich, chcąc mieć stosunki u wpływowych na dworze osobistości." [...] "Rodzina Zaleskich była bardzo pobożna; pani i panny chodziły wciąż po kościołach, a Zalesio także mimo swych niewierności, którymi grzeszył wobec swojej żony, musiał z jej rozkazu chodzić do kościoła i do spowiedzi; do kościoła nawet szedł z wielką przyjemnością, na elegancką mszę do kościoła Św. Michała, bo tam robił przegląd wiedeńskich piękności".

</doc>
<doc id="1857186" url="https://pl.wikipedia.org/wiki?curid=1857186" title="Godło Kurdystanu">
Godło Kurdystanu

Godło Kurdystanu (Kurdyjskiego Regionu Autonomicznego) – godło Kurdyjskiego Regionu Autonomicznego stanowi wizerunek orła, trzymającego słońce w swoich wzniesionych do góry skrzydłach. Słońce składa się z trzech kolorów – czerwonego, żółtego oraz zielonego, stanowiących nawiązanie do flagi Kurdystanu.
W późniejszej wersji godła dodano nazwę „Kurdyjski Region Autonomiczny”, zapisaną w trzech językach (od góry): kurdyjskim, arabskim oraz angielskim.
Pochodzenie i znaczenie godła.
Godło Kurdystanu składa się z połączenia współczesnych oraz historycznych symboli: orzeł był symbolem starożytnego imperium Medów, w którym słońce było używane jako symbol reprezentujący północną Mezopotamię (współczesne tereny Kurdystanu).
Symbolika orła występowała również we fladze Saladyna – wodza i polityka muzułmańskiego pochodzenia kurdyjskiego. Orzeł jest współcześnie także elementem flagi oraz godła Egiptu.
Szarfa trzymana przez orła z literami „KRG” stanowi zapożyczenie z bardziej współczesnych tendencji zachodnioeuropejskiej heraldyki.
Ważną dla odczytania symboliki godła jest liczba 4 – każde ze skrzydeł orła składa się z 4 piór, 4 pióra sterówek, po 4 czerwone oraz zielone elementy, składające się na trzymane przez orła słońce. Liczba 4 ma podwójną symbolikę – tereny Kurdystanu podzielone są na 4 państwa (Turcję, Irak, Iran oraz Syrię), a sam Kurdyjski Region Autonomiczny składa się z 4 irackich prowincji (Irbilu, Dahuku, As-Sulejmanijji oraz At-Tamimu).

</doc>
<doc id="1857187" url="https://pl.wikipedia.org/wiki?curid=1857187" title="Bjoern Wirkola">
Bjoern Wirkola



</doc>
<doc id="1857188" url="https://pl.wikipedia.org/wiki?curid=1857188" title="Stefan Dobrosław">
Stefan Dobrosław

Stefan Dobrosław – książę Zety w latach 1043-1050. Syn księcia Trawunii Dragimira
Po śmierci księcia Dukli Jana Włodzimierza oraz ojca Stefana Dobrosława, ziemie serbskie zostały w 1018 roku podporządkowane Bizancjum. Stefan Dobrosław jako następca Jana Włodzimierza na tronie książąt Dukli uznawał początkowo zwierzchnictwo bizantyńskie. Około 1043 roku wypowiedział posłuszeństwo Bizancjum i w dwóch kampaniach rozbił wojska bizantyńskie. Następnie pokonał również sojusznika Bizancjum, księcia Zahumla i przyłączył do swego księstwa Trawunię. Uniezależnienie się Dobrosława od Bizancjum jest uważane za początek Zety
Wczesne lata.
Stefan Dobrosław był synem Dragimira, członka duklańskiej dynastii Predimirowiczów, władającego Trawunią. Dragimir odzyskał swoje księstwo na początku XI wieku, kiedy car Samuel przywrócił władzę nad Duklą bratankowi Dragimira, a swojemu nowemu zięciowi Janowi Włodzimierzowi. Samuel podzielił wówczas Duklę, Trawunię oddając Dragimirowi. Jan Włodzimierz zginął zamordowany w 1016 roku. Dragimir próbował opanować jego państwo, zginął jednak w 1018 roku zamordowany przez mieszczan Kotoru. Wedle relacji Popa Duklanina Dobrosław był pogrobowcem. Po śmierci Dragimira, wdowa po nim wraz z dwoma córkami i nienarodzonym dzieckiem zbiegła na dwór swego ojca Lutomira do Raszki. Ponieważ ojciec zmarł, udała się do swoich wujów w Bośni. Tam w miejscowości Brusno urodziła Dobrosława, który wychowywał się w Bośni, zanim jako młodzieniec został wysłany do bizantyńskiego Dubrownika. Pop Duklanin wspomina dalej o ślubie Dobrosława z bratanicą cara Samuela, która urodziła mu pięciu synów i o pojawieniu się Dobrosława w charakterze lennika bizantyńskiego w Dukli.
W 1018 roku Bizantyńczycy dokonali ostatecznego podboju zachodniego carstwa bułgarskiego i przejęli hegemonię nad państwami serbskimi. Cesarz Bazyli II utworzył tem z siedzibą w Dubrowniku dla sprawowania władzy nad księstwami Primorja, w tym również nad Duklą. Stefan Dobrosław, podobnie jak jego sąsiad, książę Zahumla Stefan Wojsław, uznał zwierzchnictwo bizantyńskie.
Kontrowersje.
Ponieważ źródła greckie wspominają w tym czasie jedynie Stefana Wojsława jako antagonistę Bizancjum w Serbii, a Pop Duklanin w swej relacji mówi tylko o Dobrosławie, część uczonych utożsamia obydwu władców przyjmując, że Duklanin myli się co do imienia władcy Dukli. Ci którzy odróżniają Dobrosława od Wojsława mają kłopot z uznaniem relacji Duklanina dotyczącej daty urodzenia Dobrosława. Jeśli Dobrosław urodziłby się w 1018 roku, w 1034 roku kończyłby dopiero 16 lat. Nawet gdyby przyjąć, że w tak młodym wieku ożenił się, jego najstarszy syn miałby najwyżej 15 lat w 1050 roku, kiedy Dobrosław zmarł. Tymczasem Duklanin w swojej kronice podaje, że synowie Dobrosława walczyli wraz z nim przeciw Bizancjum. Nawet więc ci którzy rozróżniają Wojsława i Dobroslawa, przyjmują, że Dobrosław musiał być starszy niż podaje Duklanin i objąć władzę w Dukli pomiędzy 1018 a 1035 rokiem
Przedmiotem sporów jest również charakter władzy Dobrosława w tym okresie. Wielu uczonych uważa, że Primorje znalazło się po 1018 roku pod bezpośrednią władzą Bizancjum. Wskazują, że Pop Duklanin mówi o złej sytuacji Dukli pod rządami Bizancjum oraz o rewolcie Dobrosława przeciw Bizancjum, a Skylitzes w swej kronice podaje, że w 1034 roku Serbowie odrzucili władzę grecką, co wydaje się wskazywać na wcześniejszą podległość Bizancjum. Uczeni ci stoją na stanowisku, że nie można mówić o żadnej władzy serbskiej w tym rejonie przed 1035 rokiem. Część uczonych wychodząc od tego, że Jan Włodzimierz nigdy nie należał do stronnictwa antybizantyńskiego i nie pomagał Bułgarom w wojnie przeciw Bizancjum przyjmuje, że Dukla i Zahumle zachowały status wasalny pod panowaniem bizantyńskim. Przyjmują oni, że Dobrosław sprawował nad swoim księstwem faktyczną, choć ograniczoną władzę.
W wątpliwość podawana jest również informacja Duklanina o tym, że Dobrosław był synem Dragimira. Podnoszący ją uczeni wskazują, że pokrewieństwo to jest wprawdzie możliwe, ale możliwe jest też, że kronikarz wymyślił je, by, poprzez ukazanie związków królów Zety z dynastią władców duklańskich, umocnić ich prawa do tronu.
Początki Zety.
Ośrodek państwa Dobrosława stanowił początkowo dwór w Prapratnej, położony w pobliżu miasta Kotor, które uznało jego władzę. Z czasem centrum państwa przesunęło się na nizinę położoną wokół Skadaru, który został nową stolicą państwa
Po śmierci Bazylego II w 1025 roku potęga Bizancjum w Dalmacji zaczęła słabnąć. Sukcesy zachodniego sąsiada, Stefana Wojsława, księcia Zahumla, odniesione w latach 1035-1042 w walce z Bizantyńczykami, skłoniły również Stefana Dobrosława do wystąpienia przeciw Bizancjum. Dobrosław podburzył swoich poddanych doprowadzając do rebelii w Dukli. Wysłana w celu uspokojenia nastrojów armia bizantyńska została wciągnięta w zasadzkę przez armię serbską. Stefan Dobrosław rozdzielił swe wojska, część oddziałów pod dowództwem czterech synów pozostawiając przy wschodniej granicy państwa, sam wraz z synem Radosławem uderzył na zbliżających się Greków od zachodu. W starciu z ręki Radosława zginął wódz Bizantyńczyków, a wojska greckie poszły w rozsypkę. Na uciekających Greków od wschodu uderzyli pozostali synowie Dobrosława, zadając wojskom bizantyńskim znaczne straty. Po bitwie Dobrosław obdarował Radosława w uznaniu jego zasług żupanią Kezca.
Przygotowując się do kolejnej wyprawy przeciw Stefanowi Dobrosławowi Bizantyńczycy pozyskali sobie pomoc władców Raszki, Bośni i księcia Zahumla Ljutovida, syna Stefana Wojsława. Ljutovid stanął na czele sprzymierzonych sił serbskich które zgromadziły się w Trawunii. Od wschodu, na czele wojsk greckich wkroczył do Dukli generał bizantyński Chryselios, posuwając się od Skadaru w stronę Baru. Chcąc zapobiec połączeniu sił bizantyńskich z prowadzonymi przez Ljutovida wojskami serbskimi Dobrosław przejął inicjatywę. Trzem swoim synom rozkazał z niewielkimi siłami iść w góry otaczające obóz grecki i stamtąd czynić hałas przy pomocy rogów, trąbek i nawoływań. Nakłonił też mieszczan z Baru, by udali się do Chryzeliosa i ostrzegli go, że na górach rozlokowały się oddziały Dobrosława. Sam wraz ze starszymi synami: Gojisławem i Radosławem uderzył nocą na obóz bizantyński. Rozbiwszy straże, kazał dąć w rogi, na co odpowiedzieli mu rozlokowani na górach synowie, powiększając tylko zamęt wśród zaskoczonych atakiem Greków. Pod naporem oddziałów Dobrosława, oraz schodzących w ciemnościach z gór oddziałów jego synów, Grecy ostatecznie rzucili się do ucieczki. Pościg za uciekającymi wojskami bizantyńskimi zatrzymał się dopiero na rzece Drinie. Wódz bizantyński Chryzelios ranny w bitwie, dotarł aż do Skadaru, gdzie zmarł.
Po świetnym zwycięstwie nad Bizantyńczykami Dobrosław zwrócił się przeciw Ljutovidowi. Wedle relacji Popa Duklanina, kiedy wojska stanęły naprzeciw siebie, Ljutovid wyzwał syna Dobrosława, Gojisława, na pojedynek w asyście dwóch innych rycerzy. Jeden z towarzyszy Gojisława, imieniem Udobik ranił podczas pojedynku Ljutovida zrzucając go z konia. Na krzyk, że Ljutovid nie żyje, część jego żołnierzy rzuciła się naprzód. Spowodowało to ogólny zamęt, w którym ranny Ljutovid, dosięgnąwszy swego konia, ratował się ucieczką, a za nim rzuciła się do ucieczki jego armia. Gojisław ze swym wojskiem ścigał uciekinierów do wieczora. W wyniku tego zwycięstwa Stefan Dobrosław zajął Trawunię. Wedle relacji Popa Duklanina Dobrosław opanował też w tym czasie część temu Dyrrachium do rzeki Vaiussius.
Wydarzenia te mogą być datowane tylko w przybliżeniu na okres pomiędzy 1043 a 1050 rokiem. Dwukrotne rozbicie wojsk bizantyńskich, a następnie także lennika bizantyńskiego, władcy Zahumla Ljutovida, uznawane są za początek Zety.
Stefan Dobrosław zmarł około 1050 roku i został pochowany w kościele świętego Andrzeja w Prapratnej. Pop Duklanin podaje, że panował 25 lat, a po jego śmierci władzę w nad państwem objęła jego żona z pomocą najstarszego syna Gojisława.
Rodzina.
Stefan Dobrosław wedle relacji Popa Duklanina poślubił bratanicę cara bułgarskiego Samuela. Jej identyfikacja sprawia historykom sporo problemów. Jeśli użyte przez Popa Duklanina łacińskie "nuptis" rozumieć jako bratanica mogłaby być jedną z córek Iwana Władysława, jedynego bratanka cara Samuela, który pozostał przy życiu po zamordowaniu brata Samuela Aarona wraz z całą rodziną w Razmetanicy. Jeśli użyte przez Duklanina słowo tłumaczyć jako "wnuczka", żona Stefana Dobrosława byłaby córką syna Samuela Gabriela Radomira. Stefan Dobrosław miał z nią 5 synów:
Drzewo Stefana Dobrosława

</doc>
<doc id="1857190" url="https://pl.wikipedia.org/wiki?curid=1857190" title="Szlak Szwajcarii Zagłębiowskiej">
Szlak Szwajcarii Zagłębiowskiej

Szlak Szwajcarii Zagłębiowskiej – czerwony znakowany szlak turystyczny w województwie śląskim.
Informacje ogólne.
Atrakcjami turystycznymi szlaku są: Pustynia Błędowska, a także pomnik przyrody – Lipy Dobieckie w Dąbrowie Górniczej.

</doc>
<doc id="1857191" url="https://pl.wikipedia.org/wiki?curid=1857191" title="Turnia nad Korytem">
Turnia nad Korytem

Turnia nad Korytem (słow. "Veža nad Kotlinami") – turnia o wysokości 2254 m n.p.m. znajdująca się w Krywańskiej Grani w słowackiej części Tatr Wysokich. Od Ramienia Krywania na południowym wschodzie oddzielona jest Przełączką nad Korytem, a od Zadniej Krywańskiej Turni na północnym zachodzie oddziela ją Wyżnia Krywańska Szczerbina. W grani pomiędzy wierzchołkiem Turni nad Korytem a Przełączką nad Korytem znajduje się jeszcze nienazwane siodełko (2248 m) oraz mało wybitny garb (2262 m).
Na stronę Koryta Krywańskiego, a dokładniej do jego górnego kotła pod północno-zachodnią ścianą Krywania opada z Turni nad Korytem bardzo stromy stok o charakterze ściany. Do doliny Niewcyrki obrywa się blisko 400-metrowa, północna ściana, ograniczona z lewej (patrząc od dołu) strony wyraźną grzędą, stanowiącą krawędź ściany. W środkowej części ściany zaznacza się wybitny filar, zanikający w partiach podszczytowych. W poprzek niemal całej ściany przebiega półka, mniej wyraźna jedynie w pobliżu lewej krawędzi ściany, lekko wznosząca się w stronę północno-zachodniej grani Zadniej Krywańskiej Turni. Od linii spadku Wyżniej Krywańskiej Szczerbiny aż po grań rozszerza się ona w piarżysty zachód.
Nazewnictwo Turni nad Korytem wywodzi się od położonej poniżej niej żlebowatej dolinki zwanej Korytem Krywańskim, która wcina się w północno-zachodnią część masywu Krywania. Nazwę nadali polscy taternicy, którzy w lecie 1960 pokonali jej północną ścianę.
Taternictwo.
Pierwszego znanego wejścia na Turnię nad Korytem dokonali Alfred Martin i przewodnik Johann Franz senior 20 września 1907, podczas wspinaczki Krywańską Granią. Położone u podnóża turni Koryto Krywańskie oraz jego okolice były niegdyś popularnym terenem myśliwskim, w XIX wieku polowali tu na kozice m.in. podhalańscy górale. Rejon ten znany był prawdopodobnie również górnikom, a później turystom.
Współcześnie Turnia nad Korytem nie jest dostępna dla turystów i taterników – powodem tego jest jej położenie w obrębie rezerwatu ścisłego, którym objęty jest masyw Krywania.

</doc>
<doc id="1857194" url="https://pl.wikipedia.org/wiki?curid=1857194" title="Kris Peeters">
Kris Peeters

Kris Peeters (ur. 18 maja 1962 w Ruisbroek) – belgijski i flamandzki polityk, prawnik, od 2007 do 2014 minister-prezydent Regionu Flamandzkiego (premier Flandrii), w latach 2014–2019 wicepremier i minister w rządzie federalnym, eurodeputowany IX kadencji.
Życiorys.
Kształcił się na uniwersytetach w Antwerpii, ukończył prawo na Universitaire Instelling Antwerpen (UIA), a także filozofię na Universitaire Faculteiten Sint-Ignatius Antwerpen (UFSIA).
Krótko praktykował jako prawnik. Od 1988 był zatrudniony w NCMV ("Nationaal Christelijk Middenstand Verbond"), krajowej organizacji skupiającej osoby prowadzące własną działalność gospodarczą oraz małą i średnią przedsiębiorczość. Był doradcą podatkowym w tym zrzeszeniu, następnie dyrektorem ds. badań. Od 1994 pełnił funkcję sekretarza generalnego. W 1999 organizacja przekształciła się w UNIZO ("Unie van Zelfstandige Ondernemers"), zaś Kris Peeters objął w niej stanowisko dyrektora zarządzającego. Jednocześnie zaangażował się w działalność Chrześcijańskiej Partii Ludowej (od 2001 pod nazwą Chrześcijańscy Demokraci i Flamandowie).
W 2004 uzyskał mandat posła do Parlamentu Flamandzkiego. Zrezygnował z funkcji w UNIZO, obejmując urząd ministra robót publicznych, energii i środowiska w regionalnym rządzie Yves'a Leterme. W 2006 Kris Peeters został radnym miejskim w Puurs, a rok później wybrano go do Izby Reprezentantów. Mandatu w parlamencie federalnym nie objął w związku z nominacją na stanowisko premiera Flandrii w dniu 28 czerwca 2007 (gdzie zastąpił Yves'a Leterme). Przejął także obowiązki regionalnego ministra reformy instytucjonalnej, rolnictwa, rybołówstwa i rozwoju wsi, a od 22 września 2008 także ministra spraw administracyjnych, polityki zagranicznej, mediów i turystyki. 13 lipca 2009, po zwycięstwie chadeków w wyborach regionalnych, po raz drugi został ministrem-prezydentem rządu flamandzkiego, przejmując nadto odpowiedzialność za sprawy rolnictwa, polityki zagranicznej i gospodarki. Zakończył urzędowanie 25 lipca 2014, pozostając posłem regionalnego parlamentu.
W toku negocjacji koalicyjnych wymieniano jego kandydaturę do urzędu premiera. Kandydatura ta upadła, gdy flamandzkim chadekom przypadło stanowisko nowego komisarza europejskiego. Ostatecznie w nowym rządzie, na czele którego stanął Charles Michel, Krisowi Peetersowi powierzono stanowiska wicepremiera oraz ministra pracy, gospodarki i ochrony konsumentów. W grudniu 2018 powierzono mu dodatkowo kwestie przeciwdziałania ubóstwu, osób niepełnosprawnych i równych szans.
W 2019 uzyskał mandat posła do Parlamentu Europejskiego IX kadencji. W związku z tym w czerwcu tegoż roku ustąpił z funkcji rządowych ze skutkiem na 1 lipca 2019. Odszedł z PE w styczniu 2021, kiedy to został powołany na wiceprezesa Europejskiego Banku Inwestycyjnego.

</doc>
<doc id="1857196" url="https://pl.wikipedia.org/wiki?curid=1857196" title="Kondratów (rejon turczański)">
Kondratów (rejon turczański)

Kondratów (ukr. Кіндратів) – wieś na Ukrainie, w obwodzie lwowskim, w rejonie turczańskim. Miejscowość liczy około 313 mieszkańców.
W 1921 wieś liczyła około 273 mieszkańców. Przed II wojną światową w granicach Polski, wchodziła w skład powiatu turczańskiego.

</doc>
<doc id="1857197" url="https://pl.wikipedia.org/wiki?curid=1857197" title="Ivan Bek">
Ivan Bek

Ivan „Ivica” Bek (, , ur. 29 października 1909 w Belgradzie, zm. 2 czerwca 1963 w Sète) – jugosłowiańsko–francuski piłkarz narodowości serbskiej występujący na pozycji napastnika, reprezentant Jugosławii (1927–1931) i Francji (1935–1937).
Kariera piłkarska.
Bek swoją przygodę z futbolem zaczynał w 1925 w klubie BSK Belgrad. Przez 3 lata gry w tej drużynie zanotował 50 występów, w których strzelił aż 51 bramek. W 1928 przeszedł do Mačva Šabac, jednak już w tym samym roku wyjechał do Francji, by grać w klubie FC Sète. W tym zespole spędził kolejne trzy lata, wraz z drużyną zdobył Puchar Francji w sezonie 1929/30, oraz dotarł do jego finału rok wcześniej. 
Sezon 1931/1932 spędził w szwajcarskiej Uranii Genève Sport. Urania z Bekiem w składzie dotarła do finału Pucharu Szwajcarii, w którym przegrała 1:5 z Grasshoppers. Po tym sezonie Bek powrócił do FC Sète. Występował w tym klubie do końca sezonu 1934/35, odnosząc dużo sukcesów. Największym z nich była tzw. "podwójna korona", czyli zdobycie w sezonie 1933/34 mistrzostwa i Pucharu Francji. Dla "Delfinów" zagrał w 69 spotkaniach, w których strzelił 33 bramki.
Kolejnym zespołem Beka było AS Saint-Étienne. W drużynie tej odznaczał się niesamowitą skutecznością pod bramką rywali. Pomógł drużynie w sezonie 1937/38 awansować do Première Division. Przez 4 lata gry w AS wystąpił 109 razy, strzelając 93 bramki. W 1940 został zawodnikiem klubu Nîmes Olympique, w którym grał do 1942. Następnie występował w AS Aixoise, z którym zdobył mistrzostwo Division d'Honneur w sezonie 1943/44. Po tym sezonie zakończył karierę piłkarską.
Kariera reprezentacyjna.
Reprezentacja Jugosławii.
Karierę reprezentacyjną rozpoczął 15 maja 1927 w meczu przeciwko Bułgarii, który jego zespół wygrał 2:0. Uczestnik Igrzysk Olimpijskich 1928 w Amsterdamie, gdzie Jugosławia poległa w pierwszej rundzie z Portugalią 1:2. 
W 1930 został powołany przez trenera Boško Simonovicia na Mistrzostwa Świata w Urugwaju. Jego reprezentacja zajęła na turnieju 3. miejsce, a on sam zagrał w trzech spotkaniach z Brazylią (bramka), Boliwią (2 bramki) i późniejszym mistrzem świata Urugwajem. 
Po raz ostatni w reprezentacji zagrał 25 października 1931 w przegranym 3:6 spotkaniu z Polską. W sumie w latach 1927–1931 wystąpił w 7 spotkaniach kadry Jugosławii, w których strzelił 4 bramki.
Reprezentacja Francji.
Karierę reprezentacyjną w reprezentacji Francji rozpoczął 17 lutego 1935 meczem przeciwko reprezentacji Włoch, przegranym 1:2. Wszystkie spotkania, w których wystąpił dla "Trójkolorowych", miały charakter towarzyski. Po raz ostatni w reprezentacji Francji zagrał 10 października 1937 w spotkaniu przeciwko Szwajcarii, wygranym 2:1. Łącznie w latach 1935–1937 wystąpił w 5 spotkaniach.

</doc>
<doc id="1857198" url="https://pl.wikipedia.org/wiki?curid=1857198" title="Amphioctopus marginatus">
Amphioctopus marginatus

Amphioctopus marginatus – gatunek średniej wielkości ośmiornicy z rodziny Octopodidae. Występuje w tropikalnych wodach Oceanu Spokojnego. Jej ciało osiąga długość całkowitą około 15 cm, a nie licząc ramion – około 8 cm. Żywi się krewetkami, krabami i małżami. Jest jedynym znanym bezkręgowcem, u którego stwierdzono umiejętność gromadzenia i planowanego używania przedmiotów. Sfilmowano ośmiornicę z tego gatunku zbierającą łupiny orzecha kokosowego wrzuconego przez ludzi do morza, przenoszącą je na odległość 20 m i układającą z nich własne schronienie.

</doc>
<doc id="1857204" url="https://pl.wikipedia.org/wiki?curid=1857204" title="Parafia św. Józefa w Chicago">
Parafia św. Józefa w Chicago

Parafia św. Józefa w Chicago (ang. "St. Joseph's Parish") – parafia rzymskokatolicka położona w Chicago w stanie Illinois, Stany Zjednoczone.
Jest ona wieloetniczną parafią w południowo-zachodniej dzielnicy Chicago, z mszą św. w j. polskim dla polskich imigrantów.
Parafia została poświęcona św. Józefowi.

</doc>
<doc id="1857217" url="https://pl.wikipedia.org/wiki?curid=1857217" title="Komisja Służb Publicznych">
Komisja Służb Publicznych

Komisja Służb Publicznych – jeden z organów Centralnego Rządu Tybetańskiego powołany na mocy postanowień Karty Tybetańczyków na Uchodźstwie z 14 czerwca 1991 (art. 100 - 105) i utworzony 11 lutego 1992.
Jest sukcesorką powołanego w 1973 Departamentu Kadr. Jej kompetencje są jednak znacznie większe i obejmują zatrudnianie oraz mianowanie wszystkich pracowników CRT, przeprowadzanie szkoleń dla pracowników oraz przyjmowanych kandydatów na urzędników, rozstrzyganie sporów między zatrudnionymi, formułowanie zasad regulujących zatrudnienie poszczególnych osób, wszystkie kwestie związane z awansami, a także przechodzeniem poszczególnych funkcjonariuszy na emeryturę.
Członków Komisji Służb Publicznych w liczbie od 2 do 4 plus przewodniczący
powołuje na wniosek Tybetańskiego Zgromadzenia Przedstawicieli Ludowych Dalajlama na pięcioletnią kadencję. Spotkania komisji odbywają się przynajmniej raz w miesiącu. Aby decyzje na nich podjęte mogły być uznane za wiążące, wymagana jest obecność przynajmniej 3 osób.

</doc>
<doc id="1857229" url="https://pl.wikipedia.org/wiki?curid=1857229" title="Błażej Tyburski">
Błażej Tyburski

Błażej Tyburski (ur. 21 lutego 1987) – polski lekkoatleta, sprinter. Zawodnik AZS Poznań. 
Medalista mistrzostw kraju seniorów w sztafecie 4 x 100 metrów. Indywidualnie ma na swoim koncie medale mistrzostw kraju w kategorii juniorów.

</doc>
<doc id="1857230" url="https://pl.wikipedia.org/wiki?curid=1857230" title="Milutin Ivković">
Milutin Ivković

Milutin Ivković (ur. 3 marca 1906 w Belgradzie, zm. 23 maja 1943 tamże) – jugosłowiański piłkarz i trener, reprezentant kraju.
Kariera klubowa.
Ivković swoją przygodę z futbolem rozpoczął w 1922 w barwach zespołu ze stolicy Jugosławii SK Jugoslavija. Dwukrotnie zdobył mistrzostwo Jugosławii w sezonach 1923/24 i 1924/25. Jako piłkarz Jugoslaviji w 1925 zadebiutował w reprezentacji Jugosławii. Przez 7 lat gry dla SK zagrał w 235 spotkaniach, będąc ważną częścią zespołu. W 1929 zasilił szeregi drużyny BASK Belgrad. Jako piłkarz tego zespołu pojechał na Mistrzostwa Świata 1930 we Urugwaju. Przez 6 lat gry w BASK-u wystąpił łącznie w 100 spotkaniach. W 1935 został piłkarzem ekipy Župa Aleksandrovac, w której to rok później zakończył karierę piłkarską.
Kariera reprezentacyjna.
Karierę reprezentacyjną rozpoczął 28 października 1925 w meczu przeciwko Czechosłowacji, który jego zespół przegrał aż 0:7. Uczestnik Igrzysk Olimpijskich 1928 w Amsterdamie, gdzie Jugosławia poległa w pierwszej rundzie z Portugalią 1:2. 
W 1930 został powołany przez trenera Boško Simonovicia na Mistrzostwa Świata w Urugwaju. Jego reprezentacja zajęła na turnieju 3. miejsce, a on sam zagrał w trzech spotkaniach z Brazylią, Boliwią i późniejszym mistrzem świata Urugwajem. W każdym z tych spotkań wyprowadzał drużynę na boisko w roli kapitana. Został także wybrany do jedenastki gwiazd turnieju, jako jedyny przedstawiciel zespołu Jugosławii. 
Po raz ostatni w reprezentacji zagrał 16 grudnia 1934 w przegranym 2:3 spotkaniu z Francją. W sumie w latach 1925–1934 wystąpił w 39 spotkaniach kadry Jugosławii, z czego w 15 z nich pełnił funkcję kapitana.
Po zakończeniu kariery.
W latach 1936–1937 oraz 1938–1939 pracował jako trener zespołu BASK Belgrad, nie odnosząc większych sukcesów szkoleniowych. Po wybuchu II wojny światowej wstąpił do tworzącego się ruchu oporu (NOVJ). 22 maja 1943 o godzinie 23:45 został aresztowany przez niemieckich okupantów, a następnego dnia zamordowany za rzekomą działalność komunistyczną. Jego ciała nigdy nie odnaleziono .
Sukcesy.
Klubowe.
SK Jugoslavija

</doc>
<doc id="1857231" url="https://pl.wikipedia.org/wiki?curid=1857231" title="Jiří Joannides Frýdecký">
Jiří Joannides Frýdecký

Jiří Joannides Frýdecký, Jerzy Johanides Frydecki starszy (ur. ok. 1598, zm. ok. 1674) – luterański ksiądz i pisarz religijny tworzący w języku czeskim.
Działał na Morawach, Śląsku Cieszyńskim oraz na Słowacji.
Jest autorem modlitewnika "Modlitby křesťanské" (1654) i apokaliptyczno-apologetycznego dzieła o dwu odrębnych tekstach "Dvojí spis" (1667).

</doc>
<doc id="1857237" url="https://pl.wikipedia.org/wiki?curid=1857237" title="Anarchokomunizm">
Anarchokomunizm



</doc>
<doc id="1857242" url="https://pl.wikipedia.org/wiki?curid=1857242" title="Cerkiew św. Piotra w Jafie">
Cerkiew św. Piotra w Jafie

Cerkiew św. Piotra – cerkiew prawosławna w Tel Awiwie, w dzielnicy Jafa. Jedna ze świątyń wzniesionych przez rosyjską misję prawosławną w Jerozolimie, należy do monasteru św. Tabity w Tel-Awiwie.
Historia.
Cerkiew została wzniesiona z inicjatywy kierownika rosyjskiej misji prawosławnej w Jerozolimie archimandryty Antonina. Miała wchodzić w skład kompleksu zabudowań przeznaczonych dla pielgrzymów przybywających do Jafy, odwiedzających miejsca, w jakich według tradycji żył apostoł Piotr, po drodze do Jerozolimy. Budowa została rozpoczęta w 1884; pracowali na niej artyści włoscy oraz miejscowi. Ikony napisał Rosjanin A. Ledakow. Obiekt był gotowy po dziesięciu latach i został poświęcony przez patriarchę jerozolimskiego Gerazyma. W sąsiedztwie obiektu wzniesiono monaster, dom dla misjonarzy oraz dom pielgrzyma; patronką całego kompleksu została św. Tabita.
W latach 1995–2000 budynek był gruntownie remontowany.
Architektura.
W przygotowywaniu projektu budynku uczestniczył archimandryta Antoni, który postanowił wznieść świątynię w stylu bizantyjskim. Kierowana przez niego misja ufundowała również dwurzędowy ikonostas. Obiekt miał również dominować w panoramie Jafy i podkreślać obecność Rosjan w Ziemi Świętej, dlatego jego dzwonnica była najwyższym budynkiem w mieście.
Dekorację wnętrza cerkwi kontynuował archimandryta Leonid (Siencow) od 1905. Z jego inicjatywy do Jafy przybyli mnisi z ławry Poczajowskiej, którzy wykonali na ścianach cerkwi freski ze scenami z życia patrona cerkwi. Na głównych filarach budynku wykonali portrety Świętych Piotra i Pawła oraz apostołów.

</doc>
<doc id="1857245" url="https://pl.wikipedia.org/wiki?curid=1857245" title="Georg Ernst Stahl">
Georg Ernst Stahl

Georg Ernst Stahl (ur. 22 października 1659 w Ansbach, zm. 14 maja 1734 w Berlinie) – niemiecki chemik i lekarz, wykładowca „dziedzin teoretycznych” na uniwersytecie w Halle, jeden ze współtwórców teorii flogistonu.
Głoszona przez niego nauka traktująca o procesach spalania się ciał została obalona zaledwie 41 lat po jego śmierci przez genialnego francuskiego chemika Antoine’a Laurenta Lavoisiera i choć uznana za jeden z największych błędów w dziejach chemii, niewątpliwie była ważnym fundamentem tej nauki. Kreowana przez uczonego teoria stała się bowiem bodźcem do badań dla wielu rzeszy chemików, tworząc sprzyjającą odkrywaniu pierwiastków i zjawisk atmosferę. Wiele niewytłumaczonych procesów w okresie 1660-1775 zostało całkowicie zrozumianych i udowodnionych.
Twierdzenia.
Rozumowania Stahla o palności i flogistonie można zilustrować następującym wyrażeniem:
I na odwrót:
To równanie nierozerwalnie łączyło się ze zjawiskiem palności, co szerzej opisuje artykuł poświęcony teorii flogistonu.

</doc>
<doc id="1857247" url="https://pl.wikipedia.org/wiki?curid=1857247" title="Operacja Red Dagger">
Operacja Red Dagger



</doc>
<doc id="1857255" url="https://pl.wikipedia.org/wiki?curid=1857255" title="Chłopek (Tatry)">
Chłopek (Tatry)

Chłopek (, , , 2338 m n.p.m.) – niewielka turniczka wznosząca się powyżej Mięguszowieckiej Przełęczy pod Chłopkiem, znajdująca się w grani głównej Tatr Wysokich, na granicy polsko-słowackiej. Od południowego wschodu sąsiaduje ona z Mięguszowieckim Szczytem Czarnym, a od północnego zachodu z Mięguszowieckim Szczytem Pośrednim oddzielonym Mięguszowiecką Przełęczą pod Chłopkiem. Na wierzchołek Chłopka nie prowadzą żadne znakowane szlaki turystyczne, na sąsiadującą Mięguszowiecką Przełęcz pod Chłopkiem biegnie zielono znakowana ścieżka znad Czarnego Stawu pod Rysami.
Nazewnictwo Chłopka wywodzi się od jego charakterystycznego kształtu – obserwowany z daleka wydaje się przybierać formę ludzkiej sylwetki. Tego typu skały w gwarze podhalańskiej nazywane są chłopkami. Bezpośrednio od nazwy Chłopka wywodzi się nazewnictwo Mięguszowieckiej Przełęczy pod Chłopkiem.
Pierwszego wejścia na Chłopka dokonano najprawdopodobniej 11 września 1905 roku, a autorami jego byli Katherine Bröske i Simon Häberlein.

</doc>
<doc id="1857256" url="https://pl.wikipedia.org/wiki?curid=1857256" title="Operacja Black Eagle">
Operacja Black Eagle



</doc>
<doc id="1857267" url="https://pl.wikipedia.org/wiki?curid=1857267" title="Operacja Eagle Claw">
Operacja Eagle Claw



</doc>
<doc id="1857268" url="https://pl.wikipedia.org/wiki?curid=1857268" title="Miś Yogi i inwazja kosmicznych misiów">
Miś Yogi i inwazja kosmicznych misiów



</doc>
<doc id="1857278" url="https://pl.wikipedia.org/wiki?curid=1857278" title="I Don’t Care (singel Angeli Vii)">
I Don’t Care (singel Angeli Vii)

I Don’t Care to popowy utwór napisany i wyprodukowany przez Davida Franka i Steve'a Kipnera – autorów przeboju "Genie in a Bottle" – na debiutancki album Angeli Vii zatytułowany "Angela Via" i wydany w 2000 roku.
"I Don’t Care" był skierowany na fanów Britney Spears, po sukcesie singla i albumu "...Baby One More Time".
Wersja Delty Goodrem.
Delta Goodrem wydała własną wersję utworu jako swój debiutancki singel. Piosenka odniosła zaledwie umiarkowany sukces i nie znalazła się na debiutanckim albumie artystki. Sam krążek jest bardzo rzadko spotykany, a jego cena na eBayu wynosi ok. 150$. Pomimo całkowitego zapomnienia przez fanów, utwór był śpiewany przez Goodrem na jej trasie koncertowej z 2005 roku, The Visualise Tour.
Teledysk.
Teledysk do utworu posiada dość proste tło. Pokazuje on niesforną Goodrem uciekającą z domu, aby spotkać się z jej buntowniczym chłopakiem. Zabiera on artystkę na przejażdżkę motorem do lasu, gdzie przewiązuje jej oczy opaską. Kiedy Goodrem zdejmuje opaskę, jest otoczona wstążkami zwisającymi z gałęzi – jest to niespodzianka przygotowana przez chłopca. Klip jest poprzecinany scenami, w których piosenkarka tańczy w świetle świątecznych lampek oraz na polu w zbożu.

</doc>
<doc id="1857279" url="https://pl.wikipedia.org/wiki?curid=1857279" title="François-Xavier de Donnea">
François-Xavier de Donnea

François Xavier Gustave Marie Joseph Corneille Hubert rycerz de Donnea de Hamoir (ur. 29 kwietnia 1941 w Edegem) – belgijski i waloński polityk i ekonomista, wieloletni parlamentarzysta, były burmistrz Brukseli i minister-prezydent Regionu Stołecznego.
Życiorys.
Pochodzi z arystokratycznego rodu, posiada tytuł szlachecki rycerza ("ridder"). Ukończył ekonomię na Katolickim Uniwersytecie w Lowanium, następnie studia podyplomowe (MBA) na University of California w Berkeley. Na Uniwersytecie Erazma w Rotterdamie uzyskał doktorat z ekonomii. Był pracownikiem naukowym, w latach 1982–1997 zajmował stanowisko profesora Université catholique de Louvain.
Zaangażował się też w działalność walońskiej Partii Reformatorsko-Liberalnej, współtworzącej od 2002 Ruch Reformatorski. W latach 1981–1985 był członkiem Izby Reprezentantów. Następnie przez cztery lata zasiadał w Senacie. Od 1989 do 1991 sprawował mandat posła do Parlamentu Europejskiego. Powrócił następnie do Senatu (do 1995), po czym do 2000 wchodził ponownie do Izby Reprezentantów.
W okresie 1983–1985 pełnił funkcję sekretarza stanu ds. współpracy na rzecz rozwoju. Później do 1988 sprawował urząd ministra obrony w rządzie Wilfrieda Martensa. Od 1995 do 2000 był burmistrzem Brukseli, następnie przez trzy lata wykonywał obowiązki ministra-prezydenta Regionu Stołecznego, odpowiadając we władzach tego regionu także za badania naukowe.
W 2003 kolejny raz zasiadł w federalnej Izbie Reprezentantów, w 2007 uzyskał reelekcję na następną czteroletnią kadencję. Brał aktywny udział w rokowaniach koalicyjnych w trakcie kryzysu politycznego. M.in. z polecenia króla Alberta II był jednym z trzech negocjatorów mających doprowadzić do kontynuacji rozmów na temat reformy konstytucyjnej. W przedterminowych wyborach w 2010 utrzymał miejsce w parlamencie.

</doc>
<doc id="1857280" url="https://pl.wikipedia.org/wiki?curid=1857280" title="Henri Ramière">
Henri Ramière

Henri Ramière (właściwie: Henri Marie Felix Ramière) (ur. 10 lipca 1821 w Castres, Francja; zm. 3 stycznia 1884 w Tuluzie) – francuski jezuita i publicysta.
Życiorys.
Do Towarzystwa Jezusowego wstąpił 15 czerwca 1839 r. Był profesorem teologii i filozofii w Vals ok. Le Puy, gdzie poznał ideę Apostolstwa Modlitwy. Od 1861 r. poświęcił się tej formie apostolatu w Tuluzie, zakładając miesięcznik "Messager du Cœur de Jésus - Bulletin mensuel de L´Apostolat de la Prière" (Posłaniec Serca Jezusowego – miesięczny biuletyn Apostolstwa Modlitwy), w którym pisał do 1884. To pismo zyskało szeroki zasięg, ukazując się do I wojny światowej w 42 krajach i 26 językach.
Podczas I Soboru Watykańskiego Ramière był doradcą teologicznym biskupów Beauvais i opowiedział się za dogmatem nieomylności. W latach 1870 – 1873 współpracował z czasopismem "Études", niemniej jednak najważniejszym jego zajęciem była praca przy "Messager du Coeur de Jésus".
Pisma.
Poza wymienionymi książkami napisał wiele artykułów w "Messager du Cœur de Jésus".

</doc>
<doc id="1857282" url="https://pl.wikipedia.org/wiki?curid=1857282" title="Henri Marie Felix Ramière">
Henri Marie Felix Ramière



</doc>
<doc id="1857284" url="https://pl.wikipedia.org/wiki?curid=1857284" title="Saltsjöbanan">
Saltsjöbanan

"Saltsjöbanan" – kolej aglomeracyjna w Sztokholmie. Składa się z dwóch linii: dłuższa, która kursuje na trasie Slussen – Saltsjöbaden oraz krótsza na trasie Igelboda – Solsidan. Linie krzyżują się na stacji Igelboda. Pociągi w dni powszednie kursują z częstotliwością co 20 minut, a wieczorem i w weekend co pół godziny.
Historia.
W 1889 r. szwedzki finansista i polityk Knut A. Wallenberg wykupił 890 ha ziemi pod przyszłe nowoczesne osiedle podmiejskie typu „miasto – ogród”. Wąskie drogi i brak komunikacji zbiorowej spowodowały, że nową dzielnicę postanowiono połączyć z centrum Sztokholmu przy pomocy linii kolejowej. Linię otworzono w roku 1893, przedłużono ją po wybudowaniu tunelu długości 693 m. pod górą Ersta. Linię zelektryfikowano w roku 1913, a w 1936 r. doprowadzono ją do Slussen w centrum Sztokholmu.
Od lipca 2016 ruch na linii jest częściowo zawieszony na czas remontu linii, skoncentrowanego głównie na bezpieczeństwie i zmniejszeniu ryzyka wypadków. Pociągi kursują tylko do stacji Henriksdal, położonej na granicy gmin Nacka i Sztokholm. W międzyczasie na końcu linii realizowany jest projekt Nya Slussen. Wznowienie ruchu na całej długości linii zapowiedziane jest na rok 2023.

</doc>
<doc id="1857287" url="https://pl.wikipedia.org/wiki?curid=1857287" title="In Cold Blood (singel)">
In Cold Blood (singel)

In Cold Blood – singel Johnny’ego Thundersa, promujący album "In Cold Blood". Wydany w 1983 przez wytwórnię New Rose Records.
Lista utworów.
Wersja (7"):
Wersja (12"):

</doc>
<doc id="1857290" url="https://pl.wikipedia.org/wiki?curid=1857290" title="Bobem Sinclar">
Bobem Sinclar



</doc>
<doc id="1857291" url="https://pl.wikipedia.org/wiki?curid=1857291" title="Międzynarodowe Olimpiady Przedmiotowe">
Międzynarodowe Olimpiady Przedmiotowe

Międzynarodowe Olimpiady Przedmiotowe (MOP) – grupa corocznych konkursów z różnych dziedzin nauki, w których udział biorą uczniowie szkół średnich z całego świata. Państwa po przeprowadzeniu kwalifikacji narodowej wystawiają drużynę składającą się z 4–8 uczniów, która będzie reprezentowała ten kraj na jednej z olimpiad. Nagrodami na międzynarodowych olimpiadach przedmiotowych są medale: złote, srebrne i brązowe. Część olimpiad nagradza również uczestników wyróżnieniem ("ang." honorable mention). W przeciwieństwie do igrzysk olimpijskich każdym z medali zostaje uhonorowanych więcej niż jeden uczestnik. Obecnie istnieje 13 międzynarodowych olimpiad przedmiotowych.

</doc>
<doc id="1857292" url="https://pl.wikipedia.org/wiki?curid=1857292" title="Humiaki Huzita">
Humiaki Huzita



</doc>
<doc id="1857295" url="https://pl.wikipedia.org/wiki?curid=1857295" title="Moerser SC">
Moerser SC

Moerser SC – niemiecki męski klub siatkarski z Moers założony w 1985 roku. Obecnie występuje w 1. Bundeslidze.

</doc>
<doc id="1857297" url="https://pl.wikipedia.org/wiki?curid=1857297" title="Walka karnawału z postem">
Walka karnawału z postem

Walka karnawału z postem () – obraz niderlandzkiego malarza Pietera Bruegla, powstały w 1559. Zakupiony przez cesarza Rudolfa II Habsburga, został przekazany w 1748 z cesarskiego skarbca do Muzeum Historii Sztuki w Wiedniu. Obraz został namalowany techniką olejną na desce o wymiarach 118×164,5 cm; sygnowany: BRUEGEL 1559.
Kontekst religijno-kulturowy.
Tłem religijno-społecznym obrazu jest kontrowersja dotycząca postrzegania świata i człowieka oraz spór o charakterze religijnym, jaki zaistniał między Reformacją a Kościołem katolickim. Kościół postrzegany był jako instytucja wskazująca wiernym przede wszystkim kwestię wiecznego zbawienia jako absolutny cel, do którego należało dążyć poprzez umartwienia i ascezę oraz zapewnienie sobie darowania win za grzechy. Do tego celu miały służyć odpusty. W administrowanie nimi wkradły się jednak nadużycia, przeciwko którym zaprotestowali twórcy Reformacji z Lutrem na czele. To zapoczątkowało ostry konflikt religijny. Do tego dochodziły prądy humanistyczne, które zwracały uwagę na człowieka i jego życie na ziemi, a detronizowały w świadomości ludzi średniowieczny prymat myśli o zbawieniu. Wynalazek druku przyczynił się do rozpowszechnienia nowych idei. Powszechnie znane były też ludowe opowieści o cudach i świętych oraz legendy, czego przykładem jest opowieść o Fauście. D. Bianco tak pisze o wpływie wspomnianych prądów na twórczość Bruegla: „Z punktu widzenia malarza jest to nieprzebrane źródło inspiracji i motywów, rysujących horyzont całkiem innej sztuki. Trzeba tylko pójść śladem owej literatury masowej i odmalować to, co dzieje się w głowach uczestników wielkiego karnawału idei. Ukazać cały ów splot dogmatów i przesądów, jarmarcznej krytyki i komizmu rodem z karczmy. Na takim podłożu wylęga się Brueglowska wizja autentycznych widowisk, jakie odprawiano w ramach świąt na opak, "Walki karnawału z postem (1559)". Obraz ten jest panoramą, obejmującą sferę polityki, sferę religii, sferę ludowej farsy i sferę wciąż żywych, na wpół pogańskich bachanalii”.
Kompozycja.
Obraz oparty jest na kilku planach malarskich. Główna akcja rozgrywa się na placu miejskim, który jest najbardziej rozjaśnionym miejscem obrazu. Światło wydaje się koncentrować na centralnym miejscu wspomnianego placu. Po obu jego stronach znajdują się budynki pierwszoplanowe: po lewej karczma z szyldem łodzi, a po prawej kościół z charakterystyczną architekturą łukową oraz rozetą z symbolem Trójcy Świętej. Na drugim planie znajdują się budynki – jeden żółty i kilka czerwonych. Na dalszym planie widzimy jeszcze inne budynki. Cały obraz pełen jest najrozmaitszych postaci wykonujących różne czynności. Na pierwszym planie oprócz dwóch głównych budowli, wspomnianych wcześniej, wyeksponowane są również dwie postacie: grubas siedzący okrakiem na beczce oraz naprzeciwko niego wychudły asceta zasiadający na tronie spoczywającym na pokrytej czerwonym suknem lawecie.Cała scena jest pokazana jakby z lotu ptaka.
Analiza treściowa.
Chcąc dokonać analizy treściowej dzieła, należy zwrócić szczególną uwagę na zamierzony przez artystę podział obrazu na dwie części – prawą i lewą. Lewą stronę malowidła można nazwać stroną Karnawału, a prawą Postu. Na pierwszym planie dostrzegamy dwie symboliczne postacie: otyły osobnik siedzący okrakiem na beczce i trzymający w prawej ręce rożen, na który nadziane są głową prosięcia, pieczona kaczka i kiełbasa, jest personifikacją Karnawału. Na głowie ma pasztet. Beczka, na której siedzi pchana jest po placu pełnym ogryzionych kości, porozrzucanych kart do gry i wypitych jajek. Niebieskie płozy, na których spoczywa beczka, przypominają niebieską łódź widoczną na szyldzie karczmy, która jest „przybytkiem” Karnawału.
Po przeciwnej stronie, na wprost Karnawału Bruegel umieścił wychudłego ascetę, jako personifikację Postu. Siedzi on na ascetycznym tronie spoczywającym na platformie pokrytej czerwonym suknem, co może przywodzić na myśl kolor szat kardynalskich. Na platformie walają się suchary i precle. Asceta w prawej ręce trzyma łopatę piekarską, przypominającą kształtem wiosło, na której leżą dwa suszone śledzie – symbol lat głodu. Sam jest wynędzniały, w szarym habicie, przepasany różańcem, a na głowie ma ul, symbol postu, gdyż miód uważany był za potrawę typowo postną. Jego łopata piekarska jest jakby orężem, tak jak rożen jest bronią Karnawału. Mamy więc do czynienia z pojedynkiem.
Każda z wymienionych postaci ma grono zwolenników i towarzyszy. Po stronie Karnawału odnajdujemy przebierańców. Spośród nich niektórzy noszą maski, albo sztuczne nosy, co wskazywałoby na aluzję do jakiejś antwerpskiej kompanii wystawiającej farsy. Na obrazie znajdziemy też nawiązania do ludowych przysłów i powiedzeń. W centralnej części obrazu widać postacie dwóch grających w kości. Ten, który wygrał, zagarnia zdobycz, ale za jego pasem tkwi durszlak, co wskazuje na to, że wkrótce właściciel roztrwoni zdobyte dobra. Przy karczmie, która jest punktem odniesienia dla zwolenników Karnawału, kłębi się mnóstwo postaci, w tym kalek.
Po stronie Postu, tuż za ascetą, odnajdujemy postacie z klekotkami używanymi w kościołach katolickich w Wielki Piątek. Nieco powyżej widzimy beznogiego kalekę, a nad nim kobietę, która krzykiem próbuje zwrócić na niego uwagę, jakby chciała mu pomóc w otrzymaniu datków. W koszyku na jej plecach widać jednak małpkę, a więc symbol oszustwa. Z kościoła wychodzi tłum pokutników, prawdopodobnie po odbytej spowiedzi, bo głównymi drzwiami wchodzi tam inny tłum. Można przypuszczać, że są to penitenci, gdyż w głębi kościoła widać spowiadającego duchownego.
W centrum obrazu błazen z pochodnią (chociaż jest dzień) prowadzi parę poważnych przechodniów, którzy mogą symbolizować widzów. Przewodnik objaśnia im wszystko i pokazuje, to, co jest warte obejrzenia.
Obraz pełen jest aluzji, symboli i szczegółów obyczajowych, oraz, jak to zazwyczaj u Bruegla, znajdujemy tu mnóstwo twarzy przeciętnych postaci z ludu. Scenki przypominają sytuacje życiowe, ale ich nagromadzenie i karykaturalne przedstawienie zwracają uwagę na zasadniczą myśl, jaką autor zawarł w swoim dziele – zderzenie dwóch wizji świata i człowieka: nieokiełznaną radość życia, która nie pozwala myśleć o jego sensie i celu z jednaj strony oraz ascetyzm o korzeniach średniowiecznych, ukazujący zbawienie jako cel życia, a potępiający radość ziemską. Zarówno pierwsza, jak i druga wizja posiadają wady. Karnawał wydaje się bezmyślną wegetacją, nastawioną jedynie na przyjemność, a Post ze swoją pogardą dla radości podszyty jest niekiedy hipokryzją i powierzchownością.
Obraz, przedstawiając spór światopoglądowy i społeczny, nawiązuje też do sprzeczności, jakie istnieją w samym człowieku odnośnie do jego dążeń, z których jedne są przyziemne, a inne wysublimowane i wzniosłe.
Nawiązania literackie.
Obraz Bruegla stał się inspiracją dla Jacka Kaczmarskiego, którego piosenka "Wojna postu z karnawałem", będąc komentarzem do polskiej sytuacji społeczno-politycznej, jest też literackim opisem obrazu. Wspomniana piosenka dała też tytuł płycie nagranej w 1993 przez Jacka Kaczmarskiego, Przemysława Gintrowskiego i Zbigniewa Łapińskiego.
Kopia obrazu w zbiorach polskich.
Po śmierci Pietera Bruegla (starszego) jego syn znany jako Pieter Brueghel (młodszy), ze względu na popyt na obrazy ojca stworzył w Antwerpii firmę tworzącą kopie jego dzieł. Jeden z obrazów przedstawiający "Walkę karnawału z postem" o wymiarach 116x162 cm (a więc mniejszy niż egzemplarz wiedeński) był własnością hrabiego Stanisława Ursyn Rusieckiego, który pod koniec lat 30. XX wieku przekazał go do Muzeum Narodowego w Krakowie, skąd został skradziony w czasie II wojny światowej.

</doc>
<doc id="1857298" url="https://pl.wikipedia.org/wiki?curid=1857298" title="Adalbert Rogulja">
Adalbert Rogulja

Adalbert Rogulja (ur. 29 sierpnia 1898 w Budapeszcie, zm. po 1945 w Starej Gradišce) – jugosłowiański wojskowy (pułkownik), dowódca bazy lotniczej Rajlovac w Sarajewie, dowódca Lotnictwa NDH, a następnie attaché wojskowy NDH w Budapeszcie podczas II wojny światowej.
Życiorys.
Służył w armii austro-węgierskiej podczas I wojny światowej. Po utworzeniu pod koniec 1918 Królestwa SHS, podjął służbę w armii jugosłowiańskiej w stopniu porucznika artylerii. W 1922 został przeniesiony do lotnictwa. W 1923 ukończył wstępne szkolenie na pilota, zaś w 1927 uzyskał pełny status pilota samolotów myśliwskich. Do 1940 wykładał (od pewnego czasu jako zastępca komendanta) w Jugosłowiańskiej Akademii Sił Lotniczych. W 1941 r. w stopniu pułkownika objął funkcję w dowództwie lotnictwa szkoleniowego. Po utworzeniu Niepodległego Państwa Chorwackiego (NDH) 10 kwietnia 1941, zgłosił się ochotniczo do jego sił lotniczych. Od 24 kwietnia tego roku w stopniu pułkownika był dowódcą bazy lotniczej Rajlovac w Sarajewie. 23 września 1943 stanął na czele Lotnictwa NDH. 1 czerwca 1944 objął stanowisko w Ministerstwie Sił Zbrojnych. 31 sierpnia tego roku został attaché wojskowym w Budapeszcie. Po kapitulacji Niemiec 9 maja 1945 został aresztowany przez Węgrów, a następnie przekazany władzom SFR Jugosławii. 25 sierpnia tego roku został skazany w Zagrzebiu na karę 10 lat więzienia. Zmarł w więzieniu w Starej Gradišce podczas odbywania kary.
Linki zewnętrzne.
Lista dowódców Lotnictwa NDH (jęz. angielski)

</doc>
<doc id="1857299" url="https://pl.wikipedia.org/wiki?curid=1857299" title="Hindi andamańskie">
Hindi andamańskie

Hindi andamańskie (, ) – język kreolski na bazie hindi, używany przez około 20 tysięcy Hindusów urodzonych na Andamanach. Zawiera słownictwo z języków hindi, bengalskiego i malajalam. Również gramatyka zawiera elementy zarówno indoaryjskie, jak i drawidyjskie. Język ten nie jest zapisywany, a wśród jego użytkowników istnieje zjawisko dyglosji – na piśmie posługują się standardowym językiem hindi.

</doc>
<doc id="1857301" url="https://pl.wikipedia.org/wiki?curid=1857301" title="Korytyszcze">
Korytyszcze



</doc>
<doc id="1857302" url="https://pl.wikipedia.org/wiki?curid=1857302" title="Fryderyka Wirtemberska">
Fryderyka Wirtemberska

Fryderyka Krystyna Wirtemberska (ur. 28 lutego 1644 w Stuttgarcie, zm. 30 października 1674 tamże) – księżniczka wirtemberska, księżna Oettingen.
Córka księcia Wirtembergii Eberharda III i jego żony Anny Katarzyny Salm-Kyrburg.
Poślubiła w 1665 roku księcia Oettingen Alberta Ernesta I. Fryderyka Krystyna urodziła ośmioro dzieci:
Po śmierci Fryderyki, Albert Ernest I poślubił jej młodszą siostrę Eberhardynę Katarzynę (1651–1683), która urodziła mu jednego syna Alberta Ernesta (1683–1684).

</doc>
<doc id="1857303" url="https://pl.wikipedia.org/wiki?curid=1857303" title="Igor Protti">
Igor Protti

Igor Protti (ur. 24 września 1967 w Rimini) – włoski piłkarz.
Kariera piłkarska.
Protti karierę rozpoczął w 1983 w klubie z rodzinnego miasta Rimini. Po dwóch latach przeszedł do Livorno, w którym przez 3 lata gry na poziomie Serie C1 zanotował 75 występów, w których strzelił 12 bramek. Wraz z drużyną zdobył Puchar Serie C w sezonie 1986/87. Sezon 1988/89 spędził w F.C. AlzanoCene 1909. Następnie został piłkarzem Messiny, występując w jej barwach przez 3 lata na poziomie Serie B. Strzelając 31 bramek dla Messiny, zwrócił uwagę Bari, którego piłkarzem został w 1992. Dwa lata później wraz z drużyną awansował do Serie A, a w sezonie 1995/96 został królem strzelców Serie A wspólnie z Giuseppe Signorim. Obaj zawodnicy strzelili po 24 bramki. 
Konsekwencją świetnej skuteczności stał się transfer do Lazio. W zespole tym rozegrał jednak tylko 29 spotkań, w których strzelił 7 bramek. Największym osiągnięciem w drużynie Lazio był Superpuchar Włoch zdobyty w 1998. Sezon 1997/98 spędził w SSC Napoli, a w kolejnej kampanii grał na poziomie Serie B w Reggianie. 
W 1999 po raz drugi został zawodnikiem Livorno. Jako piłkarz tej drużyny odnosił swoje największe sukcesy w karierze. Dwukrotnie został królem strzelców Serie C1 w sezonach 2000/01 (20 bramek) oraz 2001/02 (27 bramek). Sezon 2001/02 zakończył się dla Livorno mistrzostwem Serie C1 oraz awansem do Serie B. Protti w kolejnym sezonie został królem strzelców Serie B z 23 bramkami na koncie. Sezon 2003/04 zakończył się awansem Livorno do Serie A, a Protti strzelił 24 bramki. Po sezonie 2004/05 zakończył karierę piłkarską.
Protti wraz Dario Hübnerem jest jedynym piłkarzem w historii, który zdobywał tytuł króla strzelców Serie A, Serie B i Serie C. Jest także jedynym piłkarzem w historii Serie A, który zdobył tytuł króla strzelców w sezonie, w którym jego zespół spadł do niższej klasy rozgrywkowej. 
Sukcesy.
Drużynowe.
Livorno
Lazio

</doc>
<doc id="1857306" url="https://pl.wikipedia.org/wiki?curid=1857306" title="Hurt Me (singel)">
Hurt Me (singel)

Hurt Me – singel Johnny’ego Thundersa, promujący album "Hurt Me" wydany w 1984 przez firmę New Rose Records. Singel zawiera utwory w wersjach akustycznych

</doc>
<doc id="1857309" url="https://pl.wikipedia.org/wiki?curid=1857309" title="Never Breathe What You Can’t See">
Never Breathe What You Can’t See

Never Breathe What You Can’t See – szesnasty album studyjny zespołu The Melvins nagrany wraz z wokalistą zespołu Dead Kennedys Jello Biafra wydany w 2004 roku przez firmę Alternative Tentacles.

</doc>
<doc id="1857310" url="https://pl.wikipedia.org/wiki?curid=1857310" title="Korytyszcze (rejon turczański)">
Korytyszcze (rejon turczański)

Korytyszcze (ukr. Коритище) – wieś na Ukrainie, w obwodzie lwowskim, w rejonie turczańskim nad Stryjem. Miejscowość liczy około 171 mieszkańców. 

</doc>
<doc id="1857313" url="https://pl.wikipedia.org/wiki?curid=1857313" title="Crawfish">
Crawfish

 
Crawfish – singel Johnny’ego Thundersa &amp; Patti Paladin, wydany w 1984 przez firmę Jungle Records.
Lista utworów.
Wersja (7"):
Wersja (12"):

</doc>
<doc id="1857316" url="https://pl.wikipedia.org/wiki?curid=1857316" title="Mel Davidson">
Mel Davidson

Melvin "Mel" Davidson − amerykański aktor filmowy.
Życiorys.
Kariera.
Grywał w filmach niezależnych i niskobudżetowych. Debiutował w 1986 roku rolą kaprala Bellera w przygodowym filmie wojennym "Eye of the Eagle". Rok później wystąpił przy boku Roberta Patricka w filmie "Instynkt zabójcy" ("Killer Instinct"), pojawił się też w filmach akcji "Jungle Rats", "Łapać terrorystów" ("Get the Terrorists") oraz "Złodzieje karabinów" ("Fast Gun"). W roku 1988 nawiązał współpracę z kultowym reżyserem Brunonem Mattei, występując w jego filmach "Robowar" ("Robowar − Robot da guerra") i "Strike Commando 2". W drugim z tych projektów wcielił się w postać Krameta − słowiańskiego agenta KGB okrutnie torturującego dzielnego amerykańskiego żołnierza Michaela Ransoma (w tej roli Brent Huff); z rolą Krameta jest prawdopodobnie najbardziej kojarzony. Jeszcze w 1988 pojawił się w drugoplanowej roli w wielokrotnie nagradzanym dramacie o tematyce LGBT "Macho Dancer" oraz zagrał Miltona Greena w filmie "The Firing Line", na ekranie towarzysząc Rebowi Brownowi i Shannon Tweed. Karierę zakończył w roku 1991 udziałem w dramacie sensacyjnym "McBain" z Christopherem Walkenem w roli głównej.
Życie prywatne.
Nieznana jest data urodzenia Mela Davidsona.
Według niepotwierdzonych informacji, Davidson, obecnie dyrektor generalny firmy RCSPropertyInvest, jest znanym pedofilem. W okresie swojej działalności aktorskiej na Filipinach miał być deportowany do Ameryki Północnej oraz skazany na karę pozbawienia wolności między innymi za wykroczenia przemytnicze. Ponadto powszechnie znany jest fakt problemów (kradzieży, bójek, uwodzeń nieletnich), jakie aktor sprawiał na planach filmowych.

</doc>
<doc id="1857319" url="https://pl.wikipedia.org/wiki?curid=1857319" title="Emeis oi Ellines">
Emeis oi Ellines

Emeis oi Ellines (oryg. gr. "ΕΜΕΙΣ ΟΙ ΕΛΛΗΝΕΣ. Πολεμική Ιστορία της Σύγχρονης Ελλάδας", pol. "My Grecy - Historia wojen współczesnej Grecji") – trzytomowa praca z zakresu najnowszej historii Grecji, obejmująca okres historyczny od wojny grecko-tureckiej 1897 roku, do inwazji wojsk tureckich na Cypr i upadku junty pułkowników, w roku 1974. Książkom towarzyszy 6 płyt DVD.
Konstrukcja opracowania.
Książki zawierają dużą liczbę krótkich esejów, posegregowanych tematycznie i chronologicznie. Główna część faktografii przekazana jest na sześciu płytach DVD, będących zapisem 12 odcinków telewizyjnego programu historycznego. Prócz prelekcji historyków - w każdym wypadku specjalistów akademickich danego tematu - na płytach zamieszczono relacje naocznych świadków. Zarówno obecnych intelektualistów greckich jak i archiwalne nagrania osób w podeszłym wieku, relacjonujących wydarzenia historyczne z okresu swej młodości. Część informacji przekazują działacze parlamentarni, w tym generalny sekretarz Komunistycznej Partii Grecji Aleka Papariga i były premier z ramienia prawicy, Konstandinos Mitsotakis.
Autorzy.
Redakcję podpisało 16 historyków z:
Kierownictwo naukowe.
Tanos Weremis "(gr. Θάνος Βερέμης, Thanos Veremis)" - Prezes Narodowej Rady Edukacji (Ευνικό Συμβούλιο Παιδείας 'ΕΣΥΠ'), Wiceprezes Greckiego Instytutu Polityki Zagranicznej i Europejskiej (Ελληνικό Ίδρυμα Ευρωπαϊκής και Εξωτερικής Πολιτικής 'ΕΛΙΑΜΕΠ'), profesor zwyczajny Wydziału Nauk Politycznych i Administracji Publicznej Uniwersytetu im. Kopadistriasa w Atenach(τμήματος Πολιτικής Επιστήμης και Δημόσιας Διοίκησης του Πανεπιστημίου Αθηνών), specjalista w zakresie historii politycznej nowożytnej Grecji (Πολιτική Ιστορία της Νεότερης Ελλάδας).
Cel publikacji.
Uzupełnienie, a w treści wyjaśniono, że w niektórych wypadkach także sprostowanie informacji, niegdyś przekazywanych na szkolnych lekcjach historii. W szczególności, opracowanie nie wykracza poza konsensus, osiągnięty już w zakresie historycznej relacji wydarzeń z okresu 1935 - 1974, niegdyś dzielącego Greków na dwa, wrogie obozy . Jest publikacją wielkonakładową, relatywnie tanią, dodatkowo podzieloną handlowo na trzy części składowe, rozprowadzaną także poza księgarniami. W miarę potrzeb, wydanie jest ponawiane.
Wydania.
Τowarzyszące płyty DVD, po dwie do każdego z tomów:
DVD 1
Επεισόδιο 1: 1897-1909
Επεισόδιο 2: Ο Α'Βαλκανικός πόλεμος 1912-1913 "(I wojna bałkańska)"
DVD 2
Επεισόδιο 3: Ο Β'Βαλκανικός πόλεμος, 1913 "(II wojna bałkańska, 1913)" 
Επεισόδιο 4: Η Ελλάδα στον Α'Παγκόσμιο Πόλεμο, 1914-1918 "(Grecja w I wojnie światowej)" 
DVD 3
Επεισόδιο 5: Μικρασιατική Εκστρατεία, 1919-1922 "(Wyprawa małoazjatycka, 1919-1922)" 
Επεισόδιο 6: H Ελλάδα στον Μεσοπόλεμο, 1922-1940 "(Grecja w okresie międzywojennym, 1922-1940)"
DVD 4
Επεισόδιο 7: Ο Ελληνοιταλικός Πόλεμος, 1940-1941 "Wojna grecko-włoska, 1940-1941)"
Επεισόδιο 8: Η Γερμανική Εισβοή, 1941 "(Agresja niemiecka, 1941)" 
DVD 5
Επεισόδιο 9: Η Κατοχή, 1941-1944 "(Okupacja, 1941-1944)"
Επεισόδιο 10: Π αγώνας των ελλήνων έντός και εκτός Ελλάδας, 1941-1944 "(Walka Greków wewnątrz Grecji i poza nią)"
DVD 6
Επεισόδιο 11: Ο Ελληνικός Εμφύλιος "(Grecka wojna domowa)"
Επεισόδιο 12: Η Ελλάδα στον Ψυχρό Πόλεμο, 1950-1980 "(Grecja w zimnej wojnie, 1950-1980)" 

</doc>
<doc id="1857320" url="https://pl.wikipedia.org/wiki?curid=1857320" title="Aleksander Polanowski">
Aleksander Polanowski

Aleksander Polanowski herbu Pobóg (zm. 24 kwietnia 1687 roku w Warszawie) – pułkownik roty husarskiej, stolnik wielki koronny od 1678 i chorąży wielki koronny od 1685, chorąży sanocki w latach 1669-1677.
Kariera wojskowa Aleksandra rozpoczęła się najprawdopodobniej w czasie powstania Bohdana Zenobiego Chmielnickiego. W 1656 uczestniczył w wojnie ze Szwedami, walcząc pod Prostkami i Filipowem. W latach 1657-1659 wraz ze Stefanem Czarnieckim wyprawiał się na Pomorze Zachodnie i Danię. Prawdopodobnie dowodził prawym skrzydłem dywizji Czarnieckiego w bitwie pod Połonką 27 czerwca 1660. Prowadził również aktywne działania na Ukrainie. Brał udział w bitwie pod Lubarem i Słobodyszczami. Jesienią 1663 pod wodzą króla polskiego Jana II Kazimierza brał udział w wyprawie zadnieprzańskiej. Wkrótce przeszedł na stronę przeciwnego władcy Jerzego Sebastiana Lubomirskiego. Dowodził wojskami Lubomirskiego w bitwie pod Częstochową i Mątwami.
Po zakończeniu rokoszu Lubomirskiego Polanowski wstąpił w służbę hetmana wielkiego koronnego Jana Sobieskiego i towarzyszył mu w wyprawie podhajeckiej. Podczas wolnej elekcji w 1669, był jednym z ważniejszych kandydatów na króla polskiego, władcę Rzeczypospolitej. Uczestniczył w wyprawie podhajeckiej, dowodząc lewym skrzydłem armii polskiej. W latach 1671-1676 walczył z wojskami tureckimi i tatarskimi, uczestnicząc w bitwie pod Bracławiem, wyprawie na czambuły tatarskie i kampanii Chocimskiej.
W 1674 roku był elektorem Jana III Sobieskiego z województwa ruskiego. Poseł na sejm koronacyjny 1676 roku. Poseł na sejm 1677 roku.
Poseł od wojska koronnego na sejm 1683 roku. W 1683 roku był dowódcą chorągwi husarskiej króla Jana III Sobieskiego. W sierpniu 1683 roku wyruszył pod Wiedeń, jednak po popisie wojska w Tarnowskich Górach zachorował i musiał wrócić do kraju. Niedługo potem zrezygnował ze służby wojskowej, żyjąc z nadanej mu przez króla pensji z żup krakowskich.
Zmarł w Warszawie w 1687 roku. Został pochowany w kościele oo. Dominikanów w Warszawie. Nie założył rodziny.

</doc>
<doc id="1857321" url="https://pl.wikipedia.org/wiki?curid=1857321" title="Romelu Lukaku">
Romelu Lukaku

Romelu Menama Lukaku Bolingoli (ur. 13 maja 1993 w Antwerpii) – belgijski piłkarz pochodzenia kongijskiego, występujący na pozycji napastnika we włoskim klubie Inter Mediolan, do którego jest wypożyczony z Chelsea oraz w reprezentacji Belgii. Brązowy medalista Mistrzostw Świata 2018, uczestnik Mistrzostw Świata 2014 i 2022, Mistrzostw Europy 2016 i 2020.
Kariera klubowa.
Romelu Lukaku jako junior trenował kolejno w zespołach Rupel Boom, Wintam i Lierse SK. W wieku 12 lat przeprowadził się do Brukseli i rozpoczął treningi w miejscowym klubie FC Brussels. Po roku przeszedł do jednej z najbardziej utytułowanych drużyn w kraju – RSC Anderlecht. W młodzieżowych drużynach Lukaku prezentował bardzo dobrą skuteczność – dla zespołu FC Brussels strzelił 68 goli w 68 meczach, a dla Anderlechtu 121 bramek w 88 meczach.
Profesjonalny kontrakt z Anderlechtem piłkarz podpisał w dniu swoich 16. urodzin, a umowa miała obowiązywać przez 3 lata. Pierwszy mecz w barwach „Fiołków” Lukaku rozegrał 24 maja 2009 przeciwko Standardowi Liège, kiedy to w 69. minucie zmienił Víctora Bernárdeza. Był to rewanżowy baraż o mistrzostwo kraju (pierwsze spotkanie zakończyło się remisem 1:1). Anderlecht przegrał 0:1 i mistrzowski tytuł wywalczyli piłkarze Standardu.
Oficjalny debiut w rozgrywkach Eerste Klasse Lukaku zanotował 22 sierpnia 2009 podczas zwycięskiego 2:0 meczu z SV Zulte-Waregem. Na boisku pojawił się wówczas w 69. minucie zmieniając Rubenilsona dos Santosa da Rochę i 20 minut później strzelił gola ustalając wynik spotkania. Od tego czasu Lukaku regularnie zaczął dostawać szanse gry i szybko wyrósł na najlepszego strzelca zespołu w ligowych rozgrywkach. 17 grudnia młody Belg zdobył 2 bramki w wygranym 3:1 wyjazdowym meczu grupowym Ligi Europy UEFA z holenderskim AFC Ajax. Miał wówczas 16 lat i 218 dni, a w historii rozgrywek UEFA młodszymi strzelcami goli byli tylko Ghańczyk Nii Lamptey i Szwed Niklas Bärkroth. 6 sierpnia 2011 Chelsea doszła do porozumienia z Anderlechtem w sprawie transferu Lukaku. 18 sierpnia Belg został piłkarzem londyńskiego klubu. Zadebiutował w nim 27 sierpnia w wygranym 3:1 meczu z Norwich City, zmieniając w drugiej połowie Fernando José Torresa Sanza. 10 sierpnia 2012 został wypożyczony na rok do West Bromwich Albion. W 2013 podczas finału Superpucharu Europy w meczu Chelsea-Bayern Monachium zakończonym 2:2, o zwycięstwie któregoś z zespołów musiały zadecydować rzuty karne. Lukaku przestrzelił i jego drużyna przegrała. 2 września 2013 został wypożyczony do końca sezonu do Evertonu. 30 lipca podpisał 5-letni kontrakt z Evertonem. Everton zapłacił za niego 28 milionów funtów.
8 lipca 2017 Manchester United ogłosił, że doszedł do porozumienia z Evertonem w sprawie transferu Lukaku. 10 lipca 2017 podpisał 5-letni kontrakt z opcją przedłużenia o kolejny rok z Manchesterem United. Kwota transferu wyniosła 85 milionów funtów. Oficjalnie w klubie zadebiutował 8 sierpnia 2017 w przegranym 2:1 meczu o Superpuchar Europy przeciwko Realowi Madryt, rozgrywając całe spotkanie i zdobywając swoją pierwszą bramkę dla klubu.
8 sierpnia 2019 podpisał 5-letni kontrakt z Interem Mediolan.
12 sierpnia 2021 powrócił do Chelsea, związując się z nią 5-letnią umową.
Kariera reprezentacyjna.
W reprezentacji Belgii do lat 21 Lukaku zadebiutował 8 września 2009 w meczu przeciwko Słowenii. W 71. minucie strzelił bramkę i ustalił wynik spotkania na 2:0. 24 lutego 2010 Dick Advocaat powołał go do seniorskiej kadry na mecz z Chorwacją. Spotkanie zostało rozegrane 3 marca, Chorwacja zwyciężyła 1:0, a Lukaku spędził na boisku 77 minut.
W 2016 znalazł się w reprezentacji kraju na Mistrzostwa Europy. W meczu fazy grupowej przeciwko reprezentacji Irlandii strzelił dwie bramki.
Życie prywatne.
Ojciec Romelu – Roger Lukaku, był zawodowym piłkarzem i występował dla reprezentacji Zairu. Jego młodszy brat – Jordan Lukaku, również jest piłkarzem.
Jest praktykującym katolikiem.

</doc>
<doc id="1857322" url="https://pl.wikipedia.org/wiki?curid=1857322" title="Albert Ernest Oettingen">
Albert Ernest Oettingen



</doc>
<doc id="1857324" url="https://pl.wikipedia.org/wiki?curid=1857324" title="Karl-Heinz Lambertz">
Karl-Heinz Lambertz

Karl-Heinz Lambertz (ur. 4 czerwca 1952 w Schoppen) – belgijski polityk i nauczyciel akademicki, od 1999 do 2014 minister-prezydent wspólnoty niemieckojęzycznej Belgii (DG), przewodniczący Komitetu Regionów (2017–2020).
Życiorys.
Ukończył studia prawnicze na francuskojęzycznym Université catholique de Louvain, po czym w latach 1976–1988 był asystentem na Wydziale Prawa tej uczelni. W 1988 powrócił do prowadzenia wykładów na tej uczelni. W latach 80. był krótko doradcą ministra ds. reform instytucjonalnych, następnie pracował w kompanii inwestycyjnej.
W drugiej połowie lat 70. zaangażował się w działalność polityczną. Był przewodniczącym rady młodzieży niemieckojęzycznej. Wybierany do parlamentu wspólnoty niemieckojęzycznej. W latach 80. przewodniczył grupie parlamentarnej Partii Socjalistycznej (PS). Od 1984 do 1990 stał na czele "Sozialistische Partei" (autonomicznego oddziału walońskich socjalistów na obszarze DG), w 1986 wszedł w skład komitetu wykonawczego PS. W latach 1995–1997 był radnym miejskim w Eupen.
Od 1990 obejmował funkcje w administracji wspólnoty niemieckojęzycznej. Do 1995 był ministrem ds. mediów, edukacji dorosłych, osób niepełnosprawnych, opieki społecznej i szkoleń zawodowych, następnie przez cztery lata ministrem ds. młodzieży, szkoleń, mediów i spraw społecznych.
Od 1999 do 2014 nieprzerwanie sprawował urząd ministra-prezydenta wspólnoty niemieckojęzycznej Belgii. W 2008 zaangażował się w rokowania w trakcie kryzysu politycznego, z polecenia króla Alberta II był jednym z trzech negocjatorów mających doprowadzić do kontynuacji rozmów na temat reformy konstytucyjnej. W 2014 został wybrany na przewodniczącego parlamentu wspólnotowego. Funkcję tę pełnił do 2016, po czym objął ją ponownie po wyborach w 2019.
W 2016 w trakcie kadencji został członkiem federalnego Senatu. W 2017 wybrany na przewodniczącego Komitetu Regionów na okres dwuipółletniej kadencji, kończąc urzędowanie w 2020.

</doc>
<doc id="1857325" url="https://pl.wikipedia.org/wiki?curid=1857325" title="Operacja Cobra's Anger">
Operacja Cobra's Anger



</doc>
<doc id="1857328" url="https://pl.wikipedia.org/wiki?curid=1857328" title="25 Years of Disco-Pop">
25 Years of Disco-Pop

25 Years of Disco-Pop – dwupłytowy album kompilacyjny zespołu Modern Talking wydany z okazji 25. rocznicy powstania zespołu.

</doc>
<doc id="1857333" url="https://pl.wikipedia.org/wiki?curid=1857333" title="Parafia św. Władysława w Chicago">
Parafia św. Władysława w Chicago

Parafia św. Władysława w Chicago (ang. "St. Ladislaus's Parish") – parafia rzymskokatolicka położona w Chicago w stanie Illinois, Stany Zjednoczone.
Jest ona wieloetniczną parafią w północno-zachodniej dzielnicy Chicago, Portage Park, z mszą św. w j. polskim dla polskich imigrantów.
Parafia została poświęcona św. Władysławowi.

</doc>
<doc id="1857338" url="https://pl.wikipedia.org/wiki?curid=1857338" title="AEG C.IV">
AEG C.IV

AEG C.IV – niemiecki samolot rozpoznawczy z okresu I wojny światowej. Używany również w roli samolotu szturmowego i bombowego.
Historia.
AEG C.IV był następcą wcześniejszych modeli firmy AEG: C.I i C.II. Zaprojektował go na przełomie 1915/1916 r. inżynier König, prototyp oblatano na początku 1916 roku. W maszynie powiększono rozpiętość skrzydeł, wyposażono ją w mocniejszy silnik i dodano zsynchronizowany karabin maszynowy pilota. Aby poprawić stateczność maszyny, przedłużono o 2 przęsła kratownicy kadłub (0,85 m), nazywając tę wersję "v.R" (verlängernen Rumpf).
W 1917 roku opracowano powiększoną wersję C.IVN, przeznaczoną do nocnego bombardowania, z silnikiem Benz Bz.III. Nowa konstrukcja została dostosowana do przenoszenia ładunku 300 kg bomb. W latach 1916-1917 zbudowano 658 samolotów C.IV, nie tylko w wytwórni macierzystej, ale także na licencji w zakładach Fokkera (zbudowano tam 250 egzemplarzy wersji C.IVa z silnikiem Argus As.III o mocy 132 kW (180 KM).
Opis konstrukcji.
Był to dwumiejscowy dwupłat konstrukcji mieszanej z przewagą elementów metalowych. Kadłub stanowiła spawana z rur stalowych kratownica kryta z góry sklejką, zaś dół i boki płótnem; skrzydła o dużym wydłużeniu z dźwigarami z rur stalowych z drewnianymi żebrami kryte płótnem, połączone ze sobą stojakami z rur stalowych; lotki tylko na górnym płacie. Usterzenie o płaskim profilu również z rurek stalowych, kryte płótnem, statecznik pionowy wsparty zastrzałami. Napęd najczęściej stanowił 6-cylindrowy silnik rzędowy Mercedes D.III o mocy 118 kW (160 KM), z metalową osłoną i charakterystycznym kolektorem wydechowym z wylotem wysoko ponad górnym płatem (w samolotach kompletowanych w Polsce stosowano również silniki "Opel, Stoewer i Deutzer" o mocy 132 kW (180 KM)). Podwozie klasyczne dwukołowe stałe z płozą ogonową. Uzbrojenie: 1 zsynchronizowany karabin maszynowy lMG 08/15 Spandau 7,92 mm pilota oraz ruchomy karabin maszynowy obserwatora Parabellum lMG14 7,92 mm z zapasem 500 naboi na k.m. Samolot mógł także przenosić 4 bomby o masie do 90 kg, umieszczane w kabinie obserwatora.
Użycie w lotnictwie.
Samoloty AEG C.IV szeroko stosowano na froncie zachodnim do działań rozpoznawczych, eskortujących, bombowych i szturmowych, a także korygowania ognia artylerii. Oprócz tego służyły na froncie włoskim, a także w Macedonii - wchodziły w skład sił lotniczych Bułgarii i Turcji. W czerwcu 1917 r. na wszystkich frontach operowało ok. 170 maszyn tego typu, a w sierpniu 1918 r. już tylko 40 sztuk. Pod koniec wojny zastąpiły je nowsze konstrukcje i wycofywano je do szkół lotniczych i składnic samolotów.
Służba w lotnictwie polskim.
W Polsce znalazło się 91 sztuk tych maszyn, które pochodziły ze zdobyczy wojennych. Najwięcej, bo aż 51 płatowców zdobyto w hali Zeppelina na Winiarach, w większości bez silników. W latach 1919-20 zmontowano w bazie Ławica ponad 30 sztuk C.IV, wyposażając w różne dostępne silniki. Samoloty użytkowane były następnie w polskim lotnictwie podczas wojny polsko-bolszewickiej w latach 1919-20, służąc m.in. w 2, 5, 8, 9, 11 i 14 Eskadrze Wywiadowczej, a także w 21 Eskadrze Niszczycielskiej. Niemal wszystkie samoloty tego typu zostały skasowane w 1921 r. ze względu na duże zużycie.

</doc>
<doc id="1857345" url="https://pl.wikipedia.org/wiki?curid=1857345" title="Sorry Bhai!">
Sorry Bhai!

Sorry Bhai! (tzn "Wybacz, bracie!") – bollywoodzka komedia z 2008 roku w reżyserii Onira. W rolach głównych Sharman Joshi, Chirmangada Singh, Sanjay Suri, w drugoplanowych Shabana Azmi, Boman Irani. Tematem filmu jest historia trójkąta miłosnego rozegrana między braćmi na wyspie Mauritius.
Fabuła.
Naveen (Boman Irani) i Gayatri Mathur (Shabana Azmi) – on radosny, pełen zrozumienia dla innych, ona władcza, skłonna do szantażu uczuciowego. Razem cieszą się sobą w małżeństwie, w którym wychowali dwóch synów. Po latach rozumieją się w pół słowa. Dumni z osiągnięć swojego młodszego syna naukowca, rozbawieni jego roztargnieniem. Wspierają go, gdy jego chłopięce marzenia spotykają się z szyderstwem ludzi. Po wyjeździe kilka lat temu na Mauritius ulubieńca matki Harshwardhana (Sanjay Suri) pozostał im w domu tylko Sid (Sharman Joshi). To on otrzymuje teraz od starszego brata zadanie udobruchania rozżalonej latami oddalenia matki. Harsh żeni się i pragnie przyjazdu całej swojej rodziny na Mauritius. Na wyspie okazuje się jak te lata poza Indiami zmieniły go. Z idealisty i marzyciela Harshwardhana przemienił się w żądnego kariery i pieniędzy Harry'ego. Także jego narzeczonej, bojkotowanej przez Gayetri Aliyah (Chitrangada Singh), trudno jest pogodzić się z odrywającymi go wciąż od niej setkami SMS-ów i planami wyjazdu z jej ukochanego Mauritiusu do Nowego Jorku. Na tydzień przed ślubem Harsh nadal nie ma dla niej czasu. Jego miejsce przy Aliyah zajmuje Sid. Spędzają ze sobą coraz więcej czasu. Aliyah nie może od niego oderwać oczu, gdy ten gra na saksofonie. Zaczyna od niego uczyć się miłości do jazzu. On wysłuchuje jej zwierzeń.

</doc>
<doc id="1857346" url="https://pl.wikipedia.org/wiki?curid=1857346" title="Jay Bouwmeester">
Jay Bouwmeester

Jay Bouwmeester (ur. 27 września 1983 w Edmonton) – kanadyjski hokeista, reprezentant Kanady, dwukrotny olimpijczyk.
Kariera.
Od 1 kwietnia 2013 zawodnik St. Louis Blues, związany rocznym kontraktem (w toku wymiany z St. Louis do Calgary został przekazany Reto Berra). W lipcu 2013 podpisał z klubem umowę pięcioletnią, obowiązującą od 2014 roku.
Uczestniczył w turniejach mistrzostw świata w 2003, 2004, 2008, 2012, Pucharu Świata 2004, 2016, zimowych igrzysk olimpijskich 2006, 2014.

</doc>
<doc id="1857348" url="https://pl.wikipedia.org/wiki?curid=1857348" title="Pierwiastki biofilne">
Pierwiastki biofilne

Pierwiastki biofilne, pierwiastki biogenne, nutrienty, biopierwiastki, bioelementy – niezbędne do życia pierwiastki chemiczne występujące w każdym organizmie żywym, pełniące wyjściową rolę do przemiany materii, prawidłowego rozwoju i budowy tegoż organizmu. Zalicza się do nich m.in.:
Elementy te wchodzą w skład makroelementów, które razem z mikroelementami tworzą chemiczne składniki organizmów . Dla określenia kompletnego składu pierwiastkowego danego organizmu wprowadzony został termin "jonom", a nauka zajmująca się tym zagadnieniem to "jonomika".

</doc>
<doc id="1857349" url="https://pl.wikipedia.org/wiki?curid=1857349" title="Returning Jesus">
Returning Jesus

Returning Jesus – album studyjny brytyjskiego zespołu No-Man wydany w 2001 roku.
Autorem wszystkich tekstów jest Tim Bowness, wszystkie utwory skomponował Steven Wilson.

</doc>
<doc id="1857350" url="https://pl.wikipedia.org/wiki?curid=1857350" title="Dedicated (album Lemara)">
Dedicated (album Lemara)

Dedicated – debiutancki album brytyjskiego piosenkarza Lemara wydany w 2003 roku. Singlem promującym album był utwór "Dance (With U)".
Pozycje na listach.
Pierwszy singiel z albumu, "Dance With U", dotarł do drugiego miejsca na liście UK Singles Chart na początku 2003 roku. Krążek "Dedicated" został wydany pod koniec 2003 roku a dzięki kolejnym singlom "50/50" i "Another Day" osiągnął ogromy sukces w Wielkiej Brytanii i pokrył się podwójną platyną z łączną sprzedażą ponad 600.000 egzemplarzy.

</doc>
<doc id="1857351" url="https://pl.wikipedia.org/wiki?curid=1857351" title="Munin (mitologia)">
Munin (mitologia)



</doc>
<doc id="1857353" url="https://pl.wikipedia.org/wiki?curid=1857353" title="Dream On">
Dream On



</doc>
<doc id="1857354" url="https://pl.wikipedia.org/wiki?curid=1857354" title="Archipel de L’Isle-aux-Grues">
Archipel de L’Isle-aux-Grues

Archipel de L’Isle-aux-Grues (również "Archipel de Montmagny") – archipelag 21 wysp w Kanadzie (prowincja Quebec) na Rzece Świętego Wawrzyńca znajdujących się na północny wschód od wyspy Île d’Orléans, w regionie administracyjnym Chaudière-Appalaches (poza dwoma, które znajdują się w regionie Capitale-Nationale).
Tylko wyspy Île aux Grues i Grosse Île są dostępne dla turystów, pozostałe wyspy są własnością prywatną. Wyspy archipelagu wchodzą w skład gminy Saint-Antoine-de-l’Isle-aux-Grues (MRC Montmagny), poza wyspami Île au Ruau i Île Madame, które wchodzą w skład gminy Saint-François-de-l’Île-d’Orléans (MRC L’Île-d’Orléans).
Pochodzenie nazwy.
Nazwa Archipel de L’Isle-aux-Grues (fr. „Archipelag wyspy Isle-aux-Grues”, gdzie "isle" to dawna pisownia słowa "île") została zaczerpnięta od nazwy największej wyspy archipelagu, Île aux Grues (fr. „Wyspa Żurawi”). Nazwę tę nadali wyspie odkrywcy francuscy, którzy uważali, że widzieli żurawie na wybrzeżu wyspy. W rzeczywistości widzianymi przez nich ptakami były czaple, które po dzień dzisiejszy można zobaczyć na wyspie.
Nazwa Archipel de Montmagny pochodzi od najbliższego od archipelagu większego miasta, Montmagny.
Linki zewnętrzne.
Oficjalna strona turystyczna archipelagu

</doc>
<doc id="1857355" url="https://pl.wikipedia.org/wiki?curid=1857355" title="Las Zwierzyniecki w Tarnobrzegu">
Las Zwierzyniecki w Tarnobrzegu

Las Zwierzyniecki w Tarnobrzegu (nazywany "Zwierzyńcem") – tereny leśne znajdujące się w granicach administracyjnych miasta Tarnobrzega, pozostałość po Puszczy Sandomierskiej. Las zarządzany jest przez Nadleśnictwo Nowa Dęba.
Przez las przechodzi linia kolejowa łącząca stację Tarnobrzeg ze stacją Sobów. W Zwierzyńcu znajduje się leśniczówka wraz z przylegającą do niej kapliczką św. Onufrego, strzelnica Polskiego Związku Strzeleckiego. W okolicach Borowa znajduje się kolejna leśna kapliczka. Na terenie znajdują się też krzyże, które miał w zwyczaju stawiać Zdzisław Tarnowski.
Na obrzeżach lasu usytuowane są ogródki działkowe „Wymysłów” oraz „Zwierzyniec”, od strony Sobowa znajduje się Cmentarz Komunalny, od strony Bogdanówki boisko sekcji piłki nożnej Klubu Sportowego Siarka Tarnobrzeg. 
W Tarnobrzegu ulica Zwierzyniecka prowadzi od Lasu Zwierzynieckiego, przez Serbinów do Zamku Dzikowskiego i jest potwierdzeniem dawnej drogi łączącej posiadłość Tarnowskich z Puszczą Sandomierską.
Bunkry.
Na terenie Zwierzyńca znajduje się zespół 8. betonowych kręgów, o średnicy ok. 20 m. Obecnie zalane są one wodą. Zbudowano je w okresie międzywojennym, ukryto w lesie, w pobliżu linii kolejowej. Prawdopodobnie mają one związek z planami utworzenia w czasach Centralnego Okręgu Przemysłowego rafinerii lub zakładów miedziowych. Plany pokrzyżowała II wojna światowa.

</doc>
<doc id="1857358" url="https://pl.wikipedia.org/wiki?curid=1857358" title="Friedrich Gulda">
Friedrich Gulda

Friedrich Gulda (ur. 16 maja 1930 w Wiedniu zm. 27 stycznia 2000 tamże) – austriacki pianista i kompozytor.
Naukę gry na fortepianie rozpoczął w 1937, w Konserwatorium Wiedeńskim. Mając lat 9 skomponował pierwszy utwór, "Allegretto für Klavier".
W 1942 rozpoczął naukę w "Reichshochschule für Musik" w Wiedniu. W 1946 zwyciężył w Międzynarodowym Konkursie Muzycznym w Genewie. Po skończeniu szkoły dawał koncerty muzyki poważnej w Europie, Ameryce Południowej i USA.
W 1955 założył "Klassisches Gulda Orchester". W tym samym roku nagrał swoje pierwsze utwory jazzowe.
Publikował artykuły w prasie muzycznej, brał udział, jako nauczyciel, w warsztatach muzycznych. Był dwukrotnie żonaty, miał trzech synów. Odznaczony austriackim Krzyżem Honorowym za Naukę i Sztukę (1959).
Ostatni koncert dał 4 listopada 1999. Zmarł na atak serca.

</doc>
<doc id="1857359" url="https://pl.wikipedia.org/wiki?curid=1857359" title="Lekarz rodzinny">
Lekarz rodzinny



</doc>
<doc id="1857362" url="https://pl.wikipedia.org/wiki?curid=1857362" title="Kobyła (Tatry)">
Kobyła (Tatry)

Kobyła (słow. "Kobyla") – górny odcinek południowo-wschodniej grani Bystrej w słowackich Tatrach. Jest to dosyć ostra grań opadająca od najwyższego szczytu Tatr Zachodnich – Bystrej (2248 m) do Szerokiej. Wschodnie stoki Kobyły opadają do Doliny Kamienistej, zachodnie do Doliny Bystrej. Uderza kontrast w różnicy poziomów tych dolin; dno Doliny Kamienistej leży o 450 m niżej niż dno Doliny Bystrej.
Przez Kobyłę powadzi szlak turystyczny na Bystrą. Jak pisze Józef Nyka, "„rozciąga się z niego urzekający widok na Kamienistą (2121 m) i grzebień Tatr Wysokich z wyniosłą Świnicą”".

</doc>
<doc id="1857363" url="https://pl.wikipedia.org/wiki?curid=1857363" title="Mangled Demos from 1983">
Mangled Demos from 1983

Mangled Demos from 1983 – szósta kompilacja zespołu Melvins zawierająca utwory z okresu 1980–1983 wydanych na demach, wydana w 2005 roku przez firmę Ipecac Recordings.

</doc>
<doc id="1857364" url="https://pl.wikipedia.org/wiki?curid=1857364" title="Lloyd Beall">
Lloyd Beall

Lloyd James Beall (ur. 19 października 1808 w Newport, zm. 10 listopada 1887 w Richmond) – amerykański oficer i kwatermistrz, założyciel i jedyny dowódca Korpusu Piechoty Morskiej Stanów Skonfederowanych.
Życiorys.
Beall urodził się we Forcie Adams, w Newport, jako syn Lloyda Bealla oraz Elizabth Waugh Jones, rodowitych Marylandczyków. Ukończył Akademię Wojskową w West Point w 1830 roku. Uczęszczał także do francuskiej szkoły dragonów we Saumur w latach 1840-1842.
W roku 1844 został mianowany majorem Armii USA po czym brał udział w wojnie Czarnego Jastrzębia oraz wojnie Seminolów.
Wojna secesyjna.
Po wybuchu wojny zadeklarował się po stronie Konfederacji i ruszył na południe. Został mianowany pułkownikiem, a następnie, 23 maja 1861 dowódcą Korpusu Piechoty Morskiej Stanów Skonfederowanych przez sekretarza marynarki wojennej Stephena Mallory'ego.
Kariera powojenna.
Po wojnie, Beall osiedlił się w Richmond, gdzie przechowywał większość dokumentów Piechoty - wiele z nich, wraz z pamiętnikami spłonęło w pożarze.
Lloyd James Beall zmarł w wieku 79 lat i został pochowany na Hollywood Cemetery.

</doc>
<doc id="1857366" url="https://pl.wikipedia.org/wiki?curid=1857366" title="Centrum informacji anarchistycznej">
Centrum informacji anarchistycznej



</doc>
<doc id="1857371" url="https://pl.wikipedia.org/wiki?curid=1857371" title="Lois Hamilton">
Lois Hamilton

Lois Hamilton, właśc. Lois Aurino (ur. 14 października 1952 w Filadelfii, zm. 23 grudnia 1999 w Rio de Janeiro) − amerykańska aktorka.
W latach 70. rozpoczęła karierę modelki. Jako aktorka debiutowała w roku 1972 epizodyczną rolą w filmie "Last of the Red Hot Lovers". Pracowała z gwiazdami formatu Sydneya Pollacka, Roberta Redforda, Burta Reynoldsa czy Rogera Moore’a. Jedną z ostatnich ról odegrała w filmie akcji "Odpowiedź zbrojna" w 1986 r.
Zmarła śmiercią samobójczą. Podczas pobytu w Sheraton Hotel w Rio de Janeiro zamknęła się w swoim pokoju i przedawkowała tabletki nasenne.

</doc>
<doc id="1857372" url="https://pl.wikipedia.org/wiki?curid=1857372" title="Hennadij Błyznecow">
Hennadij Błyznecow

Hennadij Ołeksijewycz Błyznecow, ukr. Геннадій Олексійович Близнецов, ros. Геннадий Алексеевич Близнецов, "Giennadij Aleksiejewicz Blizniecow" (ur. 6 stycznia 1941 w Charkowie) – ukraiński lekkoatleta startujący w barwach Związku Radzieckiego, specjalista skoku o tyczce.
Zwyciężył w tej konkurencji podczas letniej uniwersjady w 1963 w Porto Alegre poprawiając rekord zawodów wynikiem 4,60 m. Na igrzyskach olimpijskich w 1964 w Tokio zajął w finale 5. miejsce z rezultatem 4,95 m. Na letniej uniwersjadzie w 1965 w Budapeszcie zdobył srebrny medal.
Zajął 1. miejsce podczas pierwszych europejskich igrzyskach halowych w Dortmundzie. Na trzech kolejnych igrzyskach halowych (w Pradze (1967), Madrycie (1968) i Belgradzie (1969)) zdobywał srebrne medale. Na halowych mistrzostwach Europy w 1970 w Wiedniu zajął 6. miejsce.
Na mistrzostwach Europy w 1966 w Budapeszcie nie zaliczył żadnej wysokości w eliminacjach. Zajął 6. miejsce na igrzyskach olimpijskich w 1968 w Meksyku z wynikiem 5,30 m.
Był mistrzem ZSRR w skoku o tyczce w latach 1963–1966, 1968, 1970 i 1972, a w hali w 1964, 1966 i 1967. Wielokrotny rekordzista ZSRR (na stadionie kolejno: 4,70-4,75-4,80-4,90-4,95-4,95-5,00-5,02-5,05-5,08-5,14-5,15-5,16-5,20-5,24-5,30). Startował w klubach "Burewiestnik" i CSKA w Charkowie.

</doc>
<doc id="1857375" url="https://pl.wikipedia.org/wiki?curid=1857375" title="System pisma">
System pisma

System pisma – sposób zapisu języka przy pomocy znaków graficznych. 
Systemy pisma.
Większość współczesnych języków europejskich używa systemu mieszanego, w którym:
W większości z tych języków jednak w zapisie „normalnych” słów istnieją obok elementów fonetycznych również elementy znaczeniowe – wiele allomorfów zapisuje się w ten sam sposób pomimo odmiennego ich brzmienia.
W języku polskim dotyczy to głównie dźwięczności spółgłoski końcowej (np. "chleb" i "chleba" choć "b" w "chleb" wymawiane jest zwykle "p"). W języku angielskim zjawisko to ma znacznie większy zasięg. Np.:
Trzy fonetycznie różne allomorfy (/du/, /dʌ/, /dəʊ/) są tu zapisywanie w ten sam sposób ze względu na wspólne znaczenie. W piśmie angielskim to zjawisko występuje tak często, że można mieć wątpliwości, czy zasadne jest określanie go pismem fonetycznym.
Dla porównania w piśmie japońskim używa się:

</doc>
<doc id="1857378" url="https://pl.wikipedia.org/wiki?curid=1857378" title="Christophe Dumaux">
Christophe Dumaux

Christophe Dumaux (ur. 1979) – francuski śpiewak operowy (kontratenor).
Początkowo uczył się gry na wiolonczeli, potem uczył się śpiewu u Noëlle Barker i Jamesa Bowmana oraz w Conservatoire National de Région de Paris i Conservatoire National Supérieur de Musique. Na scenie operowej zadebiutował w wieku 21 lat na festiwalu w Montpellier w lipcu 2002 partią Eustazia w operze "Rinaldo" G.F. Händla pod dyrekcją René Jacobsa. W ramach tej produkcji wystąpił również na festiwalu w Innsbrucku i w berlińskiej Staatsoper. W kwietniu 2003 nakładem wydawnictwa Harmonia Mundi ukazała się płyta z tymi nagraniami. W 2003 zadebiutował w Stanach Zjednoczonych w ramach Spoleto Festival w Charleston śpiewając tytułową rolę w operze Händla "Tamerlano".
W 2009 roku wystąpił w Polsce. 18 grudnia w ramach krakowskiego cyklu Opera Rara zaśpiewał partię Goffreda w "Rinaldzie" G.F. Händla pod dyrekcją Ottavia Dantone.

</doc>
<doc id="1857379" url="https://pl.wikipedia.org/wiki?curid=1857379" title="Fundulopanchax gardneri">
Fundulopanchax gardneri



</doc>
<doc id="1857380" url="https://pl.wikipedia.org/wiki?curid=1857380" title="SV Blitz Wrocław">
SV Blitz Wrocław



</doc>
<doc id="1857381" url="https://pl.wikipedia.org/wiki?curid=1857381" title="Dylematy">
Dylematy

Dylematy – zbiór felietonów Stanisława Lema po raz pierwszy wydany w 2003 nakładem Wydawnictwa Literackiego. Tom zawiera wybór tekstów Lema publikowanych w różnych czasopismach w latach 1992–2002, redakcja: Tomasz Kunz i Wojciech Zemek (sekretarz pisarza). Posłowie napisał Jerzy Jarzębski.
Część tekstów ze zbioru ukazała się później również w książce "Planeta LEMa. Felietony ponadczasowe".
Linki zewnętrzne.
Informacja o książce na stronie culture.pl

</doc>
<doc id="1857383" url="https://pl.wikipedia.org/wiki?curid=1857383" title="Wrogowie rozsądku">
Wrogowie rozsądku



</doc>
<doc id="1857387" url="https://pl.wikipedia.org/wiki?curid=1857387" title="Lev Bukovský">
Lev Bukovský

Lev Bukovský (ur. 9 września 1939 w Podkriváni, zm. 30 listopada 2021) – słowacki matematyk specjalizujący się w teorii mnogości; były rektor Uniwersytetu Pavla Jozefa Šafárika w Koszycach; profesor od roku 1984.
Znany jest głównie z twierdzenia arytmetyki liczb kardynalnych nazwanego od jego nazwiska – twierdzeniem Bukovskiego.

</doc>
<doc id="1857388" url="https://pl.wikipedia.org/wiki?curid=1857388" title="Cryptococcus">
Cryptococcus

Cryptococcus Vuill. – rodzaj grzybów z rodziny trzęsakowatych ("Tremellaceae"). W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Tremellaceae, Tremellales, Incertae sedis, Tremellomycetes, Agaricomycotina, Basidiomycota, Fungi".
Synonimy naukowe: "Atelosaccharomyces" Beurm. &amp; Gougerot, "Cryptococcus" Kütz., "Dioszegia" Zsolt, "Naganishia" Goto. 
We wcześniejszych klasyfikacjach rodzaj ten był umieszczany w klasie "Saccharomycetes", a później włączany był do rodziny "Filobasidiaceae" w klasie podstawczaków ("Basidiomycota").
Charakterystyka.
Przedstawiciele drożdży podstawkowych. Nie posiadają one worków nasiennych, wytwarzają blastospory i rozmnażają się przez wielobiegunowe pączkowanie. Większość szczepów posiada polisacharydową otoczkę. Do tego rodzaju należy chorobotwórczy dla człowieka "Cryptococcus neoformans".
Niektóre gatunki.
Jeszcze na przełomie XX i XXI wieku badania genetyczne wykazały, że część gatunków zaliczanych wówczas do rodzaju "Cryptococcus" w rzeczywistości jest słabo spokrewnione i należy do kilku rzędów podstawczaków.

</doc>
<doc id="1857391" url="https://pl.wikipedia.org/wiki?curid=1857391" title="Evil Geniuses">
Evil Geniuses

Evil Geniuses (dawniej Team EG) – amerykańska drużyna e-sportowa założona w 1999 roku w Kanadzie. Klan jest jednym z najstarszych organizacji e-sportowych w Ameryce Północnej. Zespół posiada pięć sekcji.
Evil Geniuses jest członkiem G7 Teams.
Gracze.
League of Legends.
Źródło
Dota 2.
Źródło

</doc>
<doc id="1857392" url="https://pl.wikipedia.org/wiki?curid=1857392" title="Șerban Ioan">
Șerban Ioan

Șerban Ioan (ur. 2 maja 1948 w Bukareszcie) – rumuński lekkoatleta, który specjalizował się w skoku wzwyż.
Uczestnik igrzysk olimpijskich w Monachium (1972) podczas których zajął 16. miejsce osiągając wynik 2,10. Jego pierwszym występem międzynarodowym były europejskie igrzyska juniorów, które w 1964 roku gościła Warszawa – Ioan zajął tam wówczas 7. miejsce. W roku 1970 zdobył brązowy medal halowych mistrzostw Europy oraz letniej uniwersjady. W latach 1967–1970 pięciokrotnie ustanawiał rekord Rumunii w skoku wzwyż. Wielokrotny medalista mistrzostw kraju.

</doc>
<doc id="1857394" url="https://pl.wikipedia.org/wiki?curid=1857394" title="Łyszczyce">
Łyszczyce

Łyszczyce (białorus.: Лышчыцы, ros.: Лыщицы) – wieś na Białorusi, w obwodzie brzeskim, w rejonie brzeskim, w sielsowiecie Łyszczyce (którego władz nie są siedzibą).
We wsi znajdują się złoża torfu. 
W XVI-XVII w. były gniazdem rodowym Łyszczyńskich herbu Korczak. W majątku Łyszczyce urodził się najbardziej znany przedstawiciel rodziny - Kazimierz Łyszczyński (1634-1689) - polski szlachcic, filozof oskarżony o ateizm i skazany na śmierć.
Do 1928 r. istniała gmina Łyszczyce.

</doc>
<doc id="1857395" url="https://pl.wikipedia.org/wiki?curid=1857395" title="Trace Dempsey Cyrus">
Trace Dempsey Cyrus



</doc>
<doc id="1857399" url="https://pl.wikipedia.org/wiki?curid=1857399" title="Niewypowiedziana wojna">
Niewypowiedziana wojna

Niewypowiedziana wojna – polski film fabularno-dokumentalny z 2000 roku. 
Wersja oryginalna.
Reżyseria: Mariusz Malinowski
Scenariusz: Mariusz Wituski
Zdjęcia: Jacek Zygadło
Dźwięk: Andrzej Jankowski
Montaż: Piotr Stykowski
Animacje batalistyczne: Sławomir Rakowiecki
Opracowanie graficzne: Piotr Stykowski
Konsultacja: 
Organizacja produkcji: Małgorzata Malinowska
Produkcja wykonawcza: Alliance (dla Programu 1 TVO)
Obsada: 
i inni

</doc>
<doc id="1857401" url="https://pl.wikipedia.org/wiki?curid=1857401" title="NY Knicks">
NY Knicks



</doc>
<doc id="1857404" url="https://pl.wikipedia.org/wiki?curid=1857404" title="Philadelphia Sixers">
Philadelphia Sixers



</doc>
<doc id="1857405" url="https://pl.wikipedia.org/wiki?curid=1857405" title="Wirtualna Polska (przedsiębiorstwo)">
Wirtualna Polska (przedsiębiorstwo)

Wirtualna Polska S.A. – właściciel i operator pierwszego polskiego portalu internetowego Wirtualna Polska.
Pod koniec sierpnia 2008 Wirtualna Polska zdobyła tytuł Solidnego Pracodawcy Roku 2007
W grudniu 2015 spółka została wykreślona z rejestru przedsiębiorców. Od grudnia 2015 roku właścicielem portalu internetowego Wirtualna Polska jest Wirtualna Polska Holding Spółka Akcyjna.

</doc>
<doc id="1857406" url="https://pl.wikipedia.org/wiki?curid=1857406" title="Miasta Antigui i Barbudy">
Miasta Antigui i Barbudy

Według danych oficjalnych pochodzących z 2001 roku Antigua i Barbuda posiadała ponad 20 miast o ludności przekraczającej 700 mieszkańców. Stolica kraju Saint John's jako jedyne miasto liczyło ponad 20 tys. mieszkańców; 14 miast z ludnością 1÷20 tys. oraz reszta miast poniżej 1 tys. mieszkańców.
Największe miasta w Antigui i Barbudzie.
Największe miasta w Antigui i Barbudzie według liczebności mieszkańców (stan na 28.05.2001):
Alfabetyczna lista miast w Antigui i Barbudzie.
Spis miast i miejscowości Antigui i Barbudy z ludnością powyżej 700 mieszkańców (dane ze spisu ludności z roku 2001):

</doc>
<doc id="1857407" url="https://pl.wikipedia.org/wiki?curid=1857407" title="Křižanovice I">
Křižanovice I

Křižanovice I – sztuczny zbiornik wodny na rzece Chrudimce, znajdujący się w Czechach, na terenie Gór Żelaznych (Kraj pardubicki). 
Historia.
Zbiornik został wybudowany jednocześnie z drugim (wyrównawczym) – Křižanovice II, w latach 1948–1953. Zajął głęboko wciętą dolinę Chrudimki. Zapora wykonana jest z betonu.
Dane techniczne.
Zbiornik pełni rolę energetyczną i retencyjną. Posiada następujące parametry:
Po koronie zapory biegnie droga ze wsi Nasavrky do Křižanovic.
Funkcja.
Woda ze zbiornika jest tłoczona rurociągiem energetycznym o długości 3139 m i średnicy 2,4 m, do elektrowni wodnej w Práčově. W elektrowni znajduje się turbina typu Francisa o mocy 8000 kW. Część wody kierowana jest do stacji uzdatniania "Slatiňany-Monaco", na wodociągu Chrudim - Pardubice.

</doc>
<doc id="1857409" url="https://pl.wikipedia.org/wiki?curid=1857409" title="Sieg Howdy">
Sieg Howdy

Sieg Howdy! – siedemnasty album studyjny zespołu The Melvins i zarazem drugi nagrany wraz z Jello Biafrą, wydany w 2005 roku przez firmę Alternative Tentacles.

</doc>
<doc id="1857411" url="https://pl.wikipedia.org/wiki?curid=1857411" title="Perrier">
Perrier

nazwisko

</doc>
<doc id="1857415" url="https://pl.wikipedia.org/wiki?curid=1857415" title="Akademia Przygody">
Akademia Przygody

Akademia Przygody stowarzyszenie non-profit wyrosłe ze środowiska harcerskiego, działające od 1988 roku jako kontynuacja 6 Samodzielnej Harcerskiej Drużyny Górsko-Zwiadowczej "WIDMO" Hufca ZHP Kędzierzyn-Koźle. 
Akademia Przygody działała najpierw jako ruch programowo-metodyczny ZHP, a od 1993 jako samodzielna, formalnie zarejestrowana organizacja z siedzibą w Kłodzku. Prowadzi działalność wychowawczą dzieci i młodzieży w oparciu o kontakt z przyrodą, ćwiczenie sztuki przetrwania, poznawanie rzemiosł. W 1997 członkowie stowarzyszenia brali udział w akcji ratowniczej w Kłodzku podczas powodzi tysiąclecia. 
Organizacja jest fundatorem Ośrodka Edukacji Historycznej i Konserwatorskiej. Realizowała m.in. w prace zabezpieczające twierdzy w Srebrnej Górze i Twierdzy Kłodzkiej oraz rekonstrukcję XVIII wiecznego mostu zwodzonego. Obecnie prowadzi program rewitalizacji Zespołu Fortecznego Lunety Żuraw zakładający edukacyjny udział młodzieży w pracach konserwatorskich.
Ośrodek Edukacji Historycznej i Konserwatorskiej.
Powołany został przez Akademię Przygody jako połączenie nowych form jej działalności:

</doc>
<doc id="1857418" url="https://pl.wikipedia.org/wiki?curid=1857418" title="Verlagsgruppe Passau">
Verlagsgruppe Passau

Verlagsgruppe Passau – niemiecka grupa medialna założona w 2000 w Pasawie, obecna w Niemczech, Czechach (do 2015) i w Polsce.
Do Verlagsgruppe Passau należało m.in. Polska Press (dawniej Polskapresse).
W 2015 Verlagsgruppe Passau sprzedała swoją czeską spółkę Vltava-Labe-Press, którą nabył fundusz inwestycyjny Penta Investments.

</doc>
<doc id="1857419" url="https://pl.wikipedia.org/wiki?curid=1857419" title="Andris Vaņins">
Andris Vaņins

Andris Vaņins (ur. 30 kwietnia 1980 w Iłukszcie) - piłkarz łotewski grający na pozycji bramkarza.
Kariera klubowa.
Karierę piłkarską Vaņins rozpoczął w klubie FK Ventspils. W 1998 roku zadebiutował w jego barwach w pierwszej lidze łotewskiej, a w 1999 roku stał się podstawowym zawodnikiem Ventspilsu. W latach 2001-2003 trzykrotnie z rzędu został wicemistrzem Łotwy, a w 2003 roku dodatkowo zdobył z Ventspilsem Puchar Łotwy.
W połowie 2003 roku Vaņins odszedł do rosyjskiego Torpeda-Metałłurg Moskwa. Nie zdołał jednak zadebiutować w rosyjskiej Premier Lidze i grał jedynie w rezerwach Torpeda. W 2004 roku klub zmienił nazwę na FK Moskwa, ale Łotysz przez kolejne 2 lata był rezerwowym w nim.
W 2005 roku Vaņins wrócił na Łotwę i został zawodnikiem klubu Venta Kuldiga, jednak w trakcie sezonu klub zbankrutował. W 2006 roku Vaņins ponownie został zawodnikiem Ventspilsu. W latach 2006-2008 został mistrzem kraju, a w 2009 roku wicemistrzem. W 2007 roku zdobył swój drugi w karierze krajowy puchar.
Latem 2009 roku Vaņins podpisał trzyletni kontrakt z zespołem FC Sion. W szwajcarskiej Super League zadebiutował 19 lipca 2009 w przegranym 1:3 wyjazdowym spotkaniu z Grasshopper Club. Od początku sezonu 2009/2010 jest podstawowym zawodnikiem Sionu.
Kariera reprezentacyjna.
W reprezentacji Łotwy Vaņins zadebiutował 4 lutego 2000 roku w przegranym 1:3 towarzyskim spotkaniu ze Słowacją. Wraz z Łotwą wystąpił w eliminacjach do Euro 2008 i Mistrzostw Świata 2010.

</doc>
<doc id="1857420" url="https://pl.wikipedia.org/wiki?curid=1857420" title="Andris Vanins">
Andris Vanins



</doc>
<doc id="1857424" url="https://pl.wikipedia.org/wiki?curid=1857424" title="Miasta Barbadosu">
Miasta Barbadosu

Według danych oficjalnych pochodzących z 2005 roku Barbados posiadał ponad 10 miast o ludności przekraczającej 500 mieszkańców. Stolica kraju Bridgetown jako jedyne miasto liczyło ponad 50 tys. mieszkańców; 5 miast z ludnością 1÷5 tys. oraz reszta miast poniżej 1 tys. mieszkańców.
Największe miasta na Barbadosie.
Największe miasta na Barbadosie według liczebności mieszkańców (stan na 01.05.2012):
Alfabetyczna lista miast na Barbadosie.
Spis miast Barbadosu według danych szacunkowych z 2005 roku:

</doc>
<doc id="1857427" url="https://pl.wikipedia.org/wiki?curid=1857427" title="Aleksander Delczew">
Aleksander Delczew



</doc>
<doc id="1857428" url="https://pl.wikipedia.org/wiki?curid=1857428" title="Konstantin Łanda">
Konstantin Łanda



</doc>
<doc id="1857431" url="https://pl.wikipedia.org/wiki?curid=1857431" title="Ekspedycja 23">
Ekspedycja 23

Ekspedycja 23 – dwudziesta trzecia ekspedycja na Międzynarodową Stację Kosmiczną, która rozpoczęła się 18 marca 2010, a zakończyła się 2 czerwca 2010 o 00:04 UTC w momencie odcumowania statku Sojuz TMA-17 z trzema członkami ekspedycji. Pozostali trzej członkowie stali się członkami Ekspedycji 24. Członkowie załogi ekspedycji przybyli na ISS na pokładach rosyjskich statków Sojuz TMA-17 i Sojuz TMA-18.
Załoga.
Załoga stacji składała się z sześciorga członków, trzech z nich (Oleg Kotow, Timothy Creamer i Sōichi Noguchi) przeszło z Ekspedycji 22, pozostali troje przylecieli na stację 4 kwietnia 2010 na pokładzie Sojuza TMA-18:

</doc>
<doc id="1857432" url="https://pl.wikipedia.org/wiki?curid=1857432" title="Paweł Triegubow">
Paweł Triegubow



</doc>
<doc id="1857434" url="https://pl.wikipedia.org/wiki?curid=1857434" title="Kadra">
Kadra



</doc>
<doc id="1857437" url="https://pl.wikipedia.org/wiki?curid=1857437" title="Archipel d’Hochelaga">
Archipel d’Hochelaga

Archipel d’Hochelaga – kanadyjski (prowincja Quebec) archipelag ponad dwustu wysp znajdujących się w ujściu Ottawy do Rzeki Świętego Wawrzyńca i wchodzących w skład obszaru metropolitarnego Montrealu.
Największą wyspą archipelagu jest Île de Montréal, której większość powierzchni zajmuje miasto Montreal. , z których najważniejsze to Bizard, Notre-Dame, Sainte-Hélène oraz Île des Sœurs.
Drugą pod względem wielkości wyspą archipelagu jest Jésus, która razem z wyspami Îles Laval i innymi mniejszymi tworzy miasto Laval.
Historia.
Archipelag bierze nazwę od osady indiańskiej Hochelaga, która znajdowała się na wyspie Île de Montréal i która zniknęła pod koniec XVI wieku nie pozostawiając po sobie śladów.
Dzisiejszą nazwę (z fr. „Archipelag Hochelagi”) zaproponował w 1935 roku zakonnik Marie-Victorin w swoim dziele "Flore laurentienne" ("Flora laurentyńska").
Główne wyspy.
Do głównych wysp archipelagu należą:

</doc>
<doc id="1857441" url="https://pl.wikipedia.org/wiki?curid=1857441" title="Jay Silvester">
Jay Silvester

Jay Silvester (ur. 27 sierpnia 1937 w Tremonton, w stanie Utah) – amerykański lekkoatleta, który specjalizował się głównie w rzucie dyskiem.
Czterokrotny uczestnik igrzysk olimpijskich: Tokio 1964 (4. miejsce), Meksyk 1968 (5. miejsce), Monachium 1972 (srebrny medal) oraz Montreal 1976 (8. miejsce). Pierwszy człowiek, który rzucił dyskiem ponad 60 metrów (60,56 - 11 sierpnia 1961, Frankfurt nad Menem). Brązowy medalista igrzysk panamerykańskich (Meksyk 1975). Pięciokrotnie zdobywał złote medale mistrzostw kraju. W 1968 wywalczył złoto międzynarodowych mistrzostw Australii zarówno w rzucie dyskiem jak i w pchnięciu kulą, w której to konkurencji jak większość dyskoboli startował treningowo. Sześciokrotny rekordzista Stanów Zjednoczonych oraz czterokrotny rekordzista świata. W 1971 roku udało mu się - jako pierwszemu w historii - przekroczyć barierę 70 metrów jednak jego rezultat nie został ratyfikowany jako rekord świata. Po zakończeniu kariery podjął pracę nauczyciela wychowania fizycznego.

</doc>
<doc id="1857443" url="https://pl.wikipedia.org/wiki?curid=1857443" title="Mihály Bába">
Mihály Bába

Mihály Bába (ur. 25 września 1922 w Hajdúdorog, zm. 9 grudnia 2001 w Budapeszcie) – tłumacz, dziennikarz i publicysta węgierski. Przełożył z języka polskiego utwory m.in.: Jana Długosza, Sławomira Mrożka, Jarosława Iwaszkiewicza, Stanisława Staszica i Zygmunta Miłkowskiego (Teodor Tomasz Jeż).

</doc>
<doc id="1857444" url="https://pl.wikipedia.org/wiki?curid=1857444" title="Milan Draśko">
Milan Draśko



</doc>
<doc id="1857470" url="https://pl.wikipedia.org/wiki?curid=1857470" title="Jerry Nolan">
Jerry Nolan

Jerry Nolan, właśc. Gerard Nolan (ur. 7 maja 1946 w Nowym Jorku, zm. 14 stycznia 1992 tamże) – amerykański perkusista, współpracujący z grupami New York Dolls, The Heartbreakers, The Idols, a także muzyk towarzyszący Sidowi Viciousowi (z The Idols) i Johnny’emu Thundersowi.
Kariera.
Muzyczna kariera Nolana rozpoczęła się pod koniec 1972, kiedy dołączył do New York Dolls zastępując zmarłego perkusistę Billy’ego Murcię. Z New York Dolls nagrał dwie pierwsze studyjne płyty, po czym w 1975 wraz z Johnnym Thundersem opuścili zespół i utworzyli grupę The Heartbreakers. The Heartbreakers początkowo działali w Nowym Jorku. Na początku 1977 muzycy przenieśli się do Londynu, gdzie ich popularność była większa niż w USA. Tutaj nagrali swój jedyny studyjny album "L.A.M.F." W 1978 The Herbreakers zawiesili działalność (członkowie zespołu byli w tym czasie mocno uzależnieni od narkotyków – zespół powrócił jeszcze na krótko w 1984 i w 1990). Kiedy Thunders jeszcze tym samym roku rozpoczął karierę solową, Nolan wraz z byłym basistą New York Dolls Arthurem Kane’em, gitarzystą Steve’em Diorem założyli grupę The Idols. W połowie 1978 The Idols występowali w Nowym Jorku towarzysząc Sidowi Viciousowi podczas jego koncertów. W 1979 ukazał się ich jedyny singel „You”/„Girl That I Love” i zespół zakończył działalność (w 1994 ukazał się album "The Idols with Sid Vicious" nagrany podczas koncertu w lecie 1978 w nowojorskim klubie Max's Kansas City – pierwotnie te nagrania pojawiły się w 1979 na pośmiertnej płycie Sida Viciousa "Sid Sings").
W latach 80. i na początku lat 90. Nolan ponownie współpracował z Thundersem towarzysząc mu w nagraniach i koncertach. Pod koniec 1991 doznał udaru mózgu, który był następstwem zapalenia opon mózgowych i płuc. Zapadł w śpiączkę nie odzyskując już świadomości. Zmarł 14 stycznia 1992 w nowojorskim St. Vincent’s Hospital. Został pochowany na Mount Saint Marys Cemetery w Nowym Jorku.

</doc>
<doc id="1857477" url="https://pl.wikipedia.org/wiki?curid=1857477" title="Parafia Matki Bożej Anielskiej w Chicago">
Parafia Matki Bożej Anielskiej w Chicago

Parafia Matki Bożej Anielskiej w Chicago (ang. "St. Mary of the Angels Parish") – parafia rzymskokatolicka położona w Chicago w stanie Illinois w Stanach Zjednoczonych.
Jest ona wieloetniczną parafią w północno-zachodniej dzielnicy Chicago, Logan Square, z mszą św. w j. polskim dla polskich imigrantów.
Parafia została poświęcona Matce Bożej Anielskiej.

</doc>
<doc id="1857496" url="https://pl.wikipedia.org/wiki?curid=1857496" title="Niemiecka szkoła historyczna">
Niemiecka szkoła historyczna

Niemiecka szkoła historyczna – nurt refleksji ekonomicznej powstały w Prusach pod koniec XIX wieku i występujący jako jednolita szkoła do połowy XX wieku. Była w wielu aspektach przeciwieństwem wobec szkoły austriackiej, a konflikt z tą ostatnią znany jest jako "Methodenstreit". 
Za prekursora podejścia uznaje się Friedricha Lista
Myśliciele szkół historycznych, zwłaszcza starszej szkoły historycznej wychodzili z założenia, że ludzkie działania stanowią nierozerwalną jedność i nie można ich dzielić na: ekonomiczne, religijne, artystyczne itp. 
Perspektywa szkół historycznych (wszystkich) była organicystyczna, czyli paradoksalnie opierała się na ahistorycznym ujęciu wszelkich działań ludzkich jako przejawie niepodzielnego, ponadindywidualnego Bytu. Ludzkie działania w kulturze nie wyrażały (w historycystycznym ujęciu) partykularnej woli działających jednostek. Nie wyrażały, także, historycznych uwarunkowań tych jednostek powstałych w konkretnym społeczeństwie i w konkretnej kulturze. 
Ludzkie działania wyrażały, w myśl założeń niemieckiej (starszej) szkoły historycznej, specyfikę ponadindywidualnego Bytu: Ducha, Narodu, lub Rasy (Adolph Wagner) czy Cywilizacji (Max Weber). Materialnym wcieleniem tego ponadindywidualnego bytu miało być pojmowane mistycznie i organicznie (jednocześnie) Państwo Narodowe. 
Taka perspektywa wykluczała nie tylko ontologiczne twierdzenia o odrębności ekonomicznej sfery życia od innych, lecz nawet metodologiczne wyalienowanie wybranych ludzkich działań z kontekstu. Wszelkie ludzkie działania wyrażać miały podstawowe cechy momentu rozwoju „Ducha” danego Narodu bądź innego Bytu ponadindywidualnego. 
Obecność państwowych instytucji w gospodarce postrzegano jako coś oczywistego i słusznego, gdyż działania władzy państwowej realizowały interesy organicznie pojmowanego narodu/cywilizacji/rasy. Przedstawiciele starszej szkoły historycznej odrzucali ponadto całkowicie refleksję teoretyczną w ekonomii politycznej i propagowali wyłącznie empiryczne, aposterioryczne i faktograficzne badania zjawisk społeczno-gospodarczych co jednak wyróżniało ich zarówno od tzw. najmłodszej szkoły historycznej (Max Weber), jak i od zwolenników innego ważnego dla współczesnej refleksji ekonomiczno-politycznej nurtu myślowego związanego z historycznym ujęciem ekonomii politycznej, czyli marksowskiego materializmu historycznego i jego rozwinięcia czyli marksizmu.

</doc>
<doc id="1857528" url="https://pl.wikipedia.org/wiki?curid=1857528" title="Morska strefa ekonomiczna">
Morska strefa ekonomiczna



</doc>
<doc id="1857530" url="https://pl.wikipedia.org/wiki?curid=1857530" title="Aleksejs Višņakovs">
Aleksejs Višņakovs

Aleksejs Višņakovs, wym. [wiszniakows] (ur. 3 lutego 1984 w Rydze) – łotewski piłkarz rosyjskiego pochodzenia występujący na pozycji lewego lub prawego pomocnika. Starszy brat Eduardsa Višņakovsa.
Kariera klubowa.
Višņakovs pochodzi z Rygi. Karierę piłkarską rozpoczął w miejscowym klubie – Skonto. W 2001 roku zadebiutował w jego barwach w Virslīdze, jednak nie przebił się do podstawowego składu drużyny, która została mistrzem Łotwy i zdobywcą pucharu kraju. W 2002 roku odszedł do innego stołecznego zespołu, FK Audy, gdzie grał przez rok. Następnie wrócił do Skonto, stając się podstawowym zawodnikiem. W latach 2003-2004, dwukrotnie z rzędu wywalczył z drużyną mistrzostwo Łotwy, a w 2005 roku wicemistrzostwo kraju. W kolejnych sezonach Skonto zajmowało najwyżej 3. miejsce w lidze, nie osiągając większych sukcesów.
Na początku 2009 roku Višņakovs odszedł do FK Ventspils. W sezonie 2009 zajął z nim 2. miejsce w tabeli oraz wystąpił w fazie grupowej Ligi Europejskiej. 24 lutego 2011 roku podpisał 2,5-letni kontrakt z Cracovią. Rozegrał 37 spotkań w Ekstraklasie, zdobywając 4 bramki. Po zakończeniu sezonu 2011/2012 odszedł do rosyjskiej Bałtiki Kaliningrad. 23 sierpnia 2013 roku podpisał półroczny kontrakt z Widzewem Łódź. W 2014 z Łodzi odszedł do Mołdawskiego Zimbru Kiszyniów, w którym w sezonie 2014 zagrał 12 razy zdobywając 1 bramkę. W 2015 roku wrócił do ojczyzny zasilając szeregi Skonto Ryga. Po roku w Skonto odszedł do RFS-u Ryga, w którym grał razem ze swoim bratem Eduardsem. Przez 2 lata zagrał 51 spotkań w barwach RFS-u i zdobył 4 gole. W 2018 roku został piłkarzem Spartaksa Jūrmala. Z 13 ligowymi bramkami na koncie został najskuteczniejszym strzelcem Spartaksa. Po bardzo udanym sezonie w barwach zespołu z Jurmali przeszedł do mistrza kraju - Riga FC. W barwach tego klubu rozegrał 33 spotkania i zdobył 4 bramki. Wraz z początkiem stycznia wygasła jego umowa z Rigą i stał się wolnym zawodnikiem.
Kariera reprezentacyjna.
W reprezentacji Łotwy Višņakovs zadebiutował 1 grudnia 2004 roku w przegranym 2:3 towarzyskim spotkaniu z Omanem. Wraz z Łotwą występował w eliminacjach do Mistrzostw Świata 2006, 2010, 2014 i 2018 oraz Mistrzostw Europy 2008, 2012 i 2016. Dla łotewskiej kadry zagrał łącznie 81 razy.
Życie prywatne.
Jego młodszy brat Eduards także jest piłkarzem, gra w białoruskim Szachciorze Soligorsk. Aleksejs ma trójkę synów, najmłodszy trenuje piłkę nożną.

</doc>
<doc id="1857536" url="https://pl.wikipedia.org/wiki?curid=1857536" title="Aleksejs Visnakovs">
Aleksejs Visnakovs



</doc>
<doc id="1857540" url="https://pl.wikipedia.org/wiki?curid=1857540" title="Wyłączna strefa ekonomiczna">
Wyłączna strefa ekonomiczna

Wyłączna strefa ekonomiczna – obszar rozciągający się poza morzem terytorialnym do 200 mil morskich (370 km) mierzonych od linii podstawowej. Na tym obszarze państwo nadbrzeżne posiada wyłączne prawa suwerenne do:
Poza wymienionymi wyłącznymi prawami państwa nadbrzeżnego wszystkie państwa na jednakowych zasadach korzystają z wolności morza pełnego, w tym z wolności żeglugi, przelotu, układania kabli i rurociągów. Instytucja wyłącznej strefy ekonomicznej została uregulowana w Konwencji o prawie morza z 1982 r. podpisanej w Montego Bay na Jamajce (część V, art. 55-75).
Wszystkie państwa nadbrzeżne, z wyjątkiem kilku, które geograficznie nie mają możliwości lub utrzymują starszą instytucję – strefę wyłącznego rybołówstwa, ustanowiło strefy ekonomiczne (w tym Stany Zjednoczone w 1983 roku i ZSRR w 1984 roku).
Największe wyłączne strefy ekonomiczne.
Największą na świecie wyłączną strefę ekonomiczną posiada Unia Europejska. Wśród państw narodowych, do pierwszej dziesiątki pod względem powierzchni wyłącznej strefy ekonomicznej należą (w kolejności od największej): Stany Zjednoczone Ameryki, Francja (dzięki licznym terytoriom i departamentom zamorskim), Indonezja, Nowa Zelandia, Australia, Federacja Rosyjska, Sfederowane Stany Mikronezji, Japonia, Brazylia i Kanada.
Wyłączna strefa ekonomiczna RP.
Polska ustanowiła wyłączną strefę ekonomiczną na podstawie ustawy z 21 marca 1991 r. o obszarach morskich RP i administracji morskiej (). Wyłączna strefa ekonomiczna Polski obejmuje obszar ok. 22,5 tys. km². Ze względu na rozmiary Morza Bałtyckiego i brak możliwości wyznaczenia pełnej 200-milowej wyłącznej strefy ekonomicznej wszystkie granice zewnętrzne polskiej strefy określono w drodze umów dwustronnych (z ZSRR, Szwecją, Niemcami i z Danią na południe od Bornholmu). Najpóźniej ustalona była granica z Danią – ok. 30 lat trwały na ten temat rozmowy, ostatecznie 1 listopada 2018 roku udało się ustalić granicę. . Wyłączna strefa ekonomiczna jest położona na zewnątrz morza terytorialnego i przylega do tego morza. Obejmuje ona wody, dno morza i znajdujące się pod nim wnętrze Ziemi. Granice strefy wyznaczają umowy międzynarodowe. Strefa nie wchodzi w skład terytorium Polski, jednakże mogą w takiej strefie obowiązywać przepisy polskiego systemu prawa (np. prawa ochrony środowiska – art. 19 ustawy).

</doc>
<doc id="1857541" url="https://pl.wikipedia.org/wiki?curid=1857541" title="Kaija Mustonen">
Kaija Mustonen

Kaija Marja Mustonen (ur. 4 sierpnia 1941 w Helsinkach) – fińska łyżwiarka szybka, czterokrotna medalistka olimpijska.
Kariera.
Pierwsze sukcesy w karierze Kaija Mustonen osiągnęła w 1964 roku, kiedy zdobyła dwa medale podczas igrzysk olimpijskich w Innsbrucku. W pierwszym starcie, biegu na 500 m, zajęła trzynaste miejsce, jednak już dwa dni później była trzecia na 1000 m. W zawodach tych wyprzedziły ją jedynie dwie reprezentantki ZSRR: Lidija Skoblikowa oraz Irina Jegorowa. Na podium stanęła także w biegu na 1500 m, rozdzielając Skoblikową i jej rodaczkę, Biertę Kołokolcewą. Ostatni start, bieg na 3000 m, zakończyła na piątej pozycji. Na rozgrywanych cztery lata później igrzyskach olimpijskich w Grenoble osiągnęła swój największy sukces, zwyciężając na dystansie 1500 m. Zdobyła ponadto srebrny medal na dwukrotnie dłuższym dystansie, przegrywając tylko z Holenderką Ans Schut, a wyprzedzając inna reprezentantkę Holandii, Stien Baas-Kaiser. Na tych samych igrzyskach była też szósta w biegu na 500 m i czwarta na 1000 m, gdzie w walce o medal lepsza okazała się Amerykanka Dianne Holum. Mustonen nigdy nie zdobyła medalu mistrzostw świata, jej najlepszym rezultatem było czwarte miejsce wywalczone podczas wielobojowych mistrzostw świata w Kristinehamn w 1964 roku. Walkę o podium przegrała tam z Tamarą Ryłową z ZSRR. Była też piąta na mistrzostwach świata w Trondheim w 1966 roku i rozgrywanych dwa lata później mistrzostwach świata w Helsinkach. Wielokrotna rekordzistka Finlandii.
Mistrzyni kraju w wieloboju z lat 1962-1968.

</doc>
<doc id="1857549" url="https://pl.wikipedia.org/wiki?curid=1857549" title="Tomasz Karwacki">
Tomasz Karwacki

Tomasz Karwacki (ur. 14 września 1708 w Unieszewie, zm. 1779 w Wilnie) – polski duchowny rzymskokatolicki, jezuita i misjonarz, profesor retoryki i teologii moralnej.
Życiorys.
Urodził się w Szafałdzie (obecnie Unieszewo) na Warmii jako syn Tomasza i Elżbiety. Brat Macieja i Ludwika Karwackich - zakonników chrześcijańskich i profesorów. Prawdopodobnie był spokrewniony ze Stanisławem Karwackim, również jezuitą i profesorem. 22 sierpnia 1726 w Wilnie wstąpił do zakonu. 11 października 1737 przyjął w Łahiszynie święcenia kapłańskie.
W latach 1739-1740 był profesorem retoryki w Grodnie. W latach 1743-1758 działał jako misjonarz łotewski z fundacji Jana Augusta Hylzena w Dyneburgu. Następnie sprawował funkcję superiora w Iłłukszcie (1760-1761). W latach 1761-1765 był rektorem w Kownie, po czym powrócił do Dyneburga, gdzie wykładał teologię moralną (1767-1768). Po przybyciu do Wilna został instruktorem III probacji (1768-1762), a następnie prowincjałem (1772-1773).
Po kasacie zakonu na stałe zamieszkał w Wilnie, gdzie zmarł.

</doc>
<doc id="1857598" url="https://pl.wikipedia.org/wiki?curid=1857598" title="Ośrodek Edukacji Historycznej i Konserwatorskiej">
Ośrodek Edukacji Historycznej i Konserwatorskiej



</doc>
<doc id="1857618" url="https://pl.wikipedia.org/wiki?curid=1857618" title="Jon Turteltaub">
Jon Turteltaub

Jonathan Charles „Jon” Turteltaub (ur. 8 sierpnia 1963 w Nowym Jorku) – amerykański reżyser i producent filmowy.
Życiorys.
Urodził się w Nowym Jorku w rodzinie żydowskiej jako syn Shirley (z domu Steinberg) i Saula Turteltauba, producenta telewizyjnego/scenarzysty. Wychowywał się z bratem Adamem. Uczęszczał do Beverly Hills High School. W 1985 ukończył Wesleyan University. W 1988 został absolwentem Szkoły Sztuki Filmowej i Telewizyjnej na Uniwersytecie Południowej Kalifornii.
6 lipca 2006 ożenił się z Amy Eldon, z którą ma troje dzieci.

</doc>
<doc id="1857619" url="https://pl.wikipedia.org/wiki?curid=1857619" title="Wszczęcie postępowania administracyjnego">
Wszczęcie postępowania administracyjnego

Wszczęcie postępowania administracyjnego – moment inicjujący postępowanie administracyjne przed organem pierwszej instancji. W polskim kodeksie postępowania administracyjnego opisany w art. 61-66.
Sposoby wszczęcia.
Postępowanie administracyjne może być wszczęte zasadniczo na dwa sposoby - z urzędu lub na żądanie strony. O tym, kto w danym przypadku ma wystąpić z inicjatywą, decydują przepisy prawa administracyjnego materialnego. Regułę stanowi wszczęcie na żądanie strony gdy sprawa dotyczy przyznania jej jakiegoś uprawnienia oraz z urzędu gdy przedmiotem postępowania jest nałożenie na stronę obowiązku. Zasady te maja charakter ogólny, przepisy szczególne przewidują od nich wyjątki. Przykładem takiego wyjątku jest art. 102 Ustawy o pomocy społecznej, przewidujący możliwość wszczęcia z urzędu postępowania w sprawie udzielenia pomocy społecznej.
Moment wszczęcia.
Datą wszczęcia postępowania na żądanie strony jest dzień doręczenia takiego żądania organowi administracji, natomiast w przypadku wniesienia żądania strony drogą elektroniczną datą tą jest dzień wystawienia dowodu otrzymania, o którym mowa w art. 41 ustawy z dnia 18 listopada 2020 r. o doręczeniach elektronicznych ().
Wniesienie takiego żądania obliguje organ do wydania aktu administracyjnego w postaci decyzji albo postanowienia, nawet gdy żądanie jest bezzasadne. Przepisy kpa nie określają w sposób jednoznaczny momentu wszczęcia postępowania z urzędu. W orzecznictwie NSA utrwalony został pogląd, że ustalenie daty wszczęcia postępowania zainicjowanego w takim trybie wymaga ustalenia daty pierwszej czynności dokonanej przez organ w danej sprawie, w stosunku do strony postępowania pod warunkiem, że o czynności tej stronę poinformowano. Mniej rozpowszechniony, ale również spotykany w literaturze jest pogląd, że datą wszczęcia postępowania z urzędu jest moment zawiadomienia strony o takiej inicjatywie organu.
Obowiązki organu.
O wszczęciu postępowania z urzędu lub na żądanie jednej ze stron należy powiadomić wszystkie osoby będące stronami w sprawie. Niedopełnienie powyższego obowiązku stanowi naruszenie przepisów kpa mające istotny wpływ na wynik sprawy, które może skutkować uchyleniem decyzji przez sąd administracyjny, ale tylko wówczas, gdy strona została pozbawiona możliwości uczestnictwa w postępowaniu. Zgodnie z art. 62 kpa organ administracji wszczynający z urzędu postępowanie w sprawie, w której wymagany jest wniosek, ma obowiązek uzyskać na to zgodę strony, a nie uzyskawszy jej postępowanie umorzyć.
Współuczestnictwo.
Na tle obowiązującego prawodawstwa można wszcząć i prowadzić jedno postępowanie dotyczące więcej niż jednej strony, jeżeli w sprawie jest właściwy ten sam organ, a prawa lub obowiązki stron wynikają z tego samego stanu faktycznego oraz takiej samej podstawy prawnej. Istotą współuczestnictwa w postępowaniu administracyjnym jest więc spełnienie trzech przesłanek:
Przesłanki te muszą być spełnione łącznie.
Podanie.
Podanie wnosi się na piśmie, za pomocą telefaksu lub ustnie do protokołu. Podania utrwalone w postaci elektronicznej wnosi się na adres do doręczeń elektronicznych. W tym ostatnim przypadku do podania musi być dołączony podpis kwalifikowany albo zaufany bądź osobisty. Ostatnią z możliwych form jest wniesienie podania ustnie do protokołu. Podanie musi zawierać dane pozwalające na identyfikację tożsamości nadawcy i jego adresu, niedopuszczalne więc z punktu widzenia kpa są anonimy.
Braki w podaniach.
Jeżeli w podaniu nie umieszczono adresu wnoszącego, oraz na podstawie zawartych w nim danych nie ma możliwości jego ustalenia, to podanie takie pozostawia się bez rozpoznania. W wypadku innych braków, organ wzywa wnoszącego podanie do ich uzupełnienia w terminie wyznaczonym, nie krótszym niż siedem dni. Jeżeli braki te nie zostaną usunięte, podanie także zostanie pozostawione bez rozpoznania. Jeżeli podanie spełnia wymogi formalne, lecz zostało skierowane do organu niewłaściwego, organ ten niezwłocznie przekazuje je organowi właściwemu do rozpoznania sprawy.
Jeżeli podanie o wszczęcie postępowania spełnia wszystkie wymogi i zostało wniesione do organu właściwego, inicjuje ono postępowanie przed organem administracyjnym pierwszej instancji.

</doc>
<doc id="1857629" url="https://pl.wikipedia.org/wiki?curid=1857629" title="Bimini (dystrykt)">
Bimini (dystrykt)

Bimini – najbardziej na zachód wysunięty dystrykt Bahamów. Według spisu powszechnego z 2010 roku zamieszkiwany przez 1988 osób.
Geografia.
Bimini składa się z łańcucha wysp znajdujących się około 81 km na wschód od Miami na Florydzie. Największymi wyspami są North Bimini (północne Bimini) i South Bimini (południowe Bimini). North Bimini ma ok. 11 km długości i 210 m szerokości.
Historia.
W okresie prohibicji w Stanach Zjednoczonych, Bimini stało się ulubionym schronieniem i punktem zaopatrzenia w handlu "rum-running". Niektórzy twierdzą, że określenie "The Real McCoy" było stosowane do rumu dostarczanego przez Williama S. McCoya, który wykorzystał Bimini do transportu whisky do Ameryki w okresie prohibicji.
Loty pomiędzy Miami i Bahamami od 1917 obsługiwała linia "Chalk's International Airlines". Towary na wyspie były drogie ze względu na koszty wysyłki. Wielu mieszkańców używało "Chalk's" do zakupu tańszych towarów na Florydzie i przywożenia ich na Bimini. 19 grudnia 2005 samolot tej linii, Grumman G-73T Turbine Mallard, lecący w rejsie nr 101 z Ft. Lauderdale na Bimini, po pozarozkładowym lądowaniu w Miami, rozbił się tuż przy brzegach Florydy, zabijając wszystkich 18 pasażerów i 2 członków załogi; co najmniej jedenaście osób było mieszkańcami Bimini. Zaledwie kilka tygodni później, 13 stycznia 2006, spłonął doszczętnie jeden z najbardziej znanych budynków w Bimini, "Compleat Angler Hotel" w Alice Town (Bimini Północne). Hotel i jego bar były znane ze zdjęć i wspomnień Ernesta Hemingwaya. Zdjęcia te zostały zniszczone w pożarze, w którym również zginął właściciel hotelu, Julian Brown.
Środowisko.
Bimini jest domem dla wielu gatunków unikalnych, endemicznych i zagrożonych. Wąż z rodziny dusicieli, rodzaju "Epicrates", Bimini boa ("Epicrates striatus fosteri"), chroniony prawem Bahamów, jest największym z lądowych gadów na Bimini, dorastającym do 2,5 m długości. Rzadkością jest "Ameiva auberi", jaszczurka z rodzaju amejwa z rodziny tejowatych (Teiidae), charakteryzująca się nadzwyczaj szybkimi ruchami. Ryba piła drobnozębna ("Pristis pectinata") jest jedną z najrzadszych ryb na świecie.
Znani mieszkańcy.
Ernest Hemingway (1899-1961) mieszkał na Bimini w latach 1935-1937. Przebywał w "Compleat Angler Hotel" (Bimini Północne). Tu pracował nad "Mieć i nie mieć" ("To Have and Have Not", 1937, wyd. pol. 1958) i napisał kilka artykułów. Hemingwaya ściągnęły do Bimini opowieści o niezwykłych połowach w Prądzie Zatokowym, Golfsztromie – powierzchniowym, ciepłym prądzie Północnego Atlantyku, płynącym przez Bahamy na północ. Marlin błękitny o masie 500 funtów (230 kg) złowiony na Bimini zainspirował rzekomo Hemingwaya do napisania opowiadania "Stary człowiek i morze" ("The Old Man and the Sea", 1952, wyd. pol. 1956).
Południowe Bimini było domem pułkownika Josepha C. Mackeya, założyciela linii lotniczej "Mackey Airlines", wykupionej później przez "Eastern Airlines". Mackey wybudował na południowym krańcu wyspy dom, który nazwał "Sunshine Inn" – obecnie jest tam bar i restauracja.
Jednym ze znanych mieszkańców Port Royale był Adam Clayton Powell Jr., który został wykluczony z Izby Reprezentantów USA z powodu zarzutów o sprzeniewierzenie funduszy Komitetu dla własnych korzyści. Powell przebywał na Bimini od stycznia 1967 do kwietnia 1969 na dobrowolnym wygnaniu, aż Sąd Najwyższy Stanów Zjednoczonych orzekł, że Izba działała niezgodnie z konstytucją.
W maju 1987 roku, kandydat na prezydenta USA, senator Gary Hart został przyłapany przez dziennikarzy na romansie z modelką Donną Rice. Zdjęcia zrobione senatorowi w nocy podczas wycieczki na Bimini na jachcie "Monkey Business", m.in. intymne pozy Donny Rice siedzącej na kolanach Harta, stały się pożywką dla mediów i gwoździem do trumny w kampanii Harta na prezydenta.
Popularny piosenkarz Jimmy Buffett (ur. 1946), podczas pisania jednej ze swoich książek, także przez jakiś czas przebywał na Południowym Bimini.
Bimini Bay kontrowersje.
W maju 2008 r., francuski podróżnik, oceanolog i ekolog Jean-Michel Cousteau skrytykował politykę środowiskową "Bimini Bay Resort", nazywając ją "katastrofą" i ogłaszając, że "pozwolenie władzom Bimini na przejście do drugiej fazy rozwoju, bez żadnej wątpliwości doprowadzi do ogołocenia tej rajskiej wyspy z jej cennych naturalnych bogactw. Z biegiem czasu, zarówno turyści jak i mieszkańcy ucierpią z powodu załamania się gospodarczego, społecznego i środowiskowego dobrobytu." Część mieszkańców Bimini nie zgodziła się z opinią Cousteau i wyraziła poparcie dla polityki rządu, powołując się na obietnice związane z ochroną środowiska i poprawą sytuacji gospodarczej.
Etymologia słowa "Bimini".
"Bimini" jest złożeniem słów z języka rdzennych Amerykanów z Wysp Karaibskich, Indian Taino: "bibi" – matka i "mini" – wody, i oznacza "Matka wielu wód".
Bimini jest także prekolumbijską nazwą ziemi obecnie znanej jako Floryda.
"Bimini Top" jest rodzajem ochronnego płótna na małej łodzi.

</doc>
<doc id="1857632" url="https://pl.wikipedia.org/wiki?curid=1857632" title="Telmy Własne">
Telmy Własne

Telmy Własne (, "Telmy 1"; ) – wieś w rejonie brzeskim obwodu brzeskiego, oddalona o ok. 17 km od Brześcia. Centrum administracyjne sielsowietu telmińskiego. 
Historia.
Nazwa wsi pochodzi od XVIII-wiecznego właściciela wsi - Thelmana, ziemianina pochodzenia niemieckiego.
W 1915 roku ludność Telm masowo ewakuowała się w głąb Rosji w związku z ofensywą wojsk niemieckich, w trakcie której wieś została spalona. Wielu z uciekinierów powróciło w rodzinne strony dopiero w 1920 r., kiedy Telmy znajdowały się już na terytorium odrodzonej Rzeczypospolitej. Powracającym mieszkańcom pomagał polski ziemianin i lekarz Dmitriewski, którego dwór znajdował się w sąsiedniej wsi Jamno (Jamne). 
Po włączeniu wsi do BSPP w latach 1939-40 działała w Telmach szkoła wiejska oraz został zorganizowany sielsowiet, na którego czele stanął Polak z pochodzenia - I. W. Solejko - po agresji niemieckiej na ZSRR działacz ruchu oporu, sekretarz konspiracyjnego komitetu antyfaszystowskiego rejonu brzeskiego. 
Po wojnie mimo oporu mieszkańców przeprowadzono kolektywizację. Rozwój miejscowości nastąpił w latach 70.
Współczesność.
Obecnie w miejscowości działa parafia prawosławna pw. św. Kseni Petersburskiej, dom kultury, szkoła ogólnokształcąca i szkoła muzyczna, przedszkole, przychodnia, szkoła sportowa dla dzieci, poczta, 6 sklepów. Tu swoją siedzibę ma też "Sowchoz Brzeski".
W planach rozwoju istnieje projekt włączenia wsi w obręb miasta Brześć.

</doc>
<doc id="1857637" url="https://pl.wikipedia.org/wiki?curid=1857637" title="Geoff Hignett">
Geoff Hignett

Geoff Hignett (ur. 5 października 1950) – brytyjski lekkoatleta, który specjalizował się w skoku w dal.
W roku 1970 wywalczył brązowy medal uniwersjady. Na eliminacjach zakończył swój udział w mistrzostwach Europy w Helsinkach (1971). Wielokrotny medalista mistrzostw kraju w różnych kategoriach (seniorzy, studenci, juniorzy).

</doc>
<doc id="1857659" url="https://pl.wikipedia.org/wiki?curid=1857659" title="Barbara Petzold">
Barbara Petzold

Barbara Petzold (ur. 8 sierpnia 1955 w Oberwiesenthal) – niemiecka biegaczka narciarska reprezentująca barwy NRD, trzykrotna medalistka olimpijska oraz czterokrotna medalistka mistrzostw świata.
Kariera.
Igrzyska olimpijskie w Innsbrucku w 1976 r. były jej olimpijskim debiutem. Wspólnie z Moniką Debertshäuser, Sigrun Krause i Veroniką Schmidt wywalczyła brązowy medal w sztafecie 4x5 km. W swoim najlepszym indywidualnym starcie na tych igrzyskach, w biegu na 10 km stylem klasycznym zajęła 7. miejsce. Największe sukcesy w karierze odnosiła na igrzyskach olimpijskich w Lake Placid w 1980 r. Została tam mistrzynią olimpijską w biegu na 10 techniką klasyczną. Ponadto wspólnie z Marlies Rostock, Carolą Anding i Veroniką Hesse triumfowała w sztafecie. Ponadto w biegu na 5 km stylem klasycznym zajęła 4. miejsce, przegrywając walkę o brązowy medal z Květą Jeriovą z Czechosłowacji o zaledwie 0,18 s. Na kolejnych igrzyskach już nie startowała.
W 1974 r. wzięła udział w mistrzostwach świata w Falun. Były to najbardziej udane mistrzostwa w jej karierze. Razem z Sigrun Krause, Petrą Hinze i Veroniką Schmidt wywalczyła srebrny medal w sztafecie. Na tych samych mistrzostwach w biegu na 10 km stylem klasycznym zdobyła swój drugi srebrny medal, ulegając jedynie Galinie Kułakowej ze Związku Radzieckiego. Na mistrzostwach świata w Lahti wywalczyła srebrny medal w sztafecie wspólnie z Birgit Schreiber, Marlies Rostock i Christel Meinel. W swoim najlepszym indywidualnym starcie na tych mistrzostwach, w biegu na 20 km stylem klasycznym zajęła 9. miejsce. Startowała także na mistrzostwach świata w Oslo w 1982 r., gdzie wraz z Petrą Sölter, Marlies Rostock i Carolą Anding wywalczyła tam brązowy medal w sztafecie
Ponadto Petzold dziewięciokrotnie była mistrzynią NRD: w biegu na 5 km (1981 r.), na 10 km (1977 i 1981 r.), na 20 km (lata 1974, 1975, 1977 i 1980) oraz w sztafecie w latach: 1973, 1975, 1977, 1978, 1980 i 1982.

</doc>
<doc id="1857669" url="https://pl.wikipedia.org/wiki?curid=1857669" title="Ludwik Franciszek Karwacki">
Ludwik Franciszek Karwacki

Ludwik Franciszek Karwacki (ur. 11 listopada 1692 w Unieszewie, zm. 22 sierpnia 1748 w Nowogródku) – polski duchowny rzymskokatolicki, zakonnik i misjonarz, profesor m.in. retoryki, teologii moralnej i filozofii.
Życiorys.
Urodził się w Szafałdzie (obecnie Unieszewo) na Warmii. Po odbyciu nauki w szkole w Reszlu wyjechał do Wilna, gdzie 21 sierpnia 1717 wstąpił do zakonu.
W latach 1729-30 był prefektem szkoły w Iłukszcie. Następnie został profesorem filozofii i regensem w seminarium diecezjalnym w Braniewie (1731-33). Po wyjeździe do Nowogródka został w tamtejszym seminarium profesorem filozofii, matematyki i greki (1734-37). Potem pełnił funkcję prefekta w miejscowej szkole oraz w Lubsku, gdzie przebywał jako misjonarz w latach 1740-41. Następnie był prefektem szkół w Nieświeżu (1741-42), Grodnie (1742-43), Drohiczynie (1744-45) oraz Reszlu (1745-46).
Syn Tomasza i Elżbiety, brat Macieja i Tomasza Karwackich – zakonników chrześcijańskich i profesorów. Prawdopodobnie był spokrewniony ze Stanisławem Karwackim, również jezuitą i profesorem.

</doc>
<doc id="1857735" url="https://pl.wikipedia.org/wiki?curid=1857735" title="Dildar">
Dildar

Dildar, właśc. Yûnis Reuf (ur. 20 lutego 1918 w Koysancak, zm. 12 października 1948 w Irbilu) – kurdyjski poeta i polityczny aktywista.
Urodził się w 1918 roku w mieście "Koysancak" (na terenie muhafazy Irbil, aktualnie terytorium Iraku). Po skończeniu szkoły wyższej w Kirkuku przeniósł się do Bagdadu, gdzie studiował prawo. W 1938 roku, podczas pobytu w więzieniu napisał pieśń "Ey Reqîb", która później stała się hymnem Kurdystanu (w 1946 hymnem Republiki Mahabadzkiej – wtedy pieśń została po raz pierwszy wykonana i odśpiewana, a następnie Kurdyjskiego Regionu Autonomicznego).

</doc>
<doc id="1857771" url="https://pl.wikipedia.org/wiki?curid=1857771" title="Regiment Pikinierów Podlaskich">
Regiment Pikinierów Podlaskich



</doc>
<doc id="1857772" url="https://pl.wikipedia.org/wiki?curid=1857772" title="Zupa gulaszowa">
Zupa gulaszowa

Zupa gulaszowa (, ) – jedna z najpopularniejszych tradycyjnych potraw kuchni węgierskiej. Podstawowymi jej składnikami są smalec, mięso, papryka (słodka i ostra) oraz cebula.
Tradycyjnie przyrządzana była na świeżym powietrzu przez pasterzy ( – pasterz bydła), w kociołku nad ogniskiem. Tę „ortodoksyjną”, podawaną w kociołku wersję określa się również słowem "bográcsgulyás" – „gulasz bograczowy” (węg. – kociołek, patrz też: bogracz). Dziś najczęściej gotuje się ją w dużych garnkach.
Należy podkreślić, że węgierskie słowo "gulyás" oznacza właśnie zupę gulaszową, nie zaś potrawę nazywaną gulaszem przez Polaków – tej odpowiadają raczej węgierskie "pörkölt" lub tokań ("tokány").

</doc>
<doc id="1857773" url="https://pl.wikipedia.org/wiki?curid=1857773" title="Gulyás">
Gulyás



</doc>
<doc id="1857778" url="https://pl.wikipedia.org/wiki?curid=1857778" title="Narodowy Bank Republiki Białoruś">
Narodowy Bank Republiki Białoruś



</doc>
<doc id="1857783" url="https://pl.wikipedia.org/wiki?curid=1857783" title="Per Christian Ellefsen">
Per Christian Ellefsen

Per Christian Ellefsen (ur. 14 lutego 1954) – norweski aktor teatralny i filmowy. Międzynarodowej publiczności najlepiej znany jako odtwórca tytułowej roli w filmie "Elling" Pettera Næssa (2001).
Jest dzieckiem ze szwedzko-norweskiego małżeństwa i, choć większość życia spędził w Norwegii, mówi w obu językach
. W latach 1974-77 studiował w Norweskiej Szkole Teatralnej w Oslo (norw. "Statens teaterhøgskole"). Przez pierwsze dwa lata po ukończeniu studiów pracował w teatrze w Førde. W 1980 został aktorem Nowego Teatru w Oslo (norw. "Oslo Nye Teater"), gdzie grał m.in. w sztukach na podstawie twórczości Astrid Lindgren oraz w "Braciach Karamazow" Dostojewskiego. Łącznie był związany z tą sceną przez 16 lat. W 1997 zagrał rolę tytułową w specjalnej produkcji "Peera Gynta", jednej z najważniejszych sztuk w historii norweskiej dramaturgii, przygotowanej przez tamtejsze radio publiczne. W tym samym roku otrzymał etat w Teatrze Narodowym w Oslo. W 1999 wystąpił w filmie komediowym "Absolutt Blåmandag", będącym jego debiutem na dużym ekranie. 
W latach 1999-2000 ponownie gościł na scenie Nowego Teatru w Oslo, gdzie wspólnie ze Svenem Nordinem występował w sztuce będącej adaptacją książki Ingvara Ambjørnsena o parze upośledzonych umysłowo przyjaciół, którzy muszą stawić czoło samodzielnemu życiu. W 2001 historia ta została przeniesiona na ekran, ponownie z Ellefsenem i Nordinem w rolach głównych, i uzyskała m.in. nominację do Oscara. Później zrealizowano jeszcze dwa kolejne filmy o Ellingu, jednak ich popularność nie wyszła już poza Norwegię.

</doc>
<doc id="1857785" url="https://pl.wikipedia.org/wiki?curid=1857785" title="My Xperience">
My Xperience

My Xperience - album jamajskiego wykonawcy dancehall Bounty Killera, wydany 17 września 1996 roku nakładem VP Records. Na albumie można usłyszeć m.in. Busta Rhymesa, Junior Reida i Raekwona.

</doc>
<doc id="1857786" url="https://pl.wikipedia.org/wiki?curid=1857786" title="Lipoproteina">
Lipoproteina

Lipoproteina – wielkocząsteczkowy kompleks hydrofobowego rdzenia lipidowego, który zawiera estry cholesterolu i trójglicerydy oraz polarnej powłoki zawierającej fosfolipidy, wolny cholesterol i białka, określane mianem apolipoprotein, które odgrywają ważną rolę w metabolizmie i transporcie lipidów.
Biochemicznie można wyróżnić cztery frakcje lipoprotein osocza krwi:

</doc>
<doc id="1857787" url="https://pl.wikipedia.org/wiki?curid=1857787" title="Samuel Dalembert">
Samuel Dalembert

Samuel Davis Dalembert (ur. 10 maja 1981 w Port-au-Prince) – kanadyjski koszykarz pochodzenia haitańskiego, występujący na pozycji środkowego.
Dalembert mając dwa lata przeprowadził się wraz z rodziną do Montrealu, gdzie to rozpoczął pierwsze treningi koszykarskie. Po ukończeniu szkoły średniej zdecydował się kontynuować naukę na Seton Hall University w New Jersey, gdzie grał w drużynie uczelnianej Seton Hall Pirates. Po dwóch latach tam spędzonych, Dalembert zgłosił się do draftu NBA 2001, w którym to został wybrany z numerem 26 przez Philadelphia 76ers. W przeddzień draftu NBA 2012 został wymieniony do Milwaukee Bucks. Podczas odbywającego się 5 lutego 2013 roku spotkania Bucks przeciwko Denver Nuggets, Dalembert zanotował rekordowe w karierze 35 punktów, trafiając 17 z 21 rzutów z gry.
19 lipca 2013 Dalembert, jako wolny agent, podpisał kontrakt z Dallas Mavericks.
25 czerwca 2014, wraz z José Calderónem, Shane'em Larkinem, Wayne'em Ellingtonem i dwoma wyborami w drugiej rundzie draftu 2014, trafił do New York Knicks w zamian za Tysona Chandlera i Raymonda Feltona. 5 stycznia 2015 został przez nich zwolniony.
6 sierpnia 2015 roku podpisał jako wolny agent umowę z klubem Dallas Mavericks.
Statystyki w NBA.
Na podstawie Basketball-Reference.com 

</doc>
<doc id="1857789" url="https://pl.wikipedia.org/wiki?curid=1857789" title="Władysław Grzyb">
Władysław Grzyb

Władysław Stefan Grzyb (ur. 7 października 1932 w Lublinie, zm. 10 lutego 2019) – polski działacz społeczny z Lublina, krzykacz miejski.
Życiorys.
Ukończył Gimnazjum Zamoyskiego w Lublinie oraz Technikum Kolejowe tamże (jednak nigdy nie pracował w zawodzie). Od młodości działał na rzecz rodzinnego miasta. W 1957 był założycielem oddziału Towarzystwa Przyjaźni Polsko-Chińskiej. Od 1973 członek Stronnictwa Demokratycznego. W latach 80. związał się z NSZZ „Solidarność” (1980), Klubem Inteligencji Katolickiej (1984), Towarzystwem Opieki nad Majdankiem (1988). Od 1991 działał w Towarzystwie Popierania Partnerstwa Miast.
Na przełomie lat 80. i 90 włączył się w przywracanie lubelskim ulicom ich historycznych nazw (opłacił wykonanie tablic z dawnymi nazwami), pomagał w rewitalizacji płyty nieznanego żołnierza na pl. Litewskim oraz tablicy na jednej z rynkowych kamienic, działał również na rzecz przywrócenia tablicy upamiętniającej Gustawa Orlicz-Dreszera.
Był klikonem. Posiadał głos o udokumentowanej sile ponad 80 decybeli. Lublin do 2019 roku był jedynym miastem w Polsce i jednym z kilku w Europie w których zachowała się tradycyjna funkcja klikona miejskiego.
Jako klikon działał od 1990. Najpierw określał się mianem „samozwańczego klikona królewskiego stołecznego grodu Lublin”. Odkąd został członkiem brytyjskiej Starożytnej i Honorowej Gildii Krzykaczy Miejskich, uważał się za oficjalnego klikona Lublina, choć nigdy nikt nie nadał mu takiej funkcji. Założył Dyskusyjny Klub Filmowy i Ogólnopolskie Stowarzyszenie Miłośników Hejnałów Miejskich. Był pomysłodawcą Ogólnopolskich Przeglądów Hejnałów Miejskich w Lublinie.
Zmarł 10 lutego 2019 roku w wieku 86 lat. 

</doc>
<doc id="1857798" url="https://pl.wikipedia.org/wiki?curid=1857798" title="Internet w Korei Północnej">
Internet w Korei Północnej

Internet w Korei Północnej – Korea Północna jest niemal w całkowitej izolacji od reszty świata pod względem dostępu do światowego internetu, mimo to na terenie kraju istnieje publiczna sieć telefoniczna, która nie oferuje dostępu do łączy szerokopasmowych. .
W 2002 roku Korea Północna, we współpracy z firmą z Korei Południowej, przyczyniły się do otwarcia strony internetowej dotyczącej hazardu i kierowali klientów z południa (hazard w Korei Południowej jest nielegalny), ale niebawem witryna została zamknięta.
Pod koniec 2007 roku Korea Północna otworzyła swój pierwszy sklep internetowy – Chollima.
Korea Północna posiada własną sieć intranetową Kwangmyong, która została uruchomiona w 2000 roku i oferuje dostęp do osobistych kont pocztowych, wyszukiwarki, forów społecznościowych. Pod koniec 2018 roku powstała sieć Mirae (pol. przyszłość), pozwalająca na połączenie się do intranetu bezprzewodowo. Tylko kilka osób z elity rządowej posiada dostęp do globalnego Internetu za pośrednictwem tajnego łącza z Chinami, reszta zmuszona jest do korzystania z Kwangmyong. Kim Dzong II sam przyznał, że uwielbiał "surfować po internecie"; w 2002 wspomniał, że spędzał wiele czasu na przeglądaniu południowokoreańskich stron internetowych.
Do 2016 roku istniało 28 domen należących do Korei Północnej.

</doc>
<doc id="1857799" url="https://pl.wikipedia.org/wiki?curid=1857799" title="Wirtualna Polska S.A.">
Wirtualna Polska S.A.



</doc>
<doc id="1857800" url="https://pl.wikipedia.org/wiki?curid=1857800" title="Francisco Antonio Pinto Díaz">
Francisco Antonio Pinto Díaz

Francisco Antonio Pinto Díaz (ur. 23 lipca 1785 w Santiago, zm. 18 lipca 1858 tamże) – chilijski polityk. W latach 1827-1829 sprawował funkcję prezydenta Chile.
Życiorys.
Urodził się w Santiago. Był synem Joaquín Pinto i Mercedes Díaz de la Puente. Ukończył najlepszą szkołę w kraju Convictorio Carolino
i został studentem wydziału prawa.
W młodości poświęcił się commerce. Zgodnie z normami społecznymi czasu, został również oficerem milicji "Regimiento del Rey"Pułku (King's). W roku 1810, w Limie, dowiedział się o powstawaniu Junty rządu Królestwa i natychmiast powrócił do kraju, gdzie został oskarżony o udział w misji dyplomatycznej w Buenos Aires. Wysłany do Anglii, a następnie do innych krajów europejskich, z zadaniem zbierania poparcia dla ruchu niepodległościowego. Powrócił na wieść o klęsce armii chilijskiej w Bitwie pod Rancaguą i odzyskaniu Chile przez wojska hiszpańskie. Po powrocie wyjechał do Argentyny, gdzie współpracował przy tworzeniu nowej armii.
Pinto był żonaty z Luisą Garmendia Aldurralde z którą miał dwoje dzieci, Aníbala Pinto, Który został prezydentem Chile i Enriqueta Pinto, Przyszłą żonę prezydenta Manuel Bulnes. Jego wnukowie José Miguel Carrera i Ignacio Carrera Pinto, stali się bohaterami wojny o Pacyfik.
Kariera polityczna.
W 1820 roku wrócił do Chile. Następnie został wysłany przez Bernardo O’Higginsa do Peru, aby pomóc w odzyskaniu niepodległości tego kraju. W 1824 roku został wybrany na Ministra Spraw Zagranicznych i rządu, A w 1825 na intendenta z Coquimbo.
W 1827 r. z powodu rezygnacji Agustína Eyzaguirre Generał Ramón Freire został wybrany na prezydenta, a on został wybrany na wiceprezydenta. Kiedy Freire podał się do dymisji 5 maja 1827, gen. Pinto objął stanowisko prezydenta. Jako prezydent brał też udział w pracach nad Konstytucją w 1828 roku.
W wyniku nowych wyborów prezydenckich, został powołany na prezydenta w maju 1829. Pinto był wyraźnym zwycięzcą spośród 9 kandydatów. Otrzymał 118 głosów elektorskich (29,06%) i został wybrany 19 października. Niemniej jednak, początek wojny domowej w kraju był tylko kwestią czasu.
Podczas wyborów wiceprezydenckich doszło do zamachu stanu, Francisco Ruiz-Tagle który zdobył 98 głosów elektorskich i (24,13%), i drugi w kolejności, Generał José Joaquín Prieto, który otrzymał 61 głosów i (15,02%). Kongres kontrolowany przez liberałów któremu przewodniczył Francisco Ramón Vicuña. Twierdząc, że kandydat na wiceprezydenta nie miał większości, dokonano wyboru Joaquína Wikunii, mimo że dostał tylko 48 głosów elektorskich (11,82%). Wybory stały się pretekstem potrzebnym konserwatystom do buntu.
Pinto zrezygnował z prezydentury 2 listopada (mniej niż 2 tygodnie od jego ogłoszenia), po odejściu z urzędu wycofał się z życia publicznego. Wszystkie jego kompetencje zostały przejęte przez Prezesa Kongresu, Francisco Ramóna Vicuñę.
Gabinet.
Pinto wrócił do życia publicznego w 1841 roku, jako kongresmen. Partia Liberalna ogłosiła go jako kandydata na prezydenta Chile w wyborach prezydenckich w 1841, W opozycji do generała Manuel Bulnes, którego ostatecznie wybrano. Nie brał udziału w kampanii w dowolnej postaci aktywnej. Mimo to został wybrany na zastępcę do La Serena i prezesa izby, na 30 maja 1843. W 1846 roku został wybrany senatorem i stał się członkiem komisji stałych wojny i marynarki. 
W dniu 5 lipca 1847 roku został wybrany na przewodniczącego Senatu. Ponownie wybrany jako senator w 1855 roku. Pinto zmarł w Santiago w wieku 72 lat, na 3 lata, przed końcem jego kadencji senatorskiej.

</doc>
<doc id="1857809" url="https://pl.wikipedia.org/wiki?curid=1857809" title="Dekokcja">
Dekokcja

Dekokcja (łac. "decoquere, decoctum" = zagotowanie, wygotowanie) – metoda zacierania słodu browarnego, w trakcie której gęsta część zacieru (ze słodem) czyli ok. 1/3 całego zacieru zostaje oddzielona i zagotowana w oddzielnym kotle. Następnie gorąca zwracana jest do kadzi zaciernej z zacierem głównym (rzadszym), podnosząc skokowo jego temperaturę. Czynność tę wykonuje się głównie dla lepszego skleikowania skrobi i osiągnięcia piwa o pełniejszym smaku.
W metodzie dekokcyjnej wyróżnia się system jednowarowy, dwuwarowy oraz trójwarowy. Oznacza to, że dekokcja została przeprowadzona jednokrotnie, dwukrotnie lub trzykrotnie. Ze względów ekonomicznych metoda dekokcyjna zacierania słodu stosowana jest obecnie rzadko. Najczęściej stosuje się ją przy warzeniu koźlaków, piw pszenicznych lub pilznerów. Czasami stosowany jest dodatek słodu melanoidynowego nadający piwu aromatu skórki chleba jako substytut uciążliwego zacierania dekokcyjnego.
Drugim sposobem zacierania jest metoda infuzyjna.

</doc>
<doc id="1857811" url="https://pl.wikipedia.org/wiki?curid=1857811" title="David Deutsch">
David Deutsch

David Elieser Deutsch (ur. 1953 w Hajfie, Izrael) – brytyjski fizyk związany z Uniwersytetem Oksfordzkim, członek Towarzystwa Królewskiego w Londynie (ang. "Royal Society"). Laureat szeregu nagród naukowych, ustępujących prestiżem głównie Nagrodzie Nobla.
Deutsch to pionier informatyki kwantowej jako autor pierwszego algorytmu kwantowego. Zwolennik i propagator teorii światów równoległych będącej jedną ze znanych interpretacji mechaniki kwantowej, autor książek popularnonaukowych i filozoficznych.

</doc>
<doc id="1857813" url="https://pl.wikipedia.org/wiki?curid=1857813" title="Sylvain Sylvain">
Sylvain Sylvain

Sylvain Sylvain, właśc. Sylvain Mizrahi (ur. 14 lutego 1951 w Kairze, zm. 13 stycznia 2021 w Nashville) – amerykański gitarzysta, muzyk zespołu New York Dolls.
Kariera.
Sylvain rozpoczął karierę muzyczną pod koniec lat 60. w zespole The Pox razem z Billym Murcią. Na przełomie lat 60. i 70. zajmowali się razem handlem odzieżą w Nowym Jorku. Na początku lat 70., wyjechał na parę miesięcy do Londynu. Podczas jego nieobecności Murcia dołączył do grupy Actress (stało się to dzięki Johnny’emu Thundersowi, który wcześniej grał z Murcią i Sylvainem jako basista), która wkrótce zmieniła nazwę na New York Dolls. Po powrocie do Nowego Jorku Sylvain dołączył do nich zastępując Ricka Rivetsa. Po jej rozpadzie w 1975 utworzył razem z perkusistą Tonym Machine (ex-New York Dolls), klawiszowcem Bobbym Blainem oraz basistą Michaelem Page’em zespół The Criminals. The Criminal dokonali nagrań, które dopiero w 1985 zostały wydane na płycie "’78 Criminals". W 1978 wziął udział w nagraniach debiutanckiego albumu Davida Johansena (ex-New York Dolls) "David Johansen". Rok później wytwórnia RCA Records wydała jego płytę sygnowaną własnym nazwiskiem "Sylvain Sylvain". W 1981 ukazał się kolejny album "Syl Sylvain and the Teardrops", który poniósł porażkę na rynku muzycznym i Sylvain został usunięty z RCA Records. W latach 80. wycofał się ze świata muzycznego, do którego powrócił pod koniec lat 90. W międzyczasie pracował m.in. jako taksówkarz.
W 1998 przy pomocy m.in. Franka Infante'a (ex–Blondie) oraz Boba Andrewsa (ex–Generation X) nagrał płytę "(Sleep) Baby Doll". Dwa lata później ukazała się kolejna "...In Teenage News".
W 2004 reaktywował New York Dolls (wraz z Davidem Johansenem i Arthurem Kane’em, który wkrótce zmarł), z którym występuje i nagrywa kolejne albumy.
Dyskografia.
The Criminals.
Albumy:
Sylvain Sylvain.
Albumy:
Single:

</doc>
<doc id="1857815" url="https://pl.wikipedia.org/wiki?curid=1857815" title="Talar białoruski">
Talar białoruski

Talar białoruski (biał. "Беларускі талер") – nazwa białoruskiej waluty państwowej proponowana przez niektórych działaczy społecznych i politycznych na Białorusi na początku lat 90. XX wieku; według niektórych źródeł jej wprowadzenie realnie planowano przed dojściem do władzy Alaksandra Łukaszenki.
Nazwa „talar” wywodzi się od nazwy monety używanej w Wielkim Księstwie Litewskim – talara (joahimsthalera). Dzieli się na grosze lub szelągi.
Obecnie w prasie powiązanej ze środowiskami opozycyjnymi istnieje ogromna liczba legend, jakoby decyzja o wprowadzeniu białoruskiego talara została podjęta, zaś banknoty wydrukowane i sprowadzone na Białoruś. Cechą charakterystyczną tych publikacji jest brak potwierdzenia ich u przedstawicieli administracji państwowej (zarówno ówczesnych, jak i obecnych) oraz brak innych niezależnych źródeł.
Zgodnie z tymi publikacjami istnieją dwa komplety wzorów białoruskiego talara: jeden z nich przechowywany jest w archiwum Narodowego Banku Republiki Białorusi, drugi zaś należy do Zianona Paźniaka, opozycyjnego działacza. Banknoty utrzymane były w odcieniach bieli i czerwieni (w nawiązaniu do używanej w tym czasie flagi Białorusi) oraz zawierały elementy białoruskiej średniowiecznej stylistyki i wzornictwa nowoczesnego. Na banknotach o nominale od 1, 2, 5 do 1000 namalowani byli białoruscy działacze kultury i polityki: Maksim Bahdanowicz, bracia Anton i Iwan Łuckiewiczowie, Konstanty Kalinowski, Franciszek Skaryna, Lew Sapieha, Konstanty Ostrogski, Rogwołod i Rogneda. Na odwrocie znajdowały się wizerunki o tematyce historycznej. Publikacje podają dalej, że w marcu 1993 fragment terenu wojskowej bazy lotniczej w Moczuliszczach został wynajęty Narodowemu Bankowi Białorusi na skład pieniędzy. W niej właśnie zdecydowano tymczasowo zgromadzić planowaną nową walutę Białorusi.
Informacje te są jednak wysoce wątpliwe. Stanisłau Bahdankiewicz, będący w latach 1991-1995 przewodniczącym zarządu Narodowego Banku Białorusi, odrzuca wszelkie podobne stwierdzenia. Według jego słów, kwestia wprowadzenia białoruskiej waluty rozpatrywana była przez prezydium Rady Najwyższej Białorusi XII. kadencji, przy czym nazwę „talar” poparła tylko jedna osoba - Nił Hilewicz, natomiast przyjęto, aby walucie nadać nazwę „rubel białoruski”. Decyzja ta została później zaakceptowana przez Radę Najwyższą.
Bahdankiewicz zapewnił, że „białoruski talar” nigdy nie był drukowany i wszelkie podobne historie są niczym więcej jak legendą. Jednakże w 1994 r. w Monachium wydrukowane zostały nowe banknoty białoruskich rubli, które jednak nigdy nie zostały wprowadzone do obiegu. Część nakładu została dostarczona na Białoruś, a Narodowy Bank Republiki Białorusi rozesłał go do swoich oddziałów obwodowych. Wprowadzenie nowych banknotów planowane było po spadku inflacji, ale w związku ze zmianą symboli państwowych stały się one bezużyteczne. Prawdopodobnie część dziennikarzy uważa właśnie te banknoty za „wydrukowane białoruskie talary”.
Także Wiaczasłau Kiebicz, ówczesny premier Białorusi, nie potwierdza historii o jakichkolwiek oficjalnych próbach wprowadzenia białoruskiego talara lub też o jego drukowaniu za granicą
Obecnie nie istnieje żaden rysunek lub fotografia hipotetycznych banknotów. W jednym z numerów gazety „Nasza Niwa” z 1998 r. przedstawiono ich szkic wykonany przez artystę L. Bartłowego. Była to jednak prawdopodobnie rekonstrukcja lub fantazja twórcy.
Niektóre opozycyjne partie polityczne na Białorusi, takie jak Zjednoczona Partia Obywatelska czy Partia BNF, nadal deklarują wolę wprowadzenia talara jako waluty państwowej Białorusi.

</doc>
<doc id="1857818" url="https://pl.wikipedia.org/wiki?curid=1857818" title="Robert Cichowlas">
Robert Cichowlas

Robert Cichowlas (ur. w 1982 w Poznaniu) – polski pisarz, specjalizujący się w horrorze.
Życiorys.
Ukończył kulturoznawstwo na Uniwersytecie Adama Mickiewicza w Poznaniu. Autor zbiorów opowiadań i powieści, redaktor, publicysta, recenzent. Publikował w prasie (Czachopismo, SFFiH, Magazyn Fantastyczny), Internecie (Carpe Noctem, Nowa Gildia, Fabrica Librorum) i antologiach grupowych ("Trupojad", "Białe szepty", "City 1", "Czarna kokarda"). Współpracuje z e-zinem Grabarz Polski.
Najnowsze publikacje to zbiór opowiadań "Sępy" napisany z Jackiem Rostockim (Fabryka Słów, 2009), antologia "Twarze Szatana", napisana z Kazimierzem Kyrczem (Grasshopper, 2009) i napisane również z Kyrczem powieści "Siedlisko", "Koszmar na miarę" oraz "Efemeryda".
W 2011 ukazała się powieść "Szósta era", pierwsza indywidualna powieść autora, oraz zbiór opowiadań "Wylęgarnia". W 2014 Cichowlas nawiązał współpracę z innym autorem horrorów – Łukaszem Radeckim. Wydali do tej pory trzy książki – zbiór nowel "Pradawne zło" oraz powieści: "Miasteczko" i "Zombie.pl".

</doc>
<doc id="1857830" url="https://pl.wikipedia.org/wiki?curid=1857830" title="Metro w Lozannie">
Metro w Lozannie

Metro w Lozannie – system transportu kolejowego w aglomeracji Lozanny w Szwajcarii.
Sieć składa się z dwóch linii o łącznej długości 13,8 kilometrów. W sumie istnieje 28 stacji. To dotychczas jedyna sieć metra w Szwajcarii.
Linia M1 / Metro Ouest / TSOL.
Została oddana do użytku w 1991 roku. Pierwotnie nosiła nazwę „lozańskiego tramwaju południowo-zachodniego” ("Tramway du Sud-Ouest lausannois" – TSOL). Ma charakter szybkiego tramwaju / premetra.
Linia M2.
Najnowsza linia w Lozannie, oddana do użytku w 2008 roku. Ma charakter metra.

</doc>
<doc id="1857833" url="https://pl.wikipedia.org/wiki?curid=1857833" title="Billy Murcia">
Billy Murcia

Billy Murcia (ur. 1951, Bogota, Kolumbia – zm. 6 listopada 1972, Londyn, Wielka Brytania) – amerykański perkusista pochodzenia kolumbijskiego, współzałożyciel zespołów: Actress i New York Dolls.
Kariera.
Murcia rozpoczął karierę muzyczną pod koniec lat 60. w zespole The Pox razem z Sylvainem. Na przełomie lat 60. i 70. zajmowali się razem handlem odzieżą w Nowym Jorku. Po wyjeździe Sylvaina do Londynu Murcia przyłączył się do zespołu Actress. Trafił tam dzięki rekomendacji gitarzysty Johnny'ego Thundersa (który wcześniej grał z nim i z Sylvainem jako basista). Po dołączeniu wokalisty Davida Johansena grupa zmieniła nazwę na New York Dolls. W 1972 muzycy zostali zaproszeni przez Roda Stewarta do udziału w koncertach The Faces w Londynie. Podczas pobytu zespołu Wielkiej Brytanii Murcia zmarł (7 listopada) po przedawkowaniu alkoholu i narkotyków. Nie zdążył wziąć udziału w sesji nagraniowej debiutanckiego albumu. W New York Dolls zastąpił go Jerry Nolan. Nagrania Actress i New York Dolls w składzie z Murcią, w postaci próbnych sesji nagraniowych ukazały się dopiero po latach na albumach: "Lipstick Killers–The Mercer Street Sessions 1972" (1981), ' (2000) i ' (2008).
Johnny Thunders poświęcił mu instrumentalny utwór „Billy Boy” na płycie "Que Sera Sera"
David Bowie upamiętnił go w utworze „Time” z płyty "Aladdin Sane".

</doc>
<doc id="1857834" url="https://pl.wikipedia.org/wiki?curid=1857834" title="Krywka">
Krywka



</doc>
<doc id="1857836" url="https://pl.wikipedia.org/wiki?curid=1857836" title="Krywka (Ukraina)">
Krywka (Ukraina)

Krywka (ukr. Кривка) – wieś na Ukrainie, w obwodzie lwowskim, w rejonie turczańskim. Liczy około 459 mieszkańców. Pierwsze wzmianki o wsi pochodzą z 1558. Od 1765 roku była wójtostwem.
Przywilejem szlacheckim z dnia 6 listopada 1754 roku z nadania króla Augusta III wieś należała do Jana Kajetana Jaworskiego (1720–1835), który był jej dożywotnim właścicielem. Zmarł 25 lutego 1835 roku w wieku 115 lat. Po śmierci właściciela wieś została przyłączona w 1837 do klucza borynieckiego.
W 1921 liczyła około 574 mieszkańców. Przed II wojną światową w granicach Polski, wchodziła w skład powiatu turczańskiego. W miejscowości była zlokalizowana Placówka Straży Celnej „Krywka”.

</doc>
<doc id="1857837" url="https://pl.wikipedia.org/wiki?curid=1857837" title="Krasne (rejon turczański)">
Krasne (rejon turczański)

Krasne (ukr. Красне) – wieś na Ukrainie, w obwodzie lwowskim, w rejonie turczańskim. Najniższą jednostką administracji, której podlega Krasne, jest rada wiejska ("silska rada") w Krasnem. Liczy około 485 mieszkańców.
Pierwsze wzmianki o wsi pochodzą z 1556. W 1921 liczyła około 737 mieszkańców. Przed II wojną światową w granicach Polski, wchodziła w skład powiatu turczańskiego.

</doc>
<doc id="1857843" url="https://pl.wikipedia.org/wiki?curid=1857843" title="1 Spadochronowy Batalion Lekkiej Piechoty">
1 Spadochronowy Batalion Lekkiej Piechoty

1 Spadochronowy Batalion Lekkiej Piechoty (chor. 1 Padobranska Lovacka Bojna) – spadochronowy oddział wojskowy Niepodległego Państwa Chorwackiego podczas II wojny światowej.
Historia.
W styczniu 1942 r. została sformowana 120-osobowa 1 Spadochronowa Kompania Lekkiej Piechoty. Składała się z ochotników, którzy przeszli szkolenie wojskowe w szkole lotniczej w Petrovaradinie, a następnie na poligonie w Koprivnicy. Na czele oddziału stanął mjr Dragutin Dolanski. Stacjonował on w Koprivnicy. Samolotami, jakie dostali chorwaccy spadochroniarze, były 3-silnikowe transportowce Fokker F.VII. Ich wyposażenie składało się z karabinów ręcznych, pistoletów maszynowych, ręcznych karabinów maszynowych i lekkich moździerzy. 6 lipca 1943 r. na lotnisku Borongaj w Zagrzebiu 45 spadochroniarzy zademonstrowało skoki spadochronowe z 3 Fokkerów F.VII.
6 listopada tego roku trzy brygady partyzanckie wsparte przez artylerię górską zaatakowały garnizon Koprivnicy. Kompania spadochronowa broniła się wraz z innymi jednostkami przez 3 dni, po czym wycofała się na terytorium Węgier. Stamtąd powróciła do Chorwacji, a następnie wspólnie z oddziałami niemieckimi i chorwackimi zaatakowała partyzantów w rejonie Koprivnicy, walcząc do 29 listopada. Jej straty wyniosły ok. 20 żołnierzy zabitych i schwytanych przez partyzantów.
Na pocz. 1944 r. spadochroniarze zostali przeniesieni na lotnisko Borongaj do Zagrzebia. W czerwcu tego roku oddział rozrósł się do trzech kompanii, stąd przeorganizowano go w 1 Spadochronowy Batalion Lekkiej Piechoty. Jego zadaniem była lądowa obrona bazy lotniczej, a także uczestniczenie wybranych pododdziałów w uroczystościach i ceremoniach w Zagrzebiu.
Pod koniec stycznia 1945 r. spadochroniarzy wyposażono w mundury zimowe z kamuflażem. Na południe od Zagrzebia w rejonie Resnik-Obrovo rozpoczęli działania przeciwko coraz silniejszym siłom partyzanckim. Później walczyli wraz z Brygadą Zmotoryzowaną w składzie Grupy Bojowej „Schlacher” w okolicy Sisaka i Petrinji. Walki trwały do pocz. maja 1945 r., kiedy batalion przedostał się do południowej Austrii, poddając się Brytyjczykom 14 maja. Chorwaci zostali jednak wkrótce przekazani jugosłowiańskim komunistom, którzy ich w większości wymordowali.

</doc>
<doc id="1857844" url="https://pl.wikipedia.org/wiki?curid=1857844" title="’78 Criminals">
’78 Criminals

'78 Criminals – album zespołu The Criminals nagrany w 1978 i wydany w 1985 roku przez wytwórnię Fan Club Records.

</doc>
<doc id="1857846" url="https://pl.wikipedia.org/wiki?curid=1857846" title="Wacław Zaleski (polityk)">
Wacław Zaleski (polityk)

Wacław Michał Artur Zaleski herbu "własnego" (ur. 28 czerwca 1868 we Lwowie, zm. 24 grudnia 1913 w Martinsbrunn k. Meranu) – hrabia, doktor obojga praw, austro-węgierski polityk – konserwatysta, wielokrotny minister rolnictwa i skarbu w rządzie Austrii (m.in. w rządzie Richarda Bienertha), szambelan cesarza Franciszka Józefa I, poseł do Rady Państwa w Wiedniu wybrany w 1911 roku, właściciel tabularny kluczy: Ostapie, Zarubińce, Ostra Mogiła, Korolówka w powiecie skałckim i Skwarzawa z Lipnikami w powiecie złoczowskim oraz Krzywe w powiecie brzeżańskim.
Życiorys.
Był synem Filipa. Z małżeństwa z Heleną hr. Mycielską pochodzili: Aleksander Filip Józef, Roman Franciszek Feliks, Maria Anna – żona Antoniego Dzierżykraj-Morawskiego, Elżbieta Izabela Maria i Teresa Antonina Maria. Nadanie tytułu hrabiowskiego (dyplom) miało miejsce 28 lutego 1914 roku, natomiast Najwyższe Postanowienie (reskrypt odręczny) cesarskie jest z dnia 28 października 1913 roku
Studiował prawo na Uniwersytecie Lwowskim i Wiedeńskim. W 1890 roku rozpoczął pracę w Namiestnictwie dolno-austriackim. Po roku przeniesiony na stanowisko koncepisty do starostwa w Krakowie. W 1893 roku przeszedł do Ministerstwa Rolnictwa, skąd przeniesiony został do Namiestnictwa we Lwowie na stanowisko sekretarza Prezydium. W 1898 roku mianowany starostą, trzy lata potem przeszedł do ministerstwa spraw wewnętrznych. Został prezesem rady nadzorczej Towarzystwa Budowy Tanich Domów dla Urzędników we Lwowie. Pod koniec 1906 roku ze stanowiska szefa Prezydium Namiestnictwa został mianowany szefem sekcji w Ministerstw Rolnictwa. W 1911 roku powołany na stanowisko ministra Galicji.
Był znany z pobożności i działalności charytatywnej. Szczególną życzliwością i zaufaniem darzył go papież Pius X, który – jak pisze Helena Morawska-Stec – „powierzył mu misję prowadzenia w jego imieniu wstępnych rokowań z rządem francuskim w sprawie nawiązania konkordatu z Watykanem. W związku z tym wielokrotnie był wzywany przez Ojca Świętego na prywatne audiencje”. Jego zasługi dla Kościoła zostały docenione. Papież udekorował go Wielką Wstęgą i Krzyżem Papieskim Orderu Świętego Grobu. Ponadto nieco później otrzymał w darze od Ojca Świętego papieski biret i collare z mankietami oraz fotografię Piusa X z autografem.
Był wyróżniany przez cesarza Franciszka Józefa. Przed 1906 otrzymał tytuł c. k. radcy dworu. W 1911 roku otrzymał tytuł rzeczywistego tajnego c. k. radcy dworu, a rok później Wielką Wstęgę ze Złotym Łańcuchem Orderu Korony Żelaznej. Oprócz powyższych odznaczeń otrzymał także: Wielką Wstęgę rumuńskiego Orderu Karola, francuski Order Zasługi Rolniczej, a także perski Order Lwa i Słońca.
Został pochowany w grobie rodzinnym na Cmentarzu Łyczakowskim we Lwowie.

</doc>
<doc id="1857847" url="https://pl.wikipedia.org/wiki?curid=1857847" title="Sylvain Sylvain (album)">
Sylvain Sylvain (album)

Sylvain Sylvain – debiutancki album Sylvaina Sylvaina wydany w 1979 roku przez wytwórnię RCA Records.

</doc>
<doc id="1857850" url="https://pl.wikipedia.org/wiki?curid=1857850" title="Dwutygodnik (czasopismo)">
Dwutygodnik (czasopismo)

Dwutygodnik.com – internetowy magazyn o kulturze założony w 2009 roku w Warszawie. Do grudnia 2018 wydawany przez Filmotekę Narodową – Instytut Audiowizualny (wcześniej Narodowy Instytut Audiowizualny), a od kwietnia 2019 przez Dom Spotkań z Historią. W latach 2009–2013 funkcję redaktora naczelnego pełnił Tomasz Cyz. W czerwcu 2013 stanowisko to objęła Zofia Król.
„Dwutygodnik.com” powstał jako magazyn internetowy (born-digital), który oprócz tradycyjnych artykułów, recenzji i wywiadów wykorzystuje również nowoczesne środki audiowizualne: felietony interaktywne, wideo-rozmowy, wideo-ilustracje do artykułów, wiersze czytane przez autorów, animacje, nagrania spektakli i koncertów.
Magazyn ma charakter informacyjno-opiniotwórczy. Publikuje recenzje nowości wydawniczych (literatura piękna, poezja, filozofia), filmów, koncertów, albumów muzycznych, spektakli teatralnych i operowych, bieżących wystaw i wernisaży, a także omówienia nowych zjawisk kultury współczesnej. Obok recenzji w „dwutygodnik.com” ukazują się wypowiedzi o charakterze opiniotwórczym: eseje, polemiki, teksty krytycznoliterackie, a także debaty i rozmowy z artystami. Stałymi elementami periodyku są także: dział „Wiersze”, w którym publikowana jest poezja, dział „Obyczaje”, w którym prezentowane są artykuły dotyczące życia społecznego, oraz dział „Korespondencja z sieci”, w którym komentowane są zjawiska z zakresu kultury internetowej. Czasopismo prezentuje również numery tematyczne poświęcone wybranym zagadnieniom z szeroko pojętej dziedziny kultury.
W grudniu 2018 wydawca magazynu, Filmoteka Narodowa – Instytut Audiowizualny, ogłosił zakończenie realizacji projektu. W kwietniu 2019 magazyn został przeniesiony do nowego wydawcy, Domu Spotkań z Historią. Po okresie zawieszenia, trwającym od 31 grudnia 2018, pierwszy numer magazynu ukazał się 27 kwietnia 2019.

</doc>
<doc id="1857851" url="https://pl.wikipedia.org/wiki?curid=1857851" title="Syl Sylvain and the Teardrops">
Syl Sylvain and the Teardrops

Syl Sylvain and the Teardrops – drugi album Sylvaina Sylvaina wydany w 1981 roku przez wytwórnię RCA Records.

</doc>
<doc id="1857855" url="https://pl.wikipedia.org/wiki?curid=1857855" title="(Sleep) Baby Doll">
(Sleep) Baby Doll

(Sleep) Baby Doll – trzeci album Sylvaina Sylvaina wydany w 1998 roku przez wytwórnię Fishhead Records.

</doc>
<doc id="1857856" url="https://pl.wikipedia.org/wiki?curid=1857856" title="Team 3D">
Team 3D

Team 3D (w latach 2007–2008 pod nazwą New York 3D) – profesjonalna drużyna e-sportowa ze Stanów Zjednoczonych, istniejąca w latach 2002–2008. Team 3D specjalizowało się w konkurencji "Counter-Strike", w nowszych edycjach tej gry zdobywając liczne nagrody (przede wszystkim na World Cyber Games 2004 i 2005, w obu przypadkach zajmując pierwsze miejsce). Wśród najważniejszych członków (z sekcji "Halo 2" a następnie "Counter-Strike") znajdowali się Tom Ryan, Dan Ryan i David Walshy. W latach 2006–2007 członek organizacji G7 Federation, zrzeszającej elitarne drużyny e-sportowe z całego świata.

</doc>
<doc id="1857859" url="https://pl.wikipedia.org/wiki?curid=1857859" title="Delicias">
Delicias

Delicias – miasto w północnym Meksyku, w stanie Chihuahua, nad rzeką Conchos, na południowy wschód od stolicy stanu Chihuahua. Jest lokalnym centrum przemysłowym i rolniczym i siedzibą gminy o tej samej nazwie.
Historia.
Wykopaliska archeologiczne świadczą o tym, że dolina rzeki Conchos była już zamieszkała w czasach prehistorycznych. W muzeum paleontologicznym w Delicias (Museo de Paleontología) można podziwiać dobrze zachowane mumie zamieszkujących niegdyś ludzi. Kolonizacja jednak w czasach współczesnych miała miejsce stosunkowo późno, dopiero po wybudowaniu kolei i stacji w 1884 roku, która odbierała produkty rolnicze z Old Delicias Hacienda. 
Kolejnymi osiedleńcami byli koloniści pochodzenia niemieckiego, którzy znacznie przyczynili się do rozwoju regionu zakładając manufaktury produkujące narzędzia i warzelnie piwa. W okresie Rewolucji meksykańskiej zwolennicy Pancho Villi siłą usunęli osadników i dopiero po zakończeniu rewolucji nadano w 1933 roku Delicias prawa miejskie a dwa lata później utworzono gminę o tej samej nazwie.
Gospodarka.
Delicias jest obecnie znanym centrum rolniczym specjalizującym się w produkcji mleka oraz pekanów, chili, bawełny, pomidorów, cebuli i orzeszków ziemnych. 
Ponadto Delicias znany jest z produkcji mebli zarówno na rynek krajowy jak i zagraniczny, a w specjalnej strefie ekonomicznej znajdują się fabryki tekstylne.
Warunki klimatyczne.
Klimat Delicias należy do półpustynnego, roczne opady zawierają się w przedziale pomiędzy 300 a 400 mm. Okres suchy charakteryzuje się dużymi dobowymi wahaniami temperatury i może wtedy dochodzić do nocnych przymrozków.

</doc>
<doc id="1857860" url="https://pl.wikipedia.org/wiki?curid=1857860" title="New York 3D">
New York 3D



</doc>
<doc id="1857862" url="https://pl.wikipedia.org/wiki?curid=1857862" title="Parafia św. Moniki w Chicago">
Parafia św. Moniki w Chicago

Parafia św. Moniki w Chicago (ang. "St. Monica's Parish") – parafia rzymskokatolicka położona w Chicago w stanie Illinois w Stanach Zjednoczonych.
Jest ona wieloetniczną parafią w północnej dzielnicy Chicago, z mszą św. w j. polskim dla polskich imigrantów.
Parafia została poświęcona św. Monice.

</doc>
<doc id="1857864" url="https://pl.wikipedia.org/wiki?curid=1857864" title="GJ 1214 b">
GJ 1214 b

GJ 1214 b – planeta pozasłoneczna typu superziemia, krążąca wokół gwiazdy GJ 1214 znajdującej się w gwiazdozbiorze Wężownika w odległości 13 parseków (40 ly) od Ziemi. Została odkryta w 2009 roku przez naukowców w Projekcie MEarth. Jej masa szacowana jest na 5,5-7,2 , ma ona średnicę ok. 2,7 raza większą niż Ziemia. W znacznej części składa się z wody oraz prawdopodobnie wodoru. GJ 1214 b jest uważana za najlepszą kandydatkę na planetę oceaniczną.
Odkrycie.
Planeta została odkryta metodą tranzytową, kiedy przechodząc przed tarczą gwiazdy (z punktu widzenia Ziemi) zaćmiła ją nieco. Jej masa została wyznaczona dzięki obserwacji zmiany spektrogramu gwiazdy GJ 1214 w wyniku efektu Dopplera, wywołanego zmianą prędkości radialnej gwiazdy wskutek przyciągania planety.
Budowa planety.
Gęstość tej planety to około 2 g/cm3 co sugeruje, że składa się ona ze znacznie większej ilości wody (gęstość 1 g/cm3) niż Ziemia (gęstość 5,5 g/cm3). Budową wewnętrzną planeta zapewne znacznie różni się od Ziemi. Przy wysokich temperaturach i wysokim ciśnieniu woda może występować tam w formach niespotykanych na Ziemi (tzw. „gorącego lodu”, wysokociśnieniowej odmiany polimorficznej lodu czy też w stanie nadkrytycznym, bez granicy faz między cieczą a gazem).
Modele budowy planet o tej średnicy sugerowały dwa warianty budowy wewnętrznej. Przy założeniu, że planeta posiada pierwotną otoczkę wodorowo-helową jak Neptun, woda może stanowić ok. 75% jej masy. Atmosfera takiej planety może mieć grubość nawet 200 km i składać się z pary wodnej lub wodoru z dużymi obłokami pary wodnej. Jeżeli atmosferę GJ 1214 b tworzyłaby tylko para, woda może stanowić nawet 88% masy planety. Pod atmosferą z kolei może znajdować się ocean o głębokości dziesiątek lub nawet setek kilometrów.
Atmosfera.
W grudniu 2010 istnienie wody w atmosferze planety zostało potwierdzone obserwacyjnie. Planeta ta prawdopodobnie powstała dalej od gwiazdy niż znajduje się obecnie i dopiero później przeniosła się na obecną, bliższą orbitę. Obserwacje światła przechodzącego przez atmosferę planety, wykonane przy użyciu Teleskopu Hubble'a, ujawniły, że spektrum atmosfery w szerokim zakresie fal jest płaskie. Do uzyskanych danych obserwacyjnych najlepiej pasuje model atmosfery złożonej z substancji o dużej masie cząsteczkowej, najprawdopodobniej pary wodnej. Badacze zaznaczają, że żaden z modeli nie wyjaśniał wyników pomiarów w pełni, ale za najbardziej prawdopodobny uznają atmosferę zawierającą ponad 50% pary wodnej.

</doc>
<doc id="1857869" url="https://pl.wikipedia.org/wiki?curid=1857869" title="Jan I (Saksonia-Lauenburg)">
Jan I (Saksonia-Lauenburg)

Jan I (ur. przed 1250, zm. prawdopodobnie 30 lipca 1285) – książę Saksonii-Lauenburg od 1261 z dynastii askańskiej.
Był starszym synem księcia saskiego Albrechta I oraz Heleny, córki księcia Brunszwiku Ottona I. Po śmierci ojca w 1261 dokonany został podział Saksonii między jego synów: Jan otrzymał część z Lauenburgiem, zaś młodszy brat Albrecht II z Wittenbergą. Początkowo jednak opiekę nad oboma małoletnimi braćmi sprawowała ich matka, obaj także wspólnie trzymali odziedziczoną po ojcu godność elektora Rzeszy i funkcję wójta miasta Lubeki. Po dojściu do lat pełnych aktywnie uczestniczył w polityce niemieckiej w Skandynawii. 
Po śmierci Jana Saksonia-Lauenburg przypadła jego trzem nieletnim synom (Janowi II, Albrechtowi III i Erykowi I), w ten sposób podział Saksonii na dwa księstwa stał się ostateczny. Synowie Jana zresztą później (w 1305) dokonali kolejnego podziału odziedziczonej po ojcu domeny. Wczesna śmierć Jana pozwoliła także jego bratu (który został opiekunem małoletnich władców Lauenburga) przejąć całkowicie uprawnienia elektorskie, choć potomkowie Jana upominali się o nie jeszcze przez kilkadziesiąt lat, jednak bezskutecznie.

</doc>
<doc id="1857870" url="https://pl.wikipedia.org/wiki?curid=1857870" title="Jan II (Saksonia-Lauenburg)">
Jan II (Saksonia-Lauenburg)

Jan II (ur. ok. 1275, zm. 22 kwietnia 1322) – książę Saksonii-Lauenburg wraz z braćmi w latach 1285–1305, książę Saksonii-Mölln-Bergedorf od 1305, z dynastii askańskiej.
Był najstarszym synem księcia Saksonii-Lauenburg Jana I. Po śmierci ojca, wraz z młodszymi braćmi Albrechtem III i Erykiem I odziedziczył księstwo, wobec jednak młodego wieku bracia pozostawali początkowo pod kuratelą stryja, księcia Saksonii-Wittenbergii Albrechta II. W 1302 Jan oraz jego brat Albrecht zostali uznani za pełnoletnich. Między braćmi toczyły się liczne spory, m.in. o podział księstwa (dokonany w 1305 – Janowi przypadła część z Bergedorfem i Mölln), o kontrolę nad Lubeką i Hamburgiem (w sporze tym uczestniczyli też hrabiowie Holsztynu, z którymi Jan się sprzymierzył), a od 1308 między Janem i Erykiem o dziedzictwo po bezpotomnie zmarłym średnim bracie Albrechcie. Jan pozostawił po sobie syna i następcę, Albrechta IV.

</doc>
<doc id="1857871" url="https://pl.wikipedia.org/wiki?curid=1857871" title="Albrecht III (Saksonia-Lauenburg)">
Albrecht III (Saksonia-Lauenburg)

Albrecht III (zm. 1308) – książę Saksonii-Lauenburga wraz z braćmi w latach 1285–1305, książę Saksonii-Ratzeburg od 1305, z dynastii askańskiej.
Był średnim synem księcia Saksonii-Lauenburg Jana I. Po śmierci ojca, wraz z braćmi Janem II i Erykiem I odziedziczył księstwo, wobec jednak młodego wieku bracia pozostawali początkowo pod kuratelą stryja, księcia Saksonii-Wittenbergii Albrechta II. W 1302 Albrecht oraz jego brat Jan zostali uznani za pełnoletnich (wkrótce potem zaś za pełnoletniego uznany został także Eryk). Między braćmi wybuchł spór o podział księstwa, który został dokonany dopiero w 1305 i na jego mocy Albrechtowi (we współrządach z Erykiem) przypadła część z Lauenburgiem i Ratzeburgiem. Po bezpotomnej śmierci Albrechta pozostali jego bracia wszczęli spór o dziedzictwo po nim.

</doc>
<doc id="1857872" url="https://pl.wikipedia.org/wiki?curid=1857872" title="Eryk I (Saksonia-Lauenburg)">
Eryk I (Saksonia-Lauenburg)

Eryk I (ur. ok. 1280, zm. 1361) – książę Saksonii-Lauenburg wraz z braćmi w latach 1285–1305, książę Saksonii-Lauenburg-Ratzeburg od 1305, z dynastii askańskiej.
Był najmłodszym synem księcia Saksonii-Lauenburg Jana I. Być może pierwotnie był przeznaczony do stanu duchownego. Jednak po śmierci ojca, wraz ze starszymi braćmi Janem II i Albrechtem III odziedziczył księstwo, wobec jednak młodego wieku bracia pozostawali początkowo pod kuratelą stryja, księcia Saksonii-Wittenbergii Albrechta II. W 1302 Albrecht i Jan zostali uznani za pełnoletnich, wkrótce potem także Eryk. Między braćmi toczyły się liczne spory, m.in. o podział księstwa (dokonany w 1305 – Erykowi przypadła część z Lauenburgiem i Ratzeburgiem we współrządach z Albrechtem), o kontrolę nad Lubeką i Hamburgiem (w sporze tym uczestniczyli też hrabiowie Holsztynu), a od 1308 między Erykiem i Janem o dziedzictwo po bezpotomnie zmarłym średnim bracie Albrechcie. Jego uczestnictwo w elekcji króla niemieckiego w 1314 wywołało spór z kuzynami, książętami Saksonii-Wittenbergi o godność elektora Rzeszy, należną książętom saskim (po śmierci ojca Eryka, Jana I, piastował ją Albrecht II i potem kolejni władcy z linii wittenberskiej, podczas gdy Eryk uważał, że przynależy się ona linii lauenburskiej, jako starszej). Prowadził aktywną, choć chaotyczną politykę nad Bałtykiem, wdając się w liczne spory z władcami brandenburskimi, meklemburskimi, pomorskimi, holsztyńskimi oraz miastami hanzeatyckimi. W czasie ich trwania utracił ostatnie, już tylko formalne, prawa zwierzchnie w Meklemburgii i Pomorzu. W 1356 na mocy Złotej Bulli ostatecznie został pokonany w sporze o godność elektorską. Zmarł wskutek upadku z konia.
Był żonaty z Elżbietą z rodu Gryfitów, z tego związku pochodzili m.in. syn i następca Eryka, Eryk II, oraz biskup kamieński Jan I.

</doc>
<doc id="1857873" url="https://pl.wikipedia.org/wiki?curid=1857873" title="Jan I (biskup kamieński)">
Jan I (biskup kamieński)

Jan I z Saksonii-Lauenburga (zm. przed 17 czerwca w 1370) – rzymskokatolicki duchowny, biskup kamieński od 1343, z dynastii askańskiej.
Pochodził z książęcego rodu władców Saksonii-Lauenburga, jego ojcem był książę Eryk I. Przeznaczony do stanu duchownego, w 1343 został biskupem kamieńskim. Podczas sprawowania tej funkcji prowadził obronę przeciwko próbom uzależnienia biskupstwa kamieńskiego przez arcybiskupów gnieźnieńskich. Prowadził także spory z książętami zachodniopomorskimi, których protekcję nad biskupstwem ostatecznie musiał uznać (pokój w Strzałowie (1354)).

</doc>
<doc id="1857876" url="https://pl.wikipedia.org/wiki?curid=1857876" title="Projekt MEarth">
Projekt MEarth

Projekt MEarth – finansowany przez rządową agencję Stanów Zjednoczonych National Science Foundation projekt poszukiwania planet pozasłonecznych krążących wokół czerwonych karłów. Projekt dysponuje ośmioma zdalnie sterowanymi teleskopami Ritcheya-Chrétiena o średnicy zwierciadeł 40 cm umieszczonymi w Obserwatorium Freda Lawrence’a Whipple’a na górze Mount Hopkins w Arizonie.
W ramach projektu odkryto planety GJ 1214 b, GJ 1132b, LHS 1140b oraz LHS 1140c.

</doc>
<doc id="1857880" url="https://pl.wikipedia.org/wiki?curid=1857880" title="Zatoka Hanöbukten">
Zatoka Hanöbukten



</doc>
<doc id="1857881" url="https://pl.wikipedia.org/wiki?curid=1857881" title="Mount Hopkins">
Mount Hopkins

Mount Hopkins – góra w hrabstwie Santa Cruz w stanie Arizona. Znajduje się tutaj obserwatorium astronomiczne im. Freda Lawrence’a Whipple’a.

</doc>
<doc id="1857886" url="https://pl.wikipedia.org/wiki?curid=1857886" title="Kościół Adwentystów Dnia Siódmego we Lwowie">
Kościół Adwentystów Dnia Siódmego we Lwowie

Kościół Adwentystów Dnia Siódmego we Lwowie – świątynia położona przy ul. Korolenki 1 w dzielnicy Łyczaków. Obecnie jest budynkiem kościelnym jednego z ponad dwudziestu zborów adwentystycznych działających we Lwowie, do 1945 r. świątynia rzymskokatolicka pw. Niepokalanego Poczęcia Najświętszej Maryi Panny i siedziba klasztoru franciszkanów.
Historia.
Kościół i klasztor dla kapucynów zostały wzniesione na Przedmieściu Łyczakowskim z fundacji (1708) Elżbiety Zofii z Lubomirskich Sieniawskiej, małżonki Adama Sieniawskiego, hetmana wielkiego koronnego. W 1710 rozpoczęto budowę zespołu kościelno-klasztornego, który ukończono w 1718. W rezultacie powstał, zgodnie z bardzo surową regułą zakonu i takimiż przepisami dotyczącymi wyglądu świątyń, skromny, jednonawowy kościół. W 1718 arcybiskup lwowski, Jan Skarbek, dokonał konsekracji świątyni. Kompleks kapucyński był ośrodkiem drugiej, obok warszawskiej, kustodii prowincji polskiej kapucynów pw. św. Stanisława i Wojciecha.
W 1772, w momencie zajęcia Lwowa przez Austriaków w wyniku pierwszego rozbioru Polski w konwencie żyło 18 braci zakonnych. W 1785, w wyniku reform józefińskich przeprowadzonych przez cesarza Józefa II zakon kapucynów uległ kasacie. Ich klasztor przejęli franciszkanie konwentualni, którym w tym samym czasie odebrano dwa zespoły klasztorne: św. Krzyża i św. Antoniego.
W 1830 kościół strawił pożar. Odbudowa i przebudowa trwała do 1838. Dokonano wówczas powtórnej konsekracji świątyni. W 1902 dokonano restauracji świątyni uzupełniając jej fasadę ozdobnymi wolutami. W 1907 rozpoczął naukę w miejscowym, niższym seminarium duchownym Maksymilian Maria Kolbe, późniejszy święty Kościoła katolickiego.
Po 1945 kościół zamknięto a w klasztorze umieszczono szpital zakaźny. Po 1990 budynek kościoła i klasztoru przekazano Kościołowi Adwentystów Dnia Siódmego.
Architektura.
Kościół adwentystyczny we Lwowie-Łyczakowie jest budowlą bazylikową, trzynawową, z barokowym wyposażeniem wnętrza. Prostą fasadę świątyni zdobią pilastry oddzielające nawy i wysunięty portal, nad którym pomiędzy dwoma oknami umieszczono relief przyobleczonej w słońce niewiasty z 12. rozdziału Objawienia św. Jana, która w interpretacji adwentystycznej symbolizuje Kościół chrześcijański jako oblubienicę Chrystusową, zaś w interpretacji rzymskokatolickiej oznacza Marię Pannę, co nawiązywało do poprzedniego wezwania kościoła. Fasadę wieńczy trójkątny tympanon.
Po przekazaniu kościoła adwentystom, świątynię przystosowano do potrzeb nabożeństwa protestanckiego. Wnętrze kościoła pozbawione jest ołtarza i obrazów. Centralne i najwyższe miejsce prezbiterium świątyni stanowi obecnie wysoko położona drewniana ambona otoczona balaskami, do której z obu stron prowadzą stopnie. Poniżej ambony znajduje się stół komunijny wykorzystywany do sprawowania Wieczerzy Pańskiej. Na frontowej ścianie prezbiterium umieszczono werset biblijny z Listu do Hebrajczyków (13,8) „Jezus Chrystus wczoraj i dziś, ten sam i na wieki!” oraz dwie kamienne tablice z treścią dekalogu. Powyżej, na sklepieniu znajdują się freski przedstawiające niebo.
W świątyni zachował się obraz św. Rocha, pędzla Marcina Altomonte, nadwornego malarza króla Jana III Sobieskiego oraz osiemnastowieczne nagrobki Józefa Ponińskiego (zm. 1777) i Anny Kornhoff (zm. 1782). W świątyni przed wojną prace malarskie i złotnicze wykonał Władysław Lisowski.

</doc>
<doc id="1857887" url="https://pl.wikipedia.org/wiki?curid=1857887" title="DeSoto Firesweep">
DeSoto Firesweep

DeSoto Firesweep – samochód osobowy klasy wyższej produkowany pod amerykańską marką DeSoto w latach 1957–1959.
Historia i opis modelu.
W połowie lat 50. w USA rynek samochodów klasy wyższej bardzo się zagęszczał. Coraz więcej marek oferowało modele w coraz szerszym zakresie cen, wykraczając poza tradycyjne grupy klientów, do których adresowały swoje produkty. Przykładem takiej ekspansji jest pojawienie się modelu Firesweep u DeSoto w roku 1957. Od przedniej szyby w tył, nadwozie samochodu było zgodne z dwoma pozostałymi modelami, Firedome i Fireflite natomiast błotniki przednie i maska pochodziły od tańszego Dodge'a. 
Różnica ta była widoczna od razu i konkurencja nie omieszkała zwracać na to uwagi. Od "mniejszego brata" pochodził również silnik - 325-calowy V8, połączony z jedynie dwugardzielowym gaźnikiem. Wyposażeniem standardowym była ręczna, 3-biegowa skrzynia manualna, za dopłatą dostępna była automatyczna skrzynia biegów "Torqueflite", gdzie zakresy pracy wybierało się przy pomocy przycisków, a nie konwencjonalnej dźwigni (jedno z charakterystycznych rozwiązań samochodów z Korporacji Chryslera w połowie lat 50.).
Lifting.
W roku modelowym 1958 wprowadzono kosmetyczne zmiany, z których najbardziej widoczna było przejście z zastosowania jednej pary reflektorów na dwie pary - trend wspólny dla prawie całego rynku motoryzacyjnego w Stanach Zjednoczonych. Zmienił się również kształt ozdobnych listew na boku nadwozia, między którymi mógł znajdować się jeden z dwóch lub trzech lakierów. Niestety sprzedaż samochodów z rocznika '58 spadła u wszystkich producentów, z powodu pierwszej powojennej recesji gospodarczej. 
Dotknęło to bardziej DeSoto, wokół którego krążyć zaczynały plotki o bliskim zarzuceniu produkcji marki przez Korporacje Chryslera, a także zła opinia, jaką zebrał składany w pośpiechu, przez co szybko korodujący rocznik 1957. Wiosną 1958 dostępna jest Wiosenna Specjalność (en "Spring Special") - DeSoto z dodatkowymi listwami ozdobnymi na klapie bagażnika i wokół wnęki na tablicę rejestracyjną, oraz kilka nowych kolorów w palecie barw lakierów. Oferta ta służy zwiększeniu sprzedaży po etapie pierwszego zachwytu nowym modelem.
Koniec produkcji.
W roku 1959 odświeżono przód DeSoto poprzez zastosowanie nowych błotników z reflektorami w linii grilla. Firesweep oderwał się od widocznego pokrewieństwa z Dodge'em, ponieważ nowe błotniki pochodziły od Chryslera jak w obu droższych DeSoto. Do napędu służył wykorzystywany w wielu markach Korporacji Chryslera silnik V8 o pojemności 361 cali sześciennych (ok. 6 litrów), o mocy 295 KM przy 4600 obrotach na minutę. Wobec dalszego spadku sprzedaży, przystąpiono do cięcia kosztów, i zrezygnowano z Firesweep na rok 1960.

</doc>
<doc id="1857889" url="https://pl.wikipedia.org/wiki?curid=1857889" title="Jaz Bartoszowice">
Jaz Bartoszowice

Jaz Bartoszowice ("Jaz Bartoszowicki") – jaz z zamknięciem segmentowym, położony we Wrocławiu, wybudowany w ramach Stopnia Wodnego Bartoszowice. Jaz piętrzy wody rzeki Odry na jej górnym odcinku, tzw. "Górnej Odrze Wrocławskiej", przy czym położony jest w 0,45 km biegu bocznego Kanału Powodziowego.
Historia.
Jaz wybudowany został w latach 1913–1917, w ramach inwestycji z zakresu hydrotechniki, polegającej na budowie nowej drogi wodnej przeprowadzonej przez miasto w ramach Wrocławskiego Węzła Wodnego, tzw. "Wrocławskiego Szlaku Głównego" oraz nowego systemu przeciwpowodziowego dla miasta. Po powodzi tysiąclecia jaz został wyremontowany w 1997 roku.
Funkcje.
Jaz reguluje stany wody, współpracując z Jazem Opatowice:
Na rzece:
Jaz przegradza koryto "Kanału Powodziowego":
Charakterystyka.
Jest to jaz trójprzęsłowy. Dwa boczne (lewe i prawe) przęsło mają długość po 30 m i wyposażone są w przelewy stałe (zobacz: jaz stały). Środkowe przęsło ma 40 m i wyposażone jest w zamknięcie segmentowe. Maszynownia zamknięcia znajduje się w filarze położonym bliżej grobli rozdzielającej kanały "Powodziowy" i "Żeglugowy". Całkowite światło jazu dla przeprowadzania wód wynosi 100 m. Spad przy normalnym piętrzeniu wynosi 3,2 m (spad wynosi 5,40 m).
Przyczółki i filary jazu stanowią również podstawę dla Mostu Bartoszowickiego, wybudowanego dla potrzeb obsługi stopnia wodnego, łączącego teren osiedla Bartoszowice z groblą i położoną za nią "Śluzą Bartoszowice".

</doc>
<doc id="1857895" url="https://pl.wikipedia.org/wiki?curid=1857895" title="HRD">
HRD



</doc>
<doc id="1857901" url="https://pl.wikipedia.org/wiki?curid=1857901" title="Lebus">
Lebus

Niemcy:
Inne:
Zobacz też:

</doc>
<doc id="1857903" url="https://pl.wikipedia.org/wiki?curid=1857903" title="Hiperglicynemia">
Hiperglicynemia



</doc>
<doc id="1857905" url="https://pl.wikipedia.org/wiki?curid=1857905" title="Epafrodyt">
Epafrodyt

Epafrodyt – postać biblijna wymieniana w Nowym Testamencie, uczeń św. Pawła, święty Kościoła katolickiego i Cerkwi prawosławnej.
Wymieniony przez apostoła Pawła w napisanym między 56 a 57 rokiem w Efezie lub 61 a 63 r. w Rzymie Liście do Filipian (2,25-30 BT), chrześcijanin z Filippi. W czasie misji dostarczenia datków do Rzymu zachorował, a po powrocie do zdrowia wraz z Tymoteuszem z Efezu z polecenia apostoła został posłańcem do Filipian, dostarczając list z podziękowaniami.
Był nazywany apostołem (przez Greków) i współwięźniem św. Pawła, zaliczany do siedemdziesięciu uczniów Pańskich. Przypisywano mu biskupstwo Andriaki (w Licji) – jak chciał Pseudo-Doroteusz, Filippi – według Teodoreta lub – jak twierdzą inni – Terraciny. Mylnie identyfikowano Epafrodyta z Epafrasem.
Jego wspomnienie obchodzono w Kościele katolickim 22 marca, a w Cerkwi prawosławnej 12 kwietnia i 21 grudnia

</doc>
<doc id="1857911" url="https://pl.wikipedia.org/wiki?curid=1857911" title="Gemius S.A.">
Gemius S.A.



</doc>
<doc id="1857912" url="https://pl.wikipedia.org/wiki?curid=1857912" title="Wacław Zaleski">
Wacław Zaleski



</doc>
<doc id="1857913" url="https://pl.wikipedia.org/wiki?curid=1857913" title="Borów (Tarnobrzeg)">
Borów (Tarnobrzeg)

Borów – dzielnica Tarnobrzega znajdująca się we wschodniej części miasta. Do Borowa zaliczane są ulice: Borów, św. Onufrego, Strzelecka, Warszawska, Litewska. Graniczy z Wymysłowem, Lasem Zwierzynieckim, Dzikowem i Zakrzowem. Osiedle ma charakter rolniczo-mieszkalno-leśny. Nieliczna zabudowa to wyłącznie domy jednorodzinne. Funkcje handlowo-usługowe spełnia niedaleki Dzików, a nawet Bogdanówka i Serbinów (oddzielone od Borowa Zwierzyńcem). Na granicy Zwierzyńca z Borowem znajdują się ogródki działkowe „Zwierzyniec” oraz strzelnica Polskiego Związku Strzeleckiego oraz Zarządu Okręgowego Polskiego Związku Łowieckiego w Tarnobrzegu.

</doc>
<doc id="1857914" url="https://pl.wikipedia.org/wiki?curid=1857914" title="Rurka tracheotomijna">
Rurka tracheotomijna

Rurka tracheotomijna – rurka umieszczana w tchawicy przez otwór zwany tracheostomą powstały w wyniku zabiegu tracheotomii lub konikotomii. Zwykle mocowana jest do szyi za pomocą tasiemek. Może być wykonana z metalu lub tworzyw sztucznych, jednoczęściowa lub dwuczęściowa (oprócz kaniuli zewnętrznej z kołnierzem ma wtedy także wyjmowaną kaniulę wewnętrzną) i być wyposażona w mankiet (balonik) uszczelniający, otwory fenestracyjne (jeden lub kilka) ułatwiające (lub umożliwiające) mówienie, trójgraniec (w rurkach do konikotomii) lub prowadnicę. Stosowana jest dla zapewnienia drożności dróg oddechowych i ułatwienia długotrwałej wentylacji kontrolowanej, a także dla zapobiegania lub leczenia zwężeń krtaniowo-tchawiczych.

</doc>
<doc id="1857917" url="https://pl.wikipedia.org/wiki?curid=1857917" title="Franciszek Gautrelet">
Franciszek Gautrelet

François Gautrelet (właściwie: François-Xavier Gautrelet) (ur. 1807, zm. 1886) – jezuita francuski i pisarz katolicki.
3 grudnia 1844 roku (święto św. Franciszka Ksawerego) złożył podwaliny pod szeroko działające na całym świecie Apostolstwo Modlitwy ("l'Apostolat de la prière"). Sprzeciwiał się wpływom francuskiej masonerii w czasie rewolucji francuskiej przeciw religii katolickiej.

</doc>
<doc id="1857918" url="https://pl.wikipedia.org/wiki?curid=1857918" title="François-Xavier Gautrelet">
François-Xavier Gautrelet



</doc>
<doc id="1857919" url="https://pl.wikipedia.org/wiki?curid=1857919" title="Katastrofa lotu S-Air 9607">
Katastrofa lotu S-Air 9607

Katastrofa lotu S-Air 9607 – katastrofa lotnicza 26 października 2009 roku na Białorusi, 2 km od Portu lotniczego Mińsk.
Okoliczności.
Samolot wystartował lotem czarterowym z rosyjskiego lotniska Moskwa-Wnukowo o 20:06 czasu moskiewskiego do portu lotniczego Mińsk na Białorusi. O 21:14 czasu białoruskiego kontroler lotów mińskiego lotniska nawiązał łączność z samolotem, który zboczył na prawo z zadanego kursu. Samolot otrzymał polecenie wykonania drugiego podejścia. Na dwa kilometry od drogi startowej BAe 125 leciał dokładnie po kursie do lądowania. Wkrótce potem zaczął zbaczać w lewo i o 21:35 zniknął z radarów. Niebawem rozbity samolot znaleziono niedaleko portu lotniczego, koło wsi Piaciletka w sielsowiecie Draczków rejonu smolewickiego. Przy awaryjnym podchodzeniu do lądowania samolot przewrócił drzewa w lesie na odcinku 250 m, po czym uderzył w ziemię i zapalił się. Pożar szybko zlokalizowano.
Biznesmeni lecieli lotem czarterowym do Mińska do elitarnego kasyna „Shangri-La”, które przeniosło się na Białoruś z Rosji i otworzyło się w pobliżu głównej siedziby Wspólnoty Niepodległych Państw.
Samolot.
Samolot typu British Aerospace BAe 125 opracowany został przez firmę „Hawker Siddeley” i produkowany był od 1962 roku. Do 1990 roku wyprodukowano 763 maszyny. Egzemplarz, który uległ katastrofie, wyprodukowano w 1987 roku, numer seryjny 258076. Od lipca 2008 roku należał do rosyjskiej firmy lotniczej „S-Air”.
Ofiary.
Wszystkie osoby znajdujące się na pokładzie zginęły – 3 członków załogi i 2 pasażerów. Jeszcze jedna osoba, która planowała lecieć jako trzeci pasażer, nie przybyła na rejs.
Załoga:
Pasażerowie:

</doc>
<doc id="1857921" url="https://pl.wikipedia.org/wiki?curid=1857921" title="Au Co">
Au Co



</doc>
<doc id="1857922" url="https://pl.wikipedia.org/wiki?curid=1857922" title="Herb powiatu trzebnickiego">
Herb powiatu trzebnickiego

Herb powiatu trzebnickiego przedstawia na tarczy dwudzielnej w pas, w górnym polu złotym czarnego półorła Piastów Śląskich ze srebrną przepaską przez tułów i skrzydła z zaćwieczonym na niej krzyżykiem, zakończoną trójliściem. W czarnym polu dolnym sześć srebrnych lilii, ułożonych w dwóch rzędach – w górnym cztery a w dolnym dwie lilie.
Herb został ustanowiony Uchwałą Nr XXVII/177/09 Rady Powiatu Trzebnickiego z dnia 21 grudnia 2009 r.

</doc>
<doc id="1857924" url="https://pl.wikipedia.org/wiki?curid=1857924" title="Wymysłów (Tarnobrzeg)">
Wymysłów (Tarnobrzeg)

Wymysłów – część Tarnobrzega w północnej części miasta. Granice Wymysłowa nie są jasno zdefiniowane. Współcześnie, na większości map i planów Tarnobrzega Wymysłów utożsamiany jest głównie z ulicą Fabryczną, ograniczony kwadratem ulic: Warszawską, Borów, Dąbrówki, Mieszka I. Graniczy z Borowem, Piastowem, Dzikowem i Lasem Zwierzyńcem. Na tak definiowanym Wymysłowie znajdują się m.in.: Zakład Zadrzewień Zieleni i Rekultywacji w Tarnobrzegu, Zajezdnia autobusowa PKS Tarnobrzeg, Wojewódzki Ośrodek Ruchu Drogowego w Tarnobrzegu, ogródki działkowe „Wymysłów”. Alternatywnie nazwą Wymysłów określa się też teren między współczesnym Osiedlem Dzików a Zakrzowem.
Wcześniej mianem Wymysłowa określano znacznie większą część miasta. Sytuacja zmieniła się w latach 90. XX wieku wraz z budową osiedli Dzików i Piastów oraz z nowym podziałem miasta zaproponowanym przez Radę Miasta Tarnobrzega w czerwcu 1991 r. Nazwy tych osiedli nie mają żadnego uzasadnienia historycznego. Nazwa Piastów nadana została w związku z ulicami odnoszącymi się do historii Polski (Dąbrówki, Bolesława Chrobrego, Kazimierza Wielkiego itp.), a osiedle Dzików nazwano tak, gdyż sąsiadowało z dawną posiadłością rodu Tarnowskich – Dzikowem. Znaleźć jednak można jeszcze opracowania naukowe, które mianem Dzikowa określają tylko kompleks pałacowo-parkowo-ogrodowy, a współczesne osiedle Dzików nazywane jest właśnie Wymysłowem. Terminologią taką posługuje się Krajowy Ośrodek Badań i Dokumentacji Zabytków. Najważniejszym zabytkiem tak definiowanego Wymysłowa jest spichlerz z 1843, obecnie siedziba Muzeum Polskiego Przemysłu Siarkowego.

</doc>
<doc id="1857925" url="https://pl.wikipedia.org/wiki?curid=1857925" title="Henryk Ramière">
Henryk Ramière



</doc>
<doc id="1857930" url="https://pl.wikipedia.org/wiki?curid=1857930" title="Koniński Związek Drużyn „Baszta”">
Koniński Związek Drużyn „Baszta”

Koniński Związek Drużyn „Baszta” – jednostka terytorialna Organizacji Harcerzy ZHR, należąca do Wielkopolskiej Chorągwi Harcerzy. Zrzesza drużyny i gromady działające na terenie Konina oraz Lądu. Komendantem związku jest pwd. Michał Gościniak HO.

</doc>
<doc id="1857940" url="https://pl.wikipedia.org/wiki?curid=1857940" title="I wojna domowa w Kongu">
I wojna domowa w Kongu

I wojna domowa w Kongu – konflikt zbrojny trwający od listopada 1996 do maja 1997 roku, w wyniku którego zostały obalone rządy dotychczasowego prezydenta Zairu Mobutu Sese Seko przez siły rebelianckie oraz wspierające je państwa: Ugandy i Rwandy. Przywódca rebeliantów Laurent-Désiré Kabila po zwycięstwie ogłosił się prezydentem oraz zmienił nazwę państwa na Demokratyczną Republikę Konga. W wyniku konfliktu ponad 200 tysięcy cywilów zostało zamordowanych.
Kabila nie wprowadził jednak w życie postulatów, które stały się przyczyną eskalacji konfliktu. Dodatkowo alienował swoich byłych sojuszników, co w ostateczności doprowadziło do wybuchu drugiej wojny.
Przyczyny wojny.
Problemy polityczne.
Mobutu Sésé Seko pochodzący z ludu Ngbandi, rządził państwem od roku 1965 ze wsparciem Stanów Zjednoczonych, które uważały ówczesnego prezydenta za przeciwnika systemu komunistycznego i takich organizacji jak: MPLA w Angoli, ZANU w Zimbabwe oraz ANC w Południowej Afryce. Jego rządy okazały się katastrofalne dla gospodarki kraju. W 1997 roku PKB Zairu było mniejsze o 65% od poziomu z 1960 roku. Wraz z końcem zimnej wojny, Stany Zjednoczone przestały popierać Mobutu, zwracając się w kierunku tak zwanych „liderów Afryki nowej generacji”, takich jak Paul Kagame w Rwandzie czy Yoweri Museveni w Ugandzie.
W latach 90. XX wieku Afrykę opanowała fala demokratyzacji. Pod jej wpływem Mobutu obiecywał reformy (m.in. zlikwidowanie jednopartyjnego systemu władzy wprowadzonego w 1967 roku), jednak w rzeczywistości nie podjął żadnych kroków w celu ich wprowadzenia. Tym samym utworzyła się grupa przeciwników prezydenta zarówno w kraju, jak i poza jego granicami. Niedofinansowana zairska armia (Forces Armées Zaïroises – FAZ) była w rzeczywistości zmuszona walczyć o przetrwanie występując przeciwko ludności cywilnej.
Walka wewnętrzna przeciwko rządom prezydenta Mobutu doprowadziła do utworzenia opozycji lewicowej, która popierała Patrice’a Lumumbę, wspierana również przez mniejszości etniczne i regionalne, które sprzeciwiały się rządom z Kinszasy. Po śmierci Patrice’a Lumumby, opozycja skoncentrowała się wokół Laurent-Désiré Kabila, przedstawiciela ludu Luba. Pochodził on z prowincji Katanga, gdzie walczył przeciwko Mobutu od chwili jego dojścia do władzy. Niemożność przeciwstawienia się ruchom rebelianckim we wschodniej części kraju, spowodowała unifikację wrogów Mobutu, zarówno wewnętrznych, jak i zewnętrznych.
Napięcia etniczne.
Napięcia pomiędzy różnymi grupami etnicznymi we wschodniej części państwa, istniały już od wieków. Szczególnie intensywne były konflikty pomiędzy lokalnymi osiadłymi plemionami rolniczymi a plemieniem nomadów Tutsi, który emigrował przez wiele lat z terenów dzisiejszej Rwandy. Część emigracji nastąpiła jeszcze przed kolonizacją Konga przez Belgię pod koniec XIX wieku. Po utworzeniu swojej kolonii, Belgowie siłą przesiedlali ludność z terenów Rwandy do Konga po 1908 roku, w ramach taniej siły roboczej. Kolejna fala emigracji nastąpiła po rewolucji w Rwandzie w 1959 roku, kiedy to do władzy doszło tam plemię Hutu. Zbiorczym terminem na rwandyjskich uchodźców sprzed odzyskania przez Kongo niepodległości w 1960, jest Banyamulenge. Termin ten oznacza w dosłownym tłumaczeniu "pochodzący z Mulenge". Tutsi, którzy emigrowali po roku 1960 określani są terminem Banyarwanda, czyli „pochodzący z Rwandy”. Ludność lokalna jednak często używa tylko pierwszego terminu dla określenia ludność rwandyjskiej zamieszkującej te tereny, traktując ich jak obcokrajowców.
Po dojściu do władzy Mobutu, oddał on władzę we wschodniej części kraju w ręce Banyamulenge. Miał nadzieję, że jako mniejszość utrzymają w ryzach miejscową ludność i nie pozwolą na utworzenie się opozycji. Stało się to bezpośrednią przyczyną napięć i konfliktów pomiędzy warstwą rządzącą a lokalnymi plemionami. W latach 1963–1966 plemiona z prowincji Kiwu Północne (Hunde oraz Nande), walczyły przeciwko rwandyjskim emigrantom. Walki prowadzone były zarówno przeciwko Hutu, jak i Tutsi w tak zwanej wojnie Banyarwanda, w trakcie której miały miejsce masakry ludności cywilnej.
W roku 1981 zostało wprowadzone nowe, restrykcyjne prawo o obywatelstwie. Zarówno Banamulenge, jak i Banyarwanda zostali pozbawieni obywatelstwa, a co za tym idzie praw politycznych. W latach 1993–1996 młodzieżówki z plemion Hunde, Nande i Nyanga, regularnie dokonywały ataków na Banyamulenge, zabijając łącznie około 14 000 osób. W 1995 roku zairski parlament nakazał wszystkim mieszkańcom o rwandyjskim lub burundyjskim pochodzeniu powrót do państw z których pochodzą. Dotyczyło to również Banyamulenge. Ze względu na polityczne wykluczenie oraz przemoc, Banyamulenge rozwinęli współpracę z Rwandyjskim Frontem Patriotycznym. Była to organizacja polityczna głównie plemienia Tutsi, której siedzibą była Uganda. Organizacja ta aspirowała na początku lat 90. do przejęcia władzy w Rwandzie.
Ludobójstwo w Rwandzie.
Ludobójstwo do którego doszło w Rwandzie w 1994 roku, wywołało masową migrację ludności do Zairu. W jej wyniku nastąpił tak zwany Kryzys Wielkich Jezior. Dwa miliony uchodźców z plemienia Hutu zamieszkujących Rwandę uciekło przed możliwym odwetem po przejęciu przez Rwandyjski Front Patriotyczny władzy w Rwandzie w lipcu 1994 roku. 1,5 mln z nich osiadło we wschodniej części Zairu. Wśród uciekinierów byli członkowie Interahamwe, którzy w 1994 roku dokonali ludobójstwa na członkach plemienia Tutsi. Uciekinierzy zamieszkiwali obóz dla uchodźców we wschodniej części Zairu, z którego dochodziło do ataków na Tutsi oraz na Banyamulenge (członkowie plemienia Tutsi zamieszkujący Zair). Ataki na Tutsi w Zairze powodowały miesięcznie około stu przypadków śmierci jeszcze w pierwszej połowie 1996 roku. Dodatkowo uciekinierzy Hutu, chcąc powrócić do władzy w Rwandzie, rozpoczęli ataki na nowy rząd w Kigali. Dodatkowo Mobutu wspierał Hutu poprzez szkolenia ich żołnierzy oraz udzielanie wsparcia materialnego, przeciwko rządowi w Rwandzie. Ze względu na to, że rząd udzielił poparcia plemieniu Hutu, a jednocześnie pozostawał bierny, by powstrzymać akty przemocy, władza prezydenta Mobutu w kraju zaczęła słabnąć.
Przebieg wojny.
Rebelia Banyamulenge.
Napięcia etniczne we wschodniej części państwa oraz brak kontroli rządu w Kinszasie nad sytuacją, spowodowała podjęcie przez Rwandę akcji mającej na celu zapewnienie bezpieczeństwa emigrantom plemienia Tutsi w Zairze. Rząd w Kigali rozpoczął tworzenie paramilitarnych sił Tutsi w początkach 1995 roku, mających działać na terytorium Zairu. Działania zbrojne rozpoczęły się 31 sierpnia 1996 roku, wraz z wymianą ognia pomiędzy Tutsi a żołnierzami zairskimi.
Początkowym celem rebelii Benyamulenge było przejęcie władzy we wschodnim Zairze, w prowincjach Kiwu Północne i Kiwu Południowe. Rebelia miała zwalczać siły ekstremistyczne Hutu, które próbowały przenieść proceder ludobójstwa Tutsi na zairską ziemię. Pomimo tego, Tutsi przestali wkrótce być dominującą siłą w swojej rebelii. Długie i ciężkie dla narodu rządy Mobutu, przysporzyły mu wielu wrogów. W związku z tym rebelia, była masowo popierana przez społeczeństwo państwa. Stało się to przyczyną z powodu której ruch wkrótce stał się bardziej generalną krajową rewolucją, niż tylko powstaniem Banyamulenge.
Banyamulenge zjednoczyli się z innymi siłami paramilitarnymi w kraju, tworząc Sojusz Sił Demokratycznych na rzecz Wyzwolenia Konga (Alliance of Democratic Forces for the Liberation of Congo – AFDL). Przywódcą Sojuszu został Laurent-Désiré Kabila, który od wielu lat prowadził działania opozycyjne wobec Mobutu, oraz był przywódcą jednej z trzech głównych grup tworzących Sojusz. Pomimo pozornie wewnętrznego charakteru rebelii, Rwanda odgrywała znaczną rolę w jej eskalacji. Ruch nie tylko był kierowany z Kigali, ale również de facto został przez tamtejszy rząd zapoczątkowany. W szeregach rebeliantów znajdowali się nie tylko wytrenowani w Rwandzie żołnierze, lecz również członkowie Rwandyjskiej Armii Patriotycznej, zbrojnego ramienia rządzącego w Rwandzie Frontu Patriotycznego.
1996 rok.
W listopadzie 1996 roku wicegubernator prowincji Kiwu Południowe wydał rozporządzenie o opuszczeniu Zairu przez członków Banyamulenge pod groźbą kary śmierci. Działanie to doprowadziło do wybuchu buntu. Siły antyprezydenckie utworzyły Sojusz Sił Demokratycznych na rzecz Wyzwolenia Konga (AFDL). AFDL uzyskało poparcie przywódców regionu Wielkich Jezior Afrykańskich, w szczególności Paula Kagame (prezydenta Rwandy) i Yoweri Museveniego (prezydenta Ugandy), Burundi oraz Angoli, na którą były prowadzone ataki z Zairu przez ugrupowanie UNITA. Brak zorganizowanych struktur militarnych spowodowało przyłączenie wielu elementów Sił Zbrojnych Zairu do Laurent-Désiré Kabila, który kierował swoje siły ze wschodniej części Konga na stolicę kraju Kinszasę.
Przy aktywnym wsparciu armii państw Rwandy, Ugandy i Angoli siły zbrojne pod wodzą Kabila szybko przemieszczały się wzdłuż rzeki Kongo napotykając tylko na lekki opór sił rządowych. Większość żołnierzy opozycji stanowili członkowie plemienia Tutsi, wielu z nich było weteranami konfliktu Wielkich Jezior Afrykańskich. Z zagranicznym poparciem AFDL był w stanie przejąć kontrolę nad pasem terytorium przygranicznego o długości 800 km i głębokości 100 km, wzdłuż granic z Ugandą, Rwandą i Burundi, do 25 grudnia. Zajęte zostały miasta, oraz ważne kopalnie. Okupacja chwilowo zadowoliła rebeliantów, pozwalając im przejąć kontrolę we wschodniej części państwa, oraz powstrzymać ataki ze strony ekstremistów Hutu. Jednocześnie Hutu byli osłabiani przez zagranicznych sprzymierzeńców Banyamulenge. Po zajęciu pasa przygranicznego, postęp walk został wstrzymany do lutego 1997, kiedy to Angola zaangażowała się w konflikt.
Podczas tego okresu Rwanda była w stanie zniszczyć obozy Hutu, których używali oni jako bezpiecznych baz wypadowych w trakcie swoich ataków na Tutsi. Proces ten odbywał się przy wielu okrucieństwach popełnianych przez rebeliantów, w większości na ludności Hutu. Prawdziwe rozmiary prześladowań nie są znane, gdyż AFDL skutecznie ograniczała dostęp do informacji organizacji humanitarnych oraz mediów. Amnesty International szacuje, że ofiarami stało się 200 000 Hutu.
1997 rok.
W marcu 1997 wojska rebelianckie rozpoczęły ofensywę i zażądały kapitulacji prezydenta Mobutu Sese Seko. W dniu 27 marca rebelianci opanowali Kasengę. Rząd jednak zaprzeczał tym informacjom. Rozmowy zostały podjęte pod koniec marca. Doprowadziły one do tego, że 2 kwietnia 1997 zaproponowano stanowisko premiera Etienne Tshisekedi. Jednak Kabila, który sprawował władzę nad 25% powierzchni kraju, odrzucił możliwość utworzenia koalicji rządowej, a Tshisekedi ostrzegł, że jeżeli przyjmie stanowisko premiera, to przywódcy rebeliantów nie będą sprawować władzy. Przez cały kwiecień siły AFDL przemieszczały się wzdłuż rzeki Kongo, a w maju dotarły do obrzeży stolicy kraju Kinszasy. W dniu 16 maja 1997 roku po rozmowach pokojowych Kabila zdobył lotnisko w mieście Lubumbashi. Prezydent Mobutu uciekł z kraju. 7 września 1997 zmarł w Maroku. Kabila ogłosił się prezydentem w maju i rozpoczął działania w celu przywrócenia porządku. Następnie rozpoczął próby reorganizowania narodu.
W czasie postępów sił rebelianckich, społeczność międzynarodowa próbowała negocjować ugodę pomiędzy stronami konfliktu. AFDL nie miała zamiaru składać broni, jednak jej przedstawiciele brali udział w rozmowach, aby uniknąć krytyki ruchu na arenie międzynarodowej. Tymczasem słabe zairskie siły zbrojne nie były w stanie powstrzymać naporu wojsk rebelianckich, wraz z ich zagranicznymi sojusznikami.
Po objęciu władzy przez Laurent-Désiré Kabilę sytuacja polityczna w kraju zmieniała się bardzo szybko. Nowy prezydent był podejrzewany o korupcję, a jego rządy zostały porównane do władzy prezydenta Mobutu. Wiele prodemokratycznych grup odstąpiło od popierania prezydenta Kabili. Prezydent rozpoczął proces centralizacji władzy, co doprowadziło do konfliktu z domagającymi się autonomii mniejszościami etnicznymi na wschodzie kraju. Kolejnym krokiem prezydenta było odwrócenie się od Rwandy. Nakazał swojemu dawnemu sojusznikowi opuszczenie terytorium Demokratycznej Republiki Konga pod zarzutami, że Rwanda nielegalnie dokonuje wydobycia surowców mineralnych. W sierpniu 1998 Kabila odsunął od władzy przedstawicieli etnicznej grupy Tutsi oraz nakazał urzędnikom z Rwandy i Ugandy opuszczenie Konga. W następstwie oba państwa wysłały wsparcie wojskowe dla rebeliantów, którzy próbowali obalić rządy prezydenta Kabili.
Następstwa.
Nowe państwo pod wodzą Kabili okazało się być podobne do kraju pod rządami Mobutu. Ekonomia pod rządami Kabili, nie tylko nie została podreperowana, lecz jej sytuacja wręcz się pogorszyła w związku z szalejącą korupcją. Ponadto nie podołał on zadaniu poprawy rządów. Władza pozostała słaba i skorumpowana. Dodatkowo rozpoczynając kampanię centralizacji władzy, odnowił konflikty z mniejszościami ze wschodniej części kraju, domagającymi się autonomii. Sam Kabila postrzegany był jako instrument w rękach zagranicznych sojuszników wcześniejszej rebelii. W celu zatarcia owego wrażenia, oraz prób pozyskania większego wsparcia na arenie wewnętrznej, odwrócił się od swoich dotychczasowych sojuszników w Rwandzie i innych państwach. 26 lipca 1998 polecono obcym żołnierzom opuścić terytorium Demokratycznej Republiki Konga. Niechętne temu sąsiednie państwa, dostrzegały w tym naruszenie swoich interesów. Zwłaszcza Rwanda, której zamiarem było zainstalowanie w Kinszasie marionetkowego rządu.
Wiele z czynników, które doprowadziły do wybuchu pierwszej wojny domowej w Konga, pozostało bez zmian po zakończeniu działań zbrojnych. Sytuacja taka miała miejsce zwłaszcza w odniesieniu do napięć etnicznych we wschodnim Konga, nad którym to stolica w dalszym ciągu miała małą kontrolę. Konflikty sprzed lat pozostały niezmienione. Szczególnie dotyczyło to napięć pomiędzy Tutsi a lokalnymi ludami, które zostały utwierdzone w przekonaniu o obcości Banyamulenge, w obronie których do kraju weszły wojska innych państw. Ponadto Rwanda, która stosowała forsowną repatriacje w stosunku do Tutsi w Konga, zwiększyła napięcia na własnym terytorium. Przejawiło się to w wybuchu powstania Hutu w zachodniej części Rwandy, wspieranego przez ekstremistów z terytorium Konga. Rwanda nie była jednak w stanie poradzić sobie z rebelią na własnym terenie bez posiadania oddziałów zbrojnych rozlokowanych we wschodniej części dawnego Zairu.
Na początku sierpnia 1998 roku, dwie brygady nowej kongijskiej armii zbuntowały się przeciwko rządowi centralnemu w Kinszasie. Utworzyły one grupy rebelianckie, które rozpoczęły bliską współpracę z Kigali i Kampalą. Zapoczątkowało to wybuch drugiej wojny domowej.
Zagraniczni aktorzy.
Rwanda.
Rwanda jest uważana za państwo, które odegrało największą rolę w trakcie pierwszej wojny domowej w Konga. Wspierała przede wszystkim formowanie AFDL, oraz wysyłała własnych żołnierzy do walki wśród rebeliantów. Podczas gdy rwandyjska partycypacja była powodowana głównie zagrożeniem ze strony ekstremistów Hutu, Kigali chciało ponadto osiągnąć również inne cele.
Najważniejszym i pierwotnym celem interwencji była niwelacja zagrożenia ze strony ekstremistów Hutu (nazywanych „génocidaires”), którzy z terenów zajmowanych przez siebie obozów, przeprowadzali ataki na członków ludu Tutsi. Według Kagame, „génocidaires” planowali inwazję na Rwandę, przy pomocy sił Mobutu. W odpowiedzi na to, Rwanda zaangażowała się w wewnętrzny konflikt w Zairze, niszcząc struktury grup nastawionych przeciwko Rwandzie.
Kolejnym celem było obalenie rządów Mobutu. Miało to nie tylko pozwolić na minimalizację zagrożenia we wschodniej części Zairu, ale również na ustanowienie w Kinszasie marionetkowego rządu. Cel ten nie miał w założeniu być zagrożeniem dla innych państw regionu, które w większości stanowiły opozycję dla rządów Mobutu. Ponadto na arenie międzynarodowej Rwanda mogła liczyć na ciche poparcie ze strony Stanów Zjednoczonych, które postanowiły zaprzestać popierania Mobutu.
Ostatecznie prawdziwe intencje Kigali nie są całkowicie jasne. Jednym z powodów sugerowanym przez ekspertów była potrzeba „uzupełnienia” ubytków ludności rwandyjskiej, spowodowanej wcześniejszym ludobójstwem. Tłumaczyłoby to niszczenie obozów uchodźców, oraz forsownie przeprowadzaną repatriację Tutsi z terytorium zairskiego, niezależnie od deklarowanej przez dane osoby narodowości. Inną możliwością była chęć zemsty na członkach plemienia Hutu. Prawdą jest, że przedstawiciele tego ludu stali się głównymi ofiarami podczas interwencji. Zarówno rządowe siły rwandyjskie, jak i AFDL, dokonały masakry tysięcy Hutu. Często przedstawianym czynnikiem miało być poczucie przez doszły niedawno do władzy w Rwandzie Front Patriotyczny, jako obrońców ludu Tutsi. Usprawiedliwiałoby to bowiem interwencję w jego obronie. Istnieje również możliwość, że Rwanda chciała zagarnąć część terytorium zairskiego. Ówczesny prezydent Rwandy (Pasteur Bizimungu), przedstawił amerykańskiemu ambasadorowi, Robertowi Gribbinowi, ideę „Wielkiej Rwandy”. Idea ta opierała się na założeniu, że starożytne państwo rwandyjskie zajmowało tereny podległe obecnie Zairowi, ale należące się Rwandzie. Jednakże wydaje się, że Rwanda nigdy nie planowała realnie przejąć terytorium zairskiego. Historia konfliktu w Kongo jest często wiązana z czerpaniem przez Rwandę nielegalnych zysków z eksploatacji zairskich zasobów, jednak niemal jednogłośnie jest to negowane jako powód interwencji.
Uganda.
Jako bliski sojusznik Rwandyjskiego Frontu Patriotycznego, Uganda odegrała dużą rolę w tym konflikcie. Museveni zezwolił na używanie terytorium ugandyjskiego jako siedziby, po tym jak jego członkowie walczyli u boku Museveni’ego, doprowadzając go do przejęcia władzy. W 1994 roku Uganda była bazą, z której Front dokonywał ataków na rząd w Kigali, odpowiedzialny za ludobójstwo. Żołnierze ugandyjscy byli obecni w Zairze, natomiast sam Museveni pomógł Kagame zaplanować i ukierunkować AFDL. Na przykład podpułkownik James Kabarebe z AFDL, był członkiem Narodowej Armii Oporu Ugandy, zbrojnego ramienia organizacji, która wyniosła Museveni’ego do władzy. Francuski i belgijski wywiad informowały o 15 000 Tutsi walczących w Zairze, którzy przeszli wcześniej szkolenia na terenie Ugandy. Pomimo tego, Museveni nie popierał wszystkich zamiarów Rwandy. Nie był dla przykładu zwolennikiem obalenia Mobutu. Preferował utrzymanie rebelii we wschodniej części Zairu.
Angola.
Angola zaangażowała się w konflikt kongijski w 1997 roku, wzmacniając znacznie siły opozycyjne wobec prezydenta Mobutu. Działała ona głównie za pomocą Żandarmów z Katangi (zwanych Tygrysami), którzy składali się z wydalonych z Zairu funkcjonariuszy służb policyjnych walczących o powrót do swojego kraju. Ponadto Angola posłużyła się swoimi regularnymi siłami zbrojnymi. Powodem dla którego Angola zdecydowała się na uczestnictwo w tym konflikcie, było zaangażowanie członków rządu Mobutu w popieranie antyrządowej angolskiej organizacji UNITA. Niejasne pozostaje jakie korzyści uzyskiwał na tego typu relacjach rząd zairski. Prawdopodobne jest iż Mobutu nie był w stanie kontrolować posunięć niektórych członków swojego rządu. Niezależnie od powodów stojących za relacjami Zair-UNITA, Angola przyłączyła się do konfliktu po stronie rebeliantów z zamiarem obalenia zairskiego rządu, w przekonaniu iż jest to jedyna droga prowadząca do oddalenia zagrożenia płynącego z powiązań własnej opozycji z nim.
UNITA.
Ze względu na swoje powiązania z rządem zairskim, UNITA również brała aktywny udział w tym konflikcie. To poprzez utrzymywanie relacji pomiędzy obiema stronami, Angola postanowiła zaangażować się w wojnie domowej po stronie opozycji Mobutu. Jakkolwiek siły UNITA walczyły z siłami FAZ przynajmniej w kilku przypadkach. Kagame twierdził iż jego siły toczyły walki z siłami UNITA w okolicach Kinszasy pod koniec wojny.
Inni.
Szereg innych podmiotów było w mniejszym stopniu zaangażowanych w wewnętrzny konflikt kongijski. Burundi, które niedawno znalazło się pod wodzą lidera popierającego Tutsi, było pozytywnie ustosunkowane do zaangażowania Rwandy i Ugandy w tym kraju, jednak wspomagało je militarnie w bardzo ograniczony sposób.
Rebelianci byli również wspierani zbrojnie przez Zambię i Zimbabwe. Także Erytrea, Etiopia i armia rebeliancka południowego Sudanu (SPLA), wspierały opozycję Mobutu finansowo lub moralnie.
Mobutu poza wsparciem ze strony UNITA, otrzymał pomoc Sudanu, który odwdzięczał się w ten sposób za pomoc w zwalczaniu SPLA na własnym terytorium. Rozmiary tego wsparcia pozostają jednak niejasne. Ponadto Zair zatrudniał najemników z szeregu państw afrykańskich i europejskich.

</doc>
<doc id="1857941" url="https://pl.wikipedia.org/wiki?curid=1857941" title="Aleksandrs Cauņa">
Aleksandrs Cauņa

Aleksandrs Cauņa (ur. 19 stycznia 1988 w Dyneburgu) - piłkarz łotewski grający na pozycji ofensywnego pomocnika.
Kariera klubowa.
Cauņa pochodzi z Dyneburga. Karierę piłkarską rozpoczął w tamtejszym klubie FK Dinaburg. W 2002 roku rozpoczął treningi w Skonto Ryga. W 2006 roku na krótko trafił do Olimpsu Ryga i przez pół roku grał w pierwszej lidze łotewskiej. W połowie 2006 roku wrócił do Skonto i zadebiutował w jego barwach w pierwszej lidze łotewskiej. Od tego czasu zaczął występować w pierwszym składzie Skonto. W latach 2006, 2008 i 2009 zajął ze Skonto 3. miejsce w lidze.
Na początku 2009 roku Cauņa był wypożyczony do angielskiego Watfordu F.C., występującego w rozgrywkach Football League Championship. W nim zadebiutował 3 marca 2009 w przegranym 1:2 wyjazdowym spotkaniu z Plymouth Argyle. 7 kwietnia 2009 w meczu z Southampton F.C. (2:2) strzelił jedynego gola w barwach Watfordu. Latem 2009 Łotysz wrócił do Skonto. Od początku sezonu 2011–2012 jest natomiast graczem CSKA Moskwa
Kariera reprezentacyjna.
W reprezentacji Łotwy Cauņa zadebiutował 2 czerwca 2007 roku w przegranym 0:2 spotkaniu eliminacji do Euro 2008 z Hiszpanią. Wraz z Łotwą wystąpił także w eliminacjach do Mistrzostw Świata 2010.

</doc>
<doc id="1857942" url="https://pl.wikipedia.org/wiki?curid=1857942" title="Concordantia Caritatis">
Concordantia Caritatis

Concordantia caritatis, Expositio evangeliarum, Speculum salutis, Liber figurarum – średniowieczny rękopis systematyzujący historię zbawienia poprzez zestawienie wydarzeń z Nowego Testamentu z typologicznymi wydarzeniami starotestamentowymi, przeznaczony zapewne dla kaznodziejów, jako pomoc w przygotowaniu kazań. 
Układ manuskryptu wzorowany był na brewiarzu lub mszale. W części I zawierał perykopy ewangeliczne na niedzielę, święta i dni powszednie roku kościelnego, część II zaś – na 82 uroczystości świętych. W egzemplarzach kompletnych ponadto znajdował się wykład dekalogu, przeciwstawienie grzechów głównych – cnotom kardynalnym i teologicznym oraz 2 dróg prowadzących do nieba i do piekła.
Zachowały się 24 rękopisy Concordantia caritatis, w tym 6 ilustrowanych. Pochodzą z XIV i XV w., głównie z terenu południowych Niemiec i Austrii. Pierwsza została opracowana po 1351 r. przez Ulryka, opata klasztoru cystersów w Lilienfeld (Austria). Zawiera łącznie 1188 scen wzorowanych na Biblii ubogich.

</doc>
<doc id="1857943" url="https://pl.wikipedia.org/wiki?curid=1857943" title="Aleksandrs Cauna">
Aleksandrs Cauna



</doc>
<doc id="1857944" url="https://pl.wikipedia.org/wiki?curid=1857944" title="Sezon snookerowy 2000/2001">
Sezon snookerowy 2000/2001

Poniższa lista obejmuje najważniejsze wydarzenia w snookerze w sezonie 2000/2001.

</doc>
<doc id="1857946" url="https://pl.wikipedia.org/wiki?curid=1857946" title="Dale Peck">
Dale Peck

Dale Peck (ur. w 1967 w Nowym Jorku) – powieściopisarz amerykański.
Peck był wychowywany w Kansas i studiował na Drew University w New Jersey. Ukończył studia w 1989. W 1995 otrzymał grant Guggenheim Fellowship. Obecnie uczy kreatywności twórczej w The New School w Nowym Jorku.
Polskie edycje jego książek dla dzieci, w tłumaczeniu Maciejki Mazan, wydała oficyna Egmont Polska.

</doc>
<doc id="1857948" url="https://pl.wikipedia.org/wiki?curid=1857948" title="Monaster św. Flora w Kijowie">
Monaster św. Flora w Kijowie

Monaster św. Flora – żeński monaster Ukraińskiego Kościoła Prawosławnego Patriarchatu Moskiewskiego, położony w Kijowie przy ul. Prytyśko-Mikilśkiej 5.
Żeński monaster pod wezwaniem św. Flora działał w Kijowie od XV wieku. Zajmował kompleks drewnianych budynków, które zostały całkowicie zniszczone w ciągu kilku następujących po sobie pożarów. Po 1712 znacznie się powiększył, gdyż do dotychczasowej, bardzo biednej wspólnoty monastycznej dołączyły mniszki ze zlikwidowanego monasteru Zaśnięcia Matki Bożej w Peczersku. Od tego czasu monaster znacznie się wzbogacił i zyskał zespół nowych, znacznie bardziej reprezentacyjnych obiektów. Jako pierwsza została w latach 1722–1732 wzniesiona cerkiew Wniebowstąpienia Pańskiego. Następnie dokonano przebudowy cerkwi-refektarza pod wezwaniem Świętych Flora i Laura na okazalszą cerkiew Tichwińskiej Ikony Matki Bożej.
W 1811 zabudowania klasztoru po raz kolejny zniszczył pożar, w którym zginęło 80 mniszek. W 1821 rozpoczęto prace nad odbudową monasteru, którymi kierował A. Mełeńskyj. Wzniósł on klasycystyczną dzwonnicę ponad bramą wjazdową do monasteru oraz sąsiadujący z nią, utrzymany w podobnym stylu dom ihumenii. Trzy lata później obok budynku szpitala prowadzonego przez zakonnice pojawiła się cerkiew Zmartwychwstania Pańskiego. Ostatnia świątynia monasterska powstała w latach 1840–1844 i nosiła wezwanie Kazańskiej Ikony Matki Bożej. Autorami jej projektu byli P. Sparro i W. Beretti. W monasterze znajdowało się również źródło, uważane za cudowne. Mniszki posiadały także własny cmentarz, położony poza obrębem głównego kompleksu monasterskiego, na Górze Zamkowej.
Po rewolucji październikowej zakonnice zostały zmuszone do opuszczenia monasteru, w którym urządzono fabrykę. Wspólnota wznowiła działalność po upadku ZSRR. W 2006 monaster liczył 150 mniszek i posłusznic.

</doc>
<doc id="1857951" url="https://pl.wikipedia.org/wiki?curid=1857951" title="Johnny Tsunami">
Johnny Tsunami

Johnny Tsunami (1999) – amerykański film familijny.
Polska premiera filmu odbyła się na TVP2. Obecnie jest emitowany za pośrednictwem kanału Disney XD, a od 4 września także na Disney Channel.
Fabuła.
Johnny Kapahala mieszka z rodziną na Hawajach. Jego dziadek jest legendą surfingu, co chce osiągnąć także on, ale jego ojciec otrzymuje propozycję pracy w stanie Vermont.
Wersja polska.
Wersja polska: Sun Studio Polska
Reżyseria: Grzegorz Pawlak
Dialogi: Aleksander Jaworowski
Wystąpili:
Lektor: Paweł Bukrewicz

</doc>
<doc id="1857953" url="https://pl.wikipedia.org/wiki?curid=1857953" title="Instytut Nauk Prawnych Polskiej Akademii Nauk">
Instytut Nauk Prawnych Polskiej Akademii Nauk

Instytut Nauk Prawnych Polskiej Akademii Nauk – instytut naukowy Polskiej Akademii Nauk z siedzibą w Pałacu Staszica w Warszawie. Jest jedną z najpoważniejszych pod względem znaczenia i potencjału kadrowego placówek naukowo-badawczych Polskiej Akademii Nauk w jej dziale nauk społecznych. Pełni funkcję koordynującą i jednoczącą badania podstawowe w dziedzinie nauk prawnych zarówno z perspektywy teoretycznej, jak również z uwagi na związki z praktyką prawniczą.
Historia.
Powstał w 1956 roku (na bazie dwóch istniejących w strukturach PAN zakładów: Zakładu Kryminologii i Zakładu Nauk Prawnych PAN), nazwę zmieniono w końcu lat siedemdziesiątych na Instytut Państwa i Prawa PAN, by w 1990 r. powrócić do nazwy Instytut Nauk Prawnych PAN.
Struktura.
Zakłady Naukowe.
Instytut dzieli się na dwanaście zakładów. Są to:
Dyrektorzy Instytutu.
W okresie swojej działalności Instytut był kierowany przez czołowych przedstawicieli nauki prawa. Stanowisko dyrektora zajmowali:
Rada Naukowa.
Istotną rolę w wyznaczaniu kierunku działalności Instytutu odgrywa Rada Naukowa. Funkcje jej przewodniczących pełnili wybitni prawnicy, profesorowie: Jan Wasilkowski, Jan Gwiazdomorski, Manfred Lachs, Maurycy Jaroszyński, Witold Czachórski, Jerzy Bafia, Jerzy Jodłowski, Leszek Kubicki, Andrzej Szajkowski, Ewa Łętowska i Andrzej Wróbel. Obecnie Radzie przewodniczy profesor Andrzej Bierć.

</doc>
<doc id="1857958" url="https://pl.wikipedia.org/wiki?curid=1857958" title="Piastów (Tarnobrzeg)">
Piastów (Tarnobrzeg)

Piastów – osiedle Tarnobrzegu znajdujące się w środkowo-północnej części miasta.
Nazwa.
Nazwa nie ma uzasadnienia historycznego i jest wynikiem skojarzenia z nazwami ulic królów i książąt piastowskich z historii Polski.
Granice osiedla.
W granicach osiedla znajdują się ulice: Dąbrówki, Bolesława Chrobrego, Bolesława Śmiałego, Leszka Białego, Władysława Łokietka, Mieszka I, Modrzewiowa, Akacjowa, Bukowa, Brzozowa, Dębowa, Grabowa, Skarbka, Jaworowa, Kasztanowa, Klonowa, Topolowa, Królowej Jadwigi, św. Kingi, Kanadyjska, Sztygarów, Gwarków, Kazimierza Wielkiego, Warszawska. Graniczy z osiedlami: Serbinów, Wymysłów, Dzików, Bogdanówka.
Zabudowa.
Zabudowa to głównie domki jednorodzinne. Znajdują się tam także: II Oddział Hospicjum św. Ojca Pio (prowadzony przez parafię Matki Bożej Nieustającej Pomocy), piekarnia „Monika”.

</doc>
<doc id="1857965" url="https://pl.wikipedia.org/wiki?curid=1857965" title="Pierszy Nacyjanalny Telekanał">
Pierszy Nacyjanalny Telekanał



</doc>
<doc id="1857967" url="https://pl.wikipedia.org/wiki?curid=1857967" title="Cerkiew Trzech Świętych Hierarchów w Kijowie">
Cerkiew Trzech Świętych Hierarchów w Kijowie

Cerkiew Trzech Świętych Hierarchów – cerkiew w Kijowie. 
Historia.
Cerkiew powstała w 1183 w pobliżu wałów obronnych Kijowa, jako pałacowa świątynia książąt kijowskich. Przetrwała najazdy mongolskie w XIII stuleciu, jednak w kolejnych latach przestała być użytkowana i popadła w ruinę. Po zawarciu unii brzeskiej została przekazana unitom. Z inicjatywy metropolity Piotra Mohyły zniszczony budynek ponownie przejęli prawosławni i po 1638 r. przeprowadzono odbudowę w stylu barokowym. W latach 1658–1660 obiekt ucierpiał w czasie wojny z Rosją, jednak na przełomie XVII i XVIII w. został ponownie odrestaurowany. 
Cerkiew została zburzona w 1935 za zgodą komisarza edukacji Ukraińskiej Socjalistycznej Republiki Radzieckiej. Na jej miejscu miał zostać wzniesiony kompleks obiektów rządowych. Ostatecznie na jej miejscu znalazł się tylko jeden z planowanych budynków, zbudowany w latach 1936–1938.
Architektura.
Cerkiew Trzech Świętych Hierarchów była jedną z ostatnich średniowiecznych cerkwi na ziemiach ruskich wzniesionych w stylu bizantyjskim. Była świątynią trójnawową, z pojedynczą kopułą z krzyżem. 
Po przebudowie przeprowadzonej po 1638 roku cerkiew zmieniła styl na barokowy. Kolejnych przebudów dokonano także w późniejszym okresie. Dobudowano do cerkwi narteks ze szczytem w stylu barokowym, zmieniono formę kopuły, wykonano obramowania okien i fryzów poniżej dachu. Cerkiew była jedną ze świątyń, jakie pozostawały pod opieką hetmanów kozackich. Ufundowali oni dla niej rokokowy ikonostas i ołtarz główny w tym samym stylu. 

</doc>
<doc id="1857971" url="https://pl.wikipedia.org/wiki?curid=1857971" title="Korg MS-20">
Korg MS-20

Korg MS-20 – semi-modularny syntezator monofoniczny firmy Korg z przełomu lat 70. i 80. XX w. MS-20 był produkowany od 1978 do 1983 roku. Jeden z najpopularniejszych syntezatorów analogowych.
Dane techniczne.
MS-20 pozwala na przepuszczanie przez swój filtr zewnętrznych sygnałów dźwiękowych (ta możliwość jest wykorzystywana np. przez kompozytora Aphex Twin).
Użytkownicy.
Syntezatora MS-20 używali między innymi:

</doc>
<doc id="1857972" url="https://pl.wikipedia.org/wiki?curid=1857972" title="A Live History of Gluttony and Lust">
A Live History of Gluttony and Lust

A Live History of Gluttony and Lust – szósty album koncertowy zespołu Melvins wydany w 2006 roku przez firmę Ipecac Recordings.

</doc>
<doc id="1857974" url="https://pl.wikipedia.org/wiki?curid=1857974" title="Zlatá Tretra 2009">
Zlatá Tretra 2009

Zlatá Tretra 2009 – mityng lekkoatletyczny, który odbył się 16 i 17 czerwca w czeskiej Ostrawie. Zawody zaliczane były do kalendarza World Athletics Tour i posiadały rangę Grand Prix IAAF.

</doc>
<doc id="1857975" url="https://pl.wikipedia.org/wiki?curid=1857975" title="Ladislav Rusek">
Ladislav Rusek

Ladislav Rusek (puszczczańskie miano – Szaman) (ur. 28 czerwca 1927 w Hrabství na Śląsku, zm. 27 lipca 2012 w Ołomuńcu) – czeski artysta plastyk i publicysta, emerytowany nauczyciel akademicki Uniwersytetu im. Palackiego w Ołomuńcu. Znaczącą częścią swej twórczości uczynił tematykę skautową, już w czasach przed 3. odnową wolnego czeskiego skautingu. Był członkiem ruchu od pierwszych powojennych dni 1945 roku, gdy współuczestniczył w jego założeniu, później również prowadził rejonowy hufiec. Dobrze rozumiał głębsze pojmowanie puszczańskiej drogi życia, zafascynowany Ernestem Thompsonem Setonem, a zwłaszcza ideowym prekursorem puszczaństwa, filozofem przyrody Henry Davidem Thoreau.
Po zdobyciu tytułu magistra sztuki na katedrze, na której sam później pracował przez 30 lat, prezentował się na licznych wystawach w Czechosłowacji – Czechach, a także zagranicą przede wszystkim jako grafik, który za pomocą symboli, alegorii w swych zawsze starannie komponowanych pracach – najczęściej w linorytach czy barwnych rysunkach – zawierał swe filozoficzne, moralne i skautowe poglądy.
Stworzył bardzo duży zbiór ekslibrisów, kart noworocznych i ilustracji o tematyce skautowskiej, chcąc w ten sposób swym talentem wzbogacić kulturalny wymiar skautingu. Dziesiątki pocztówek, odznak, emblematów, pieczęci i innych wytworów sztuki użytkowej uczyniły go znanym w środowisku skautowym wielu krajów. Przyczyniły się do tego również liczne wystawy o tematyce skautowskiej oraz ilustracje do publikacji (których sam wiele napisał, np. dla Ekumenicznej Zielonej Szkoły). O jego popularyzację postarali się również kolekcjonerzy, którzy co roku mają przegląd rosnącej ilości prac autora na tradycyjnych spotkaniach – głównie w miejscu zamieszkania twórcy – Ołomuńcu.
Za swoją jasno sprecyzowaną i świadomą celu pracę twórczą, która swoim głębszym wymiarem wyraźnie odróżnia się od innych twórców, był Ladislav Rusek – Szaman uhonorowany licznymi wysokimi odznaczeniami.
Odznaczenia.
Jest on odznaczony m.in.:

</doc>
<doc id="1857981" url="https://pl.wikipedia.org/wiki?curid=1857981" title="Lodovico Carracci">
Lodovico Carracci



</doc>
<doc id="1857983" url="https://pl.wikipedia.org/wiki?curid=1857983" title="Festiwal Białoruskiej Pieśni i Poezji „Mołodeczno 2009”">
Festiwal Białoruskiej Pieśni i Poezji „Mołodeczno 2009”

X Narodowy Festiwal Białoruskiej Pieśni i Poezji „Mołodeczno 2009” () – dziesiąty, jubileuszowy festiwal białoruskiej pieśni i poezji, który odbył się 13 czerwca 2009 roku w Mołodecznie na Białorusi. Wyjątkowo tym razem trwał tylko jeden dzień (IX trwał dwa dni, a VIII – trzy). Składał się z konkursu młodych wykonawców (dwa etapy), wielkiego koncertu kolektywów ludowych i koncertu galowego "Twój gwiaździsty szlak, moja Ojczyzno", który zgromadził gwiazdy białoruskiej estrady. Na ul. Prytyckiego zorganizowano kiermasz.
Festiwal „Mołodeczno 2009” określono mianem jednego z pięciu największych festiwali Białorusi, obok „Słowiańskiego Bazaru”, festiwalu filmowego „Listopad”, festiwalu-kiermaszu płodów wsi „Dożynki” i Republikańskiego Festiwalu Kultur Narodowych w Grodnie.
Konkurs młodych wykonawców.
Grand-Prix otrzymał uczestnik z Mołodeczna Alaksandr Sałaujou, jak też nagrodę publiczności. Pierwsze miejsce zdobyła Uljana Szełah z obwodu mohylewskiego, drugie – Marharyta Chałatawa także z obwodu mohylewskiego, trzecie – Dzianis Wiarszenka z obwodu homelskiego.
Uczestnicy:

</doc>
<doc id="1857985" url="https://pl.wikipedia.org/wiki?curid=1857985" title="Jan Maciej Bold">
Jan Maciej Bold

Jan Maciej Bold (ur. 25 grudnia 1885 w Krakowie, zm. 26 lipca 1953 w Częstochowie) – pułkownik artylerii Wojska Polskiego, działacz społeczny.
Życiorys.
W czasie I wojny światowej walczył w Legionach Polskich. Służbę wojskową rozpoczął w 1 pułku artylerii jako kanonier. Następnie objął dowództwo 1 baterii. W 1917, po kryzysie przysięgowym został dowódcą I dywizjonu, uzbrojonego w 8 cm armaty polowe wzór 1905. Dywizjon wchodził w skład 1 pułku artylerii dowodzonego przez mjra Włodzimierza Zagórskiego. Pułk podlegał dowódcy Polskiego Korpusu Posiłkowego.
Jako oficer byłego Polskiego Korpusu Posiłkowego reskryptem Rady Regencyjnej z 25 października 1918 został przydzielony do podległego jej Wojska Polskiego. 
11 listopada 1918 w Warszawie na czele oddziału złożonego z ochotników opanował Cytadelę, a następnie, w oparciu o zdobyte konie i sprzęt artyleryjski, przystąpił do organizacji 7 pułku artylerii polowej. W czerwcu 1919 został dowódcą III dywizjonu 2 pułku artylerii polowej Legionów. Na czele tego pododdziału walczył na wojnie z bolszewikami. W sierpniu 1920 objął dowództwo 2 pap Leg.
Po zakończeniu działań wojennych powierzono mu pełnienie obowiązków dowódcy tego oddziału artylerii polowej. Wiosną 1924, po mianowaniu pułkownikiem, zatwierdzony został na stanowisku dowódcy wspomnianej jednostki. W maju 1927 przeniesiony został z garnizonu Kielce do garnizonu Kraków na stanowisko zastępcy szefa 5 Okręgowego Szefostwa Artylerii. W sierpniu tego samego roku został szefem 5 Okręgowego Szefostwa Artylerii. W lutym 1929 został dowódcą 5 Grupy Artylerii.
29 października 1929 wyznaczony został na stanowisko szefa Departamentu Artylerii Ministerstwa Spraw Wojskowych. Obowiązki szefa departamentu przejął od płka. dypl. Emila Przedrzymirskiego-Krukowicza, mianowanego dowódcą piechoty dywizyjnej 7 Dywizji Piechoty. W tym samym czasie jego zastępcą na stanowisku szefa departamentu mianowany został płk art. Stanisław Henryk Józef Więckowski, dotychczasowy dowódca 17 pułku artylerii polowej. W okresie od 6 grudnia 1930 do 31 lipca 1931 był słuchaczem V Kursu Centrum Wyższych Studiów Wojskowych w Warszawie. W grudniu 1934 zwolniony został z zajmowanego stanowiska z zachowaniem dotychczasowego dodatku służbowego. Na stanowisku szefa departamentu zastąpił go pułkownik Leopold Cehak. Z dniem 31 stycznia 1935 przeniesiony został w stan nieczynny na okres jedenastu miesięcy, a z dniem 31 grudnia 1935 przeniesiony w stan spoczynku. W latach 1936–1939 był dyrektorem administracyjno-handlowym Państwowej Wytwórni Prochu w Pionkach. W 1939 przekroczył granicę Polski w Zaleszczykach, internowany w Rumunii. W 1945 wrócił do Polski i zamieszkał w Częstochowie.
Płk dypl. art. Jan Andrzej Ciałowicz w opracowaniu "Artyleria polska 1935–1939, organizacja, uzbrojenie, taktyka, przygotowanie do wojny", złożonym w Wojskowym Instytucie Historycznym, wydał bardzo negatywną i subiektywną opinię na temat pułkownika Bolda stwierdzając, że "«pod względem artyleryjskim, zarówno technicznym jak i taktycznym, kompletny nieuk, którego chyba jedynym tytułem do sprawowania tej funkcji była służba w Legionach od prostego kanoniera i kompletna bezwolność wobec przełożonych (...) Okres jego „szefostwa” to najciemniejsza karta w historii dwudziestolecia artylerii polskiej. Sam niezdolny do żadnej twórczej inicjatywy, nie dopuszczał do głosu nikogo, kto mógłby w sprawach artylerii wystąpić z jakimś projektem. Wyżywał się w sprawach personalnych grzebiąc tych wszystkich, którzy w nie dość jaskrawy i służalczy sposób podkreślali swój stosunek do sanacyjnego reżimu (...) Na szczęście dla artylerii nadszedł dla Bolda wiek emerytalny; w 1935 r. kończył właśnie 50 lat, a że nawet jego władza nie uważała go za godnego awansu na generała, musiał odejść z czynnej służby wojskowej»".

</doc>
<doc id="1857993" url="https://pl.wikipedia.org/wiki?curid=1857993" title="Jaz Różanka">
Jaz Różanka

Jaz Różanka – jaz z zamknięciem sektorowym, położony we Wrocławiu, wybudowany w ramach Stopnia Wodnego Różanka. Jaz piętrzy wody rzeki Odry na jej odnodze, tzw. Starej Odrze, przy czym położony jest w 5,15 km jej biegu. Jaz wybudowany został w latach 1913–1914, w ramach inwestycji z zakresu hydrotechniki, polegającej na budowie nowej drogi wodnej przeprowadzonej przez miasto w ramach Wrocławskiego Węzła Wodnego, tzw. "Wrocławskiego Szlaku Głównego" oraz nowego systemu przeciwpowodziowego dla miasta. Pierwotnie był to jaz kozłowo-iglicowy. Obecny jaz wybudowany w miejscu poprzedniego, to jaz z zamknięciami sektorowymi. Budowa nowego jazu została przeprowadzona w latach 1976–1981.
Funkcje.
Jaz reguluje stany wody:
Na rzece:
Jaz przegradza koryto "Starej Odry":
Charakterystyka.
Jest to jaz trójprzęsłowy, wykonany w technologii żelbetowej. Przęsła mają po 25 m, co daje 75 m całkowitego światła jazu dla przeprowadzania wód. Wszystkie przęsła wyposażone są w zamknięcia sektorowe. Spad przy normalnym piętrzeniu wynosi 2,3 m. Ponadto jaz wyposażony jest w sterownię, w przyczółku prawym, oraz przepławkę dla ryb, w przyczółku lewym. Jaz położony jest poniżej Mostów Trzebnickich. Budynek sterowni połączony jest z mostem za pomocą kładki udostępnionej wyłącznie obsłudze jazu.

</doc>
<doc id="1857994" url="https://pl.wikipedia.org/wiki?curid=1857994" title="(A) Senile Animal">
(A) Senile Animal

Sieg Howdy! – osiemnasty album studyjny zespołu Melvins wydany w 2006 roku przez wytwórnie Ipecac Recordings. 

</doc>
<doc id="1857999" url="https://pl.wikipedia.org/wiki?curid=1857999" title="Erast z Koryntu">
Erast z Koryntu

Erast z Koryntu, (łac.) "Erastus" – postać Nowego Testamentu, święty Kościoła katolickiego, biskup.
Żyjący w I wieku członek gminy korynckiej. Paweł z Tarsu wymienia Erasta w napisanym ok. 58-60 roku w Koryncie Liście do Rzymian, jako jednego z miejscowych dostojników (Rz 16,24 BT).
Brak podstaw do identyfikowania tej postaci z wymienianym w innych miejscach przez apostoła towarzysza jego podróży o tym samym imieniu.
Grecy widzą w nim ekonoma wiernych z Jerozolimy, a później biskupa w Peneas lub Cezarei Filipowej. W "Martyrologium Romanum" przypisano mu sakrę Macedonii. Zmarł w Filippi.
Jego wspomnienie obchodzone jest w Kościele katolickim 26 lipca.

</doc>
<doc id="1858000" url="https://pl.wikipedia.org/wiki?curid=1858000" title="Janusz Duchnowski">
Janusz Duchnowski

Janusz Duchnowski (ur. 11 kwietnia 1958 w Ełku) – polski piłkarz, grający na pozycji obrońcy. Wychowanek Mazura Ełk.
Karierę rozpoczynał w Mazurze Ełk, skąd następnie przeniósł się do Jagiellonii Białystok. Przygodę z wielką piłką zaczął jednak dopiero w Stali Mielec, w której zadebiutował w Ekstraklasie w sezonie 1977/78. Łącznie w barwach Stali rozegrał w Ekstraklasie 53 spotkania. Obecnie mieszka w Szwecji w Sztokholmie i jest drugim trenerem klubu Polonia Falcons FF.

</doc>
<doc id="1858001" url="https://pl.wikipedia.org/wiki?curid=1858001" title="U-233">
U-233

U-233 – niemiecki okręt podwodny (U-Boot) z okresu II wojny światowej.
Historia.
U-233 był dużym podwodnym stawiaczem min typu X B. Jak wszystkie osiem jednostek tego typu został zbudowany w stoczni Krupp Germaniawerft w Kilonii. Zamówienie na okręt złożono 7 grudnia 1940 roku. U-233 został zwodowany 8 maja a do służby w Kriegsmarine wszedł 22 sierpnia 1943 roku.
Na czas szkolenia U-233 został przydzielony do 4. U-Flotille bazującej w Stettin. 1 czerwca 1944 roku okręt wszedł w skład 12 U-Flotille z Bordeaux. Przez cały okres służby w Kriegsmarine dowódcą okrętu był Oblt. Hans Steen (1 marca 1944 roku awansowany do stopnia Kapitänleutnanta).
U-233 odbył jeden patrol bojowy na Atlantyku. Wypłynął z Kilonii 27 maja 1944 roku z zadaniem postawienia min na podejściach do portu w Halifaksie (Kanada). Wieczorem 5 lipca został wykryty przez sonar niszczyciela eskortowego USS "Baker" (DE-190) wchodzącego w skład grupy poszukiwawczej TG 22.10, operującej w okolicach Nowej Fundlandii. Niszczyciel zaatakował zanurzony okręt podwodny przy pomocy bomb głębinowych, zmuszając dowódcę U-233 do wynurzenia. Następnie USS "Baker" ostrzelał U-233 z dział głównego kalibru i działek automatycznych. Wystrzelił również dwie torpedy, które jednak nie eksplodowały z powodu zbyt małej odległości. Uszkodzony U-Boot, opuszczany przez pozostałych przy życiu członków załogi został następnie ostrzelany i staranowany przez drugi niszczyciel eskortowy USS "Thomas" (DE-102), co spowodowało jego natychmiastowe zatonięcie (USS "Thomas" odniósł podczas taranowania uszkodzenia i został następnie odesłany na remont do stoczni marynarki w Bostonie).
W wyniku ataku zginęło 32 członków załogi U-233, w tym dowódca, który zmarł w wyniku odniesionych ran po wyratowaniu przez amerykańskie okręty.

</doc>
<doc id="1858003" url="https://pl.wikipedia.org/wiki?curid=1858003" title="Arcybiskupstwo Kolonii">
Arcybiskupstwo Kolonii



</doc>
<doc id="1858005" url="https://pl.wikipedia.org/wiki?curid=1858005" title="Elektorat Kolonii">
Elektorat Kolonii

Elektorat Kolonii (niem. "Kurfürstentum Köln" lub "Kurköln"), również Arcybiskupstwo Kolonii (nie mylić z dzisiejszą archidiecezją kolońską; pełna nazwa: "Erzstift und Kurfürstentum Köln") był jednym z najważniejszych kościelnych księstw Świętego Cesarstwa Rzymskiego, istniejącym od X w. do początków XIX w. Od 1354 elektorat Rzeszy. Jego terytorium składało się z dóbr arcybiskupów Kolonii; był to pas ziem ciągnących się wzdłuż lewego brzegu Renu na wschód od księstwa Jülich, poza tym pod władzą arcybiskupstwa znajdowało się również księstwo Westfalii, leżące za Renem, na wschód od Berg, a także Mark. Arcybiskup Kolonii tradycyjnie należał do grona elektorów Cesarstwa, był także arcykanclerzem Włoch (niem. "Erzkanzler für Reichsitalien"); prawa elektorskie posiadał okresami od 1238 roku oraz nieprzerwanie od roku 1263 do roku 1803. Gdy stare rzymskie miasto Kolonia stało się w 1288 roku wolnym miastem, arcybiskupi kolońscy przenieśli swą siedzibę z katedry kolońskiej do Bonn.
W XVI wieku co najmniej trzech arcybiskupów Kolonii przyjęło wiarę protestancką. Pierwsi dwaj, Hermann von Wied oraz Salentin von Isenburg-Grenzau, po zmianie wiary zrezygnowali z arcybiskupiej godności. Trzeci z nich, Gebhard Truchsess von Waldburg, po przejściu na kalwinizm w roku 1582 nie zamierzał rezygnować z władzy nad elektoratem Kolonii i postanowił dokonać próby sekularyzacji państwa. Doprowadziło to do wybuchu wojny kolońskiej, podczas której armia bawarska wyniosła do godności arcybiskupa Kolonii księcia Ernesta, co było pierwszym poważnym sukcesem kontrreformacji na terenie Niemiec. Arcybiskup Kolonii, w owych czasach często mający władzę także nad biskupstwem Münster (a niekiedy i nad biskupstwem Liège), należał do najzasobniejszych książąt północno-zachodnich Niemiec. W 1672 roku sprzymierzona z Francją i biskupstwem Münster Kolonia wzięła udział w inwazji na Holandię, co wkrótce rozpętało ogólnoeuropejską wojnę Francji z koalicją hiszpańsko-austriacko-lotaryńską.
W 1795 roku armia francuska rozpoczęła okupację terytoriów Elektoratu leżących na lewym brzegu Renu. Okupowane ziemie w 1801 roku wcielone zostały do państwa francuskiego. W dwa lata później, w roku 1803, reszta Elektoratu Kolonii poddana została sekularyzacji (patrz też: mediatyzacja), a księstwo Westfalii otrzymał landgraf Hesji-Darmstadt. Po okresie wojen napoleońskich w roku 1824 Kolonia ponownie została siedzibą katolickiego arcybiskupa, a archidiecezja kolońska istnieje do dziś.

</doc>
<doc id="1858008" url="https://pl.wikipedia.org/wiki?curid=1858008" title="Smash The State">
Smash The State

Smash The State – siódma płyta krótko grająca zespołu Melvins wydana w 2007 roku przez firmę Amphetamine Reptile Records.

</doc>
<doc id="1858011" url="https://pl.wikipedia.org/wiki?curid=1858011" title="Video (singel)">
Video (singel)

Video – utwór muzyczny polskiego zespołu 2 plus 1 z 1985 roku.
Piosenka została napisana przez Jerzego Suchockiego, Johna Portera i Macieja Zembatego. Jest utrzymana w szybkim tempie i stylu synthpopowym. Główny wokal w piosence obejmuje Janusz Kruk. Był to drugi singel z płyty "Video". Na jego stronie B umieszczono nagranie „Samo życie”, również pochodzące z tego albumu.

</doc>
<doc id="1858012" url="https://pl.wikipedia.org/wiki?curid=1858012" title="Consolamentum">
Consolamentum

Consolamentum (z – „pocieszać”) – obrzęd katarski o charakterze sakramentu, zapewniający odpuszczenie grzechów i symbolizujący przyjęcie wiernego lub wiernej do grupy Doskonałych.
Znaczenie i sakramentalny charakter Consolamentum.
Przebieg obrzędu jest znany dzięki dwóm zachowanym katarskim tekstom liturgicznym. Jeden z nich pochodzi z lat 1235–1250 i został spisany w języku łacińskim, drugi zaś powstał w drugiej połowie XIII w. w języku oksytańskim. Najprawdopodobniej jednak obrzęd był znany już wcześniej. Zachował się też znacznie późniejszy opis tzw. 
'Consolamentum Dublińskiego'. 
Zgodnie z wierzeniami katarów przyjęcie "Consolamentum" skutkowało odpuszczeniem wszystkich grzechów. Doskonały, który po przyjęciu go nie popełnił żadnego grzechu, z chwilą śmierci automatycznie otrzymywał zbawienie. Consolamentum stanowiło więc dla katarów sakrament, otrzymanie którego zapewniało zbawienie już za życia. 
Ze względu na bardzo rygorystyczne wymagania dotyczące sposobu życia Doskonałych wielu katarów przyjmowało "consolamentum" tuż przed śmiercią. Niektórzy jednak po przyjęciu dokonywali powolnego samobójstwa, np. poprzez zaprzestanie przyjmowania posiłków – tzw. Endura. W ten sposób, w swoim przekonaniu, zapewniali sobie zbawienie w życiu wiecznym. 
Przebieg ceremonii.
Na wstępie prowadzący ceremonię Doskonały, najwyższy rangą wśród obecnych, w asyście innych doskonałych trzykrotnie wygłaszał po łacinie wezwanie "Pobłogosław nas, zmiłuj się nad nami. Amen. Niechaj stanie się nam wedle słowa Twego. Niechaj Ojciec, Syn i Duch Święty przebaczą ci wszystkie twoje grzechy". Następnie odmawiano serię inwokacji do Boga, w których ponawiano prośbę o odpuszczenie grzechów, zakończoną Modlitwą Pańską. Prowadzący ceremonię kładł na stole Nowy Testament (lub tylko Ewangelię św. Jana), którą - po rytualnych pokłonach - przekazywał następnie przyjmującemu "consolamentum". W tym momencie, zwracając się bezpośrednio do niego, objaśniał mu sens i znaczenie rytuału. Wprowadzał go również w podstawy teologii katarskiej. 
W drugiej części rytuału doskonały zwracał się ponownie do przyjmującego sakrament, mówiąc "Pragniesz otrzymać chrzest duchowy, którego mocą Duch Święty zstępuje w Kościół Boży, wraz ze Świętą Modlitwą, i nałożeniem rąk przez Dobrych Ludzi". Po raz drugi wymieniał powinności doskonałego: bezwzględne przestrzeganie Dziesięciu Przykazań oraz surową ascezę. Przyjmujący sakrament potwierdzał swoje zamiary. Wówczas prowadzący ceremonię kładł mu na głowie Nowy Testament, zaś wszyscy obecni doskonali przytrzymywali księgę prawą dłonią.
Po zakończeniu obrzędu nowy doskonały otrzymywał pouczenia, w jaki sposób ma postępować, będąc w przyszłości przewodnikiem duchowym wierzących katarów. W szczególności przekazywano mu wiedzę praktyczną nt. uproszczonego sposobu udzielania consolamentum, gdy przyjmujący był ciężko chory lub umierający. 
Consolamentum dla chorych i umierających.
Przyjęcie consolamentum oznaczało zgodę na poświęcenie reszty życia na ascezę i głoszenie wiary katarskiej. W związku z tym większość wierzących katarów podejmowała decyzję o przyjęciu sakramentu dopiero w momencie śmierci. W takich przypadkach odprawiany był jedynie uproszczony obrzęd, traktowany jednak na równi z pełnym. Na początku wierzący musiał przedstawić swoje dotychczasowe związki z Kościołem katarskim, w szczególności przyznać się do ewentualnych szkód, jakie mu wyrządził. Następnie doskonały pytał go, czy zobowiązuje się do przestrzegania nakazów Kościoła, zaś po uzyskaniu odpowiedzi twierdzącej kładł Nowy Testament na łóżku chorego, a następnie na jego głowie. Do lat 40. XIII wieku consolamentum udzielano jedynie tym chorym, którzy byli przytomni i byli w stanie odpowiadać logicznie na pytania doskonałego. Następnie zrezygnowano z tego wymogu i w każdym przypadku zakładano, że wierzący zgodziłby się na przyjęcie sakramentu. W wypadku jednak, gdyby chory wyzdrowiał, consolamentum było najczęściej powtarzane. 
Consolamentum było najważniejszym obrzędem Kościoła katarskiego co najmniej w okresie między końcem XII a pierwszą połową XIV wieku. Był to jedyny środek poszerzania szeregów doskonałych. 

</doc>
<doc id="1858013" url="https://pl.wikipedia.org/wiki?curid=1858013" title="Muzeum Przemysłu we Lwowie">
Muzeum Przemysłu we Lwowie



</doc>
<doc id="1858019" url="https://pl.wikipedia.org/wiki?curid=1858019" title="Pogórze Orawskie">
Pogórze Orawskie

Pogórze Orawskie ("Oravská vrchovina") – region fizyczno-geograficzny na Słowacji. Według słowackiego podziału fizyczno-geograficznego należy do jednostki Stredné Beskydy, które z kolei są częścią Wewnętrznych Karpat Zachodnich ("Vonkajšie Západné Karpaty"). Nazwy Stredné Beskydy nie należy utożsamiać z polskim Beskidem Średnim ani Beskidami Średnimi.
Pogórze Orawskie to niewysokie pasmo górskie ciągnące się doliną rzeki Orawa od Párnicy na północny wschód do Trzciany ("Trstená"). Na północnym zachodzie graniczy z Górami Kisuckimi i Magurą Orawską, na zachodzie z Małą Fatrą, na południowym zachodzie z Wielką Fatrą (tzw. Szypską Fatrą), na południu z Górami Choczańskimi, na wschodzie ze Skoruszyńskimi Wierchami, na północy z Kotliną Orawską.
W słowackim ujęciu do Pogórza Orawskiego należą dwie jednostki geomorfologiczne: Rów Podchoczański ("Podchočská brázda") i Veličnianska kotlina. Są to dwa obniżenia tworzące zachodnią i południową część regionu.
Pogórze Orawskie zbudowane jest z fliszu karpackiego oraz skał Pienińskiego Pasa Skałkowego (np. Tupá skala i Ostrá skala nad Vyšným Kubínem). Jego niskie wzniesienia nie są atrakcyjne turystycznie, jednakże otaczają je atrakcyjne turystycznie szczyty Gór Choczańskich oraz Małej i Wielkiej Fatry. Znajdujące się na Pogórzu Orawskim miejscowości są wygodną bazą turystyczną do ich zwiedzania, same w sobie są także atrakcją turystyczną.

</doc>
<doc id="1858023" url="https://pl.wikipedia.org/wiki?curid=1858023" title="The Making Love Demos">
The Making Love Demos

The Making Love Demos – siódma składanka zespołu Melvins zawierająca piosenki z roku 1987 wydanych na demach, wydana w 2007 roku przez firmę Bifocal Media.

</doc>
<doc id="1858025" url="https://pl.wikipedia.org/wiki?curid=1858025" title="Aleksandra Oldenburg Romanowa">
Aleksandra Oldenburg Romanowa

Aleksandra Fryderyka Wilhelmina, następnie mniszka Anastazja (ur. 2 czerwca 1838 w Petersburgu; zm. 25 kwietnia 1900 w Kijowie) – księżniczka z dynastii Oldenburskiej, wielka księżna Rosji. 24 listopada 2009 roku została kanonizowana przez Ukraiński Kościół Prawosławny Patriarchatu Moskiewskiego jako Anastazja Kijowska, święta czczona lokalnie w eparchii kijowskiej.
Życiorys.
Księżniczka Aleksandra Fryderyka Wilhelmina urodziła się jako najstarsza córka księcia Piotra Oldenburskiego i jego żony Teresy Nassau, przyrodniej siostry Zofii Wilhelminy Nassau, królowej Szwecji jako żona Oskara II. Aleksandra należała do niemieckiej rodziny, ale wychowała się w Rosji i była bardzo związana z dynastią Romanowów.
Ojciec Aleksandry był jedynym żyjącym synem wielkiej księżnej Katarzyny Pawłownej, czwartej córki Pawła I, cara Rosji. Piotr Oldenburski wstąpił do carskiego wojska, był też uczonym i filantropem. Księżniczka wychowywała się w szczęśliwej rodzinie Oldenburskiej. Książę Piotr i jego żona prowadzili wzorowe rodzinne życie i podchodzili ostrożnie do edukacji dzieci. Rodzina spędzała zimowe miesiące w Peterhofie, a latem przenosili się do Kamenoi – Ostroff. Edukacja Aleksandry wzbudziła w niej zainteresowanie medycyną i rozwiązywaniem społecznych problemów biednych.
Małżeństwo.
Rodzice Aleksandry zaplanowali jej wspaniałe małżeństwo. 25 października 1855 roku, została zaręczona z wielkim księciem Mikołajem Mikołajewiczem, trzecim synem cara Mikołaja I i jej kuzynem. Aleksandra, która była luteranką przeszła na prawosławie 7 stycznia 1856 roku i od tej pory tytułowano ją jako Aleksandra Petrowna, wielka księżna Rosji. Ślub miał miejsce 6 lutego 1856 roku w Peterhofie. Jej pierwszy syn urodził się dziewięć miesięcy później w ich apartamencie Pałacu Zimowego. W grudniu 1861 roku para przeniosła się do niedawno zbudowanego Pałacu Mikołaja, gdzie, w 1864 roku, Aleksandra urodziła drugiego i ostatniego syna. Od tego czasu małżeństwo zaczęło się rozpadać.
Aleksandra była bardzo prosta. Wielka księżna lubiła prostotę i wolała żyć skromnie, unikając publicznych wystąpień. Poświęcała się religii i swoim zainteresowaniem medycyną. Była także utalentowaną malarką. Aleksandra nie była piękna, ale jej szczerość i przyjemny sposób bycia sprawiały, że zyskiwała sobie wiele sympatii. Bardzo polubiły ją jej dwie szwagierki: Maria Aleksandrowna i Aleksandra Józefówna. Najpierw, jej mąż wziął pomysły Aleksandry na poważnie i sfinansował szpital w mieście, gdzie teorie wielkiej księżnej mogły być rozwijane i użyte w praktyce, biedni pacjenci otrzymywali opiekę bez opłaty. Czasami sama opiekowała się chorymi. W końcu założyła instytut praktyk dla pielęgniarek w Petersburgu.
W późnych latach 60. małżeństwo Aleksandry przeżywało poważny kryzys. Para zauważyła, że nie mieli ze sobą wiele wspólnego. Nie mając urody i wdzięku, wielka księżna wolała trzymać się z dala od dworu. To drażniło jej męża, który narzekał na jej prostotę i skromne sukienki. Po przejściu na prawosławie, Aleksandra stała się bardzo pobożna. Była poważną kobietą, której pasjami były religia i medycyna.
Pałac pary w Sankt Petersburgu była tak duży, że nie musieli się nawet widzieć. Pokazywali się razem tylko na oficjalnych uroczystościach. W końcu Mikołaj nawiązał romans z tancerką Katarzyną Chislową. Wielki książę nie ukrywał tego związku. W 1868 roku tancerka urodziła pierwsze z ich pięciorga dzieci. Według niektórych relacji, Aleksandra Petrowna odwzajemniła niewierność męża biorąc sobie kochanka i, w 1868 roku, urodziła syna. Jednak nie ma żadnych dowodów na potwierdzenie tych wydarzeń. Historia nieślubnego dziecka wydaje się nieprawdopodobna.
W 1870 roku nic nie zostało już z tego małżeństwa oprócz goryczy. Oburzenie było jedyną odpowiedzią, jaką Aleksandra mogła dać na niewierność męża. Wielka księżna coraz więcej czasu spędzała w Kijowie, podczas gdy jej mąż dzielił czas pomiędzy swoimi dziećmi z Aleksandrą a jego drugą rodziną. Kiedy wielki książę chciał podwyższyć status swoich nieślubnych dzieci, Aleksandra Petrowna interweniowała u cara Aleksandra II, ale jej szwagier okazał się być mniej niż współczującym. "Widzisz", pisał car, "on potrzebuje kobiety, która może mu dać miłość. Popatrz tylko na siebie! Widzisz jak się ubierasz? Żaden mężczyzna nie uznałby cię za atrakcyjną". Jednakże po tym spotkaniu Aleksander doradził Mikołajowi, aby był roztropniejszy.
Późniejsze lata.
W 1880 roku, Aleksandra opuściła stolicę imperium na dobre i zamieszkała w Kijowie. Początkowo mieszkała w Pałacu Maryńskim w Kijowie, ale później odeszła do klasztoru. Jednak nie zgodziła się na rozwód z mężem, który jej zaproponował. Wielki książę Mikołaj spodziewał się przeżyć żonę, jak mówił Aleksandrowi II, i wtedy ożenić się ze swoją kochanką. Aleksandra, choć nie w dobrym zdrowiu, przeżyła nie tylko męża, ale także i jego kochankę. Tancerka Katarzyna zmarła w 1889 roku, a wielki książę Mikołaj przeżył swoją kochankę tylko o dwa lata. Gdy umarł na Krymie w 1891 roku, Aleksandra odmówiła udziału w jego pogrzebie. Nawet wtedy mu nie wybaczyła. Odmówiła nawet złożyć hołd, kiedy pociąg z jego ciałem przejeżdżał przez Kijów.
Aleksandra złożyła wieczyste śluby mnisze w 1891, po śmierci męża, otrzymując przy postrzyżynach imię Anastazja. Założyła w Kijowie monaster Opieki Matki Bożej z zakonnicami jako pielęgniarkami, który miał swoje własne szpitale, schroniska i przychodnie, aby umożliwić leczenie biednym. Poświęciła swoje życie pasji, która zawsze była dla niej na pierwszym miejscu. Pozostawała blisko związana ze swoimi synami, którzy w rodzinnym konflikcie stanęli po jej stronie. Wielka księżna była na Krymie w 1898 roku, kiedy jej synowa, Milica Czarnogórska, urodziła bliźniacze córki, jedną, która umarła wkrótce po narodzinach. Aleksandra pochowała swoją zmarłą wnuczkę na klasztornym cmentarzu w Kijowie. Dotknięta rakiem żołądka, zmarła 25 kwietnia 1900 w Kijowie, w wieku 61 lat. Dzisiaj jej grób jest znów pod opieką zakonnic, które kontynuują jej pracę.

</doc>
<doc id="1858026" url="https://pl.wikipedia.org/wiki?curid=1858026" title="We the Kings">
We the Kings

We the Kings – amerykański zespół muzyczny z Florydy, założony w 2007 przez Travisa Clarka, Danny'ego Duncana oraz braci Huntera i Drewa Thomsen. 

</doc>
<doc id="1858030" url="https://pl.wikipedia.org/wiki?curid=1858030" title="Yue (ludy)">
Yue (ludy)

Yue (; ) − nazwa odnosząca się do starożytnych, zarówno zsinicyzowanych, jak i niezsinicyzowanych, plemion z południa Chin, często używana również jako 100 Yue (; ). 
Legenda.
Pojęcie to jest związane z wietnamskim mitem, według którego plemiona zamieszkujące tereny na południe od rzeki Jangcy pochodzą od potomków mitycznych rodziców: Matki-Ptaka Âu Cơ i Ojca-Smoka Lạc Long Quâna. Lạc Long Quân był wnukiem Thần Nônga (Shennonga), mitycznego cesarza, który podzielił Ziemię między swoich dwóch synów: starszy De Nghi dostał tereny na północ od rzeki Jangcy, a młodszy Lộc Tục, ojciec Lạc Long Quâna, na południe. Według legendy Âu Cơ zniosła 100 jaj, które zostały zapłodnione przez Ojca-Smoka Lạc Long Quâna. Potomstwo zostało podzielone równo między rodziców. Âu Cơ zabrała swoich w góry, gdzie nauczyła ich uprawiać ryż, hodować jedwabniki i wszystkich umiejętności potrzebnych w gospodarstwie. Ojciec zabrał swoich nad morze, gdzie wpoił im odwagę i umiłowanie wolności. Mimo rozdzielenia potomstwo zachowało świadomość braterstwa i wspólnego pochodzenia.
Obecnie.
Obecnie nazwę Yue stosuje się głównie w odniesieniu do ludności zamieszkującej południowe Chiny i mówiącej dialektem kantońskim.

</doc>
<doc id="1858031" url="https://pl.wikipedia.org/wiki?curid=1858031" title="Adler von Lübeck">
Adler von Lübeck

Adler von Lübeck ("Orzeł z Lubeki"), zwany także "der Große Adler" lub "Lübscher Adler" – XVI-wieczny galeon należący do hanzeatyckiego miasta Lubeki. W momencie budowy był największym okrętem w Europie (zapewne też i na świecie), mającym 78,30 m długości całkowitej, trzy pokłady działowe i wyporność w granicach 2000-3000 ton..
Historia.
Adler von Lübeck został zbudowany przez podczas wojny północnej (1563-1570), w której to Hanza na czele z Lubeką w przymierzu z Danią, prowadziły na Bałtyku i Morzu Północnym wojnę przeciwko Szwecji.
Położenie stępki miało miejsce 1565 roku pod kierunkiem szkutnika Sylvestra Francke, dwa lata później statek był gotowy do służby. Jako typ zaliczany jest do galeonów, miał jednak wiele cech wspólnych z wcześniejszą karaką, jak wysokie nadbudówki (dziobową i rufową) oraz pękaty kadłub. Wygląd okrętu i jego dokładne wymiary znane są z zapisów XVII-wiecznego kronikarza Lubeki Petera van der Horst'a, a uzbrojenie okrętu zostało szczegółowo opisane przez w XVI-wiecznej książce Hansa Frese dotyczącej ówczesnej artylerii.
Głównym przeznaczeniem okrętu miała być eskorta konwojów hanzeatyckich statków handlowych, jednak nigdy nie został użyty bojowo, ponieważ w momencie kiedy był gotowy do służby, Hanza rozpoczęła negocjacje pokojowe ze Szwecją. "Adler von Lübeck" został w 1569 roku okrętem flagowym Lubeki pod dowództwem przyszłego burmistrza tego miasta Johanna Brokesa. Po zawarciu pokoju w Szczecinie (1570), utrzymanie tak wielkiego i kosztownego okrętu wojennego było nieekonomiczne, nawet dla bogatego hanzeatyckiego miasta jakim była XVI-wieczna Lubeka. "Adler von Lübeck" został przebudowany na frachtowiec do handlu solą z państwami Półwyspu Iberyjskiego.
Mający znaczną ładowność (1250 ton) statek zaczął służbę handlową, paradoksalnie jednak jego wielkość była jednak bardziej wadą niż zaletą. "Adler von Lübeck" był kosztowny w eksploatacji, jego olbrzymie (jak na możliwości XVI-wiecznych portów) rozmiary, przede wszystkim znaczne zanurzenie, utrudniały rozładunek i załadunek towarów. Ponadto okazało się, że kadłub przecieka. W tej sytuacji, po ocenie szkód, uznano, że lepiej będzie wycofać go ze służby i sprzedać. Miało to miejsce po zawinięciu do Lizbony w roku 1581, gdzie "Adler von Lübeck" został rozebrany.

</doc>
<doc id="1858034" url="https://pl.wikipedia.org/wiki?curid=1858034" title="Siergiej Kriwiec">
Siergiej Kriwiec



</doc>
<doc id="1858038" url="https://pl.wikipedia.org/wiki?curid=1858038" title="Hydroksyprogesteron">
Hydroksyprogesteron



</doc>
<doc id="1858043" url="https://pl.wikipedia.org/wiki?curid=1858043" title="The End (album Melvins)">
The End (album Melvins)

The End – siódmy album koncertowy zespołu Melvins wydany w 2008 roku przez firmę Ipecac Recordings. 

</doc>
<doc id="1858058" url="https://pl.wikipedia.org/wiki?curid=1858058" title="Zrób, co możesz">
Zrób, co możesz

Zrób, co możesz - drugi singel promocyjny Anny Marii Jopek z albumu "Id".

</doc>
<doc id="1858060" url="https://pl.wikipedia.org/wiki?curid=1858060" title="Antoni Mruk">
Antoni Mruk

Antoni Mruk (ur. 21 listopada 1914 w Krakowie, zm. 20 grudnia 2009 w Rzymie) – polski jezuita, profesor Papieskiego Uniwersytetu Gregoriańskiego w Rzymie, postulator świętości S. Faustyny Kowalskiej, spowiednik papieża Jana Pawła II.
Życiorys.
Do Towarzystwa Jezusowego wstąpił 30 sierpnia 1930 r. w Krakowie. Studiował filozofię w Krakowie (1935-1938), a tuż przed II wojną światową w 1938 r. na Uniwersytecie Jagiellońskim rozpoczął studia z matematyki i fizyki. Aresztowany wraz z innymi jezuitami przez Niemców 10 listopada 1939 w Krakowie został osadzony w więzieniu przy ul. Montelupich, następnie w Wiśniczu, Oświęcimiu z numerem obozowym 898 i w końcu trafił do obozu w Dachau. Po wyzwoleniu obozu przez Amerykanów (29 kwietnia 1945) podjął w Rzymie studia teologiczne na Uniwersytecie Gregoriańskim (1945-1949). Został wyświęcony na kapłana 26 sierpnia 1947 w Rzymie. Tamteż uzyskał w 1952 r. tytuł doktora teologii. Pozostał na Gregorianie i był tam profesorem teologii moralnej. Ks. Mruk zajmował również odpowiedzialne stanowiska kościelne: był asystentem generała jezuitów dla Asystencji Słowiańskiej (1965-1975), opiekunem polskich jezuitów poza Ojczyzną oraz konsultorem różnych kongregacji rzymskich. Uczestniczył w 31. Kongregacji Generalnej Jezuitów (1965-1966).
W 1946 r. poznał Karola Wojtyłę. Metropolita krakowski osobiście poprosił ks. Mruka o wspieranie procesu beatyfikacyjnego i kanonizacyjnego Siostry Faustyny Kowalskiej (był on postulatorem w tych procesach). Ks. Mruk, u schyłku życia papieża Jana Pawła II, był jego spowiednikiem.

</doc>
<doc id="1858066" url="https://pl.wikipedia.org/wiki?curid=1858066" title="Athens Grand Prix 2009">
Athens Grand Prix 2009

Athens Grand Prix 2009 – mityng lekkoatletyczny, który odbył się 13 lipca na Stadionie Olimpijskim w Atenach. Zawody zaliczane były do cyklu World Athletics Tour i posiadały rangę Grand Prix IAAF.

</doc>
<doc id="1858069" url="https://pl.wikipedia.org/wiki?curid=1858069" title="Teraz i tu (singel Anny Marii Jopek)">
Teraz i tu (singel Anny Marii Jopek)

Teraz i tu - pierwszy singel promocyjny Anny Marii Jopek zapowiadający album "ID" z międzynarodowymi gośćmi.

</doc>
<doc id="1858070" url="https://pl.wikipedia.org/wiki?curid=1858070" title="Fata Sokoła">
Fata Sokoła

Fata Sokoła – nieistniejąca już chatka studencka położona w miejscowości Zdów-Młyny w gminie Włodowice na Wyżynie Krakowsko-Częstochowskiej. Chatka była czynna sezonowo i dysponowała 20 miejscami noclegowymi w zimie oraz do 60 miejsc noclegowych latem. Jej właścicielem było Biuro Turystyki Aktywnej KOMPAS z Gdańska, a jej nazwa pochodziła od nazwiska obecnego dyrektora Biura, Macieja Sokołowskiego.
W pobliżu dawnej chatki przebiega Szlak Orlich Gniazd na odcinku: Góra Janowskiego - Podzamcze - Karlin - Żerkowice - Morsko - Góra Zborów - Zdów-Młyny - Bobolice - Mirów - Niegowa.

</doc>
<doc id="1858072" url="https://pl.wikipedia.org/wiki?curid=1858072" title="Barokowy ogród przy Pałacu Królewskim we Wrocławiu">
Barokowy ogród przy Pałacu Królewskim we Wrocławiu

Barokowy ogród przy Pałacu Królewskim we Wrocławiu – założony w 2008 r. na tyłach budynku Muzeum Miejskiego Wrocławia, dawnego Pałacu Spätgenów, ogród w stylu barokowym (francuskim). Na powierzchni 5 tys. metrów kwadratowych znajduje się założenie ogrodowe o układzie osiowym z 4 regularnymi parterami haftowymi w centralnej części oraz z parterem bylinowym między częścią centralną a ul. Zamkową.
Parter haftowy.
Część centralna ogrodu otoczona jest z 3 stron strzyżonym żywopłotem cisowym. W jego wnękach znajdują się metalowe trejaże z powojnikami, które stanowią tło dla usytuowanych tam stylowych ławek. Pośrodku znajduje się wykonana z piaskowca fontanna ozdobiona rzeźbą dwóch chłopców z delfinem. Rzeźba ta pochodzi najprawdopodobniej z ogrodu hrabiów Maltzanów, otaczającego dom przy ul. Łaciarskiej 2, i jest jedyną pamiątką z barokowych ogrodów Wrocławia. Dookoła fontanny stoją cztery rzeźby przedstawiające alegorie pór roku. Pochodzą one z pałacowego ogrodu w Barszowie, a przez ostatnich czterdzieści lat stały na skwerze przed gmachem głównym Uniwersytetu Wrocławskiego. Symetryczne hafty najładniej wyglądają z okien pałacu. Ich obramowania wykonane są z nisko ciętych bukszpanów, które wypełnione są sezonowymi kwiatami, białym żwirem i darnią. Dwa z czterech zabytkowych obelisków są oryginalnymi pozostałościami po dawnym ogrodzie.
Parter bylinowy.
Na rabatach bylinowych można znaleźć 13 gatunków bylin, które kwitną od wczesnej wiosny do późnej jesieni. Są wśród nich lawendy, piwonie, rudbekie i żurawki. Na trawnikach w tej części znajduje się 12 niższych i 3 wyższe topiaryczne formy stożkowe cisów. Biegnąca przez tę część ogrodu alejka rozszerza się w trzech miejscach tworząc małe placyki, na których znajdują się postumenty, z których dwa zdobią figurki puttów, a trzeci czeka na odrestaurowanie odpowiedniej parkowej rzeźby.
Historia.
W obecnym miejscu zawsze był ogród – najpierw przyklasztorny ojców kapucynów, a po sekularyzacji w 1808 roku, pałacowy. Dzisiejsze założenie jest szczegółową rekonstrukcją według XVIII-wiecznej ryciny śląskiego rysownika Friedricha Wernera. Prace współfinansowane z pieniędzy z Europejskiego Funduszu Rozwoju Regionalnego kosztowała blisko 4 miliony złotych. Projekt stworzyli Małgorzata Lipska, Margareta Jarczewska i Wacław Hryniewicz, a wykonawcą inwestycji była firma ANTI.

</doc>
<doc id="1858074" url="https://pl.wikipedia.org/wiki?curid=1858074" title="Cesarstwo bizantyjskie">
Cesarstwo bizantyjskie



</doc>
<doc id="1858075" url="https://pl.wikipedia.org/wiki?curid=1858075" title="Cesarstwo bizantyńskie">
Cesarstwo bizantyńskie



</doc>
<doc id="1858076" url="https://pl.wikipedia.org/wiki?curid=1858076" title="Nude with Boots">
Nude with Boots

Nude with Boots – dziewiętnasty album studyjny zespołu Melvins wydany w 2008 roku przez wytwórnie Ipecac Recordings. 

</doc>
<doc id="1858081" url="https://pl.wikipedia.org/wiki?curid=1858081" title="T2S">
T2S

T2S (TARGET2-Securities) – projekt zainicjowany w 2006 roku przez Eurosystem, zmierzający do utworzenia jednolitej platformy umożliwiającej rozrachunek transakcji na papierach wartościowych w Europie, według zasady dostawa za płatność (DVP) przy użyciu pieniądza banku centralnego. Głównym założeniem projektu T2S jest obniżenie kosztów oraz usprawnienie krajowych i transgranicznych transakcji finansowych.
Realizacja projektu T2S jest elementem integracji i harmonizacji europejskich usług rozliczania transakcji finansowych, która ma się przyczynić do eliminacji tzw. Barier Giovanniniego i tym samym do tańszego, szybszego i bardziej bezpiecznego dostępu do usług rozrachunkowych na europejskim rynku finansowym.
Realizacja projektu przewidziana jest na lata 2008–2014.

</doc>
<doc id="1858083" url="https://pl.wikipedia.org/wiki?curid=1858083" title="A gdybyśmy nigdy się nie spotkali">
A gdybyśmy nigdy się nie spotkali

A gdybyśmy nigdy się nie spotkali (i niepublikowane nagrania piosenek o miłości) - wydany w 2006 roku singel promocyjny z albumu "Niebo" Anny Marii Jopek.

</doc>
<doc id="1858085" url="https://pl.wikipedia.org/wiki?curid=1858085" title="Puchar Narodów (snooker)">
Puchar Narodów (snooker)

Puchar Narodów (ang. "World Cup") jest jednym z zaproszeniowych turniejów snookerowych (stworzony przez Mike’a Wattersona, który zorganizował także UK Championship, oraz przeniósł Snookerowe Mistrzostwa świata do Crucible Theatre w Sheffield).
Historia.
Puchar Narodów w snookera po raz pierwszy został rozegrany w 1979 roku, jako State Express World Challenge Cup. Brało w nim udział 8 drużyn, po 3 zawodników każda. W 1981 roku w związku z wnioskiem sponsora, zmianie uległa też nazwa turnieju – State Express World Team Classic.
W 1985 roku wycofał się największy sponsor, bowiem firma State Express została przejęta przez koncern British American Tobacco, który postanowił nie przedłużać umowy sponsorskiej. Światowa Federacja Snookera postanowiła jednak nie szukać nowego sponsora, ponieważ turniej ten, z roku na rok, stawał się coraz bardziej rentowny. World Cup był rozgrywany do 1990 roku. Później, w 1996 roku rozegrano jeszcze jeden taki turniej.
Puchar Narodów powrócił do snookerowego kalendarza w 1999 roku pod nazwą Nations Cup, i pod taką samą nazwą ten turniej był rozgrywany przez trzy kolejne sezony. Wtedy też postanowiono o zwiększeniu liczebności drużyn do 4 zawodników. Jednak było tak tylko przez dwa kolejne turnieje. W 2001 roku (tutaj powrócono do formuły 3 zawodników w drużynie), w sezonie 2000/2001 został rozegrany ostatni turniej z cyklu Nations Cup.
Zasady rozgrywania.
W turnieju uczestniczy 8 krajów/zespołów po trzech (w dwóch turniejach wyjątkowo czterech) zawodników, zaproszonych przez organizatorów turnieju. W pierwszej fazie (grupowej) turnieju zespoły te są rozstawione w dwóch grupach (A i B) i w ramach grup rozgrywają między sobą pojedynki. Wszystkie pojedynki w fazie grupowej są rozgrywane do 4 wygranych frejmów. Zwycięzca grupy A spotyka się w półfinale z drugą drużyną grupy B, zaś zwycięzca grupy B podejmuje drugą drużynę grupy A. Półfinały są rozgrywane do 5 zwycięskich frejmów. Zwycięzcy półfinałów spotykają się w finale, który wygrywa drużyna, która jako pierwsza wygrywa 6 frejmów.

</doc>
<doc id="1858087" url="https://pl.wikipedia.org/wiki?curid=1858087" title="Dragimir">
Dragimir

Dragimir także Dragomir (serb.: Драгомир, "Dragomir") - władca Trawunii po 971 roku do 1018 roku. 
Panowanie Dragimira przypada na drugą połowę X wieku, kiedy to po śmierci księcia Czasława rozpadło się państwo serbskich Wyszesławiców. Spod serbskiego zwierzchnictwa wyswobodziły się wówczas Dukla, Trawunia, a nawet terytorium Konawli. Kolejni władcy Trawunii: Chwalimir i jego syn Tiszimir (Tugomir) Belicie podporządkowali sobie jednak Duklę. Przenieśli też ośrodek swego państwa z Trawunii do Dukli. Na Tiszimirze jednak prawdopodobnie wygasła dynastia Beliciów. Władzę w księstwie trebiniańsko-duklańskim przejęli duklańscy Predimirowicze. Według Popa Duklanina Dragimir objął władzę w Trawunii, jego starszy brat Petrisław w Dukli, a najmłodszy Mirosław w Podgoriu. Po śmierci Mirosława, który utonął podczas burzy żeglując po Balcie, Petrisław objął również Podgoricę. Nie sposób stwierdzić czy zajął też rządzoną przez Dragimira Trawunię. 
Po śmierci Petrisłwa władzę nad Duklą przejął jego syn Jan Włodzimierz, który około 993 roku zawarł przymierze z Bizancjum wymierzone przeciw Bułgarii cara Samuela. W 998 lub 999 roku Samuel zaatakował ziemie młodego księcia duklańskiego i zdobył bez większego oporu stolicę Dukli. Anektował całe państwo, a jego władcę pojmał i uprowadził do Prespy. Źródła nie wspominają przy tej okazji o Dragimirze. Jeśli nawet władał w tym czasie Trawunią, utracił ja na rzecz cara bułgarskiego. Uwięzionego Jana Włodzimierza poślubiła młodsza z córek Samuela Teodora Kosara. Car przywrócił mu więc po ślubie tron duklański, jednocześnie dzieląc Duklę pomiędzy swego zięcia i jego wuja Dragomira, którego osadził w Trawunii.
Po śmierci Samuela w 1014 roku władzę w państwie bułgarskim objął jego syn Gabriel Radomir, który dwa lata później został zamordowany przez swego kuzyna Iwana Władysława. Nowy car, aby zabezpieczyć się od zachodu wezwał do Prespy swego wasala Jana Włodzimierza i rozkazał go ściąć. Po śmierci Iwana Władysława, na początku 1018 roku Dragimir podjął próbę podporządkowania sobie Dukli. Zginął w 1018 roku podczas zdobywania Kotoru, z rąk jego mieszkańców. Pop Duklanin tak opisuje jego śmierć: Kiedy tylko Dragimir nakazał swym ludziom zaatakowanie miasta od strony morza, obywatele Kotoru przypłynęli ku niemu ofiarując mu chleb, wino i zapraszając na obiad na wyspie świętego Gabriela. Podczas przyjęcia, gdy się zorientowali, że Dragimir ma ze sobą niewielu ludzi, a z powodu oddalenia od brzegu pozostali nie przyjdą mu z pomocą, powstali, aby go zabić. Dragimir widząc to chwycił za miecz i schronił się w kościele. Zamachowcy nie odważyli się wejść do środka, jeden z nich wspiął się jednak na dach i zaczął miotać w Dragimira płyty i kamienie z dachu, i tak go zabił.
Według relacji Popa Duklanina wdowa po Dragimirze, po jego śmierci, zbiegła wraz z dwoma córkami na dwór swego ojca Lutomira do Raszki. Ponieważ ojciec zmarł, udała się do swoich wujów w Bośni. Tam w miejscowości Brusno urodziła Dragimirowi syna Dobrosława.

</doc>
<doc id="1858096" url="https://pl.wikipedia.org/wiki?curid=1858096" title="Kaftanzoglio">
Kaftanzoglio



</doc>
<doc id="1858102" url="https://pl.wikipedia.org/wiki?curid=1858102" title="K’inich Janaab’ Pakal">
K’inich Janaab’ Pakal

K’inich Janaab’ Pakal ("Pakal Wielki") (26 marca lub 23 marca 603 – 28 sierpnia 683) – władca miasta-państwa Majów tożsamego z dzisiejszymi ruinami Palenque. Zasiadł na tronie w wieku 12 lat po zakończeniu wyniszczającej wojny. W czasie swego 68-letniego panowania zdołał ustabilizować państwo i odbudować miasto. W tym czasie zbudowano też wiele piramid i pałaców. Zmarł 28 sierpnia 683 roku, a jego ciało pomalowane cynobrem i ozdobione jadeitową maską złożono w Świątyni Inskrypcji w Palenque.

</doc>
<doc id="1858103" url="https://pl.wikipedia.org/wiki?curid=1858103" title="Pakal Wielki">
Pakal Wielki



</doc>
<doc id="1858104" url="https://pl.wikipedia.org/wiki?curid=1858104" title="Scott Humphries">
Scott Humphries

Scott Humphries (ur. 26 maja 1976 w Greeley) – amerykański tenisista.
Kariera tenisowa.
Jako junior zwyciężył w roku 1994 w wielkoszlemowym Wimbledonie. W finale pokonał 7:6(5), 3:6, 6:4 Marka Philippoussisa. Ponadto był półfinalistą juniorskiego Australian Open (1994).
Karierę profesjonalną rozpoczął w roku 1995. W roku 1999 awansował do pierwszego finału turnieju rangi ATP World Tour w grze podwójnej, w Long Island. Mecz o tytuł przegrał wspólnie z Janem-Michaelem Gambillem z parą Olivier Delaître–Fabrice Santoro 5:7, 4:6. W tym samym roku doszedł do drugiego deblowego finału z Janem-Michaelem Gambillem, na kortach twardych w Sztokholmie (porażka z zespołem Piet Norval–Kevin Ullyett).
W roku 2000 wygrał swój pierwszy deblowy turniej, podczas rozgrywek w San José. Razem z Gambillem pokonali w spotkaniu finałowym parę Lucas Arnold Ker–Eric Taino 6:1, 6:4. Drugi tytuł wywalczył z Justinem Gimelstobem w Taszkencie. W tym samym roku zagrał również w 3 finałach, w Londynie, Los Angeles oraz Long Island (wszystkie z Gambillem).
W sezonie 2001 doszedł do półfinału deblowego Australian Open, co jest jego najlepszym wynikiem w startach wielkoszlemowych. W roku 2002 odniósł zwycięstwo w Costa do Sauípe. Partnerem Amerykanina był wówczas Mark Merklein, natomiast rywalami Gustavo Kuerten oraz André Sá.
W sezonie 2003 osiągnął 2 finały, najpierw w Costa do Sauípe, a potem w Tokio (oba z Markiem Merkleinem).
Najwyżej sklasyfikowany w rankingu singlistów był we wrześniu roku 1996, będąc na 260. miejscu, a w klasyfikacji deblistów w październiku 2002 roku zajmował 29. pozycję. Karierę zakończył jesienią 2004 roku. Łącznie na kortach zarobił 652 092 dolarów amerykańskich.

</doc>
<doc id="1858105" url="https://pl.wikipedia.org/wiki?curid=1858105" title="Motocyklowe Mistrzostwa Świata 2010">
Motocyklowe Mistrzostwa Świata 2010

Motocyklowe Mistrzostwa Świata 2010 – 62. edycja tej imprezy. Cykl rozpoczął się 11 kwietnia 2010 w Katarze. Ostatnią eliminacją był wyścig o Grand Prix Walencji 7 listopada.
Mistrzostwa rozegrane zostały w 15 krajach na 4 kontynentach. Aż cztery eliminacje rozegrane były w Hiszpanii oraz dwie w USA.
Obrońcami tytułów byli:

</doc>
<doc id="1858107" url="https://pl.wikipedia.org/wiki?curid=1858107" title="Smidths Plantage Skihopbakker">
Smidths Plantage Skihopbakker

Smidths Plantage Skihopbakker – nieistniejący kompleks dwóch skoczni narciarskich w duńskim Hjørring.
Skocznie w duńskim Hjørring zbudowano w 1941 w ramach miejskiego programu zatrudnienia. Były one położone na terenie leżącej na Hjørring Bjerge (Górach Hjørring) Smidths Plantage, dawnej plantacji drzew, która wzięła swoją nazwę od jej założyciela, a która od 1991 podlega ochronie prawnej jako las naturalny (w 1918 teren ten odkupiło miasto). Kompleks składał się ze skoczni K-30 i K-15. Mniejszy obiekt, położony na zachód od większego, miał charakter treningowy. Na większej skoczni rozgrywano mistrzostwa Danii juniorów i seniorów – w 1958 najlepszym juniorem w Danii został pochodzący z Hjørring Knud Jensen, który oddał skok na odległość 17 metrów, w 1967 mistrzem Danii seniorów został Peter Jacobi, który uzyskał dystans 20 metrów, a w 1969 złoty medal mistrzostw kraju seniorów zdobył Tom Klokholm. Konkurs z 1969 był prawdopodobnie ostatnim w historii tego obiektu. Współcześnie teren, na którym funkcjonowały skocznie, wykorzystywany jest zimą do jazdy na sankach i innym podobnym sprzęcie.

</doc>
<doc id="1858110" url="https://pl.wikipedia.org/wiki?curid=1858110" title="Czapliniec">
Czapliniec



</doc>
<doc id="1858112" url="https://pl.wikipedia.org/wiki?curid=1858112" title="Baltic Cup (ujednoznacznienie)">
Baltic Cup (ujednoznacznienie)

Zobacz też

</doc>
<doc id="1858116" url="https://pl.wikipedia.org/wiki?curid=1858116" title="Megaboard">
Megaboard

Megaboard – wielka, często oświetlona, zadrukowana tkanina (czasem półprzepuszczalna), rozciągnięta na specjalnym rusztowaniu przymocowanym do fasady budynku, najczęściej będąca reklamą.
Głównie w dużych miastach, ma najczęściej formaty niestandardowe, o powierzchniach powyżej 50 m² i dochodzących nawet do 300 m².

</doc>
<doc id="1858117" url="https://pl.wikipedia.org/wiki?curid=1858117" title="Zamek w Gieranonach">
Zamek w Gieranonach

Zamek w Gieranonach – ruiny zamku w pobliżu wsi Gieranony w rejonie iwiejskim, w obwodzie grodzieńskim na Białorusi.
Zamek zbudowany był z polecenia wojewody wileńskiego Olbrachta Gasztołda i miał niewielkie rozmiary - 27×27 m. Początkowo murowane były tylko ściany o grubości 1,4m i narożne, ośmiometrowe. Następnie, na miejscu drewnianego pałacu, do jednej ze ścian zamku dobudowano murowany, piętrowy pałac.
Niewielki zamek otoczony był potężnym wałem ziemnym z trzema narożnymi wieżami (rondlami) i jedną wieżą bramną. Rondle od strony zewnętrznej posiadały ściany o grubości 2 m, zaś od strony zamku były otwarte. Wał ziemny miał szerokość 10–15 m, od wewnątrz był umocniony ścianą o wys. 4,5 m i szer. 1,25 m. Nieco później ściana ta została dodatkowo wzmocniona przyporami-byczkami.
Zamek był jedną z pierwszych w Wielkim Księstwie Litewskim prób wznoszenia fortyfikacji w warunkach zastosowania broni palnej. Uważa się, że posiadał prototyp bastionu.
Budowla użytkowana była do śmierci Barbary Radziwiłłówny w 1551 roku, potem stopniowo popadała w ruinę, została częściowo zniszczona w czasie wojny z Moskwą toczonej w latach 1654–1661. W XVII w. opisywano ją jako zniszczoną, pozbawioną dachu. Nieużytkowanie zamku mogło być związane zarówno z faktem, że Gieranony jako królewszczyzna były oddawane w dzierżawę, jak również z tym, że wzniesiony przez Olbrachta Gasztołda zamek w późniejszych czasach stał się przestarzały i nie spełniał już funkcji obronnych. Według Aftanazego na potrzeby administracji dóbr wzniesiono obok zamku mniejszy budynek. W r. 1740 ruiny zamku zostały częściowo rozebrane. 
W inwentarzu kościoła Św. Mikołaja z r. 1784 zamek opisywany jest następująco: "„w rozwalinach mury, mający około wały kwadratowe usypane na łokci 20 in circuitu, którego pierwsza fosa głębiny jeszcze po niektórych miejscach na 6 łokci. Sam zamek mający niegdyś 4 wysokie baszty po rogach, jedną salę i trzy pokoje oraz sklepy na 2 kondygnacje”." 
Mury zamku na początku w. XIX dochodziły do wysokości pierwszego piętra, zostały rozebrane w 1. ćw. w. XIX na materiał do różnych budowli gospodarskich w sąsiednich dobrach Lipniszki.

</doc>
<doc id="1858120" url="https://pl.wikipedia.org/wiki?curid=1858120" title="Adler von Lubeck">
Adler von Lubeck



</doc>
<doc id="1858121" url="https://pl.wikipedia.org/wiki?curid=1858121" title="Polityka gospodarcza II Rzeczypospolitej">
Polityka gospodarcza II Rzeczypospolitej

Polityka gospodarcza II Rzeczypospolitej – polityka gospodarcza prowadzona przez władze II Rzeczypospolitej. W okresie tym państwo polskie, poza wyzwaniami politycznymi, znalazło się w potrzebie pokonania licznych problemów gospodarczych. Integracja obszarów znajdujących się na terenie różnych zaborów, reforma walutowa, reforma rolna, inwestycje, wykorzystanie dostępu do wybrzeża oraz niwelowanie podziału na Polskę A i B zalicza się do głównych zadań przed jakimi stawały wówczas kolejne rządy.
Polska zachowała wprowadzone przez państwa zaborcze monopole administracyjne i skarbowe, a więc: tytoniu i papierosów, spirytusu, soli, cukru i sacharyny. Poza tym wprowadziła nowe, mianowicie: loterii państwowej, żeglugi rzecznej i przeprowadzenia rurociągów do gazu ziemnego. Także węgiel i nafta, wskutek reglamentacji obrotu, stały się częściowym monopolem państwowym.
Głównymi twórcami polskiej polityki gospodarczej II Rzeczypospolitej okazali się przede wszystkim Władysław Grabski z obozu narodowego – autor reformy walutowej oraz Eugeniusz Kwiatkowski z rządzącego obozu piłsudczykowskiego – związany m.in. z powstaniem portu Gdynia i Centralnego Okręgu Przemysłowego. Politykę gospodarczą ówczesnej Rzeczypospolitej, szczególnie po 1929 roku, charakteryzowało m.in. planowanie gospodarcze oraz różne formy interwencjonizmu.
Sytuacja gospodarcza po I wojnie światowej.
Głównymi wyzwaniami z punktu widzenia polityki gospodarczej w pierwszych latach powojennych stało się powołanie instytucji życia gospodarczego, integracja obszarów odseparowanych ekonomicznie przed wojną, przekształcenie gospodarki wojennej w pokojową, opanowanie inflacji oraz zagospodarowanie wybrzeża Bałtyku. Przed kolejnymi rządami stawała konieczność przede wszystkim przeprowadzenia reformy walutowej, reformy rolnej oraz pozyskania środków na przeprowadzenie niezbędnych inwestycji.
Okres gospodarki wojennej.
Na początku 1920 roku 60% budżetu pochłaniały wydatki wojskowe. Walka o granice wymagała pozyskiwania środków na jej prowadzenie. Rząd zdecydował się na zaciąganie kredytów w PKKP. Korzystał też z pożyczek zagranicznych i krajowych oraz wsparcia finansowego ze strony Polonii. W pierwszych latach powojennych stosowano także takie środki jak kontyngenty, reglamentacja dóbr, system kartkowy, monopole w handlu i transporcie, liczne zamówienia rządowe. Utrwalenie się ładu ukształtowanego przez traktat wersalski oraz zwycięstwo nad Rosją Sowiecką i zawarcie traktatu ryskiego otworzyło drogę do przestawienia gospodarki na funkcjonowanie w systemie pokojowym.
Działania państwa od 1921 r..
Lansowane przez kolejne rządy zwiększanie emisji pieniądza w obiegu, zintensyfikowane w 1923, doprowadziło do hiperinflacji. Powołanie w 1923 nowego rządu pod kierownictwem Władysława Grabskiego (jednocześnie ministra skarbu) stało się początkiem zmiany w polityce monetarnej. Ponownie powołano Bank Polski, zreformowano finanse publiczne oraz przeprowadzono gruntowną reformę walutową, co umożliwiło zamianę marki polskiej na złotego polskiego.
W okresie funkcjonowania rządu Grabskiego wprowadzono także jednorazowy podatek majątkowy skierowany w celu zmniejszenia środka pieniężnego w obiegu, indeksacje podatków kwotowych pochłoniętych inflacją (podatki akcyzowe, od nieruchomości itp.), wstrzymano dodruk marki i prowadzono rozmowy na temat wsparcia finansowego ze stroną amerykańską i francuską. Ostatecznie postanowiono jednak, że wprowadzenie nowej waluty odbędzie się za pomocą sił własnych, co nastąpiło w 1924. Ważnym instrumentem jaki na 6 miesięcy przyznano rządowi stała się możliwość wydawania rozporządzeń z mocą ustawy z pominięciem Sejmu.
W 1927 roku Piłsudski zadecydował o wstąpieniu do klubu złotej waluty.
Rok 1925 przyniósł nowe zagrożenia w polityce handlowej, gdyż Niemcy zdecydowały się na drastyczne zaostrzenie polityki celnej wobec Polski. Reakcją polskiego rządu było analogiczne postępowanie wobec zachodniego sąsiada.
Jednocześnie władze starały się prowadzić politykę zmierzającą do integracji obszarów należących przed 1914 rokiem do odrębnych organizmów polityczno-gospodarczych. W tym celu podjęto działania mające zapewnić powiązania komunikacyjne, głównie w postaci bezpośrednich połączeń kolejowych, m.in. Warszawy z Poznaniem, Górnego Śląska z Wybrzeżem. Zainicjowano także budowę miasta i portu w Gdyni oraz zagospodarowanie wybrzeża Bałtyku.
Po przejęciu władzy przez Sanację duży wpływ na politykę gospodarczą uzyskał minister przemysłu i handlu w kolejnych rządach – Eugeniusz Kwiatkowski. Skutki Wielkiego Kryzysu w Polsce skłoniły go do podjęcia działań interwencyjnych. Objęcie przez niego funkcji wicepremiera i ministra skarbu umożliwiło mu przeforsowanie koncepcji planowania gospodarczego – opracował wówczas czteroletni państwowy plan inwestycyjny na lata 1936–1940. W myśl jego założeń rozpoczęła się budowa COP – skupiska przemysłu ciężkiego, w skład którego wejść miały zakłady przemysłu lotniczego, maszynowego, motoryzacyjnego, chemicznego, energetyki oraz hutnictwa stali szlachetnych. Projekt zakładał utworzenie ok. 107 tysięcy nowych miejsc pracy (poza rolnictwem). COP zlokalizowano w rejonie środkowej Polski, uwzględniając jej strategiczne położenie oraz konieczność aktywizacji i integracji obszarów słabiej rozwiniętych. Lokalizacji tej sprzyjała również polityka prowadzona względem tego obszaru już w latach 20. – między innymi inwestycje w zakłady zbrojeniowe (Radom, Skarżysko-Kamienna, Starachowice, Kielce, Pionki) oraz ulgi podatkowe dla inwestorów prywatnych.
Plany inwestycyjne ministra Kwiatkowskiego.
2 grudnia 1938 wicepremier Kwiatkowski przedstawił w Sejmie kolejny projekt inwestycyjny – perspektywiczny plan gospodarczy na 15 lat, obejmujący okres 1939–1953. Podzielony on został na pięć etapów:
Bilans polityki gospodarczej II RP.
Ograniczone środki, niestabilność polityczna i gospodarcza oraz wielki kryzys stanowiły uwarunkowania wpływające na realizacje założeń ekonomicznych w sposób zdecydowanie negatywny. Nie powiodła się reforma rolna, proces industrializacji nie został zakończony, a duża skala bezrobocia pozostawała ważnym problemem społecznym. Udało się jednak zintegrować gospodarkę całego kraju, zagospodarować Wybrzeże, uruchomić procesy modernizacyjne oraz zapoczątkować stopniowe niwelowanie dysproporcji w rozwoju ekonomicznym poszczególnych regionów.
Do głównych sukcesów polityki gospodarczej II RP należy zaliczyć: ujednolicenie linii kolejowych, budowę magistrali węglowej Śląsk – Gdynia, budowę portu i stoczni w Gdyni, Centralnego Okręgu Przemysłowego oraz budowę wielu innych fabryk, np. Zakładów Azotowych w Tarnowie-Mościcach.
Odsetek produktu gospodarki wytwarzany w przemyśle wzrósł z 32% w 1929 do 50% w roku 1939.
Problemem był bardzo wysoki udział rolnictwa w zatrudnieniu. Na początku dwudziestolecia międzywojennego był on na poziomie 63,9%, a pod koniec 59,0%. W związku z tym urbanizacja była na bardzo niskim poziomie. W 1921 roku 25,9% obywateli Polski mieszkało w miastach, a w 1939 roku 28,4%.
Porażkę gospodarczą II RP najklarowniej pokazuje poziom produktu krajowego brutto. W 1910 roku PKB per capita w Wielkiej Brytanii wynosiło 4611 $ (wartości w jednostce dolarów międzynarodowych Geary-Khamis z 1990 roku). Tymczasem w na ziemiach:
– zaboru austriackiego wynosiło 1249 $, czyli 27% PKB per capita brytyjskiego;
– zaboru rosyjskiego (tereny zaboru rosyjskiego, które znajdują się w granicach dzisiejszej Polski, a więc głównie Kongresówki) wynosiło 1831 $, czyli 40% PKB per capita brytyjskiego;
– zaboru pruskiego wynosiło 2392 $, czyli 52% PKB per capita brytyjskiego.
PKB per capita dla całej Polski to 1690 $ w 1910, czyli 37% PKB per capita brytyjskiego. W 1938 roku sytuacja ma się gorzej. PKB per capita wynosiło wtedy w Polsce 2182 $, a w Wielkiej Brytanii 6266 $, a więc polskie PKB per capita stanowiło tylko 35% brytyjskiego. Widać spadek w porównaniu do okresu sprzed I wojny światowej. Dla porównania dzisiaj jest to 68%.

</doc>
<doc id="1858127" url="https://pl.wikipedia.org/wiki?curid=1858127" title="Karolina (wielka księżna Luksemburga)">
Karolina (wielka księżna Luksemburga)



</doc>
<doc id="1858131" url="https://pl.wikipedia.org/wiki?curid=1858131" title="Przemoc psychiczna">
Przemoc psychiczna



</doc>
<doc id="1858132" url="https://pl.wikipedia.org/wiki?curid=1858132" title="Makiusap ka sa Diyos">
Makiusap ka sa Diyos

Makiusap ka sa Diyos − filipiński dramat filmowy z roku 1991. Ostatni film w karierze Lino Brocki.
Światowa premiera filmu miała miejsce 24 lipca 1991 r., dokładnie osiemnaście lat później projekt zaprezentowano podczas Cinemalaya − Philippine Independent Film Festival.
Opis fabuły.
Zakonnica imieniem Dolores pada ofiarą gwałtu, który jest karą nałożoną na nią z rąk zwierzchników. Zachodzi w ciążę i rodzi dziecko. Kobieta poznaje mężczyznę − Vince'a, w którym zakochuje się, i którego poślubia. Wkrótce odkrywa, że Vince był jednym z tych, którzy dokonali na niej gwałtu.

</doc>
<doc id="1858134" url="https://pl.wikipedia.org/wiki?curid=1858134" title="Thailand Masters">
Thailand Masters

Thailand Masters – nierankingowy turniej snookerowy, który odbywał się w latach 1983–2006 w obiekcie "Grand Hotel" w Bangkoku. Wcześniej znany jako Asian Open lub Thailand Open. Był rankingowy turnieju w latach 1989-2002. Najwięcej razy w turnieju tym zwyciężali: Szkot Stephen Hendry (3 razy) i Walijczyk Mark J. Williams (3 razy). W latach 1989–2002 był to turniej rankigowy. W sezonie 1991/1992 zawody wchodziły w skład serii snookerowej World Series of Snooker. 

</doc>
<doc id="1858138" url="https://pl.wikipedia.org/wiki?curid=1858138" title="Rafał Błaszczyk">
Rafał Błaszczyk

Rafał Błaszczyk (ur. 11 marca 1964) – polski trener siatkarski, selekcjoner żeńskiej kadry B, były zawodnik Gwardii Wrocław. Obecnie dyrektor sportowy Fundacji "Młoda Gwardia".
Kariera.
Karierę siatkarza rozpoczął w 1977 roku, kiedy jako trzynastoletni chłopiec zapisał się do wrocławskiej Gwardii. W późniejszym czasie Błaszczyk ukończył studia na Akademii Wychowania Fizycznego, na kierunku trenerskim. Po studiach rozpoczął pracę jako trener sekcji młodzieżowej Gwardii. W roku 2000 został drugim trenerem pierwszego zespołu żeńskiej Gwardii, od 2004 jest pierwszym szkoleniowcem wrocławskiej drużyny. W 2005 roku objął stanowisko selekcjonera drugiej reprezentacji Polski.

</doc>
<doc id="1858139" url="https://pl.wikipedia.org/wiki?curid=1858139" title="Takbo, Bilis, Takbo">
Takbo, Bilis, Takbo

Takbo, Bilis, Takbo − filipiński film fabularny (horror komediowy) z 1987 roku.
W filmie duch prześladuje parę bliźniaków.

</doc>
<doc id="1858143" url="https://pl.wikipedia.org/wiki?curid=1858143" title="Soulja Boy Tell'em">
Soulja Boy Tell'em



</doc>
<doc id="1858144" url="https://pl.wikipedia.org/wiki?curid=1858144" title="Rubén Héctor Sosa">
Rubén Héctor Sosa

Rubén Héctor Sosa (ur. 14 listopada 1936, zm. 13 września 2008) – piłkarz argentyński noszący przydomek "El Marqués", napastnik (lewy łącznik). Wzrost 183 cm, waga 80 kg.
Sosa karierę piłkarską rozpoczął w klubie CA Platense. W 1958 roku został piłkarzem klubu Racing Club de Avellaneda i w tym samym roku razem z Racingiem świętował swój pierwszy tytuł mistrza Argentyny. W 1959 roku był kolejny sukces klubowy - wicemistrzostwo Argentyny.
Jako piłkarz klubu Racing wziął udział w turnieju Copa América 1959, gdzie Argentyna zdobyła mistrzostwo Ameryki Południowej. Sosa zagrał w czterech meczach - z Peru (zmienił Pedro Manfrediniego i zdobył bramkę), Paragwajem (zdobył bramkę), Urugwajem (zdobył 2 bramki) i Brazylią.
Następnie wziął udział w ekwadorskim turnieju Copa América 1959, gdzie Argentyna została wicemistrzem Ameryki Południowej. Sosa zagrał w trzech meczach - z Paragwajem (tylko w drugiej połowie - w przerwie zmienił Omara Garcíę), Ekwadorem (zdobył bramkę) i Urugwajem (w 65 minucie zastąpił go Miguel Ruiz).
Jako gracz Racingu wziął udział w turnieju Copa del Atlántico 1960, gdzie Argentyna zajęła drugie miejsce. Sosa zagrał w dwóch meczach - z Paragwajem (zdobył bramkę) i Brazylią (zdobył bramkę).
W grudniu 1960 roku zagrał w dwóch wygranych meczach z Ekwadorem w ramach eliminacji do finałów mistrzostw świata w 1962 roku. W 1961 roku zdobył z Racingiem swój drugi tytuł mistrza Argentyny. W 1962 roku wziął udział w chilijskich finałach mistrzostw świata, gdzie Argentyna nie zdołała wyjść z grupy. Sosa zagrał tylko w meczu z Anglią.
Razem z Racingiem wziął udział w nieudanym turnieju Copa Libertadores 1962, gdzie Racing odpadł w fazie grupowej. W Racingu Sosa grał do 1964 roku - rozegrał w tym klubie 151 meczów i zdobył 82 bramki, z tego w lidze 141 meczów i 81 bramek. W Racingu razem z Raúlem Belén tworzył jedną z trzech najsłynniejszych dwójek napastników w dziejach klubu. Wiele bramek dwójka ta zdobywała po niezwykle celnych dośrodkowaniach Beléna, które Sosa kończył głową.
Łącznie w lidze argentyńskiej Sosa rozegrał 181 meczów i zdobył 96 bramek. W 1965 roku przeniósł się do Urugwaju, gdzie do 1966 roku grał w klubie CA Cerro, a w 1967 roku w klubie Club Nacional de Football, z którym zdobył wicemistrzostwo Urugwaju i dotarł do finału Copa Libertadores 1967. Karierę piłkarską zakończył w 1968 roku w USA, w klubie Boston Beacons, w którym rozegrał 17 meczów i zdobył 7 bramek.
W reprezentacji Argentyny Sosa rozegrał 17 meczów i zdobył 11 bramek.
Zyskał sobie przydomek "El Marqués" (czyli markiz) z powodu niezwykle eleganckiego sposobu główkowania.

</doc>
<doc id="1858147" url="https://pl.wikipedia.org/wiki?curid=1858147" title="Parafia Podwyższenia Krzyża Świętego w Jeleniej Górze">
Parafia Podwyższenia Krzyża Świętego w Jeleniej Górze

 
Parafia pod wezwaniem Podwyższenia Krzyża Świętego w Jeleniej Górze – parafia rzymskokatolicka w dekanacie Jelenia Góra Wschód w diecezji legnickiej. Jej proboszczem jest ks. Erwin Jaworski. Obsługiwana przez księży diecezjalnych. Erygowana 25 października 1957. Do dnia 16 października 2012 była to również parafia wojskowa należąca do dekanatu Sił Powietrznych Ordynariatu Polowego Wojska Polskiego. W tym dniu minister obrony narodowej Tomasz Siemoniak podjął decyzję o rozformowaniu parafii garnizonowej. Do dnia 16 lutego 2012 roku parafia należała do Śląskiego Dekanatu Wojskowego.

</doc>
<doc id="1858148" url="https://pl.wikipedia.org/wiki?curid=1858148" title="Maximo Oliveros rozkwita">
Maximo Oliveros rozkwita

Maximo Oliveros rozkwita (tytuł oryg. "Ang Pagdadalaga ni Maximo Oliveros", tytuł międzynar. "The Blossoming of Maximo Oliveros") − filipiński film tragikomiczny z 2005 roku.
W Polsce film zaprezentowano na Warszawskim Festiwalu Filmowym, a następnie wydano na rynku DVD nakładem Imago Filmu.
Opis fabuły.
Nastoletni gej Maxi jest zakochany w młodym i przystojnym oficerze policyjnym Victorze. Wypiera jednak to uczucie, gdyż chce być lojalny wobec swojej rodziny, która toczy przestępczy tryb życia.

</doc>
<doc id="1858151" url="https://pl.wikipedia.org/wiki?curid=1858151" title="Geografia Bahrajnu">
Geografia Bahrajnu

Bahrajn – niewielkie państwo wyspiarskie leżące na Bliskim Wschodzie. Ten niewielki obszar w VII w. n.e. znalazł się pod wpływami islamu i po dziś dzień jest krajem gdzie islam jest religią państwową. Bahrajn uzyskał niepodległość w 1971 roku, obecnie zalicza się do najbogatszych państw świata.
Powierzchnia, położenie i granice.
Powierzchnia – 695 km², porównywalna z powierzchnią dużego polskiego powiatu.
Położenie – kraj leży w Azji Południowo-Zachodniej na Bliskim Wschodzie, na obszarze wód Zatoki Perskiej. Państwo to leży pomiędzy Arabią Saudyjską, a Półwyspem Katar.
Skrajne punkty – północny 26°19′N, południowy 25°48′N, zachodni 50°22′E, wschodni 50°43′E. Główna wyspa mierzy 45 km długości i 16 km szerokości.
Bahrajn poprzez wody terytorialne graniczy od zachodu z Arabią Saudyjską, a od wschodu z Katarem.
Linia brzegowa – 161 km
Ukształtowanie terenu i gleby.
Wyspy wchodzące w skład Bahrajnu stanowią wyniesioną powyżej poziomu morza część podmorskiego grzbietu. Kraj składa się z 35 wysp, które są otoczone rafami koralowymi. Poza główną wyspą, do ważniejszych zaliczają się: Muharrak leżąca na północny wschód od głównego Bahrajnu, Sitra leżąca na wschód od wyspy Bahrajn. Obie te wyspy leżą w odległości kilkuset metrów od wyspy Bahrajn. Trzecią ważniejszą wyspą jest Umm an-Nasan leżąca kilka kilometrów na zachód od głównej wyspy, Umm an-Nasan ma połączenie drogowe (grobla i most) z Bahrajnem, jak i Arabią Saudyjską.
Bahrajn, jako że stanowi część podmorskiego grzbietu, jest niezwykle nizinna wyspą, gdzie jej najwyższy szczyt – Dżabal ad-Duchan mierzy zaledwie 134 m n.p.m. Zbudowany z piaskowców Ad Dukhan jest niewielkim o łagodnym nachyleniu wzgórzem, wokół którego teren jest równinny. Obszary równinne stanowią większość powierzchni kraju. Linia brzegowa kraju jest w zasadzie słabo rozwinięta, jedynie północny i północno-wschodni odcinek jest bardziej urozmaicony.
W kraju dominują suche gleby pustynne yermosole, a na obszarach słonych bagien – sołonczaki. Także na wybrzeżu gleby są w dużym stopniu zasolone. Wszystkie te gleby mają niewielki poziom żyzności, a niektóre tereny nie posiadają warstwy glebowej.
Klimat.
Bahrajn leży w strefie klimatu zwrotnikowego o skrajnie suchej odmianie. Obecność wód Zatoki Perskiej nie ma praktycznie żadnego wpływu na temperatury i opady. Bahrajn leży pomiędzy dwoma wielkimi obszarami lądowymi Półwyspu Arabskiego i kontynentu Azjatyckiego, przez co klimat cechuje się niezwykłą suchością.
Opady są niewielkie i osiągają jedynie 80 mm rocznie, a ponadto deszcze występują jedynie w półroczu zimowym w postaci gwałtownych i krótkotrwałych ulew. Od marca do końca października deszcz nie pada w ogóle. Temperatury są typowe dla obszarów zwrotnikowych. W styczniu średnia dobowa wynosi 17 °C, a w sierpniu 34 °C. Cechą temperatur są wysokie amplitudy dobowe. Latem występują w dzień upały rzędu 40–45 °C, a w nocy powietrze jest rześkie około 20 °C. Zimą w nocy jest dość chłodno około 5–10 °C, a w dzień jest stosunkowo ciepło 16–22 °C.
Wody.
Bahrajn jest prawie całkowicie pozbawiony jakichkolwiek wód powierzchniowych, jedynie na południowym zachodzie występują słone bagna. Ten nizinny obszar nie posiada także charakterystycznych dla pustynnych obszarów suchych dolin – wadi. Jedynymi zasobami wód w kraju są wody artezyjskie. Do głównych źródeł pozyskiwania wody zaliczane są wody Zatoki Perskiej. Kraj posiada stacje uzdatniania wody morskiej, zasilane ropą naftową.
Flora.
Pomimo chronicznego braku opadów, szata roślinna jest dość bogata. Na pustyni występuje ponad 200 gatunków roślin. Cały obszar Bahrajnu to tereny pustynne, gdzie występuje roślinność kserofityczna i efemeryczna. Spośród drzew powszechnym gatunkiem jest palma daktylowa. W miastach występuje zieleń miejska.
Fauna.
Fauna typowa dla arabskich krańców Krainy Etiopskiej. Świat zwierząt jest bardzo ubogi i składa się z gatunków pustynnych. Do ssaków zaliczyć należy ariela i tara, a z mniejszych przedstawicieli na Bahrajnie żyją karakale i mangusty. Ptaki występują głównie na wybrzeżu, a dominującymi gatunkami są ptaki morskie. Z gadów powszechne są jaszczurki. Liczebność zwierząt, głównie ssaków jest niewielka ze względu na dużą liczbę ludności, a co za tym idzie wysoki poziom urbanizacji w stosunku do niewielkiej wyspy. W wodach Zatoki Perskiej rosną koralowce.

</doc>
<doc id="1858152" url="https://pl.wikipedia.org/wiki?curid=1858152" title="Parafia św. Jana Apostoła i Ewangelisty w Jeleniej Górze">
Parafia św. Jana Apostoła i Ewangelisty w Jeleniej Górze

 
Parafia pw. Świętego Jana Apostoła i Ewangelisty w Jeleniej Górze – parafia rzymskokatolicka w dekanacie Jelenia Góra Wschód w diecezji legnickiej. Jej proboszczem jest ks. Krzysztof Kowalczyk. Obsługiwana przez księży diecezjalnych. Erygowana 24 grudnia 1990. Kościół parafialny mieści się przy placu Świętego Jana Ewangelisty.

</doc>
<doc id="1858156" url="https://pl.wikipedia.org/wiki?curid=1858156" title="Parafia św. Judy Tadeusza w Jeleniej Górze">
Parafia św. Judy Tadeusza w Jeleniej Górze

 
Parafia pw. Świętego Judy Tadeusza w Jeleniej Górze – parafia rzymskokatolicka znajdująca się w dekanacie Jelenia Góra Zachód, w diecezji Legnickiej. 
Jej proboszczem jest ks. Tomasz Biszko. Obsługiwana przez księży diecezjalnych. Została erygowana 22 sierpnia 1982. Mieści się przy ulicy Czarnoleskiej. 1 lipca 2018 nastąpiła reorganizacja dekanatów. Poprzednim był dekanat Jelenia Góra Wschód.

</doc>
<doc id="1858158" url="https://pl.wikipedia.org/wiki?curid=1858158" title="Dryfujący Dom">
Dryfujący Dom

Dryfujący Dom – książka autorstwa Dale Pecka wydana w USA 12 listopada 2005, a w Polsce w styczniu 2006 r. Tłumaczeniem książki zajęła się Maciejka Mazan. 
Streszczenie.
Zuza, Karol i Makary jadą do wujka do Nowego Jorku, gdyż rodzice trojga dzieci zdecydowali, że tam będą bezpieczni. Tuż przed dużym domem, Zuza i jej bracia stwierdzili, iż dom stoi przekrzywiony. Rodzice Oxandfeldów zaprzeczyli stanowczo i poszukiwali wejścia do wielkiej posiadłości, gdyż nigdzie nie było widać wejścia. Gdy rodzina znalazła wejście, Karol w salonie zauważył bujający się żyrandol. Zaniepokoiło go to, choć nie przywiązywał do tego wyższej wagi. Gdy rodzice opuścili posiadłość, wujek Fabrycy poprowadził swoich siostrzeńców po swoim terenie. Następnie dał im słodki poczęstunek, podczas którego postanowili zapytać swojego opiekuna, dlaczego dom jest przekrzywiony. Ten zmienił szybko temat i kazał dzieciom rozpakować się i położyć do łóżka. 
Następnego dnia, Karol budzi Zuzę i informuje ją, że dom wyruszył w morze. Dziewczyna zlekceważyła swojego brata. Zmieniła zdanie, gdy dom wykrzywił się, a Karol rzucił się na łóżko Zuzy. Gdy sytuacja opanowała się, Zuza poszła poinformować wujka, zaś Karol poszedł po Makarego. 
Wujek Fabrycy nie przejął się informacją, że dom popłynął na morze.

</doc>
<doc id="1858166" url="https://pl.wikipedia.org/wiki?curid=1858166" title="Giorgio Chinaglia">
Giorgio Chinaglia

Giorgio Chinaglia (ur. 24 stycznia 1947 w Carrarze, zm. 1 kwietnia 2012 w Naples) – włoski piłkarz, reprezentant kraju.
Kariera piłkarska.
Chinaglia urodził się w Carrarze, w Toskanii, jednak w 1955 przeprowadził się wraz z rodziną do Walii. Zamieszali w Cardiff, a w 1962 Giorgio dołączył do młodzieżowej drużyny Swansea City. Debiut w drużynie seniorów zaliczył w październiku 1964 przeciwko Rotherham United. 
W 1966 powrócił do Włoch, gdzie został piłkarzem U.S. Massese 1919. Po roku opuścił tę drużynę na rzecz Internapoli Camaldoli S.S.D. Przez dwa lata gry w Internapoli zagrał 66 spotkań na poziomie Serie C, w których strzelił 24 bramki. Dobra postawa została zauważona przez S.S. Lazio, które w 1969 podpisało z nim kontrakt. W sezonie 1971/72 został z 21 bramkami królem strzelców Serie B, a Lazio awansowało do Serie A. Dwa sezony później zdobył z Lazio pierwsze w historii klubu mistrzostwo Serie A, a Chinaglia został królem strzelców Serie A z 24 bramkami. Łącznie przez 7 lat gry w Lazio wystąpił w 209 spotkaniach, w których strzelił 98 bramek. 
W 1976 opuścił Włochy i wyjechał do USA, gdzie został piłkarzem New York Cosmos. W zespole Cosmos grał z takimi zawodnikami jak Franz Beckenbauer, Johan Neeskens, Pelé czy Carlos Alberto Torres. Czterokrotnie wygrywał z zespołem mistrzostwo North American Soccer League w latach 1977, 1978, 1980 i 1982. Także czterokrotnie zostawał królem strzelców ligi w latach 1978–1981. Przez siedem lat gry dla zespołu z Nowego Jorku zagrał w 213 spotkaniach, w których strzelił 193 bramki, dzięki czemu jest najlepszym strzelcem w historii New York Cosmos. W 1983 zakończył karierę piłkarską.
Kariera reprezentacyjna.
Chinaglia w kręgu zainteresowań selekcjonera włoskiej kadry Ferruccio Valcareggiego był już w 1970, kiedy to nie znalazł się w kadrze na Mistrzostwa Świata, ale pojechał z drużyną do Meksyku, aby zbierać doświadczenie. W 1971 stał się pierwszym piłkarzem z Włoch, który został powołany do reprezentacji jako zawodnik klubu drugoligowego. 
Na debiut musiał poczekać do 21 czerwca 1972, kiedy to zagrał w spotkaniu towarzyskim przeciwko reprezentacji Bułgarii, zremisowanym 1:1. Chinaglia zdobył w tym spotkaniu bramkę. Strzelił także bramkę w dwóch kolejnych spotkaniach. Dwa lata później został powołany na Mistrzostwa Świata 1974 rozgrywane w RFN. Na turnieju zagrał w dwóch spotkaniach przeciwko Haiti oraz Polsce. 
Po raz ostatni w reprezentacji zagrał 8 czerwca 1975 w meczu przeciwko Związkowi Radzieckiemu, przegranym 0:1. Łącznie w latach 1972–1975 Chinaglia zagrał w 14 spotkaniach reprezentacji Włoch, w których strzelił 4 bramki.
Sukcesy.
Lazio
New York Cosmos

</doc>
<doc id="1858169" url="https://pl.wikipedia.org/wiki?curid=1858169" title="Héctor Rubén Sosa">
Héctor Rubén Sosa



</doc>
<doc id="1858173" url="https://pl.wikipedia.org/wiki?curid=1858173" title="Wacław hrabia Zaleski">
Wacław hrabia Zaleski



</doc>
<doc id="1858179" url="https://pl.wikipedia.org/wiki?curid=1858179" title="Fantastyczna Czwórka (film niewydany)">
Fantastyczna Czwórka (film niewydany)

Fantastyczna Czwórka (oryg. "The Fantastic Four") – amerykański film fabularny w reżyserii Oleya Sassone’a. Jest to ekranizacja przygód czwórki superbohaterów na podstawie marvelowskich komiksów. Projekt, choć ukończony, nigdy nie został oficjalnie dopuszczony do dystrybucji. Serwis Rotten Tomatoes przyznał mu wynik 30%.
Fabuła.
Reed Richards, Sue Storm, Johnny Storm i Ben Grimm wyruszają w podróż w kosmos. W kosmosie cała czwórka za przyczyną kosmicznego napromieniowania otrzymują nadprzyrodzone moce: Reed może zmieniać kształt ciała i rozciągać się niczym guma, przyjmując ksywkę „Pan Fantastic”, Johnny potrafi latać i strzelać ogniem, przejmując przezwisko „Ludzka Pochodnia”, Sue może stać się „Niewidzialną Kobietą” i tworzyć pola ochronne, zaś Ben zmienia się w „Rzecz”, stwora o kamiennym ciele. Razem walczą ze złym Doktorem Doomem, który chce zniszczyć miasto i zawładnąć światem, jednak Fantastyczna Czwórka pokonuje go. Na koniec filmu Reed oświadcza się Sue.

</doc>
<doc id="1858180" url="https://pl.wikipedia.org/wiki?curid=1858180" title="Time to Grow">
Time to Grow

Dedicated – drugi album brytyjskiego piosenkarza Lemara wydany w 2004 roku. Singlem promującym album był utwór "If There's Any Justice".

</doc>
<doc id="1858184" url="https://pl.wikipedia.org/wiki?curid=1858184" title="Parafia Świętych Apostołów Piotra i Pawła w Jeleniej Górze-Maciejowej">
Parafia Świętych Apostołów Piotra i Pawła w Jeleniej Górze-Maciejowej

 
Parafia pw. Świętych Apostołów Piotra i Pawła w Jeleniej Górze – parafia rzymskokatolicka w dekanacie Jelenia Góra Wschód w diecezji legnickiej. Obsługiwana przez księży diecezjalnych. Erygowana 1 stycznia 1946. Kościół parafialny mieści się przy ulicy Wrocławskiej.

</doc>
<doc id="1858189" url="https://pl.wikipedia.org/wiki?curid=1858189" title="Parafia św. Wojciecha w Jeleniej Górze">
Parafia św. Wojciecha w Jeleniej Górze

 
Parafia pw. Świętego Wojciecha w Jeleniej Górze – parafia rzymskokatolicka w dekanacie Jelenia Góra Wschód w diecezji legnickiej. Jej obecnym proboszczem (od lipca 2013r.) jest ks. Stanisław Bakes, a przez wiele lat funkcję tę pełnił ks. Tadeusz Dańko. Obsługiwana przez księży diecezjalnych. Erygowana 23 kwietnia 1972. Kościół parafialny mieści się przy ulicy Moniuszki.
Krótka historia.
Kościół pw. Św. Jerzego i Wojciecha wzmiankowany w 1433 r., przebudowany został około 1527 r. i około połowy XVIII w. Jest to budowla orientowana, salowa, założona na rzucie prostokąta, z wydzielonym prezbiterium sklepionym krzyżowo i korpusem nakrytym polichromowanym stropem kasetonowym, wspartym na słupie z zastrzałami. Polichromowana, jednopiętrowa empora okala nawę z trzech stron. Wystrój wnętrza stanowi ołtarz główny z połowy XVIII w. oraz ambona z XVII w.
Zabytki.
Kamienny krzyż pokutny wmurowany w ogrodzenie kościoła, wykonany z kamienia polnego.

</doc>
<doc id="1858192" url="https://pl.wikipedia.org/wiki?curid=1858192" title="Petter Næss">
Petter Næss

Petter Næss (ur. 14 marca 1960 w Oslo) − norweski aktor i reżyser, najszerzej znany jako twórca teatralnych i filmowych adaptacji książek Ingvara Ambjørnsena o Ellingu i Kjellu Bjarne, parze przyjaciół z domu opieki nad osobami upośledzonymi, którzy nagle muszą stawić czoła samodzielnemu życiu w dużym mieście.
Życiorys.
Næss po raz pierwszy zajął się tymi bohaterami w Nowym Teatrze w Oslo, którego dyrektorem jest od 1997. W 1999 wyreżyserował tam sztukę "Elling i Kjell Bjarne" z Perem Christianem Ellefsenem i Svenem Nordinem w rolach tytułowych. Spektakl został zagrany 125 razy dla łącznie 60 tysięcy widzów, co jak na warunki norweskiego teatru, było dużym sukcesem.
W 2001 zrealizował z tymi samymi aktorami wersję kinową przedstawienia, zatytułowaną "Elling". Film okazał się jednym z największych hitów frekwencyjnych w dziejach norweskiego kina − obejrzało go 800 tysięcy osób na niespełna 5 mln mieszkańców Norwegii. Spotkał się również z bardzo dobrym przyjęciem międzynarodowym − uzyskał nominację do Oscara dla najlepszego filmu nieanglojęzycznego i zdobył wiele wyróżnień, m.in. nagrodę publiczności na Warszawskim Międzynarodowym Festiwalu Filmowym.
Po tym sukcesie Næssem zainteresowało się Hollywood, co zaowocowało wyreżyserowaniem przez niego amerykańskiej produkcji "Zaklęte serca" (2005). Równolegle pozostał aktywny w kinie norweskim, reżyserując takie filmy jak "Tylko Bea" czy "Elsk meg i morgen", będący ostatnią częścią trylogii o Ellingu (część drugą pt. "Mors Elling" wyreżyserowała Eva Isaksen).
Był czterokrotnie nominowany do Amandy, najważniejszej norweskiej nagrody filmowej, w kategorii Najlepszy Reżyser. Uzyskał statuetkę raz - w 2004 za film "Tylko Bea".

</doc>
<doc id="1858193" url="https://pl.wikipedia.org/wiki?curid=1858193" title="Ruben Hector Sosa">
Ruben Hector Sosa



</doc>
<doc id="1858196" url="https://pl.wikipedia.org/wiki?curid=1858196" title="Bestia (serial telewizyjny)">
Bestia (serial telewizyjny)

Bestia (ang. "The Beast") – serial telewizyjny z premierą w telewizji A&amp;E Network. 13-odcinkowy serial amerykański opowiadający o doświadczonym agencie FBI, szkolącym nowego pracownika.
Opis fabuły.
Weteran FBI – tajny agent Barker (Patrick Swayze), który z bezwzględnością prawdziwego drapieżcy rozpracowuje świat przestępczy Chicago, dostaje nowego partnera. Dove (Travis Fimmel) wydaje się całkowicie niedoświadczony. Główny bohater nie zdaje sobie sprawy, że nowicjusz jest werbowany, by jako podwójny agent przeprowadził śledztwo w sprawie jego działalności, która wydaje się podejrzanie skuteczna. Który z nich okaże się bardziej przebiegły? Mentor, który od ćwierćwiecza pod przykryciem zwalcza najniebezpieczniejszych kryminalistów w mieście, czy uczeń, który ryzykuje wszystko, by odkryć jego ponury sekret z przeszłości?
Emisja.
Serial nadawany w A&amp;E Network od 15 stycznia 2009 do 23 kwietnia 2009. W Polsce nadawany jest od 6 grudnia 2009 w telewizji Polsat.
Miejsce kręcenia zdjęć.
Serial nakręcono w Chicago (stan Illinois) USA.

</doc>
<doc id="1858197" url="https://pl.wikipedia.org/wiki?curid=1858197" title="Petter Naess">
Petter Naess



</doc>
<doc id="1858198" url="https://pl.wikipedia.org/wiki?curid=1858198" title="Doskonali">
Doskonali

Doskonali (łac. "perfecti") – grupa wyznawców kataryzmu, która poprzez przyjęcie consolamentum uzyskiwała prawo do udzielania sakramentów innych wierzącym ("credente"). Doskonali byli zobowiązani do całkowitej rezygnacji z jedzenia mięsa i z kontaktów seksualnych, gdyż mieli równocześnie służyć za idealny wzór do naśladowania dla wszystkich katarów. Dostęp do grupy doskonałych był uzależniony jedynie od przyjęcia consolamentum, nie istniały ograniczenia odnośnie do płci oraz statusu społecznego. 
Status doskonałego nie był równoznaczny z przynależnością do duchowieństwa katarskiego. Doskonały wierzył jednak, że dzięki działaniu Ducha Świętego uzyskał czystość, która pozwala mu na bycie duchowym przewodnikiem także dla innych osób, by prowadzić je do podobnego stanu. Wierzący uważali, że doskonali osiągnęli stan równości z aniołami. 
Kandydat lub kandydatka na doskonałego zwyczajowo przechodził co najmniej roczny okres próbny pod okiem innych doskonałych. Następnie przyjmował sakrament consolamentum. Według wierzeń katarów w tym momencie Duch Święty ostatecznie zamieszkiwał w osobie danego doskonałego, co wymuszało na nim całkowitą zmianę trybu życia i poświęcenie go na surową ascezę. Doskonali przemieszczali się w parach tej samej płci, odwiedzając wierzących zamieszkałych w różnych miastach i udzielając chętnym (lub chorym) consolamentum, przez co - według wierzeń katarów - zapewniali im zbawienie. 
Doskonali stali się szczególnym celem prześladowań w czasie krucjaty albigeńskiej, kiedy mimo uznania kataryzmu za herezję nadal prowadzili swoją działalność, choć zostali zmuszeni do ukrywania się. Schwytani doskonali byli stawiani przed trybunałem inkwizycji i najczęściej skazywani na spalenie na stosie. Osoby, które udzielały doskonałym pomocy, również były stawiane przed sądami. Ostatni znany doskonały działający w Langwedocji, Guillaume Bélibaste, został stracony w ten sposób wiosną 1321.

</doc>
<doc id="1858200" url="https://pl.wikipedia.org/wiki?curid=1858200" title="Kiborty">
Kiborty



</doc>
<doc id="1858201" url="https://pl.wikipedia.org/wiki?curid=1858201" title="Parafia Matki Bożej Królowej Polski i św. Franciszka z Asyżu w Jeleniej Górze">
Parafia Matki Bożej Królowej Polski i św. Franciszka z Asyżu w Jeleniej Górze

Parafia Matki Bożej Królowej Polski i św. Franciszka z Asyżu w Jeleniej Górze – znajduje się w dekanacie Jelenia Góra Zachód w diecezji Legnickiej.
Jej proboszczem jest ks. Rafał Berezowski. Erygowana 1 marca 1996. Mieści się przy ulicy Morcinka.

</doc>
<doc id="1858202" url="https://pl.wikipedia.org/wiki?curid=1858202" title="Blagoje Marjanović">
Blagoje Marjanović

Blagoje Marjanović (, ur. 9 września 1907 w Belgradzie, zm. 1 października 1984 tamże) – jugosłowiański piłkarz narodowości serbskiej występujący na pozycji napastnika, reprezentant Jugosławii. 
Kariera klubowa.
Marjanović urodził się w Belgradzie i jako pięciolatek dołączył do SK Jugoslavija. W wielu zaledwie 13 lat został włączony do pierwszego zespołu. Wraz z zespołem zdobył mistrzostwo Jugosławii w sezonie 1924. W 1925 opuścił Jugoslaviję na rzecz SK Olimpija. 
Pod koniec 1925 został piłkarzem BSK Beograd. Wraz z zespołem zdobył mistrzostwo Jugosławii w sezonach 1930/31, 1932/33, 1934/35, 1935/36 i 1938/39. Marjanović zdobył także Puchar Jugosławii w sezonie 1933/34. Trzykrotnie sięgnął po koronę króla strzelców Prvej Ligi Jugoslavije w sezonach 1930 (10 goli), 1935/36 (5 goli) i 1936/37 (21 goli). 
W 1939, po 14 latach, powrócił do SK Jugoslaviji. W kolejnych latach grał dla FK Čukarički (1939–1941), Dinamo Pančevo (1945–1948). Karierę zakończył w 1949 w NK Proleter. Nosił przydomek boiskowy "Moša" ().
Kariera reprezentacyjna.
Marjanović po raz pierwszy w reprezentacji Jugosławii wystąpił 28 czerwca 1926 w przegranym 2:6 spotkaniu z Czechosłowacją. 
W 1930 został powołany przez trenera Boško Simonovicia na Mistrzostwa Świata w Urugwaju. Jego reprezentacja zajęła na turnieju 3. miejsce, a on sam zagrał w trzech spotkaniach z Brazylią, Boliwią (bramka) i późniejszym mistrzem świata Urugwajem. 
Po raz ostatni w reprezentacji zagrał 3 kwietnia 1938 w wygranym 1:0 (strzelił jedyną w meczu bramkę) spotkaniu z Polską. Łącznie w latach 1926–1938 wystąpił w 57 spotkaniach kadry Jugosławii, w których strzelił 36 bramek.
Kariera trenerska.
W swojej karierze trenerskiej najpierw pracował w OFK Beograd, z którym zdobył puchar kraju w 1955. Później był trenerem w zespołach ligi włoskiej Torino FC i Calcio Catania. Następnie wrócił do Jugosławii i został trenerem FK Pobeda. 
W 1961 Marjanović doznał udaru mózgu. Nigdy nie odzyskał mowy, a prawa strona jego ciała była sparaliżowana. Zmarł w 1984. 

</doc>
<doc id="1858203" url="https://pl.wikipedia.org/wiki?curid=1858203" title="Rüdersdorf">
Rüdersdorf

Niemcy:
Zobacz też:

</doc>
<doc id="1858207" url="https://pl.wikipedia.org/wiki?curid=1858207" title="IQue">
IQue



</doc>
<doc id="1858209" url="https://pl.wikipedia.org/wiki?curid=1858209" title="Parafia św. Jana Chrzciciela w Jeleniej Górze-Cieplicach">
Parafia św. Jana Chrzciciela w Jeleniej Górze-Cieplicach

Parafia pw. Świętego Jana Chrzciciela w Jeleniej Górze-Cieplicach znajduje się w dekanacie Jelenia Góra Zachód w diecezji Legnickiej. Jej proboszczem jest o. Stefan Wojda SP. Obsługiwana przez księży pijarów. Erygowana 1 stycznia 1175. Mieści się przy ulicy Cieplickiej.

</doc>
<doc id="1858212" url="https://pl.wikipedia.org/wiki?curid=1858212" title="Sąd gospodarczy">
Sąd gospodarczy

Sąd gospodarczy – wydział w sądzie rejonowym lub okręgowym, orzekający w sprawach gospodarczych. Nazwa ta nie odnosi się do odrębnej kategorii sądów, ale do podstawowej jednostki organizacyjnej sądów, którą jest wydział. Powodem uzasadniającym wprowadzenie odrębnego trybu dla spraw gospodarczych jest szczególna troska ustawodawcy nakierowana na szybkość rozstrzygnięcia, co wyraża się w przyśpieszeniu postępowania oraz usprawnieniu wykonywania orzeczeń. Sądy gospodarcze mogą orzekać m.in. w sprawach:
Zgodnie z ustawą z 21 lipca 2001 r. – Prawo o ustroju sądów powszechnych, sprawy gospodarcze rozpatrywane są przez odrębne wydziały gospodarcze sądów rejonowych (art. 12 § 3), okręgowych (art. 16 § 1 pkt 5) lub w wydziałach cywilnych sądów apelacyjnych (art. 18 § 1).

</doc>
<doc id="1858213" url="https://pl.wikipedia.org/wiki?curid=1858213" title="Porzecze (rejon grodzieński)">
Porzecze (rejon grodzieński)

Porzecze (biał. "Парэчча") – agromiasteczko na Białorusi, w obwodzie grodzieńskin, w rejonie grodzieńskim, blisko granicy z Litwą.
Miejscowość jest położona w centrum Sielsowietu Porzeckiego, pomiędzy Grodnem a Wilnem. 
Obecne życie miejscowości.
Znajdują się tutaj dwie parafie – prawosławna (pw. Kazańskiej Ikony Matki Bożej) i rzymskokatolicka (pw. Matki Bożej Nieustającej Pomocy), a także przedszkole, Porzecka Szkoła Średnia, Szkoła Muzyczna i szkoła dla kadetów. Miejscowość jest chętnie odwiedzana przez turystów.
Historia.
Miasteczko Porzecze rozwinęło się w drugiej połowie XIX wieku wokół stacji kolejowej Porzecze na Kolei Warszawsko-Petersburskiej (1862). Miasteczko powstało około 3 km na południe od wsi królewskiej Porzecze, należącej w końcu XVIII wiekudow ekonomii grodzieńskiej w powiecie grodzieńskim województwa trockiego.
Za II Rzeczypospolitej w województwie białostockim, w powiecie grodzieńskim. Siedziba wiejskiej gminy Porzecze. Według Powszechnego Spisu Ludności z 1921 roku miasteczko (wraz ze wsią Porzecze) zamieszkiwało 1.089 osób, 813 było wyznania rzymskokatolickiego, 104 prawosławnego, a 181 mojżeszowego. Jednocześnie 936 mieszkańców zadeklarowało polską przynależność narodową, 7 białoruską, 130 żydowska a 25 inną. Były tu 202 budynki mieszkalne.
16 października 1933 miasteczko Porzecze utworzyło gromadę "Porzecze miasteczko" w gminie Porzecze, podczas gdy wieś Porzecze (wraz z Czarunuchą I, Podczarnuchą i Konablami) utworzyła odrębną gromadę "Porzecze". 
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Budynki.
W miejscowości znajdują się dwie drewniane świątynie: cerkiew prawosławna pw. Kazańskiej Ikony Matki Bożej z 1901 r. oraz kościół katolicki pw. Najświętszej Marii Panny z lat 1904–1906. 
W Porzeczu znajdował się dom dziecka, gdzie było miejsce dla 160 dzieci. W latach 2013-2014 mieszkało tam 81 osób. Obecnie znajduje się tam Szkoła dla Kadetów.
Ważnym zabytkiem Porzecze jest stacja kolejowa Porzecze z drugiej połowy XIX wieku.

</doc>
<doc id="1858214" url="https://pl.wikipedia.org/wiki?curid=1858214" title="Vladimirs Koļesņičenko">
Vladimirs Koļesņičenko

Vladimirs Koļesņičenko (ur. 4 maja 1980 w Rydze) – łotewski piłkarz grający na pozycji ofensywnego pomocnika.
Kariera klubowa.
Koļesņičenko pochodzi z Rygi. Karierę piłkarską rozpoczął w tamtejszym klubie Skonto-Metāls Ryga. W 1996 roku zadebiutował w jego barwach w pierwszej lidze łotewskiej. Po roku gry odszedł do Skonto Ryga. W latach 1997–2002 sześciokrotnie z rzędu wywalczył ze Skonto mistrzostwo kraju. Pięciokrotnie w latach 1997, 1998, 2000-2002 zdobył ze Skonto Puchar Łotwy. W sezonie 2000 z 17 golami na koncie został królem strzelców Virslīgi.
W 2003 roku Koļesņičenko odszedł do Torpeda-Metałłurg Moskwa. Przez pół roku rozegrał 7 spotkań w rosyjskiej Premier Lidze. Latem 2003 wrócił do Skonto i zarówno w 2003, jak i 2004 roku wywalczył kolejne dwa tytuły mistrza Łotwy. W połowie 2004 roku wrócił do Moskwy. W FK Moskwa grał głównie w rezerwach i w pierwszym zespole wystąpił tylko jeden raz. Jesienią 2004 roku był zawodnikiem Venty Kuldiga, ale nie rozegrał w nim żadnego spotkania, a wkrótce Venta zbankrutowała.
W 2006 roku Koļesņičenko został piłkarzem zespołu FK Ventspils. W latach 2006–2008 trzykrotnie z rzędu przyczynił się do wywalczenia przez Ventspils mistrzostwa Łotwy. W 2007 roku zdobył z nim też Puchar Łotwy.
W 2009 roku Koļesņičenko trafił do azerskiego İnteru Baku. Po pół roku gry w lidze azerskiej wrócił do Skonto Ryga, z którym zajął 3. miejsce w lidze. Po zakończeniu sezonu 2009 nie przedłużył kontraktu ze Skonto i został wolnym zawodnikiem. W lutym 2010 podpisał kontrakt z Czornomorcem Odessa
Kariera reprezentacyjna.
W reprezentacji Łotwy Koļesņičenko zadebiutował 10 lipca 1997 roku w wygranym 2:1 spotkaniu Pucharu Bałtyckiego z Estonią. Wraz z Łotwą wystąpił także w eliminacjach do Mistrzostw Świata 2002, Euro 2004, Mistrzostw Świata 2006 i Euro 2008 i Mistrzostw Świata 2010.

</doc>
<doc id="1858215" url="https://pl.wikipedia.org/wiki?curid=1858215" title="Vladimirs Kolesnicenko">
Vladimirs Kolesnicenko



</doc>
<doc id="1858217" url="https://pl.wikipedia.org/wiki?curid=1858217" title="Parafia Matki Bożej Miłosierdzia w Jeleniej Górze-Cieplicach">
Parafia Matki Bożej Miłosierdzia w Jeleniej Górze-Cieplicach

 
Parafia pw. Matki Bożej Miłosierdzia w Jeleniej Górze-Cieplicach – znajduje się w dekanacie Jelenia Góra Zachód w diecezji Legnickiej. Jej proboszczem jest ks. Mariusz Majewski. Obsługiwana przez księży diecezjalnych. Erygowana 25 czerwca 1990 roku. Mieści się przy ulicy PCK.

</doc>
<doc id="1858219" url="https://pl.wikipedia.org/wiki?curid=1858219" title="Wołpa">
Wołpa

Wołpa (biał. "Воўпа") – wieś (dawniej miasteczko) na Białorusi, w obwodzie grodzieńskim, w rejonie wołkowyskim.
Siedziba parafii prawosławnej pw. Przemienienia Pańskiego (w miejscowości znajdują się dwie cerkwie – parafialna pw. Przemienienia Pańskiego i filialna pw. Świętych Apostołów Piotra i Pawła) oraz rzymskokatolickiej św. Jana Chrzciciela.
Historia.
Miasto królewskie położone było w końcu XVIII wieku w powiecie wołkowyskim województwa nowogródzkiego Wielkiego Księstwa Litewskiego.
Po zakończeniu I wojny światowej miejscowość znalazła się w granicach II Rzeczypospolitej w województwie białostockim, w powiecie grodzieńskim. Siedziba wiejskiej gminy Wołpa. W 1921 roku wieś liczyła 1731 mieszkańców.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.
Demografia.
Według Powszechnego Spisu Ludności z 1921 roku zamieszkiwało tu 1.731 osób, 725 było wyznania rzymskokatolickiego, 65 prawosławnego a 941 mojżeszowego. Jednocześnie 1.036 mieszkańców zadeklarowało polską przynależność narodową, 20 białoruskiego a 675 żydowskiego. Było tu 328 budynków mieszkalnych.
Obiekty zabytkowe.
We wsi znajduje się największy na Białorusi drewniany kościół rzymskokatolicki pw. św. Jana Chrzciciela oraz drewniana cerkiew prawosławna pw. św. Piotra i Pawła z 1859 r. wzniesiona w całości przez jedną osobę - miejscowego chłopa-cieślę.
Obiekty niezachowane.
Przed 1945 we wsi znajdowała się słynna synagoga, uchodząca za jedną z najpiękniejszych drewnianych synagog w tej części Europy. W 2015 w Biłgoraju została wybudowana jej wierna rekonstrukcja.

</doc>
<doc id="1858220" url="https://pl.wikipedia.org/wiki?curid=1858220" title="Jeziory (obwód grodzieński)">
Jeziory (obwód grodzieński)

Jeziory (biał. "Азёры") – agromiasteczko (dawniej miasteczko) na Białorusi, w obwodzie grodzieńskin, w rejonie grodzieńskim, nad Jeziorem Białym.
Działają tu dwie parafie – prawosławna (pw. Świętego Ducha) i rzymskokatolicka (pw. Chrystusa Króla).
Miasto królewskie położone było w końcu XVIII wieku w ekonomii grodzieńskiej w powiecie grodzieńskim województwa trockiego.
Jeziory obejmują również dawną wieś Kamczatka.
Historia.
W 1679 wzniesiony został w Jeziorach kościół Matki Bożej Różańcowej. W przeszłości część królewskich dóbr stołowych, a od schyłku XVIII wieku własność Walickich. Wskutek III rozbioru Polski od 1795 do I wojny światowej w zaborze rosyjskim. Michał Walicki założył tu fabrykę sukna i papiernię. Po powstaniu styczniowym miasteczko zostało skonfiskowane przez władze carskie.
Za II Rzeczypospolitej w województwie białostockim, w powiecie grodzieńskim. Siedziba wiejskiej gminy Jeziory. W 1921 roku wieś liczyła 1755 mieszkańców. W 1929 funkcjonowała tu cerkiew oraz dwie synagogi. 
Według Powszechnego Spisu Ludności z 1921 roku zamieszkiwało tu 1755 osób, 210 było wyznania rzymskokatolickiego, 678 prawosławnego a 867 mojżeszowego. Jednocześnie 781 mieszkańców zadeklarowało polską przynależność narodową, 413 białoruską, 552 żydowską (zob. cmentarz żydowski w Jeziorach) a 9 inną. Było tu 258 budynków mieszkalnych.
Miejscowość podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Jeziorach. Umiejscowiony był tu posterunek policji podlegający Komendzie Powiatowej Policji Państwowej w Grodnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 r. w składzie niepodległej Białorusi.
Parafia Kościoła rzymskokatolickiego.
Parafia Chrystusa Króla w Jeziorach leży w dekanacie Grodno-Wschód diecezji grodzieńskiej. Od 1990 roku jest prowadzona przez misjonarzy klaretynów. Kościołem parafialnym jest kościół Chrystusa Króla.
Parafia prawosławna.
Parafia pw. Świętego Ducha w Jeziorach wchodzi w skład dekanatu skidelskiego eparchii grodzieńskiej i wołkowyskiej Egzarchatu Białoruskiego Patriarchatu Moskiewskiego. Cerkiew parafialna została zbudowana w latach 1865–1867.

</doc>
<doc id="1858222" url="https://pl.wikipedia.org/wiki?curid=1858222" title="Hot Shots! 2">
Hot Shots! 2

Hot Shots! 2 – amerykańska komedia z 1993 roku, sequel "Hot Shots!".
Podobnie jak część pierwszą reżyserii podjął się Jim Abrahams, a wśród obsady znaleźli się ponownie Charlie Sheen, Lloyd Bridges, Valeria Golino.
Serwis Rotten Tomatoes przyznał mu wynik 57%.
Parodie.
Film stanowi głównie parodię takich filmów akcji jak: "Rambo II", "Rambo III", "Czas apokalipsy", "Predator", "Zaginiony w akcji" czy "Komando", lecz można znaleźć odniesienia do następujących filmów: "Polowanie na Czerwony Październik", "Gwiezdne wojny", "Kickboxer", "Karate Kid", "Zakochany kundel", "Bernard i Bianka w krainie kangurów", "Casablanca", "", "Pamięć absolutna", "Zwariowane melodie", "Bez wyjścia", "Nagi instynkt", "Pluton", "Działa Navarony", "Czarnoksiężnik z Oz", "Ojciec chrzestny", "RoboCop", "Pinokio".

</doc>
<doc id="1858223" url="https://pl.wikipedia.org/wiki?curid=1858223" title="Kępkowcowate">
Kępkowcowate

Kępkowcowate (Lyophyllaceae Jülich) – rodzina grzybów znajdująca się w rzędzie pieczarkowców ("Agaricales").
Systematyka.
Do rodziny "Lyophyllaceae" według "Dictionary of the Fungi" należą rodzaje:
Polskie nazwy na podstawie pracy Władysława Wojewody z 2003 r..

</doc>
<doc id="1858225" url="https://pl.wikipedia.org/wiki?curid=1858225" title="Łunna">
Łunna

Łunna (biał. "Лунна") – agromiasteczko (dawniej miasteczko) na Białorusi, w obwodzie grodzieńskin, w rejonie mostowskim, centrum administracyjne miejscowego sielsowietu.
Miasto lokowała królowa Bona Sforza w 1530 roku. Miasto królewskie ekonomii grodzieńskiej położone było w końcu XVIII wieku w powiecie grodzieńskim województwa trockiego.
Za II Rzeczypospolitej w województwie białostockim, w powiecie grodzieńskim. Siedziba wiejskiej gminy Łunna. W 1921 roku wieś liczyła 1884 mieszkańców. W 1929 funkcjonował tu jeden kościół katolicki, cerkiew i synagoga. Synagoga znajdowała się przy obecnym placu Gierojów. W trakcie działań wojennych budynek został zniszczony.
Według Powszechnego Spisu Ludności z 1921 roku zamieszkiwało tu 1884 osób, 380 było wyznania rzymskokatolickiego, 129 prawosławnego, 1.373 mojżeszowego, 1 innego chrześcijańskiego a 1 niewiadomego. Jednocześnie 1123 mieszkańców zadeklarowało polską przynależność narodową, 22 białoruską, 1 niemiecką a 738 żydowska. Było tu 308 budynków mieszkalnych. Miejscowość należała do miejscowej parafii prawosławnej i rzymskokatolickiej. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w miasteczku. Ulokowany był tu także posterunek policji podległy Komendzie Powiatowej PP w Grodnie.
W 2009 roku w Łunnie mieszkało 961 mieszkańców. Znajdują tu się dwie parafie – prawosławna pw. Narodzenia św. Jana Chrzciciela i rzymskokatolicka pw. św. Anny.
Na cmentarzu w Łunnie znajduje się grób rodziny Kamieńskich, w tym zmarłego w 1896 r. Jana Kamieńskiego, właściciela majątku Miniewicze. Był on pierwowzorem Andrzeja Korczyńskiego z powieści Elizy Orzeszkowej "Nad Niemnem".
Dwór Wola.
Niegdyś pół kilometra od Łunny była wieś Wola, obecnie wchłonięta przez agromiasteczko. Dobra te, o powierzchni około 400 ha, w XIX wieku należały do rodziny Krzywickich. Na przełomie XIX i XX wieku stały się własnością Edwarda Tarasowicza, ostatniego właściciela majątku przed 1939 rokiem.
W 1832 roku Krzywiccy wybudowali tu klasycystyczny dwór na wysokim podmurowaniu. Budowa nie została ukończona: wzniesiono dziewięcioosiowy korpus główny i lewe skrzydło. W centralnej części korpus posiadał pięterko o szerokości trzech osi, tej samej szerokości był portyk w wielkim porządku o sześciu toskańskich kolumnach stojących na planie półkola. Dom był przykryty gładkim, czterospadowym dachem gontowym. Lewe skrzydło było sześcioosiowe. Przez znaczną część drugiej połowy XIX wieku dwór był niezamieszkany i niszczał, dopiero na początku XX wieku został odnowiony, jednak znów zniszczony w czasie I wojny światowej. W 1928 roku właściciele ponownie wyremontowali dom. Miał on wtedy układ dwutraktowy, po lewej stronie z korytarzem pośrodku. W części centralnej był obszerny hall ze schodami, a od strony parku – trzyokienny salonik.
Dwór stał w trzyhektarowym parku. Do domu prowadziła od bramy szeroka aleja topolowa. Przed nim był wielki gazon, podobny gazon był po stronie ogrodowej, opadającej ku rzeczce, przez którą przerzucono dwa mostki, prowadzące do dalszej części ogrodu.
Majątek Wola koło Łunny został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="1858228" url="https://pl.wikipedia.org/wiki?curid=1858228" title="Parafia Miłosierdzia Bożego w Jeleniej Górze-Jagniątkowie">
Parafia Miłosierdzia Bożego w Jeleniej Górze-Jagniątkowie

Parafia pw. Miłosierdzia Bożego w Jeleniej Górze-Jagniątkowie– parafia rzymskokatolicka w dekanacie szklarskoporębskim w diecezji legnickiej. Obsługiwana przez księży diecezjalnych. Erygowana 30 czerwca 1986. Kościół parafialny mieści się przy ulicy Saneczkowej.

</doc>
<doc id="1858231" url="https://pl.wikipedia.org/wiki?curid=1858231" title="Parafia św. Marcina w Jeleniej Górze-Sobieszowie">
Parafia św. Marcina w Jeleniej Górze-Sobieszowie

 
Parafia pw. Świętego Marcina w Jeleniej Górze-Sobieszowie – parafia rzymskokatolicka w dekanacie szklarskoporębskim w diecezji legnickiej. Jej proboszczem jest ks. dr Adam Lasek. Obsługiwana przez księży diecezjalnych. Erygowana 1 stycznia 1827. Kościół parafialny mieści się przy ulicy Cieplickiej.

</doc>
<doc id="1858234" url="https://pl.wikipedia.org/wiki?curid=1858234" title="Melvins vs. Minneapolis">
Melvins vs. Minneapolis

Melvins vs Minneapolis – ośmy album koncertowy zespołu Melvins wydany w 2008 roku przez firmę Amphetamine Reptile Records. 

</doc>
<doc id="1858235" url="https://pl.wikipedia.org/wiki?curid=1858235" title="Nowy Dwór (rejon świsłocki)">
Nowy Dwór (rejon świsłocki)

Nowy Dwór (biał. "Новы Двор") – wieś (dawniej miasteczko) na Białorusi, w obwodzie grodzieńskim, w rejonie świsłockim.
Siedziba parafii prawosławnej; znajduje się tu murowana cerkiew pw. św. Michała Archanioła, zbudowana w 1994 r. Wcześniej w miejscowości istniała drewniana cerkiew z 1868 r., którą zburzono w latach 60. XX w.
Za II Rzeczypospolitej w województwie białostockim, w powiecie grodzieńskim, w wiejskiej gminie Porozów. W 1921 roku wieś liczyła 646 mieszkańców.

</doc>
<doc id="1858238" url="https://pl.wikipedia.org/wiki?curid=1858238" title="Beamer">
Beamer

W krykiecie beamer (rzadziej beam ball) to określenie na niedozwolony rodzaj rzutu wykonywanego przez bowlera, w którym piłka (rzucona z dużą prędkością) dolatuje do batsmana (odbijającego) powyżej jego pasa bez uprzedniego odbicia o pitch (ziemię). Tak rzucona piłka może uderzyć batsmana w głowę ze względu na brak kontroli u bowlera przy rzucaniu wysokich full tossów (rzut podobny do beamera, ale dolatuje poniżej pasa). Batsman spodziewając się raczej piłki, która odbije się przed nim może zostać zaskoczony beamerem, nie zareagować odpowiednio i piłka może go uderzyć. Beamer może łatwo spowodować kontuzję batsmana i karą za wykonanie takiego rzutu jest natychmiastowe ogłoszenie no balla. Użycie beamerów opisuje prawo 42.6 zasad krykieta. Umpire po pierwszym beamerze daje bowlerowi ostrzeżenie za niebezpieczne rzucanie. Po powtórzeniu beamera lub definitywnie celowym jego wykonaniu, sędzia może zabronić danemu bowlerowi rzucania do końca inningsa (albo meczu), co przytrafiło się krykieciście Pakistanu Waqarowi Younisowi w Pucharze Świata w Krykiecie w 2003 roku.
Jako że beamery mogą poważnie zranić batsmana, niektóre federacje krykietowe optują za wprowadzeniem dotkliwych kar pieniężnych, gdy batsman dozna kontuzji w wyniku takiego rzutu.
Jednakże należy zauważyć, iż bowlerzy mogą legalnie celować w głowę czy ciało batsmana, jeżeli piłka wcześniej odbije się od pitchu. Taki rzut nazywa się wtedy bouncerem, który jest łatwiejszy dla batsmana do odbicia czy uniknięcia.
Beamery są zazwyczaj trudne do wykonania jako że piłka musi zostać wypuszczona stosunkowo wcześnie podczas akcji bowlingowej i bowler może przypadkowo posłać piłkę wysoko w powietrze. Beamery przytrafiają się też gdy piłka jest mokra i wtedy piłka może się wyślizgnąć z dłoni bowlera. Bowlerzy najczęściej tłumaczą się, że wykonany przez nich beamer był zamierzonym full tossem lub yorkerem, jednakże w tych przypadkach piłkę wypuszcza się znacznie później.
Pomimo iż większość bowlerów zagrywa beamery tylko przez przypadek, to ich celowe wykonywanie może być uzasadnione, jako że takie zagranie może wyeliminować z gry batsmana (w krykiecie batsmani nie mogą być zmieniani przez rezerwowych). Nawet gdy batsman uniknie kontaktu z piłką przy beamerze, będzie się nieco obawiał takich zagrań od danego bowlera w obawie przed kontuzją.
W 2009 roku ICC zaczęła wprowadzać kary pieniężne za rzucenie więcej niż jednego beamera. Pierwszym ukaranym w ten sposób zawodnikiem został reprezentant Indii Zachodnich Kemar Roach, który 28 czerwca 2009 roku, w drugim ODI przeciwko Bangladeszowi został ukarany grzywną w wysokości 10% zarobków z danego meczu.

</doc>
<doc id="1858240" url="https://pl.wikipedia.org/wiki?curid=1858240" title="Jednodniowy mecz międzynarodowy">
Jednodniowy mecz międzynarodowy



</doc>
<doc id="1858243" url="https://pl.wikipedia.org/wiki?curid=1858243" title="Łopienica Mała">
Łopienica Mała

Łopienica Mała, Łapienica Mała (biał. "Малая Лапеніца") – wieś (dawniej miasteczko) na Białorusi, w obwodzie grodzieńskim, w rejonie wołkowyskim.
Znajduje się tu cmentarz żydowski. Przed II wojną światową istniał w pobliżu tej wsi dwór Bułharynów (w majątku o nazwie „Łopienica Wielka”, obecnie na terenie wsi Hryniewicze).
Za II Rzeczypospolitej w województwie białostockim, w powiecie grodzieńskim, w wiejskiej gminie Izabelin. W 1921 roku wieś liczyła 240 mieszkańców i była najmniejszym miasteczkiem woj. białostockiego.

</doc>
<doc id="1858244" url="https://pl.wikipedia.org/wiki?curid=1858244" title="Mała Łopienica">
Mała Łopienica



</doc>
<doc id="1858246" url="https://pl.wikipedia.org/wiki?curid=1858246" title="Mścibów">
Mścibów

Mścibów (biał. "Мсьцібава") – wieś (dawniej miasteczko) na Białorusi, w obwodzie grodzieńskim, w rejonie wołkowyskim.
Siedziba rzymskokatolickiej parafii św. Jana Chrzciciela w Mścibowie. Znajduje się tu cmentarz żydowski, kościół św. Jana Chrzciciela, zamczysko i przystanek kolejowy Mścibów, położony na linii Wołkowysk – Pograniczny. Niegdyś była tu cerkiew św. Jura.
Miasto królewskie położone było w końcu XVIII wieku w starostwie niegrodowym mścibowskim w powiecie wołkowyskim województwa nowogródzkiego. 
Za II Rzeczypospolitej w województwie białostockim, w powiecie grodzieńskim. Siedziba wiejskiej gminy Mścibów. W 1921 roku wieś liczyła 1051 mieszkańców.
W 1947 r. Mścibowie urodził się Anatol Astapienka - białoruski fizyk teoretyk, polityk, politolog oraz pisarz, członek Związku Pisarzy Białoruskich.

</doc>
<doc id="1858252" url="https://pl.wikipedia.org/wiki?curid=1858252" title="Łyskowo (obwód brzeski)">
Łyskowo (obwód brzeski)



</doc>
<doc id="1858253" url="https://pl.wikipedia.org/wiki?curid=1858253" title="MPK-Łódź">
MPK-Łódź



</doc>
<doc id="1858254" url="https://pl.wikipedia.org/wiki?curid=1858254" title="MKT">
MKT



</doc>
<doc id="1858256" url="https://pl.wikipedia.org/wiki?curid=1858256" title="Łysków">
Łysków



</doc>
<doc id="1858261" url="https://pl.wikipedia.org/wiki?curid=1858261" title="Międzygminna Komunikacja Tramwajowa Sp. z o.o.">
Międzygminna Komunikacja Tramwajowa Sp. z o.o.



</doc>
<doc id="1858263" url="https://pl.wikipedia.org/wiki?curid=1858263" title="MKT Łódź">
MKT Łódź



</doc>
<doc id="1858264" url="https://pl.wikipedia.org/wiki?curid=1858264" title="Miejskie Przedsiębiorstwo Komunikacyjne - Łódź Sp. z o.o.">
Miejskie Przedsiębiorstwo Komunikacyjne - Łódź Sp. z o.o.



</doc>
<doc id="1858265" url="https://pl.wikipedia.org/wiki?curid=1858265" title="Staszic (Dąbrowa Górnicza)">
Staszic (Dąbrowa Górnicza)

Staszic (w latach 1939 - 1945 "Dombrowa O.-S. Neue Kolonie") – osiedle w Dąbrowie Górniczej, przylegające do dzielnic Centrum i Reden, od południa graniczące z miastem Sosnowiec (dzielnica Zagórze). Od wschodu otacza go las, a od północy droga krajowa nr 94. 
Historia.
Rozróżnia się Stary i Nowy Staszic, obie nazwy pochodzą od nieistniejącej kopalni. Stary Staszic stanowi zwartą zabudowę domów indywidualnych w obrębie nieistniejącej już Huty Szkła Gospodarczego im. Stanisława Staszica (jako jedyna w Polsce produkująca balony szklane) i Spółdzielni Usług Transportowych. Nowy Staszic to wielouliczna zabudowa willowa, powstała w 1933 r. według planów Zygmunta Cieplaka i Cezarego Uthke (jedna z ulic na Staszicu nosi jego imię). Osiedle stworzono dla inteligencji Dąbrowy Górniczej, głównie pracujących na tych terenach inżynierów górnictwa i hutnictwa, przedstawicieli wolnych zawodów oraz urzędników. 
Każdy dom posiadał przydomowy ogródek, a działki budowlane miały po 1000-1100 m2. Metraż budynku zbliżał je do zabudowy willowej (średnio 110 m2). Działki wyposażono we wszystkie instalacje sanitarne i wodno-kanalizacyjne oraz energię elektryczną.
Obecnie.
Obecnie oprócz domów pochodzących z dawnej kolonii powstało wiele nowych budynków jednorodzinnych, głównie w latach 1960/70. Po drugiej stronie drogi nr 94 znajduje się hipermarket Auchan, ogródki działkowe oraz kościół pw. Chrystusa Króla. Przy kościele rośnie wiąz szypułkowy uznany za pomnik przyrody.

</doc>
<doc id="1858266" url="https://pl.wikipedia.org/wiki?curid=1858266" title="Jey Crisfar">
Jey Crisfar

Jey Crisfar (ur. 24 kwietnia 1988 r. w La Louvière) − belgijski aktor. Wystąpił w głównej, tytułowej roli w komediodramacie "Otto, czyli niech żyją umarlaki" ("Otto; or Up with Dead People", 2008), wcielając się w postać homoseksualnego zombie.

</doc>
<doc id="1858267" url="https://pl.wikipedia.org/wiki?curid=1858267" title="Rapier (pocisk rakietowy)">
Rapier (pocisk rakietowy)

Rapier – brytyjski pocisk rakietowy ziemia-powietrze zaprojektowany w latach 60. XX wieku i używany przez British Army oraz Royal Air Force.
System Rapier był wykorzystywany m.in. podczas wojny falklandzkiej.

</doc>
<doc id="1858268" url="https://pl.wikipedia.org/wiki?curid=1858268" title="Petrochemia Płock SA">
Petrochemia Płock SA



</doc>
<doc id="1858271" url="https://pl.wikipedia.org/wiki?curid=1858271" title="Live from London 2006">
Live from London 2006

Live from London 2006 – koncert zespołu Melvins i Fantomas utrwalony na DVD w 2008.

</doc>
<doc id="1858272" url="https://pl.wikipedia.org/wiki?curid=1858272" title="Niaceae">
Niaceae

Niaceae Jülich – rodzina grzybów znajdująca się w rzędzie pieczarkowców ("Agaricales").
Systematyka.
Pozycja w klasyfikacji według Index Fungorum: "Niaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Według "Index Fungorum" bazującego na "Dictionary of the Fungi" do rodziny "Niaceae" należą rodzaje:
Polskie nazwy na podstawie pracy Władysława Wojewody z 2003 r.

</doc>
<doc id="1858275" url="https://pl.wikipedia.org/wiki?curid=1858275" title="Witalij Gołod">
Witalij Gołod



</doc>
<doc id="1858277" url="https://pl.wikipedia.org/wiki?curid=1858277" title="Gdańska Stocznia Remontowa">
Gdańska Stocznia Remontowa



</doc>
<doc id="1858281" url="https://pl.wikipedia.org/wiki?curid=1858281" title="Rieti IAAF Grand Prix 2009">
Rieti IAAF Grand Prix 2009

Rieti IAAF Grand Prix 2009 – mityng lekkoatletyczny, który rozegrano 6 września we włoskim miasteczku Rieti. Zawody zaliczane były do cyklu World Athletics Tour i posiadały rangę Grand Prix IAAF.

</doc>
<doc id="1858289" url="https://pl.wikipedia.org/wiki?curid=1858289" title="Jaz Zacisze">
Jaz Zacisze

Jaz Zacisze ("Nakonzbrücke Wehr") – jaz kozłowo-iglicowy, położony we Wrocławiu, wybudowany w ramach Stopnia Wodnego Zacisze. Przeznaczeniem jazu jest piętrzenie wody Kanału Powodziowego, przy czym obecnie jaz ten jest wyłączony z eksploatacji. Położony jest w 4,87 km biegu tego kanału. Jaz reguluje stany wody jedynie dla części kanału położonego powyżej jazu, do poprzedniego na kanale Jazu Bartoszowice. Mimo że "Jaz Zacisze" i Śluza Zacisze zaliczane są do jednego "Stopnia Wodnego Zacisze", pracują od siebie niezależnie.
Historia.
Jaz wybudowany został w latach 1913–1917, w ramach inwestycji z zakresu hydrotechniki, polegającej na budowie nowej drogi wodnej przeprowadzonej przez miasto w ramach Wrocławskiego Węzła Wodnego, tzw. "Wrocławskiego Szlaku Głównego" oraz nowego systemu przeciwpowodziowego dla miasta. Pracami na stopniu kierował budowniczy Roy, inwestycję nadzorował urząd "Bauamt für Hochwasserschutz bei Breslau". Podstawowe elementy stalowe jazu dostarczyła firma "Verein Konigs und Laurahutte". Jak wyżej zaznaczono jaz ten pracuje niezależnie od śluzy. Jego budowa nie wiązała się z budowaną, nową drogą wodną, lecz potrzebami obiektów zlokalizowanych na lewym brzegu kanału, takich jak Kąpielisko Morskie Oko, czy baseny przy Stadionie Olimpijskim, a także możliwości uprawiania żeglarstwa i sportów wodnych, rekreacyjnych na samym kanale.
Funkcje.
Na rzece:
Jaz przegradza koryto "Kanału Powodziowego":
Charakterystyka.
Poszczególne elementy konstrukcyjne jazu wykonane są w następującej technologii:
Jest to jaz jednoprzęsłowy. Przęsło ma 54,04 m światła jazu dla przeprowadzania wód. Jaz wyposażony jest w zamknięcia kozłowo–iglicowe. Spad przy normalnym piętrzeniu wynosi 2,30 m. Przyczółki jazu stanowią równocześnie podparcie dla mostów – Mostów Jagiellońskich Południowych. Na potrzeby obsługi jazu wybudowano także tory dla wagoników służących przewozowi iglic, z obrotnicą na konstrukcji jazu. Ponieważ jaz jest nieużytkowany obecnie, pozostaje na stałe złożony na dnie kanału pod powierzchnią wody.

</doc>
<doc id="1858291" url="https://pl.wikipedia.org/wiki?curid=1858291" title="TŻ Lublin">
TŻ Lublin

TŻ Lublin – polski klub żużlowy z Lublina. W latach 2001–2007 brał udział w rozgrywkach ligowych. W późniejszym czasie przestał funkcjonować.
Historia.
Po rozwiązaniu Motoru Lublin powstał Lubelski Klub Żużlowy. Nowy klub powstawał na zgliszczach dawnej drużyny. LKŻ startował w lidze w latach 1996-2000. Następnie w Lublinie powstało Towarzystwo Żużlowe Lublin, które awansowało w 2002 roku do I ligi. Następnie wspierane przez sponsora tytularnego Sipma S.A., kontynuowało rozgrywki. W roku 2004 lublinianie wystartowali w barażach o awans do ekstraligi, jednak przegrali z ZKŻ Zielona Góra. W 2007 TŻ Lublin spadł z I ligi, nie uzyskał licencji na start w rozgrywkach ligowych i zakończył swoją działalność. W roku 2008 w Lublinie nie było klubu startującego w lidze. Od sezonu 2009 w rozgrywkach startował Klub Motorowo-Żużlowy Lublin.

</doc>
<doc id="1858293" url="https://pl.wikipedia.org/wiki?curid=1858293" title="VortexBox">
VortexBox

VortexBox – dystrybucja Linuksa oparta na Fedorze. Może działać jako serwer muzyczny albo szafa grająca. Jedna z cech jest to, że podczas słuchania plików MP3, FLAC potrafi pobrać okładkę płyty.

</doc>
<doc id="1858296" url="https://pl.wikipedia.org/wiki?curid=1858296" title="Glenn Howard">
Glenn Howard

Glenn Howard (ur. 17 lipca 1962) –- praworęczny kanadyjski curler z Penetanguishene w prowincji Ontario. Jest trzykrotnym mistrzem Kanady i świata. Brat Russa, ojciec Scotta Howardów.
Życiorys.
Urodził się 17 lipca 1962 roku w mieście Midland, w kanadyjskiej prowincji Ontario.
Howard odniósł wiele sukcesów grając na pozycji trzeciego w drużynie swojego brata Russa. Wraz z bratem, wygrał w Labatt Brier oraz mistrzostwa świata w latach 1987 i 1993. Russ Howard przeprowadził się do Nowego Brunszwiku w drugiej połowie lat 90., co sprawiło, że Glenn Howard stworzył swoją własną drużynę, z którą przegrywał finały mistrzostw Ontario w latach 2004-05. Zła passa została przełamana w roku 2006, w którym w finale pokonał byłego kolegę z drużyny, Wayne'a Middaugh'a. W finale Mistrzostw Kanady przegrał z reprezentacją Quebecu, dowodzoną przez Jean-Michel Ménarda.
Team Glenn Howard zdominował sezon 2006/07. Drużyna złożona z Richarda Harta, Brenta Lainga oraz Craiga Savilla wygrała kolejno mistrzostwa Ontario (bez porażki), Kanady (bilans 12-2) i świata (12-1).
W kolejnych latach drużyna Howarda zajmowała drugie i trzecie miejsce w The Brier. W grudniu 2009 Team Howard przegrał finał kanadyjskich kwalifikacji olimpijskich z drużyną Kevina Martina. Round Robin Tim Hortons Brier 2010, drużyna Howarda jako reprezentacja Ontario wygrała wszystkie mecze i awansowała do finału, gdzie uległa 5:6 Albercie (Kevin Koe). Rok później było podobnie, przy czym Ontario zakwalifikowało się do dalszej gry z 4. miejsca. Tym razem w finale lepsza okazała się drużyna Jeffa Stoughtona z Manitoby.
Dopiero za trzecim dotarciem do finału mistrzostw kraju Howard zdobył ponownie tytuł mistrzowski. W 2012 w finale pokonał 7:6 Albertę (Kevin Koe). W MŚ 2012 Kanadyjczycy z 1. miejsca rundy grupowej awansowali do fazy play-off. Zdobyli złote medale dwukrotnie pokonując Szkotów (Tom Brewster) 7:6 i 8:7. W Mistrzostwach Kanady 2013 zawodniczy z Ontario nie zdołali obronić tytułów mistrzowskich, dotarli do fazy finałowej i uplasowali się na najniższym stopniu podium.
Drużyna.
Byli zawodnicy:

</doc>
<doc id="1858298" url="https://pl.wikipedia.org/wiki?curid=1858298" title="Podarkes">
Podarkes



</doc>
<doc id="1858299" url="https://pl.wikipedia.org/wiki?curid=1858299" title="Hurra Torpedo">
Hurra Torpedo

Hurra Torpedo – norweski zespół muzyczny, który wykonuje piosenki używając sprzętów kuchennych. Jego początki sięgają wczesnych lat 90. Jest częścią kolektywu artystycznego Duplex Records, a wszyscy członkowie grają w innych norweskich zespołach.
Grupa zdobyła międzynarodową popularność, gdy na początku 2005 r. w Internecie rozprzestrzenił się klip utworu „Total Eclipse of the Heart” (autorstwa Bonnie Tyler) w ich niecodziennym wykonaniu. Nagranie pochodzi z norweskiego programu komediowego „Lille Lørdag” („Mała Sobota”) nadawanego we środy – „małą sobotę” w norweskim tygodniu.
W klipie grupa otoczona jest sprzętami kuchennymi – lider zespołu Egil Hegerberg gra na gitarze i śpiewa, czasem nieco fałszując, z wyraźnym norweskim akcentem. Kristopher Schau wykonuje partię perkusji, uderzając rurką kuchenkę oraz trzaskając drzwiami zamrażalnika, podczas gdy Aslag Guttormsgaard dodaje wokal wspierający i w kulminacyjnym punkcie piosenki wali dużym kawałkiem metalu w kuchenkę elektryczną.
Na przełomie października i listopada 2005 r. Hurra Torpedo stali się częścią kampanii wirusowej prowadzonej od jednego do drugiego wybrzeża USA, a która została opłacona przez Forda, by promować Forda Fusion.
Zespół zagrał podczas kilku imprez muzycznych w Norwegii w pierwszej połowie 2006 r. oraz na Garorock Festival we francuskim Marmande. Odbył także trzytygodniowe tournée po Stanach Zjednoczonych (ta trasa nie miała żadnego związku z kampanią Forda).

</doc>
<doc id="1858300" url="https://pl.wikipedia.org/wiki?curid=1858300" title="Karabin M25">
Karabin M25

M25 – amerykański karabin wyborowy kalibru 7,62 mm opracowany w latach 80. XX wieku, będący modyfikacją karabinu M21.
M25 był wykorzystywany przez United States Army oraz United States Navy SEALs podczas I i II wojny w Zatoce Perskiej.

</doc>
<doc id="1858303" url="https://pl.wikipedia.org/wiki?curid=1858303" title="Korkówkowate">
Korkówkowate

Korkówkowate ("Phelloriniaceae" Ulbr.) – rodzina grzybów znajdująca się w rzędzie pieczarkowców ("Agaricales"). W 10 edycji "Dictionary of the Fungi" brak takiej rodziny, a zaliczany do niej rodzaj "Podoloma" to synonim rodzaju "Dictyocephalos" z rodziny pieczarkowatych.
Systematyka.
Według "Index Fungorum" bazującego na "Dictionary of the Fungi" "Phelloriniaceae" to takson monotypowy z jednym tylko rodzajem i jednym gatunkiem:

</doc>
<doc id="1858304" url="https://pl.wikipedia.org/wiki?curid=1858304" title="Phelloriniaceae">
Phelloriniaceae



</doc>
<doc id="1858308" url="https://pl.wikipedia.org/wiki?curid=1858308" title="Chaunté Howard Lowe">
Chaunté Howard Lowe



</doc>
<doc id="1858310" url="https://pl.wikipedia.org/wiki?curid=1858310" title="Typologia wód powierzchniowych">
Typologia wód powierzchniowych

Typologia wód powierzchniowych – system klasyfikacji wód powierzchniowych. W zależności od przyjętego kryterium, tworzone są różne systemy, obejmujące często jedynie niektóre kategorie wód powierzchniowych, np. cieki lub jeziora.
Typologia Europejskiej Agencji Środowiska na potrzeby ramowej dyrektywy wodnej.
Europejska Agencja Środowiska jest ciałem opracowującym informacje o stanie środowiska w skali Europy oraz jako porównanie sytuacji w różnych krajach członkowskich. Sposób przedstawiania danych uzależniony jest od podstaw prawnych, np. dotyczy wodnych siedlisk przyrodniczych w rozumieniu dyrektywy siedliskowej lub jednolitych części wód i obszarów dorzeczy w rozumieniu ramowej dyrektywy wodnej.
W krajach Unii Europejskiej przy ustalaniu typologii wód powierzchniowych na potrzeby gospodarki wodnej stosowana jest kombinacja kryteriów. Wśród nich w przypadku rzek najpowszechniej stosowanym jest wielkość zlewni w przypadku wód płynących i średnia głębokość w przypadku stojących. Do najczęściej przyjmowanych kryteriów należą też wysokość nad poziomem morza i dominujący chemizm podłoża (geologia), a w przypadku jezior także ich powierzchnia. Inne kryteria to m.in. położenie geograficzne (ekoregion), spadek cieku, chemizm wód, typ biotyczny. Ponieważ każdy kraj członkowski może przyjąć odrębny system typologiczny, są one do siebie podobne, ale nie w pełni porównywalne. W związku z tym Europejska Agencja Środowiska po analizie typologii przedstawionych w raportach z wdrażania ramowej dyrektywy wodnej i dyrektywy siedliskowej oraz konsultacji z reprezentantami krajów członkowskich w grupie roboczej Ecostat sporządziła zgrubną typologię obejmującą stosunkowo podobne typy wyróżniane w różnych krajach.
1. Cieki
Odmianą powyższej typologii jest typologia uwzględniająca podział cieków na podłożu organiczno-krzemianowym na małe i duże – odpowiednio typy 6a, 6b i 12a, 12b.
2. Jeziora
Typologia polskiej administracji w gospodarce wodnej.
2004–2021.
Jeden z systemów klasyfikacji wód powierzchniowych zgodny z systemem ramowej dyrektywy wodnej został opracowany w roku 2004 przez polskie Ministerstwo Środowiska, jako organ odpowiedzialny wówczas za gospodarkę wodną państwa. Jest on stosowany przy określaniu ich stanu ekologicznego, gdyż te same wartości wskaźników bioindykacyjnych (takich jak Makrofitowy Indeks Rzeczny lub wskaźniki okrzemkowe) mogą oznaczać inny stan ekologiczny różnych typów wód. W systemie tym wody podzielone są na 4 kategorie (naturalne cieki, jeziora, wody przejściowe i wody przybrzeżne). Wody z każdej kategorii podzielone są na typy z przypisanym numerem. Wśród kryteriów podziału jest umiejscowienie w systemie regionalizacji fizycznogeograficznej, wysokość bezwzględna, rozmiar zlewni i jej wpływ (współczynnik Schindlera powyżej 2 – duży wpływ, poniżej 2 – mały wpływ), powierzchniowe utwory geologiczne (zwłaszcza zawartość wapnia), zasolenie itp.
Klasyfikację tę przedstawia poniższy spis:
1. Cieki naturalne
2. Jeziora (dotyczy jedynie jezior o powierzchni ponad 50 ha)
3. Wody przejściowe
4. Wody przybrzeżne
od 2022.
W ramach jednej z prac związanych z opracowaniem planów gospodarowania wodami na obszarze dorzecza w 2015 skorygowano typologię. Obowiązuje ona w dokumentach dotyczących okresu od 2022 roku.
1. Cieki
2. Jeziora (dotyczy jedynie jezior o powierzchni ponad 50 ha)
3. Wody przejściowe
4. Wody przybrzeżne
Typologia zespołu LAWA.
W Niemczech w gospodarce wodnej stosowana jest ogólnokrajowa typologia zespołu LAWA.
1. Cieki
Typologia słowackiego Ministerstwa Środowiska.
1. Cieki
2. Zbiorniki zaporowe
Wyróżniane jest 14 typów zbiorników zaporowych, kryteriami jest położenie geograficzne (Kotlina Panońska, Karpaty), powierzchnia i wysokość nad poziomem morza.
3. Jeziora
Na Słowacji nie ma naturalnych jezior o powierzchni powyżej 50 ha.

</doc>
<doc id="1858312" url="https://pl.wikipedia.org/wiki?curid=1858312" title="Ruch Wolnej Papui">
Ruch Wolnej Papui

Ruch Wolnej Papui (, skrót ) – separatystyczna organizacja działająca w zachodniej (indonezyjskiej) części Nowej Gwinei, mająca na celu wywalczenie niepodległości od Indonezji.
Zachodnia Nowa Gwinea po 1945.
Po II wojnie światowej i kilkuletnich walkach z Holandią Indonezja ogłosiła niepodległość, uznaną następnie przez resztę świata. Jednak Zachodnia Nowa Gwinea, tzw. Nowa Gwinea Holenderska nie weszła do nowego państwa, a wciąż pozostawała w związku z Holandią, ukoronowanym m.in. w 1961 powołaniem narodowej Rady Nowej Gwinei. Już jednak wtedy w Waszyngtonie doradcy prezydenta Johna F. Kennedy’ego – McGeorge Bundy i Robert Komer – starali się go namówić, żeby powierzył kontrolę nad handlem Zachodniej Nowej Gwinei Indonezji. W wyniku tego senator Robert F. Kennedy (brat prezydenta) przygotował umowę, którą w sierpniu 1962 podpisały Indonezja, Holandia oraz przedstawiciele ONZ. Jednocześnie jednak Holendrzy starali się zapewnić swojej kolonii prawo do samostanowienia, na podstawie ONZ, zwanej potocznie "Aktem Wolnego Wyboru", ale ostatecznie terytorium zostało przekazane ONZ, a ta z kolei oddała ją Indonezji. W zamian za to ONZ zażądała jedynie przeprowadzenia referendum w Nowej Gwinei Holenderskiej. Już jednak w 1963 – 6 lat przed referendum – wyspa została zorganizowana jako indonezyjska prowincja – Irian Zachodni.
Powstanie OPM.
Ludność wyspy nie uznała jednak decyzji świata zachodniego i Indonezji, toteż w ramach obywatelskiego nieposłuszeństwa 1 grudnia każdego roku wywiesza flagę Zachodniej Nowej Gwinei, tzw. "Gwiazdę poranną". Działania te są jednak nielegalne i zagrożone karą więzienia od 7 do 20 lat.
W 1965, w celu zwiększenia skuteczności starań o niepodległość, Papuasi założyli Ruch Wolnej Papui, który działaniami dyplomatycznymi i militarnymi miał zmusić Indonezję do rezygnacji z Zachodniej Nowej Gwinei. Od samego początku organizacja uznawała rządy indonezyjskie na wyspie za okupację, ale starała się prowadzić z Dżakartą działania dyplomatyczne.
W 1969 na wyspę skierowano generała brygady Sarwo Edhie, który w dniach 14 lipca–2 sierpnia nadzorował „właściwe” przeprowadzenie, tzw. Aktu Wolnego Wyboru: w pierwszej fazie zostało wybranych 1200 Papuasów, którzy – odpowiednio poinstruowani i przekupieni lub też pod nadzorem – jednomyślnie postanowili o oficjalnym włączeniu Zachodniej Nowej Gwinei do Indonezji. Mimo że sami Papuasi, jak i rządy niektórych państw, stanowczo oprotestowali tę decyzję, to jednak Zgromadzenie Ogólne ONZ zaakceptowało wynik „głosowania”. W odpowiedzi na to, przywódcy "OPM" – Oom Nicolaas Jouwe, Seth Jafeth Roemkorem oraz Jacob Hendrik Prai – postanowili podjąć próbę ogłoszenia przez Zachodnią Nową Gwineę niepodległości. 1 lipca 1971 Roemkorem i Prai ogłosili niepodległość wyspy jako Republiki Papui Zachodniej i sporządzili jej konstytucję. Roemkorem został prezydentem państwa, a Prai – przewodniczącym Senatu.
Podział w OPM i dalsza działalność.
Rozbieżność zdań pomiędzy dwoma liderami – Roemkoremem i Prai’em – doprowadziły jednak szybko do sporów i w efekcie do podziału organizacji na: TPN zarządzaną przez Roemkorema i PEMKA Prai’a. Choć formalnie "OPM" nadal działał jako jedna organizacja, to wewnętrzny podział znacznie osłabił organizację.
W 1982 organizacja powołała do życia Radę Rewolucyjną Ruchu Wolnej Papui (OPMRC), a liderem ugrupowania został Moses Werror, który zainicjował kampanię dążenia do niepodległości poprzez, tzw. Międzynarodową Dyplomację. Dzięki temu rozpoczęto szukanie poparcia dla niepodległości w głównych organizacjach międzynarodowych, takich jak: ONZ, Ruch Państw Niezaangażowanych, Forum Południowego Pacyfiku czy ASEAN.
Dwa lata później, w 1984 działacze OPM przypuścili atak na stolicę Irianu Zachodniego – Jayapurę – ale zostali szybko odparci, a wojsko rozpoczęło prześladowania ludności, która zaczęła migrować na granicę z Papuą-Nową Gwineą.
W połowie lat 90. XX w. OPM ponownie wzmogła swoją działalność i uzyskała szerokie poparcie ludności. Miało to związek m.in. z nienawiścią Papuasów do korporacji górniczej Freeport-McMoRan, która wydobywa na wyspie złoto. Papuasi zaś oskarżają korporację o degradację środowiska i wspierania indonezyjskiego wojska w łamaniu praw człowieka. Dzięki poparciu społecznemu w 1996 OPM zdecydował się na radykalniejsze działanie i w styczniu, a później w sierpniu, dokonał uprowadzenia kilku Europejczyków jako zakładników. Dwóch z nich zostało zabitych, a resztę wypuszczono.
W 1998 grupa zbrojnych działaczy "Ruchu" opanowała wieżę ciśnień na wyspie Biak i wywiesiła flagę narodową. Po kilku dniach wieża została jednak siłą odbita przez wojsko. Nie wiadomo, ile osób zginęło, ponieważ rząd zataił tę informację.
Struktura wewnętrzna.
Struktura "Ruchu" jest trudna do określenia i jej pełne przedstawienie nie jest możliwe. W 1996 naczelnym dowódcą w organizacji był Mathias Wenda. Rzecznik OPM rezydujący w Sydney – John Otto Ondawame – stwierdził, że istnieje 9 mniej lub bardziej niezależnych od siebie komend. Armia indonezyjska utrzymuje z kolei, że do 1991 istniały dwa skrzydła w "Ruchu Wolnej Papui": "Komenda Victoria" dowodzona przez M.L. Prawara ("TPN" Roemkorema, ponownie przywódca od 1991), który został zastrzelony w 1991; oraz "Obrońców Prawdy" (wspomniana już PEMKA), która działa na terenie całej Zachodniej Nowej Gwinei.
Znanych jest obecnie trzech dowódców komand regionalnych: Mathias Wenda, oprócz naczelnego dowódcy był także dowódcą regionu Jayapura – Wamena; Kelly Kwalik dowodził w regionie Puncak Jaya/Fakfak (został zastrzelony 16 grudnia 2009 przez wojsko); Bernardus Mawen w Maroke oraz Goliath Tabuni w Puncak Jaya.

</doc>
<doc id="1858313" url="https://pl.wikipedia.org/wiki?curid=1858313" title="Zakłady Wyrobów Metalowych">
Zakłady Wyrobów Metalowych

Zakłady Wyrobów Metalowych S.A. w Sławkowie – spółka akcyjna działająca w branży metalowej. Należy do grupy kapitałowej Poland Alloys sp. z o.o. w Katowicach. Produkuje wyroby ze stali zimnowalcowanej. 
Historia.
9 listopada 1850 osiadły w Sławkowie pruski przemysłowiec Johann Michael Zeitler zakupił – z zamiarem urządzenia fabryki drutu – prawo użytkowania wieczystego gruntów położonych nad Białą Przemszą, w granicach wsi Krzykawka, w osadzie młynarskiej „Marianka”. 31 lipca 1851 otrzymał zezwolenie na założenie w tym miejscu fabryki drutu. W 1853 zatrudniała ona już na stałe 40 osób. 7 kwietnia 1853 Rada Administracyjna Królestwa Polskiego, na wniosek Zeitlera, wyraziła zgodę na zmianę dotychczasowej nazwy realności, na której znajdowała się fabryka, na „Michałów pod miastem Sławkowem”. Z czasem obok drutu ciągnionego w fabryce zachęto produkować gwoździe, śruby i łańcuchy. W latach 60 XIX wieku działał tu też prawdopodobnie piec do wytopu żelaza. Produkcja zakładu odznaczała się wysoką jakością, o czym świadczy fakt, że w 1872 tzw. Komisja Warszawska zakwalifikowała wyroby fabryki Zeitlera do udziału w Wystawie Technicznej w Moskwie. W 1881 fabryka zatrudniała 90 pracowników i dawała produkcję roczną wartości 100 tys. rubli. Prawdziwy rozwój zakładu rozpoczął się jednak dopiero po przejęciu go w latach 90 XIX wieku przez braci Schein (Szajn) z Będzina. W przededniu I wojny światowej zatrudnienie w fabryce wynosiło 500 osób. W okresie międzywojennym szczytowe zatrudnienie wynosiło 1000 osób, a produkcja ponad 1600 ton miesięcznie. Fabryka rozwijała się również w okresie wielkiego kryzysu dzięki zamówieniom zagranicznym z Brazylii i Argentyny (druty ocynkowane), Afryki Środkowej (gwoździe), Finlandii i Norwegii (drut kolczasty) oraz Związku Radzieckiego (druty żarzone). W latach trzydziestych XX wieku zawarła umowę ze Związkiem Elektrowni Okręgu Radomsko-Kieleckiego na wyłączną dostawę kabli i drutów miedzianych oraz produkowała liny stalowe na potrzeby górnictwa węglowego w tzw. Zagłębiu Dąbrowskim i województwie śląskim.
W latach 1939–1945 pod zarządem niemieckim. W 1946 fabryka przejęta została na rzecz skarbu państwa. Do 31 grudnia 1953 nosiła nazwę „Zakłady Wyrobów z Drutu”. a w latach 1954-1994 „Fabryka Wyrobów Metalowych”. W 1994 przedsiębiorstwo państwowe przekształcono w spółkę akcyjną Zakłady Wyrobów Metalowych S.A. W 2010 roku majątek zakładu został wniesiony do firmy Matserwis Sp. z.o.o.

</doc>
<doc id="1858314" url="https://pl.wikipedia.org/wiki?curid=1858314" title="Gierymski">
Gierymski



</doc>
<doc id="1858316" url="https://pl.wikipedia.org/wiki?curid=1858316" title="ARP 2600">
ARP 2600

ARP 2600 – semi-modularny syntezator monofoniczny firmy ARP z przełomu lat 70. Produkowany był od 1970 do 1981 roku. Był i nadal jest jednym z najpopularniejszych syntezatorów analogowych.
Dane techniczne.
Za pomocą kabelków (patrz: system modularny) ARP 2600 można połączyć z przenośną 49-klawiszową klawiaturą, jak i z sekwencerem ARP 1601.
Wersje kolorystyczne.
Syntezator wyprodukowano w trzech wersjach kolorystycznych:

</doc>
<doc id="1858318" url="https://pl.wikipedia.org/wiki?curid=1858318" title="Törten">
Törten

Törten – dzielnica niemieckiego miasta Dessau-Roßlau, na terenie kraju związkowego Saksonia-Anhalt, zamieszkała przez około 2500 mieszkańców. Leży nad rzeką Muldą, na południowym wschodzie Dessau. Sławę zyskało dzięki wybudowanemu tam klasycznemu wczesnomodernistycznemu osiedlu mieszkaniowemu Waltera Gropiusa.
Gropiussiedlung.
W latach 1926 – 1928 na terenie Törten powstało wczesnomodernistyczne osiedle, zaprojektowane przez Waltera Gropiusa, ściśle według zasad Bauhausu. Osiedle składa się z domów wielorodzinnych i szeregowych w liczbie 314. Zbudowano je dla robotników zakładów zlokalizowanych w Dessau i okolicach. Powierzchnia mieszkań wahała się w granicach 57 – 75 m². Dom na osiedlu objął także Carl Fieger – jeden z architektów Bauhausu.
Inne budowle.
Oprócz zabudowań Gropiusa na terenie dzielnicy znajdują się:

</doc>
<doc id="1858319" url="https://pl.wikipedia.org/wiki?curid=1858319" title="Muencheberg">
Muencheberg



</doc>
<doc id="1858323" url="https://pl.wikipedia.org/wiki?curid=1858323" title="Miro Ćosić">
Miro Ćosić

Miro Ćosić (ur. 9 września 1983 w Sarajewie) – bośniacki biathlonista, olimpijczyk. Zadebiutował w biathlonie w rozgrywkach Pucharu Europy w roku 1999.
Jego najlepszy dotychczasowy wynik w Pucharze świata to 82. miejsce w sprincie w Pokljuce w sezonie 2004/05.
Podczas Zimowych Igrzysk Olimpijskich w Turynie w roku 2006 zajął 83. miejsce w biegu indywidualnym i 84 w sprincie.
Na Mistrzostwach świata w roku 2005 w Hochfilzen zajął 110. miejsce w biegu indywidualnym i 110 w sprincie.
Na Mistrzostwach świata juniorów w roku 2003 w Kościelisku zajął 73. miejsce w biegu indywidualnym i 74 w sprincie.
Trenerem Mira jest jego ojciec Zoran Ćosić.

</doc>
<doc id="1858333" url="https://pl.wikipedia.org/wiki?curid=1858333" title="Lewica i Wolność">
Lewica i Wolność



</doc>
<doc id="1858335" url="https://pl.wikipedia.org/wiki?curid=1858335" title="Marcel Schlutt">
Marcel Schlutt

Marcel Schlutt (ur. 1 sierpnia 1977 w Demmin) − niemiecki model, fotograf i dziennikarz-kolumnista. Sławę zdobył przede wszystkim jako prezenter telewizyjny, a także aktor gejowskich filmów pornograficznych.
Życiorys.
Urodził się w Demmin w NRD, jako jedyne dziecko podkuwacza koni; przeważającą część swojej młodości spędził jednak w Bielefeld w Nadrenii Północnej-Westfalii. Dojrzewał na stadninie koni, namiętność do jeździectwa odkrył w sobie już jako czterolatek. W tym sporcie zdobył liczne odznaczenia.
Jako osiemnastolatek został dostrzeżony przez TeeJotta, fotografa z Kolonii, i rozpoczął karierę jako model. W 1998 roku wziął udział w lokalnym męskim konkursie piękności, który zwyciężył. Został "twarzą" agencji So Dam Tuff; mieszkał w Londynie i Madrycie, pracując jako profesjonalny model dla takich marek jak Levi Strauss, New Yorker, Paul Smith, H&amp;M czy The Face.
Po powrocie do ojczyzny w 2001 roku, pracował w charakterze prezentera dla płatnej telewizji Premiere, prowadząc programy "SexyGayplaces.tv" oraz "Backstage − Das Magazin". Pozostał w branży telewizyjnej, w latach 2002-2004 podjął się współpracy z kanałem dla dorosłych o nazwie Beate Uhse AG. Krótko pojawiał się także na ekranach stacji RTL i BBC.
W 2003 rozpoczął karierę aktora pornograficznego. Stał się niemiecką gwiazdą tego typu produkcji wypromowaną przez następujące wytwórnie: berlińskie Cazzo Film i Wurstfilm, londyńskie Eurocreme oraz amerykańskie Michael Lucas' Lucas Entertainment. Nie grywał wyłącznie dla wytwórni zajmujących się dystrybucją filmów na rynku DVD/video − dodatkowo pojawiał się w filmach udostępnianych dla widzów płatnych stron internetowych, a także pracował jako gejowski żigolo. Wciąż trudnił się zajęciem modela, pracował z berlińskimi agencjami VIVA oraz M4, pojawił się w rosyjskim wydaniu magazynu „Vogue”.
W 2005 Schlutt zajął się fotografią. Jedne z jego pierwszych prac zawarto w katalogu "Skate!" oraz w magazynie o tematyce LGBT „Du &amp; Ich”, dla którego prowadził autobiograficzny dział zatytułowany "Max in the City".
W 2007 zakończył karierę w branży porno. W akcie przypieczętowania swojej decyzji zagrał w jednej z głównych ról w pełnometrażowym filmie "Otto, czyli niech żyją umarlaki" ("Otto: or, Up with Dead People", 2008) w reżyserii queerowego artysty Bruce'a LaBruce'a; wcielił się w nim w postać aktora imieniem Fritz. W roli samego siebie zagrał w filmie Claude'a Pérèsa "Unfaithful" (2009). W filmie "Alex und der Löwe" z 2010 odegrał rolę pierwszoplanową.
W czerwcu 2016 zajął drugie miejsce w rankingu na „Najbardziej seksownego modela Men at Play” ("El modelo mas sexy de Men at Play"), ogłoszonym przez hiszpański portal 20minutos.es.
Schlutt jest homoseksualistą. Od 2001 mieszka w Berlinie.

</doc>
<doc id="1858339" url="https://pl.wikipedia.org/wiki?curid=1858339" title="Uwe-Jens Mey">
Uwe-Jens Mey

Uwe-Jens Mey (ur. 13 grudnia 1963 w Warszawie) – niemiecki łyżwiarz szybki, trzykrotny medalista olimpijski, trzykrotny wicemistrz świata oraz pięciokrotny zdobywca Pucharu Świata.
Kariera.
Do zjednoczenia Niemiec reprezentował barwy NRD. Specjalizował się w dystansach sprinterskich. Pierwszy medal na arenie międzynarodowej zdobył w 1988 roku, kiedy zajął drugie miejsce na mistrzostwach świata w wieloboju sprinterskim w West Allis, gdzie przegrał tylko z Danem Jansenem z USA. Wynik ten powtórzył na mistrzostwach w Heerenveen w 1989 roku oraz rozgrywanych dwa lata później mistrzostwach w Inzell, w obu przypadkach ulegając tylko z reprezentującym ZSRR Iharem Żalazouskim. W 1988 roku brał także udział w igrzyskach olimpijskich w Calgary, gdzie zwyciężył w biegu na 500 m, a na dwukrotnie dłuższym dystansie był drugi za Nikołajem Gulajewem z ZSRR. Ostatnie trofeum wywalczył podczas igrzysk w Albertville w 1992 roku, gdzie ponownie zwyciężył w biegu na 500 m. Ponadto trzykrotnie zwyciężał w klasyfikacji generalnej Pucharu Świata na dystansie 500 m oraz dwukrotnie na dystansie 1000 m.
Dwa razy bił rekordy świata.
Przypisy.
 

</doc>
<doc id="1858341" url="https://pl.wikipedia.org/wiki?curid=1858341" title="Uwe Jens Mey">
Uwe Jens Mey



</doc>
<doc id="1858345" url="https://pl.wikipedia.org/wiki?curid=1858345" title="Archelaos z Priene">
Archelaos z Priene

Archelaos z Priene - starogrecki rzeźbiarz, żyjący około 300 roku p.n.e. w Priene. Jest znany głównie z marmurowego reliefu "Apoteoza Homera", przechowywanego w British Museum. 

</doc>
<doc id="1858348" url="https://pl.wikipedia.org/wiki?curid=1858348" title="Trinitrorezorcynian ołowiu">
Trinitrorezorcynian ołowiu



</doc>
<doc id="1858350" url="https://pl.wikipedia.org/wiki?curid=1858350" title="Tormore">
Tormore

Tormore – destylarnia single malt whisky, znajdująca się w miejscowości Advie w Szkocji, w regionie Speyside. Zakład mieści się około 1 km na południe od rzeki Spey. Wodę do produkcji czerpie jednak z innego źródła - potoku Achvochkie Burn.
Historia.
Tormore jest jedną z młodszych szkockich destylarni whisky. Budowę rozpoczęto w roku 1958 i trwała ona dwa lata. Jest pierwszą destylarnią postawioną w kraju w XX wieku. Zaprojektowana przez słynnego architekta i byłego prezydenta Royal Academy Sir Alberta Richardsona dla Long John International, znajduje się obecnie na liście zabytków Wielkiej Brytanii, jako jedna z najbardziej niezwykłych architektonicznie destylarni.
Budynek w stylu katedralnym zbudowany jest z granitu, posiada miedziane mechanizmy i zegar odgrywający co piętnaście minut jedną z czterech różnych szkockich pieśni patriotycznych. Alembiki, w odróżnieniu od większości gorzelni, nie są miedziane tylko stalowe.
W 1972 gorzelnię rozbudowano i podwojono liczbę destylatorów z czterech do ośmiu. W swojej historii zakład zmieniał właścicieli trzy razy. W 1975 Long John wchłonięty został przez Whitbread &amp; Co, ta zaś, jeszcze w tym samym roku przez Allied Distillers Ltd. Od roku 2005, w wyniku kolejnego przejęcia, pieczę nad gorzelnią Tormore sprawuje Pernod-Ricard.
Podczas budowy zakładu właściciele wkopali w ziemię na dziedzińcu kapsułę w kształcie alembika, w środku której znalazły się między innymi informacje o produkcji jak i samą whisky Long John, nazwiska pracowników destylarni Tormore, próbki surowców używanych w procesie produkcji, opis kolejnych faz produkcji, informacje o szkockich klanach a także krótką historię whisky. Otwarcie kapsuły planowane jest na rok 2060.
Butelkowanie.
Tormore sprzedawane jest obecnie w wersjach 10 i 12 letnich. Rozlewana jest również przez niezależne firmy (tzw. "independent bottlers") Signatory Vintage, Cadenhead, Blackadder, Douglas Laing Old Malt Cask and Provenance.

</doc>
<doc id="1858351" url="https://pl.wikipedia.org/wiki?curid=1858351" title="Bill Holland">
Bill Holland

Bill Holland (ur. 13 grudnia 1907 w Filadelfii, zm. 20 maja 1984 w Tucson) – amerykański kierowca wyścigowy.
Startował w Indianapolis 500 w czasach, kiedy wyścig był uznawany za wyścig Formuły 1.

</doc>
<doc id="1858352" url="https://pl.wikipedia.org/wiki?curid=1858352" title="McLaren MP4/10">
McLaren MP4/10

McLaren MP4/10 – bolid Formuły 1 zespołu McLaren
używany w sezonie 1995.
McLaren MP4/10.
Model MP4/10 był jeszcze gorszy od poprzedniego modelu, był za ciężki i za wolny, a Nigel Mansell był za szeroki żeby zmieścić się do kokpitu. Wersja bez ulepszeń była używana do GP Argentyny (MP4/10 był używany przez jeszcze dwa wyścigi przez Häkkinena).
McLaren MP4/10B.
Na trzeci wyścig sezonu McLaren stworzył wersję MP4/10B z poszerzonym kokpitem dla Nigela Mansella w celu zapewnienia mu swobody ruchu w kokpicie. Mansell brał udział w Grand Prix San Marino i Grand Prix Hiszpanii, ale nie zdobył punktów. Mark Blundell poprowadził model MP4/10B od wyścigu w Monako.
Mika Häkkinen poprowadził model MP4/10B od wyścigu w Monte Carlo. Podczas Grand Prix Pacyfiku zadebiutował Jan Magnussen w zastępstwie za Häkkinena. Był to jego jedyny start w Formule 1 w tamtym sezonie. Ten model McLarena był używany przez 14 Grand Prix, w których zdobył 24 punkty.
McLaren MP4/10B/C i McLaren MP4/10C.
Model MP4/10B/C był przejściową wersją MP4/10C i został wykorzystany podczas GP Portugalii przez Marka Blundella. MP4/10C został użyty jedynie na GP Europy na Nürburgringu. Korzystali z niego obydwaj kierowcy, Blundell i Häkkinen.

</doc>
<doc id="1858354" url="https://pl.wikipedia.org/wiki?curid=1858354" title="Apoteoza Homera">
Apoteoza Homera

Apoteoza Homera – umowna nazwa hellenistycznego reliefu Archelaosa z Priene, wyobrażającego apoteozę Homera.
W starożytności greckiej poeta był obiektem czci, najstarsze przedstawienie gloryfikującej go sceny zawiera pochodzący z III wieku p.n.e. marmurowy relief Archelaosa, przechowywany w British Museum. Płaskorzeźba odnaleziona w Italii, prawdopodobnie ok. 1658, powstała jednak w greckim Egipcie. Relief ukazuje królewską parę – Ptolemeusza IV Filopatora i Arsinoe III, stojących przed siedzącym poetą i otoczonych przez postaci z "Iliady" i "Odysei" oraz dziewięć muz. W przedstawieniu umieszczono również postać Apolla jako bóstwa patronującego muzyce i poezji.

</doc>
<doc id="1858358" url="https://pl.wikipedia.org/wiki?curid=1858358" title="Spree">
Spree



</doc>
<doc id="1858360" url="https://pl.wikipedia.org/wiki?curid=1858360" title="Thirteen Senses">
Thirteen Senses

Thirteen Senses – brytyjska grupa muzyczna z Penzance w Kornwalii, grająca muzykę z gatunku rocka alternatywnego. Zespół tworzy czterech muzyków: Will South (wokalista), Tom Welham (gitarzysta), Adam Wilson (bas) oraz James Brendon (perkusja). Swój pierwszy album zatytułowany "The Invitation" wydali 27 września 2004 roku. Na płycie znalazło się kilka singli, m.in. "Into The Fire" czy "Thru The Glass". W kwietniu 2007 roku grupa wydała drugiego longplaya o nazwie "Contact".

</doc>
<doc id="1858361" url="https://pl.wikipedia.org/wiki?curid=1858361" title="Deinstalacja">
Deinstalacja



</doc>
<doc id="1858363" url="https://pl.wikipedia.org/wiki?curid=1858363" title="Herb Czerska">
Herb Czerska

Herb Czerska – jeden z symboli miasta Czersk i gminy Czersk w postaci herbu.
Wygląd i symbolika.
Herb przedstawia na tarczy dwudzielnej w pas: w polu górnym, srebrnym, trzy zielone świerki, w polu dolnym, błękitnym, trzy srebrne grzbiety fal. Na przecięciu obu pól czarne koło młyńskie oraz po bokach dwa czarne elementy zapory. 
Historia.
1 lipca 1926 Czersk uzyskał prawa miejskie. 

</doc>
<doc id="1858365" url="https://pl.wikipedia.org/wiki?curid=1858365" title="Starlite">
Starlite

Starlite (dawniej pod nazwą "Astronaut: Moon, Mars and Beyond") – symulator lotów kosmicznych stworzony na zlecenie NASA przez firmę Project Whitecard Studios Inc. Jej akcja jest osadzona w roku 2035, kiedy ludzkość założyła kolonie w całym Układzie Słonecznym. Gra została wydana 15 stycznia 2014 roku.
Gra została stworzona w ramach programu NASA Learning Technologies i ma za zadanie promować podejmowanie studiów na kierunkach związanych z „naukami przyrodniczymi, ścisłymi, technicznymi i matematycznymi” (ang. "Science, Technology, Engineering and Mathematics", w skrócie STEM).
Gracze mogą wybrać profesję, taką jak robotyk, geolog kosmiczny, astrobiolog lub mechanik. Wspólnie podróżują po Układzie Słonecznym, wykonują misje i zakładają bazy kosmiczne. Gra jest oparta na rzeczywistych osiągnięciach nauki i nie zawiera elementów science-fiction.
Na początku 2010 roku została wydana minigra "Moon Base Alpha", która opiera się na faktycznych planach NASA dotyczących ponownego zorganizowania wyprawy na Księżyc w 2020 roku (ostatnie lądowanie człowieka na Księżycu w ramach programu Apollo miało miejsce w 1972 roku).

</doc>
<doc id="1858366" url="https://pl.wikipedia.org/wiki?curid=1858366" title="J.R. Valentin">
J.R. Valentin

J.R. Valentin (lub Juancho Valentino; ur. w 1982 r. w Cebu) − filipiński aktor. Najbardziej znany z roli Victora Pereza, idealistycznego oficera policyjnego, w komediodramacie o tematyce LGBT "Maximo Oliveros rozkwita" ("Ang pagdadalaga ni Maximo Oliveros", 2005). Także model.

</doc>
<doc id="1858367" url="https://pl.wikipedia.org/wiki?curid=1858367" title="Moon Base Alpha">
Moon Base Alpha



</doc>
<doc id="1858369" url="https://pl.wikipedia.org/wiki?curid=1858369" title="6 Pułk Strzelców Konnych im. Hetmana Stanisława Żółkiewskiego">
6 Pułk Strzelców Konnych im. Hetmana Stanisława Żółkiewskiego



</doc>
<doc id="1858374" url="https://pl.wikipedia.org/wiki?curid=1858374" title="Junior Reid">
Junior Reid

Junior Reid, właśc. Delroy Reid (ur. 3 czerwca 1965 w Kingston) – jamajski wokalista, wykonawca muzyki reggae i dancehall, w latach 1986–1987 główny wokalista słynnej grupy roots reggae Black Uhuru; znany przede wszystkim z charakterystycznego sposobu śpiewania, zainspirowanego stylem Michaela Rose’a.
Życiorys.
Urodził się i dorastał w slumsowej dzielnicy Waterhouse District. W wieku 14 lat nagrał swój pierwszy singel pt. „Speak The Truth”, wydany przez należący do Augustusa Pablo label Rockers International. Utwór zdobył pewną popularność w Wielkiej Brytanii, dzięki czemu młody wokalista nawiązał współpracę z londyńską wytwórnią Negus Roots Records; jej nakładem ukazały się dwa jego kolejne single: „Sister Dawn” (1980) oraz „If I” (1981). Wkrótce potem wraz z Sammym Tracym i Terrym McDermottem założył trio wokalne pod nazwą Voice of Progress, które w roku 1982 wydało płytę długogrającą "Mini Bus Driver" (wznowioną także w latach 90. pod tytułem "Shadow After Dark"). Grupa promowała ją trasą koncertową po Anglii, rozpoczęła także prace nad kolejnym albumem, jednak muzycy pokłócili się i zespół rozpadł się przed zakończeniem nagrań. Materiały z zarejestrowanych wtedy sesji ukazały się na wraz z utworami Don Carlosa na składance "Firehouse Clash", wydanej w roku 1986 przez wytwórnię Live &amp; Learn Records. Wobec takiego obrotu spraw, Reid zamierzał nagrać wspólny krążek ze swoim najlepszym przyjacielem, Hugh Mundellem. Plany te pokrzyżowała jednak nagła tragiczna śmierć młodego wokalisty, której przyszło mu być świadkiem (siedzieli razem w samochodzie, gdy Mundell został zastrzelony; motyw ten będzie przewijał się kilkukrotnie w późniejszych tekstach Reida).
Rok 1985 przyniósł dwa pierwsze albumy studyjny Reida, debiutancki "Boom-Shack-A-Lack" i wydany niedługo po nim "Original Foreign Mind". Obie płyty spotkały się ze znakomitym przyjęciem słuchaczy i krytyków, choć już wtedy pojawiły się pierwsze zarzuty o kopiowanie przez niego stylu Michaela Rose’a, frontmana słynnej grupy Black Uhuru, od śmierci Boba Marleya będącej najbardziej rozpoznawalnym symbolem muzyki reggae na świecie. Kiedy jednak mimo oczywistego szczytu popularności zespołu Rose postanowił odejść by kontynuować karierę solową, właśnie ze względu na charakterystyczny „waterhouse style” Reid okazał się być idealnym kandydatem na jego miejsce. Jako główny wokalista Black Uhuru zaśpiewał na dwóch nowych krążkach zespołu: bardzo wysoko ocenianym, nominowanym do nagrody Grammy w kategorii najlepszy album reggae "Brutal" (1986) i nieco mniej entuzjastycznie przyjętym "Positive" (1987). Wkrótce jednak Reid z lidera przerodził się w największy balast planującej wielką trasę koncertową po USA formacji, kiedy to odmówiono mu wydania amerykańskiej wizy (powodem było znalezienie przez jamajską policję w jego domu marihuany). Wskutek tego, a także z powodu osobistych nieporozumień z Duckie Simpsonem, Reid w nie najlepszej atmosferze zakończył współpracę z zespołem.
Kolejny etap w swojej karierze rozpoczął od założenia własnego labelu wydawniczego, nazwanego po prostu J.R. Productions, którego nakładem wydał pod koniec lat 80. kilka nowych singlowych przebojów. Mimo to, swoją trzecią ("One Blood", 1989) i czwartą ("Progress", 1990) płytę długogrającą zdecydował się nagrać dla wytwórni Big Life Records, należącej do holenderskiego koncernu muzycznego PolyGram. Następną ciekawą pozycję w jego dyskografii stanowi zawierająca wiele nowatorskich, nietypowych utworów "Visa", wydana przez Greensleeves w roku 1993. Album ten ukazał się również rok później nakładem waszyngtońskiej wytwórni RAS Records, rozpoczynając krótki okres współpracy artysty z tym właśnie labelem. Jej efekty usłyszeć można na utrzymanych w nowoczesnym brzmieniu krążkach "Junior Reid &amp; The Bloods" (1995) oraz "Listen To the Voices" (1996). Od tego czasu Reid nie związał się już nigdy z żadną dużą wytwórnią, skupiając się na rozwoju J.R. Productions. Jej nakładem nie tylko wydał trzy kolejne całkiem nowe płyty, ale także wznowił większość swoich dawnych produkcji. Jednocześnie rozszerzył swoją działalność producencką, zakładając własne studio nagraniowe oraz wydając albumy innych gwiazd sceny reggae i dancehall, takich jak Dennis Brown, Gregory Isaacs, Yami Bolo czy też Ninjaman.
Podczas swoich europejskich tras koncertowych Junior Reid dwukrotnie odwiedził Polskę: 22 sierpnia 2008 roku wystąpił w Bielawie podczas jubileuszowej X edycji Reggae Dub Festivalu (towarzyszyli mu wówczas jego dwaj synowie Andrew i Wada Blood oraz riddim band The Reggae Angels), natomiast 13 sierpnia 2011 roku dał koncert podczas XI edycji Ostróda Reggae Festivalu, w czasie którego akompaniowała mu słynna sekcja rytmiczna Sly &amp; Robbie.

</doc>
<doc id="1858377" url="https://pl.wikipedia.org/wiki?curid=1858377" title="Rubén Miño">
Rubén Miño

Rubén Miño Peralta (ur. 18 stycznia 1989 w Cornellà de Llobregat) – hiszpański piłkarz występujący na pozycji bramkarza w rumuńskim klubie CSM Politehnica Jassy.
Życiorys.
Kariera klubowa.
W wieku 15 lat Miño trafił do "La Masíi", piłkarskiej szkółki Barcelony. Po okresie dwuletniego wypożyczenia do lokalnego klubu UE Cornellà, Rubén powrócił do Barçy i od razu włączono go do kadry Barcelony B. W zespole rezerw zadebiutował 31 sierpnia 2008 w spotkaniu z PD Santa Eulalia. Ówczesnym trenerem drugiej drużyny był Josep Guardiola, który, gdy mianowano go na menadżera pierwszej drużyny, włączył Miño do pierwszego zespołu Barcelony. W 2012 odszedł do RCD Mallorca. Następnie grał w klubach: Real Oviedo, AEK Larnaka i Albacete Balompié.
17 stycznia 2019 podpisał kontrakt z rumuńskim klubem CSM Politehnica Jassy.
Kariera reprezentacyjna.
6 lutego 2009 Miño rozegrał swoje pierwsze spotkanie w barwach reprezentacji Hiszpanii do lat 21.

</doc>
<doc id="1858378" url="https://pl.wikipedia.org/wiki?curid=1858378" title="Nathan Lopez">
Nathan Lopez

Nathan Lopez, właśc. Louie Nathanael Buado Lopez (ur. 19 sierpnia 1991 na Filipinach) − filipiński aktor.
Biogram.
Pierwszą istotną dla swojej kariery rolę odegrał w komediodramacie "Maximo Oliveros rozkwita" ("Ang Pagdadalaga ni Maximo Oliveros", 2005), gdzie wcielił się w postać nastoletniego geja-transwestyty podkochującego się w przystojnym policjancie. Za udział w tym filmie odebrał nagrody podczas Las Palmas Film Festival oraz Cinemalaya Independent Film Festival.
Następnie w serialu telewizji ABS-CBN pt. "Sana Maulit Muli" grał Romeo Bato, homoseksualnego przyjaciela głównej bohaterki.
Pomimo odgrywania ról homoseksualistów, nie jest gejem. Ma cztery starsze siostry i brata-bliźniaka, Gammy'ego (również zajmującego się aktorstwem).

</doc>
<doc id="1858380" url="https://pl.wikipedia.org/wiki?curid=1858380" title="Święty Ryszard">
Święty Ryszard



</doc>
<doc id="1858381" url="https://pl.wikipedia.org/wiki?curid=1858381" title="Reinhard Bredow">
Reinhard Bredow

Reinhard Bredow (ur. 6 kwietnia 1947 w Ilsenburgu) − niemiecki saneczkarz reprezentujący NRD, mistrz olimpijski, wielokrotny medalista mistrzostw świata.
Kariera.
Startował w parze z Horstem Hörnleinem i na przełomie lat 60. i 70. należeli do ścisłej światowej czołówki. Ich największymi sukcesami były złote medale igrzysk olimpijskich w Sapporo (1972, ex aequo z włoskim duetem Paul Hildgartner-Walter Plaikner) oraz mistrzostw świata w Oberhofie. Ponadto na mistrzostwach świata w Königssee (1969) był drugi, a podczas mistrzostw świata w Königssee (1970) i mistrzostw świata w Olang (1971) zajmował trzecie miejsce. Zdobył też złote medale w dwójkach na mistrzostwach Europy w Hammarstrand (1970) i mistrzostwach Europy w Königssee (1972). Brał również udział w igrzyskach olimpijskich w Grenoble w 1968 roku, gdzie zajął piąte miejsce.

</doc>
<doc id="1858382" url="https://pl.wikipedia.org/wiki?curid=1858382" title="Parafia Matki Bożej Królowej Pokoju w Tarnowskich Górach">
Parafia Matki Bożej Królowej Pokoju w Tarnowskich Górach

Parafia Matki Bożej Królowej Pokoju w Tarnowskich Górach – parafia rzymskokatolicka należąca do diecezji gliwickiej (dekanat Tarnowskie Góry).
Zasięg parafii.
Do parafii należą wierni będący mieszkańcami Tarnowskich Gór (ulice: Bema, Bończyka, Hallera, Kasztanowa, Św. Katarzyny, Klonowa, Korczaka, Kościuszki 10-28, Krasickiego, Kruszcowa, Lelewela, Łowiecka, Mickiewicza, Okrzei, Opatowicka, Opolska, Powstańców Śląskich, 11-go Pułku Piechoty, 3-go Pułku Ułanów, Skłodowskiej, Sobieskiego 24-38, Tatrzańska, Ułańska, Wojska Polskiego i Zielona).

</doc>
<doc id="1858383" url="https://pl.wikipedia.org/wiki?curid=1858383" title="Mieczysław Kieta">
Mieczysław Kieta

Mieczysław Kieta (ur. 30 grudnia 1920 w Krakowie, zm. 13 czerwca 1984) – krakowski dziennikarz, działacz społeczny i polityczny. 
Życiorys.
Więzień KL Auschwitz, Gross Rosen i Litomierzyc. Współtwórca takich tytułów jak: Echo Krakowa, Gazeta Krakowska (redaktor naczelny od 1955 do 1957). Prezes krakowskiego oddziału Stowarzyszenia Dziennikarzy Polskich, sekretarz Międzynarodowej Organizacji Dziennikarzy (1973-1978, sekretarz generalny Międzynarodowego Komitetu Oświęcimskiego. Redaktor naczelny Dziennika Polskiego (1969-1970) i Przekroju (1969-1973). Pochowany w alei zasłużonych Cmentarza Rakowickiego w Krakowie (kwatera LXIX pas A-I-15).

</doc>
<doc id="1858384" url="https://pl.wikipedia.org/wiki?curid=1858384" title="Stwoła">
Stwoła

Stwoła, dawniej Cwoła (słow. "Štôla", dawniej "Štvola", niem. "Stollen", węg. "Stóla") – wieś gminna (obec) w północnej Słowacji leżąca w powiecie Poprad, w kraju preszowskim.
Położenie.
Stwoła leży w zachodniej części Spisza i Kotliny Popradzkiej, nieco na północ od Mięguszowiec i na południe od Niżnich Hagów. Wieś położona jest na wysokości ok. 840 m n.p.m.
Historia.
Pierwsza pisemna wzmianka na temat Stwoły pochodzi z 1330 roku. W XVIII w. wyrabiano tutaj olej limbowy. Ze Stwoły pochodzi wielu znanych XIX-wiecznych przewodników tatrzańskich i myśliwych polujących niegdyś w obrębie Tatr, są to m.in. Ján Ruman Driečny (starszy) i jego syn Ján Ruman Driečny, Ján Pastrnák czy Jozef Rusnák. Od 1937 roku Stwoła była ulubionym miejscem pobytu czeskiego malarza Josefa Olexy – co znalazło swoje odzwierciedlenie w jego twórczości.
Od nazwy wsi wywodzi się nazewnictwo wielu tatrzańskich obiektów, np. Doliny Stwolskiej czy Stwolskiej Turni.

</doc>
<doc id="1858385" url="https://pl.wikipedia.org/wiki?curid=1858385" title="Parafia św. Józefa Robotnika w Tarnowskich Górach">
Parafia św. Józefa Robotnika w Tarnowskich Górach

Parafia Świętego Józefa Robotnika w Tarnowskich Górach – należy do diecezji gliwickiej (dekanat Tarnowskie Góry).

</doc>
<doc id="1858386" url="https://pl.wikipedia.org/wiki?curid=1858386" title="Jurijs Žigajevs">
Jurijs Žigajevs

Jurijs Žigajevs (ros. Юрий Жигаев, "Jurij Żigajew"; ur. 14 listopada 1985 w Leningradzie) – łotewski piłkarz rosyjskiego pochodzenia występujący na pozycji bocznego pomocnika.
Życiorys.
Karierę piłkarską Žigajevs rozpoczął w klubie FK Ilūkste, a następnie trenował także w FK Zibens Zemessardze, gdzie występował w zespołach juniorskich. Potem trafił do FK Rīga. W 2002 roku zadebiutował w jego barwach w Virslīdze. W tej drużynie grał do lata 2008 roku, a największym jego sukcesem było zajęcie 3. miejsca w tabeli (2007).
Latem 2008 roku Žigajevs został zawodnikiem FK Ventspils. Zadebiutował w klubie 10 lipca w spotkaniu z FK Jurmala (1:0). Pół roku później wywalczył z nim mistrzostwo Łotwy. Z kolei w 2009 roku został wicemistrzem kraju, awansując z zespołem do rozgrywek Ligi Europy. Zagrał w niej 10 spotkań - pięć w kwalifikacjach oraz pięć w fazie grupowej. Zdobywając tylko trzy punkty, Ventspils zajął ostatnią pozycję w grupie D.
3 grudnia 2010 roku Žigajevs podpisał półtoraroczny kontrakt z Widzewem Łódź. Po raz pierwszy wystąpił w Ekstraklasie 2 kwietnia 2011 roku w zremisowanym meczu z Arką Gdynia. "Czerwono-biało-czerwonych" reprezentował przez dwa sezony, po czym wrócił do swojej ojczyzny.
Kariera reprezentacyjna.
W reprezentacji Łotwy Žigajevs zadebiutował 13 października 2007 roku w wygranym 4:2 spotkaniu eliminacji do Euro 2008 z Islandią. Wraz z kadrą wystąpił także w kwalifikacjach do Mistrzostw Świata 2010, podczas których strzelił gola Luksemburgowi.

</doc>
<doc id="1858387" url="https://pl.wikipedia.org/wiki?curid=1858387" title="Jurijs Zigajevs">
Jurijs Zigajevs



</doc>
<doc id="1858388" url="https://pl.wikipedia.org/wiki?curid=1858388" title="Stanisław Pachuta">
Stanisław Pachuta

Stanisław Pachuta (ur. 1 września 1923 w Kolanowie, obecnie Bochnia, zm. 23 marca 2003 w Warszawie) – polski geodeta, pułkownik Wojska Polskiego, profesor dr hab. inż. Wojskowej Akademii Technicznej w Warszawie.
Życiorys.
Ukończył Państwowe Gimnazjum w Bochni oraz Publiczną Szkołę Handlową. W lipcu 1941 podjął pracę w biurze meldunkowym gminy Bochnia-Wieś. Od października 1942 działał w Armii Krajowej. W latach 1944–1946 uczył się w Państwowej Szkole Górniczo-Hutniczo-Mierniczej w Krakowie otrzymując 31 lipca dyplom technika mierniczego. W 1946 rozpoczął studia na Oddziale Mierniczym Wydziału Inżynierii Lądowej i Wodnej Akademii Górniczo-Hutniczej w Krakowie, pracując jednocześnie w biurze mierniczego przysięgłego i Wojewódzkim Urzędzie Ziemskim w Katowicach. Stopień inżyniera geodety i magistra nauk technicznych otrzymał 20 stycznia 1951.
2 października 1950 został powołany do odbycia służby wojskowej. Rozpoczął ją od Kursu Oficerów Rezerwy w Centrum Wyszkolenia Kwatermistrzowskiego w Poznaniu. Po jego zakończeniu został mianowany do stopnia porucznika, powołany do zawodowej służby i skierowany do pracy w IX Zarządzie Sztabu Generalnego WP jako starszy triangulator. 20 października 1951 został przeniesiony na stanowisko wykładowcy w Oficerskiej Szkole Topografów w Jeleniej Górze, gdzie prowadził zajęcia z geodezji niższej, kartografii matematycznej, geodezji wyższej i optyki instrumentalnej. W październiku 1954 mianowany do stopnia kapitana. 2 maja 1957 został przeniesiony do Wojskowej Akademii Technicznej (WAT) w Warszawie. W Katedrze Geodezji i Topografii pracował jako asystent, adiunkt i docent. Kierował Zakładem Geodezji, a od lutego 1969 przejął kierownictwo Katedry. W 1960 został awansowany do stopnia majora, w 1964 podpułkownika, a w 1968 pułkownika. W 1966 uzyskał tytuł doktora nauk Technicznych na podstawie pracy "Badania dokładności pomiarów geodezyjnych w zakresie promieni podczerwonych". Od 1979 był szefem Instytutu Geodezji i Fotogrametrii WAT. 10 października 1980 otrzymał stopień doktora habilitowanego, przedstawiając monografię "Zastosowanie techniki laserowej w geodezji" jako rozprawę habilitacyjną.
Tytuł profesora nadzwyczajnego nauk technicznych otrzymał uchwałą Rady Państwa 16 listopada 1982. 15 września 1983 zostało mu powierzone kierownictwo nad Instytutem Geodezji i Metrologii. 1 września 1989 przestał pełnić obowiązki szefa Instytutu pozostając na stanowisku profesora, a 2 października 1991 przeszedł w stan spoczynku. W 1991 podjął pracę na Wydziale Geodezji i Gospodarki Przestrzennej Akademii Rolniczo-Technicznej w Olsztynie.
Stanisław Pachuta był specjalistą i prekursorem technik laserowych w polskiej geodezji (34 patenty w tym 21 dotyczących wynalazków), autorem ponad 240 publikacji (w tym 22 w językach obcych) i 230 niepublikowanych opracowań naukowych. Recenzentem dorobku naukowego 16 kandydatów na profesorów, 16 rozpraw habilitacyjnych, 19 rozpraw doktorskich i 40 prac dyplomowych. Członek wielu organizacji, rad i instytutów, m.in.: Akademii Inżynierskiej w Polsce (AIP), Komitetu Geodezji PAN, Komitetu Nauk Geofizycznych PAN, Komitetu Astronomii PAN, Komitetu Badań Kosmicznych i Satelitarnych PAN. Społecznik, członek i przewodniczący Stowarzyszenia Geodetów Polskich, członek rady głównej Naczelnej Organizacji Technicznej, członek i przewodniczący Oddziału Warszawskiego Stowarzyszenia Bochniaków i Miłośników Ziemi Bocheńskiej.
Odznaczenia.
Otrzymał 78 różnych orderów, medali i odznaczeń, w tym:

</doc>
<doc id="1858389" url="https://pl.wikipedia.org/wiki?curid=1858389" title="Beak Ji-hoon">
Beak Ji-hoon



</doc>
<doc id="1858390" url="https://pl.wikipedia.org/wiki?curid=1858390" title="Tomasz Weiss">
Tomasz Weiss

Tomasz Henryk Weiss (ur. 7 marca 1929 w Stanisławowie, zm. 13 marca 1988 w Krakowie) – polski historyk literatury, profesor Uniwersytetu Jagiellońskiego. W pracy naukowej zajmował się przede wszystkim okresem modernizmu oraz krakowskim środowiskiem literackim przełomu XIX i XX wieku. Pochowany na cmentarzu parafialnym przy ul. Niebieskiej w Piaskach Wielkich.
Laureat nagrody dziennika "Echo Krakowa" za najlepszą książkę o Krakowie w roku 1976.

</doc>
<doc id="1858391" url="https://pl.wikipedia.org/wiki?curid=1858391" title="Parafia Świętych Apostołów Piotra i Pawła w Tarnowskich Górach">
Parafia Świętych Apostołów Piotra i Pawła w Tarnowskich Górach

Parafia Świętych Apostołów Piotra i Pawła w Tarnowskich Górach – należy do diecezji gliwickiej (dekanat Tarnowskie Góry).

</doc>
<doc id="1858394" url="https://pl.wikipedia.org/wiki?curid=1858394" title="Żyrowicze">
Żyrowicze

Żyrowicze (biał. Жыровічы) – agromiasteczko na Białorusi, w obwodzie grodzieńskim, w rejonie słonimskim, siedziba administracyjna sielsowietu. Miejscowość zamieszkana przez 2570 mieszkańców (2005).
Prywatne miasto duchowne położone było w końcu XVIII wieku w powiecie słonimskim województwa nowogródzkiego. Prawa miejskie nadał król Jan II Kazimierz Waza w 1652 roku.
Historia.
Według prawosławnej tradycji w Żyrowiczach w drugiej połowie XV wieku przez pastuszków na gruszy została znaleziona ikona Matki Bożej. W miejscu jej odkrycia właściciel Żyrowicz, podskarbi litewski Aleksander Sołtan, kazał w 1470 roku zbudować cerkiew z drewna, która spłonęła w 1520 r. Płaskorzeźba jednak ocalała i umieszczono ją w nowej świątyni obok której wybudowano klasztor, który po unii brzeskiej został objęty w 1613 roku przez zakon bazylianów. Kasztelan smoleński Jan Mieleszko ufundował wówczas nową murowaną świątynię i murowany klasztor. Pierwszym przełożonym zakonników był późniejszy święty męczennik Jozafat Kuncewicz. W latach 1613–1650 powstał Sobór Zaśnięcia Najświętszej Maryi Panny w stylu barokowym. W 1655 roku Żyrowicze zostały zniszczone przez Kozaków. Żyrowicka Ikona Matki Bożej, czczona również w Kościele katolickim jako cudowny wizerunek, zyskała wielką sławę i pielgrzymowali do niej królowie: Jan Kazimierz, Michał Korybut Wiśniowiecki, Jan III Sobieski z królewiczem Jakubem, którzy ofiarowali tu jako wotum dziękczynne szablę z bitwy pod Wiedniem, August II Mocny i Stanisław August Poniatowski. Na podstawie brewe papieża Benedykta XIII w dniu 19 września 1739 obraz koronował koronami papieskimi biskup unicki Atanazy Szeptycki. W XVIII wieku o Żyrowiczach mówiono jako o Częstochowie unitów albo litewskiej Częstochowie. Leksykon "Miejsca święte Rzeczypospolitej" podaje: „Do czasów rozbiorów Żyrowicze były najważniejszym miejscem kultu katolików i grekokatolików w Wielkim Księstwie Litewskim”. Pomiędzy rokiem 1810–1839 była tu siedziba biskupa unickiego. Sobór został przebudowany w stylu klasycystycznym w 1828 roku. W 1839 r. po zniesieniu przez carat unii monaster w Żyrowiczach wrócił do Kościoła prawosławnego. Za czasów Józefa Siemaszki w żyrowickim klasztorze więziono kapłanów unickich nie zgadzających się na zmianę wyznania. Jednym z nich był ksiądz Grzegorz Micewicz, późniejszy autor pamiętnika "Z męczeńskich dziejów Unii". Dziś w dawnym budynku klasztornym mieści się prawosławne seminarium duchowne oraz akademia teologiczna.
Przed II wojną światową ośrodek gminy Żyrowice w województwie nowogródzkim.
W latach 1924–1939 w Żyrowiczach funkcjonowała jedna z dwóch w Polsce szkół kształcących leśników ze średnim wykształceniem.
Zabytki.
Kompleks klasztoru prawosławnego:

</doc>
<doc id="1858395" url="https://pl.wikipedia.org/wiki?curid=1858395" title="Horst Hörnlein">
Horst Hörnlein

Horst Hörnlein (ur. 31 maja 1945 w Möhrenbach) – niemiecki saneczkarz reprezentujący NRD, mistrz olimpijski, wielokrotny medalista mistrzostw świata i Europy.
Kariera.
W dwójkach startował najpierw w parze z Rolfem Fuchsem, wspólnie zostali brązowymi medalistami mistrzostw świata w Davos w 1965 roku. Później jego partnerem został Reinhard Bredow i na przełomie lat 60. i 70. należeli do ścisłej światowej czołówki. Ich największymi sukcesami były złote medale igrzysk olimpijskich w Sapporo (1972, ex aequo z włoskim duetem Paul Hildgartner-Walter Plaikner) oraz mistrzostw świata w Oberhofie. Ponadto na mistrzostwach świata w Königssee (1969) był drugi, a podczas mistrzostw świata w Königssee (1970) i mistrzostw świata w Olang (1971) zajmował trzecie miejsce. Zdobył też cztery medale mistrzostw Europy: złoty w dwójkach i brązowy w jedynkach na ME w Hammarstrand (1970), zloty w jedynkach na ME w Imst (1971) i złoty w dójkach podczas ME w Königssee (1972).

</doc>
<doc id="1858396" url="https://pl.wikipedia.org/wiki?curid=1858396" title="Horst Hornlein">
Horst Hornlein



</doc>
<doc id="1858398" url="https://pl.wikipedia.org/wiki?curid=1858398" title="André Flahaut">
André Flahaut

André M.J.Gh. Flahaut (ur. 18 sierpnia 1955 w Walhain) – belgijski i waloński polityk, parlamentarzysta, w latach 1999–2007 minister obrony. Od 2010 do 2014 przewodniczący Izby Reprezentantów.
Życiorys.
Ukończył studia z zakresu nauk politycznych i administracji publicznej na Université Libre de Bruxelles (ULB). W wieku 18 lat został członkiem walońskiej Partii Socjalistycznej (PS). Pracował w strukturach partyjnych, m.in. od 1979 w centrum naukowym tego ugrupowania (pełnił funkcję jego dyrektora).
Od 1989 do 1995 był zatrudniony w administracji Brabancji Walońskiej. Wchodził w skład rad miejskich w Walhain i Nivelles, a także rady prowincji, zajmował stanowisko zastępcy gubernatora. W 1991 po raz pierwszy został wybrany w skład federalnej Izby Reprezentantów, ubiegał się skutecznie o reelekcję w kolejnych wyborach (1995, 1999, 2003, 2007, 2010, 2014 i 2019). Od 1995 był ministrem służb publicznych w rządzie Jean-Luka Dehaene. Następnie (w okresie 1999–2007) sprawował urząd ministra obrony w dwóch gabinetach Guya Verhofstadta.
W 2007 powrócił do piastowania mandatu poselskiego w niższej izbie federalnego parlamentu, który odnowił także w 2010 i w 2014. Objął funkcję wiceprezesa PS, a w 2010 przewodniczącego Izby Reprezentantów, którą kierował do 2014. W 2014 dołączył do rządu wspólnoty francuskiej jako minister ds. budżetu, kończąc urzędowanie w 2019.
Uhonorowany tytułem ministra stanu (2009), odznaczony Krzyżem Komandorskim Orderu Leopolda.

</doc>
<doc id="1858399" url="https://pl.wikipedia.org/wiki?curid=1858399" title="Ruedersdorf bei Berlin">
Ruedersdorf bei Berlin



</doc>
<doc id="1858400" url="https://pl.wikipedia.org/wiki?curid=1858400" title="Manchild 4/Pick Your Battles">
Manchild 4/Pick Your Battles

Manchild 4 and Pick Your Battles – dziewiąty album koncertowy zespołu Melvins wydany w 2009 roku przez Bifocal Media.

</doc>
<doc id="1858403" url="https://pl.wikipedia.org/wiki?curid=1858403" title="Parafia Matki Bożej Uzdrowienie Chorych w Tarnowskich Górach">
Parafia Matki Bożej Uzdrowienie Chorych w Tarnowskich Górach

Parafia Matki Bożej Uzdrowienie Chorych w Tarnowskich Górach-Osadzie Jana – należy do diecezji gliwickiej (dekanat Tarnowskie Góry).
Do parafii należy kościół Matki Bożej Uzdrowienie Chorych i kościół filialny św. Jana Chrzciciela.
Przy parafii działa Kamiliańska Orkiestra Dęta.
Zasięg parafii.
Do parafii należą wierni z Tarnowskich Gór z dzielnicy Osada Jana (ulice: Aleja Kwiatów, Astrów, Bratków, Bytomska, Cegielniana, Dąbrowskiego, Fiołków, Hutnicza, św. Jana, Kochanowskiego, Kolorowa, Kopernika, Miodowa, Młodości, Nakielska, Narcyzów, Oświęcimska, Piaskowa, Pogodna, Równoległa, Różana, Słoneczników, Stara, Stroma, Chopina, Targowa i Zaciszna).

</doc>
<doc id="1858406" url="https://pl.wikipedia.org/wiki?curid=1858406" title="Ruedersdorf">
Ruedersdorf



</doc>
<doc id="1858408" url="https://pl.wikipedia.org/wiki?curid=1858408" title="Witold Antonowicz">
Witold Antonowicz

Witold Antonowicz (ur. 5 kwietnia 1897 w Płocku, zm. 1940) – polski nauczyciel, polityk, poseł na Sejm II RP w latach 1938–1939, działacz społeczny i samorządowy.
Życiorys.
Urodził się w rodzinie Walerego i Stanisławy z domu Trzcińskiej, zdobył wykształcenie średnie i ukończył kursy administracyjne. Po ukończeniu kształcenia rozpoczął pracę w Izbie Przemysłowo-Handlowej w Wilnie, później przeprowadził się do Białegostoku, gdzie pełnił funkcję przewodniczącego Rady Nadzorczej Bazaru Przemysłowo-Ludowego a także członka Rady Nadzorczej Chrześcijańskiej Spółdzielni Spożywców „Zjednoczenie”, zasiadał również w radzie miasta Białegostoku. Następnie był dyrektorem w szkole handlowej. W 1924 założył i został dyrektorem oraz nauczycielem Gimnazjum Kupieckiego w Białymstoku. W tym samym roku współorganizował Polskie Towarzystwo Krzewienia Wiedzy Ekonomicznej i Handlowej. Utworzył również, w 1930, Publiczną Szkołę Powszechną na Powietrzu – dla dzieci zagrożonych gruźlicą, wadami postawy bądź innymi schorzeniami. Szkoła ta mieściła się w lesie Zwierzyniec w okolicach Białegostoku. Uczniów naświetlano lampami kwarcowymi, stosowano gimnastykę korekcyjną, zaś lekcje były, okresowo, prowadzone w ogrodach placówki, na świeżym powietrzu. 
Antonowicz do Sejmu V kadencji został wybrany w okręgu nr 40 (Białystok), zasiadał w klubie OZN i pracował w komisji przemysłowo-handlowej, administracyjno-samorządowej i budżetowej (zastępca członka). Po inwazji sowieckiej w 1939, został aresztowany przez NKWD i wg jednej z wersji zmarł w więzieniu, lub został zamordowany w ramach zbrodni katyńskiej w Mińsku.

</doc>
<doc id="1858410" url="https://pl.wikipedia.org/wiki?curid=1858410" title="Parafia św. Anny w Tarnowskich Górach">
Parafia św. Anny w Tarnowskich Górach

Parafia Świętej Anny w Tarnowskich Górach – parafia rzymskokatolicka w Tarnowskich Górach, należy dekanatu Tarnowskie Góry diecezji gliwickiej.
Zasięg parafii.
Do parafii należą wierni z Tarnowskich Gór, mieszkający przy ulicach: Bałtyckiej, Cichej, Daszyńskiego, Dolomitów, Gliwickiej, Kierunkowej, Kolejarzy, Konduktorskiej, Kujawskiej, Ludowej, Lyszcze, Łomnickiego, Maszynistów, Nowej, Prostej, Rudnej, Semaforowej, Skalnej, Skośnej, Staszica, Sygnałów, Szarych Szeregów, Szczęść Boże, Szybów, Torowej, Trakcyjnej i Wielkopolskiej.

</doc>
<doc id="1858411" url="https://pl.wikipedia.org/wiki?curid=1858411" title="Gdy mówią mi">
Gdy mówią mi

Gdy mówią mi - maxisingel promocyjny, który zapowiadał płytę Anny Marii Jopek pod tytułem "Niebo". Oprócz tytułowej piosenki na singlu znajdują się cztery duety z Grzegorzem Turnauem.

</doc>
<doc id="1858413" url="https://pl.wikipedia.org/wiki?curid=1858413" title="Letschin">
Letschin

Letschin (pol. hist. "Lucin") – gmina w Niemczech, w kraju związkowym Brandenburgia, w powiecie Märkisch-Oderland. Leży przy granicy polsko-niemieckiej, na historycznej ziemi lubuskiej.
W obrębie gminy leży miejscowość Kienitz (pol. "Kiniec"), powszechnie uważana za stolicę dawnej ziemi kinieckiej.
Historia.
Najstarsza znana wzmianka o miejscowości pochodzi z 1336. Ok. 1400 przynależała administracyjnie do dekanatu żelowskiego w diecezji lubuskiej.
W 2003 do gminy włączono gminy Gieshof-Zelliner Loose, Groß Neuendorf (pol. "Kruszki"), Kiehnwerder, Kienitz (pol. "Kiniec"), Neubarnim (pol. "Barnim"), Ortwig (pol. "Oćwieka") i Sietzing (pol. "Życin").
Zabytki.
Zabytki w Letschin:
Demografia.
Wykres zmian populacji Letschin w granicach z 2013 r. od 1875 r.:

</doc>
<doc id="1858414" url="https://pl.wikipedia.org/wiki?curid=1858414" title="Parafia św. Katarzyny w Lasowicach">
Parafia św. Katarzyny w Lasowicach

Parafia Świętej Katarzyny w Tarnowskich Górach-Lasowicach – należy do diecezji gliwickiej (dekanat Żyglin).

</doc>
<doc id="1858418" url="https://pl.wikipedia.org/wiki?curid=1858418" title="Parafia Matki Boskiej Częstochowskiej w Sowicach">
Parafia Matki Boskiej Częstochowskiej w Sowicach

Parafia Matki Boskiej Częstochowskiej w Tarnowskich Górach-Sowicach – należy do diecezji gliwickiej (dekanat Żyglin).

</doc>
<doc id="1858419" url="https://pl.wikipedia.org/wiki?curid=1858419" title="Neuenhagen bei Berlin">
Neuenhagen bei Berlin

Neuenhagen bei Berlin – miejscowość i gmina w Niemczech, w kraju związkowym Brandenburgia, w powiecie Märkisch-Oderland.
W gminie znajduje się przystanek kolejowy Neuenhagen (b Berlin).
Współpraca.
Miejscowości partnerskie:

</doc>
<doc id="1858420" url="https://pl.wikipedia.org/wiki?curid=1858420" title="Don’t Speak (singel Anny Marii Jopek)">
Don’t Speak (singel Anny Marii Jopek)

Don't Speak - wydany w 2005 roku singel Anny Marii Jopek zapowiadający anglojęzyczny album "Secret". To cover znanego przeboju zespołu No Doubt w jazzowej interpretacji. Do piosenki powstał teledysk w czarno-białej konwencji. 

</doc>
<doc id="1858423" url="https://pl.wikipedia.org/wiki?curid=1858423" title="Parafia Matki Boskiej Piekarskiej-Matki Sprawiedliwości i Miłości Społecznej w Opatowicach">
Parafia Matki Boskiej Piekarskiej-Matki Sprawiedliwości i Miłości Społecznej w Opatowicach

Parafia Matki Boskiej Piekarskiej-Matki Sprawiedliwości i Miłości Społecznej w Tarnowskich Górach-Opatowicach – należy do diecezji gliwickiej (dekanat Tarnowskie Góry).
Historia parafii.
Parafia została erygowana 29 grudnia 1985 roku przez biskupa katowickiego JE Damiana Zimonia. Prace konstrukcyjne przy kościele parafialnym trwały w latach 1988-1996. 12 września 1996 podczas uroczystej Mszy świętej, biskup gliwicki Jan Wieczorek konsekrował świątynię.
Ulice należące do parafii.
Biskupka Emanuela, Cytrynowa, Czereśniowa, Duńska, Estońska, Fińska, Francuska, Galaktyczna, Górnośląska, Hiszpańska, Imbirowa, Jabłoniowa, Jałowcowa, Janasa Wincentego (nr 8 i 10), Jaśminowa, Księżycowa, Lawendowa, Lukrecjowa, Łotewska, Miętowa, Morcinka Gustawa, Morelowa, Norweska, Oliwkowa, Opatowicka (od nr 86 wzwyż), Pastuszki Jana, Planetarna, Polarna (od nr 99 wzwyż), Pomarańczowa, Rozmarynowa, Rumiankowa, Saperów, Sielanka, Skarżyńskiego Bolesława, Słomianka, Starotarnowicka, Szafranowa, Szwedzka, Tymiankowa, Węgierska, Wiejska, Wiśniowa, Zalesie

</doc>
<doc id="1858425" url="https://pl.wikipedia.org/wiki?curid=1858425" title="Jean-Jacques Viseur">
Jean-Jacques Viseur

Jean-Jacques Viseur (ur. 2 grudnia 1946 w Charleroi) – belgijski i waloński polityk i prawnik, były minister finansów, od 2007 do 2012 burmistrz Charleroi.
Życiorys.
Ukończył studia prawnicze na Uniwersytecie w Liège. Od 1969 do 1995 praktykował jako adwokat w rodzinnym Charleroi. Zaangażował się w działalność walońskich chadeków (od 2002 pod nazwą Centrum Demokratyczno-Humanistyczne). W 1985 po raz pierwszy wszedł w skład Izby Reprezentantów jako zastępca poselski Philippe'a Maystadta. W niższej izbie federalnego parlamentu zasiadał z przerwami do 2006.
Od 1998 do 1999 sprawował urząd ministra finansów w drugim rządzie Jean-Luka Dehaene. Był radnym w Charleroi, w grudniu 2006 objął stanowisko zastępcy burmistrza ds. finansów, w lipcu 2007 powołano go na funkcję burmistrza tego miasta, którą pełnił do lutego 2012.

</doc>
<doc id="1858426" url="https://pl.wikipedia.org/wiki?curid=1858426" title="Raperka">
Raperka



</doc>
<doc id="1858427" url="https://pl.wikipedia.org/wiki?curid=1858427" title="Milf">
Milf



</doc>
<doc id="1858430" url="https://pl.wikipedia.org/wiki?curid=1858430" title="Andrejs Butriks">
Andrejs Butriks

Andrejs Butriks (ur. 20 grudnia 1982 w Rydze) - piłkarz łotewski grający na pozycji napastnika.
Kariera klubowa.
Karierę piłkarską Butriks rozpoczął w klubie FK Avots, a następnie trafił do FK Ventspils. W 2001 roku zadebiutował w jego barwach w pierwszej lidze łotewskiej. Od czasu debiutu stał się podstawowym zawodnikiem Ventspilsu. Swój pierwszy sukces w karierze osiągnął w 2003 roku, gdy zdobył Puchar Łotwy. W 2004 i 2005 roku ponownie zdobył krajowy puchar, a w 2006 roku wywalczył pierwsze w swojej karierze i pierwsze w historii Ventspilsu mistrzostwo Łotwy. W 2007 roku wywalczył dublet - mistrzostwo i Puchar Łotwy, a w 2008 roku swój trzeci tytuł mistrza kraju. Z kolei w 2009 wystąpił w fazie grupowej Ligi Europy. W 2010 roku został wypożyczony do rumuńskiego Ceahlăul Piatra Neamţ. Następnie wrócił do Ventspilsu, a w 2011 roku odszedł do FK Jūrmala. Latem 2011 został zawodnikiem Anagennisi Epanomi.
Kariera reprezentacyjna.
W reprezentacji Łotwy Butriks zadebiutował 17 października 2007 roku w przegranym 1:3 spotkaniu eliminacji do Euro 2008 z Danią. Wraz z Łotwą wystąpił także w eliminacjach do Mistrzostw Świata 2010.

</doc>
<doc id="1858432" url="https://pl.wikipedia.org/wiki?curid=1858432" title="Parafia Matki Boskiej Królowej Wszechświata w Pniowcu">
Parafia Matki Boskiej Królowej Wszechświata w Pniowcu

Parafia Matki Boskiej Królowej Wszechświata w Tarnowskich Górach-Pniowcu − należy do diecezji gliwickiej (dekanat Tarnowskie Góry).

</doc>
<doc id="1858433" url="https://pl.wikipedia.org/wiki?curid=1858433" title="Chicken Switch">
Chicken Switch

 Chicken Switch – ósma składanka zespołu Melvins zawierająca piosenki remiksowane wydane w roku 2009 przez firmę Ipecac Recordings.

</doc>
<doc id="1858435" url="https://pl.wikipedia.org/wiki?curid=1858435" title="Gmina Płowce">
Gmina Płowce



</doc>
<doc id="1858436" url="https://pl.wikipedia.org/wiki?curid=1858436" title="Parafia św. Mikołaja w Reptach Śląskich">
Parafia św. Mikołaja w Reptach Śląskich

Parafia Świętego Mikołaja w Tarnowskich Górach-Reptach Śląskich – parafia rzymskokatolicka diecezji gliwickiej (dekanat Tarnowskie Góry).
Historia parafii.
Najstarsza wzmianka o wsi Repty pochodzi z roku 1201. Parafia wzmiankowana została w sprawozdaniu z poboru świętopietrza sporządzonym przez Andrzeja de Verulis pośród parafii dekanatu sławkowskiego diecezji krakowskiej w 1326 pod nazwą "Rept" i ponownie w 1327.
Dawny, murowany kościół został rozebrany w roku 1871. Budowę obecnego kościoła pw. św. Mikołaja ukończono w 1872 roku.

</doc>
<doc id="1858440" url="https://pl.wikipedia.org/wiki?curid=1858440" title="Zygmunt Kapitaniak">
Zygmunt Kapitaniak

Zygmunt Kapitaniak, ps. „Bronisław” (ur. 28 marca 1905 w Zawodziu, zm. 16 czerwca 1971 w Warszawie) – polski prawnik (adwokat i sędzia), działacz polityczny, przewodniczący Zjednoczenia Demokratycznego w czasie II wojny światowej, po wojnie działacz SD.
Życiorys.
W roku 1916 rozpoczął naukę w Szkole Handlowej w Kaliszu i kontynuował ją (po upaństwowieniu placówki) w Gimnazjum im. Tadeusza Kościuszki, które ukończył w czerwcu 1923 r. i otrzymał świadectwo dojrzałości, po czym studiował prawo na Uniwersytecie Warszawskim (1923–1925) i Uniwersytecie Stefana Batorego (1927–1930). W latach 1931–1936 pracował jako aplikant i asesor Sądu Okręgowego, później był sędzią Sądu Grodzkiego i Okręgowego (1936–1942). Od 1942 do 1944 wykonywał zawód adwokata.
W latach 30. działał w Naczelnym Związku Zrzeszeń Młodych Prawników oraz Związku Niezależnej Młodzieży Socjalistycznej „Życie”. W 1941 zaangażował się w działalność w Stronnictwie Demokratycznym, w tym samym roku rozpoczynając pracę dla Wydziału Informacji Biura Informacji i Propagandy Komendy Głównej ZWZ-AK, gdzie kierował referatem C–2 (P–2) – miał za zadanie m.in. analizę ruchu komunistycznego (PPR) w okupowanej Polsce.
W SD kierował Komisją Programową, był także członkiem redakcji „Nowych Dróg” (1942–1943). Od 1943 zasiadał w Zarządzie Głównym SD. W 1944 został wiceprzewodniczącym Zjednoczenia Demokratycznego, a po aresztowaniu Eugeniusza Czarnowskiego przez NKWD w 1945 jego przewodniczącym. Był członkiem redakcji pisma ZD „Głos Wolny Wolność Ubezpieczający”. W lipcu 1945 wraz z Włodzimierzem Lechowiczem i Kazimierzem Moczarskim udał się do płk. Jana Rzepeckiego z memoriałem o ujawnienie żołnierzy podziemia i rozwiązanie oddziałów leśnych.
Po II wojnie światowej kontynuował pracę w sądownictwie – jako sędzia Okręgowego Sądu Apelacyjnego (1945–1949) oraz dyrektor Departamentu Nadzoru Sądowego Ministerstwa Sprawiedliwości (1946–1949). W latach 1952–1954 i 1956–1971 zatrudniony w Sądzie Najwyższym. Od 1954 do 1956 ponownie pracował jako adwokat. Był redaktorem naczelnym pisma „Nowe Prawo”.
Kontynuował działalność partyjną w SD, m.in. jako członek CK (1946–1948) i Rady Naczelnej (1946–1948; 1949–1954). Kierował Biurem Rady Prawniczej CK SD, był także Głównym Rzecznikiem Interesu Partyjnego SD oraz przewodniczącym Centralnego Sądu Partyjnego (od 1949).
W latach 1964–1971 pełnił obowiązki przewodniczącego Głównego Sądu Koleżeńskiego ZBoWiD. Od 1963 zasiadał w Radzie Ochrony Pamięci Walk i Męczeństwa.
Odznaczony Złotym Krzyżem Zasługi z Mieczami (1944) oraz Krzyżem Oficerskim (1947) i Komandorskim (1958) Orderu Odrodzenia Polski.
Został pochowany na Cmentarzu Powązkowskim w Warszawie (kwatera 287-3-4).

</doc>
<doc id="1858441" url="https://pl.wikipedia.org/wiki?curid=1858441" title="Ewolucja równoległa">
Ewolucja równoległa



</doc>
<doc id="1858443" url="https://pl.wikipedia.org/wiki?curid=1858443" title="Parafia św. Marcina Biskupa i Wyznawcy w Starych Tarnowicach">
Parafia św. Marcina Biskupa i Wyznawcy w Starych Tarnowicach

Parafia Świętego Marcina Biskupa i Wyznawcy w Tarnowskich Górach-Starych Tarnowicach – należy do diecezji gliwickiej (dekanat Tarnowskie Góry).
Historia parafii.
Parafia w Starych Tarnowicach została erygowana w roku 1415 przy wybudowanym w roku 1410 murowanym kościele pw. św. Marcina. Kościół ten istnieje do dziś (pełni funkcję kaplicy cmentarnej). Został w roku 1707 rozbudowany, a konsekrowany w 1708 r. Przez krótki czas, w latach 1570-1608 był własnością tarnogórskich ewangelików. Nowy kościół parafialny wybudowany został w latach 1899-1902. W roku 1985 z parafii została wydzielona parafia Opatowice.
Oba kościoły św. Marcina zarówno ten z 1410 roku jak i nowy z 1902 roku zostały zbudowane dla Mszy św. trydenckiej.

</doc>
<doc id="1858446" url="https://pl.wikipedia.org/wiki?curid=1858446" title="Mark Merklein">
Mark Merklein

Mark Merklein (ur. 28 czerwca 1972 we Freeporcie) – bahamski tenisista, reprezentant w Pucharze Davisa, olimpijczyk.
Kariera tenisowa.
W zawodowym tourze zadebiutował w roku 1994.
Swój pierwszy turniej rangi ATP World Tour wygrał w 1997 roku w Orlando w grze podwójnej. Partnerem Merkleina był Vince Spadea, a w meczu o tytuł pokonali parę Alex O’Brien–Jeff Salzenstein 6:4, 4:6, 6:4. W roku 2002 odniósł swoje drugie zwycięstwo, podczas rozgrywek w Costa do Sauípe, będąc w parze ze Scottem Humphriesem. Trzeci triumf wywalczył w 2003 roku w Scottsdale (w parze z Jamesem Blake). Również z Blakiem wygrał rok później na ceglanych kortach w Monachium. Ponadto Merklein grał w 3 finałach, najpierw w roku 1998 w Coral Springs (z Vince'em Spadeą), potem w 2003 roku w Costa do Sauípe oraz w Tokio (oba ze Scottem Humphriesem).
W latach 1999–2004 Merklein reprezentował Wyspy Bahama w Pucharze Davisa. Rozegrał przez ten okres 27 meczów; w singlu zwyciężył w 7 spośród 17 pojedynków, a w deblu 8 z 10 spotkań.
Merklein 2 razy startował w konkurencji debla igrzysk olimpijskich. W (Sydney (2000) osiągnął z Markien Knowlesem ćwierćfinał, natomiast w Atenach (2004) para Knowles–Merklein odpadła w 1 rundzie.
W roku 2005 zakończył karierę tenisową. Najwyżej sklasyfikowany w rankingu singlistów był w lipcu 1997 roku, na 160. miejscu, a w zestawieniu deblistów w styczniu 2004 roku zajmował 37. miejsce. Łącznie na kortach zarobił 502 870 dolarów amerykańskich.

</doc>
<doc id="1858448" url="https://pl.wikipedia.org/wiki?curid=1858448" title="Parafia Najświętszego Serca Pana Jezusa i Matki Bożej Fatimskiej w Strzybnicy">
Parafia Najświętszego Serca Pana Jezusa i Matki Bożej Fatimskiej w Strzybnicy

Parafia Najświętszego Serca Pana Jezusa i Matki Bożej Fatimskiej w Tarnowskich Górach-Strzybnicy – należy do diecezji gliwickiej (dekanat Tarnowskie Góry).
Historia parafii.
Do roku 1415 wieś Rybna, jak i tereny później powstałych miejscowości Piaseczna i Strzybnica, należały do parafii w Reptach, a następnie do parafii Tarnowice. Nową parafię – nazwaną Rybna (z powodu lokalizacji kościoła na gruntach Rybnej) – utworzono w roku 1887, a przemianowano na Strzybnica dopiero po II wojnie światowej. Kościół konsekrowano 15 sierpnia 1887 roku.
Zasięg parafii.
Do parafii należą wierni z Piasecznej, Rybnej oraz Strzybnicy (ulice: 11 Listopada, Armii Krajowej, Batalionów Chłopskich, Czołgistów, Dębowa, Dymarska, Dzierżonia, Górna, Grabowa, Grzybowa 1-83c i 2-70, Husarska, Iglasta, Jagiellońska, Karłowicza, Kombatantów, Komuny Paryskiej, Kossaka, Kościelna, Kraszewskiego, Kuncewiczowej, Laryszowska, Liściasta, Lotników, Łowna, Majakowskiego, Paderewskiego, Piaseczna, Pionierska, Płóciennika, Polarna 1-55d i 2-100e, Powstańców Warszawskich, Proletariacka, Prusa, Przemysłowa, Pułaskiego, Pustki, Racławicka, Rowickiego, Sempołowskiej, Solskiego, Sorychty, Starowapienna, Strawińskiego, Strzybnicka, Sudecka, Szymanowskiego, Ściegiennego, Tołstoja, Tuwima, Wiślana, Zagórska, Artura Zawiszy i Zwarta).

</doc>
<doc id="1858449" url="https://pl.wikipedia.org/wiki?curid=1858449" title="Mile Budak">
Mile Budak

Mile Budak (ur. 30 sierpnia 1889 we wsi Sveti Rok, zm. 7 czerwca 1945 w Zagrzebiu) – chorwacki polityk, pisarz, ideolog i dygnitarz Niepodległego Państwa Chorwackiego.
Życiorys.
Uczęszczał do gimnazjum w Sarajewie, następnie studiował prawo na Uniwersytecie w Zagrzebiu. W 1912 został aresztowany przez władze austro-węgierskie za jego domniemany udział w zamachu. W 1914, po rozpoczęciu I wojny światowej, zmobilizowany w armii Austro-Węgier, gdzie uzyskał stopień podoficera. Po zakończeniu wojny powrócił do Zagrzebia. W 1920 otrzymał dyplom prawa na Uniwersytecie w Zagrzebiu, zostając urzędnikiem w biurze Ante Pavelića. Był aktywistą Partii Prawa z ramienia, której wybrano go do rady miasta Zagrzeb. W 1920 był redaktorem naczelnym czasopisma politycznego Partii Prawa. W 1932 przeżył próbę zamachu. Rok później wyjechał do Włoch, w celu przyłączenia Ustaszy i stał się komendantem obozu. W 1938 powrócił do Zagrzebia. Wydawał tygodnik „Narod Hrvatski”. W 1940 władze tego magazynu zakazane, a Budak został aresztowany.
W latach 1941–1942 był ministrem religii i edukacji. W 1943 został ministrem spraw zagranicznych. 31 marca 1941 – w liście do Hitlera – pytał o „pomóc dla narodu chorwackiego dla ustanowienia niezależnego państwa chorwackiego, które obejmowałaby stare chorwackie regiony, wśród nich Bośnię i Hercegowinę”. Od listopada 1941 do kwietnia 1943 był ambasadorem Chorwacji w III Rzeszy. Po powstaniu Niezależnego Państwa Chorwackiego został szefem propagandowy i Ministrem Edukacji Narodowej i religii. Pełniąc te funkcje publicznie stwierdził, że przymusowe nawrócenia, wydalania i eksterminacji mniejszości etnicznych Serbów były oficjalnym punktem polityki krajowej. Od maja 1943 do maja 1945 pełnił funkcję ministra spraw zagranicznych. Po upadku Niezależnego Państwa Chorwackiego został aresztowany przez Brytyjczyków i przekazany w ręce Jugosłowian. Szybko osądzony, a 6 czerwca 1945 skazany na karę śmierci. Wyrok wykonano następnego dnia w Zagrzebiu.

</doc>
<doc id="1858453" url="https://pl.wikipedia.org/wiki?curid=1858453" title="Frank Vandenbroucke (polityk)">
Frank Vandenbroucke (polityk)

Frank Ignace Georgette Vandenbroucke (ur. 21 października 1955 w Leuven) – belgijski i flamandzki polityk, minister federalny i regionalny, wicepremier, w latach 1989–1994 przewodniczący Partii Socjalistycznej ("Socialistische Partij").
Życiorys.
Ukończył magisterskie studia ekonomiczne na Katholieke Universiteit w Leuven (KUL). Kształcił się następnie w zakresie filozofii w Cambridge (1982), a w 1999 uzyskał stopień naukowy doktora filozofii na University of Oxford. Od 1978 do 1980 pracował jako asystent naukowy na KUL, później został członkiem zespołu SEVI (departamentu naukowego flamandzkiej Partii Socjalistycznej).
W 1985 po raz pierwszy wybrano go na posła do federalnej Izby Reprezentantów, uzyskiwał reelekcję w 1987, 1991 i 1995. W 1989 stanął na czele Partii Socjalistycznej, kierował nią do 1994, kiedy to objął urzędy wicepremiera i ministra spraw zagranicznych w pierwszym rządzie Jean-Luka Dehaene. Zajmował te stanowiska przez kilka miesięcy (od października 1994 do marca 1995), po czym był przewodniczącym klubu deputowanych SP.
Rezygnacja z funkcji rządowych i odejście z parlamentu w 1996 wiązały się z jego udziałem w aferze korupcyjnej "Case Agusta-Dassault", w ramach której czołowi socjalistyczni politycy przyjmowali korzyści majątkowe od włoskiego producenta śmigłowców. Frank Vandenbroucke nie został w tej sprawie nigdy oskarżony, na trzy lata wycofał się jednak z polityki, przebywał wówczas na stażu naukowym w Oksfordzie. W 1999 powrócił do Izby Reprezentantów, a następnie w tym samym roku do rządu. Guy Verhofstadt powierzył mu wówczas resort spraw społecznym i emerytur, którym kierował do 2003. Później do 2004 był ministrem zatrudnienia w drugim gabinecie tego samego premiera.
W 2004 przeszedł do flamandzkiego rządu regionalnego, gdzie został zastępcą ministra-prezydenta oraz ministrem pracy, edukacji i szkoleń zawodowych. W 2009 wybrano go do Parlamentu Flamandzkiego ze znacznym poparciem, jednak przewodnicząca jego partii nie zgodziła się na jego ponowną nominację do władz wykonawczych Flandrii. W rezultacie Frank Vandenbroucke pozostał deputowanym regionalnym, rozpoczął też prowadzenie wykładów na Uniwersytecie w Antwerpii. W 2010 uzyskał mandat w federalnym Senacie, w którym zasiadał do 2011.
W 2020 powrócił do rządu federalnego. W gabinecie, na czele którego stanął Alexander De Croo, został wicepremierem oraz ministrem spraw społecznych i zdrowia.
Odznaczony Orderem Leopolda II klasy (2009).

</doc>
<doc id="1858457" url="https://pl.wikipedia.org/wiki?curid=1858457" title="Dinamit">
Dinamit

Dinamit – węgierski zespół muzyczny, założony jako supergrupa w 1979 roku przez Gyulę Vikidála (z P. Mobil), Alajosa Németha (z Mini) oraz Antala Gábora Szűcsa i Gyulę Pappa (ze Skorpió). Zespół nagrał dwa albumy i w 1981 roku rozpadł się. Działalność wznowił w 2009 roku, z nowym wokalistą i gitarzystą basowym.

</doc>
<doc id="1858458" url="https://pl.wikipedia.org/wiki?curid=1858458" title="Głos Demokratyczny">
Głos Demokratyczny

Głos Demokratyczny – polski tygodnik ukazujący się w Toruniu w latach 1945–1946, organ Stronnictwa Demokratycznego. 
Historia.
Pierwszy numer pisma ukazał się 31 marca 1946. Gazeta była wydawana ze środków Stronnictwa Demokratycznego oraz jego sympatyków z regionu ówczesnego województwa pomorskiego (Bydgoszcz–Toruń–Włocławek). Na łamach tygodnika publikowane były informacje z kraju i ze świata, znaczna ich część poświęcona była działalności Stronnictwa Demokratycznego w kraju i regionie oraz sprawom ziem zachodnich. Pismo aktywnie włączyło się w kampanię referendalną (1946) oraz wyborczą do Sejmu Ustawodawczego (1947), będąc tubą propagandową SD. Na jego łamach publikowali m.in. Eugenia Krassowska, Wincenty Rzymowski i Leon Chajn. 
Wydawanie gazety zostało zawieszone na początku 1947 z powodów finansowych. Ostatni numer tygodnika ukazał się 8 kwietnia 1947 (nr. 14–15/54–55).

</doc>
<doc id="1858466" url="https://pl.wikipedia.org/wiki?curid=1858466" title="Patrick Janssens">
Patrick Janssens

Patrick Janssens (ur. 19 września 1956 w Antwerpii) – belgijski i flamandzki polityk, w latach 1999–2003 przewodniczący Partii Socjalistycznej ("Socialistische Partij"), od 2003 do 2012 burmistrz Antwerpii.
Życiorys.
Ukończył studia z zakresu nauk politycznych i społecznych oraz nauk ekonomicznych na Uniwersytecie w Antwerpii, a także statystykę w London School of Economics. Od 1979 do 1985 pracował jako asystent na pierwszej z tych uczelni. Później prowadził firmę badawczą, a w latach 1989–1999 był zatrudniony w agencji marketingowej VVL/BBDO, pełniąc m.in. funkcję dyrektora wykonawczego i prezesa.
W latach 1999–2003 był przewodniczącym Partii Socjalistycznej. W 2001 został radnym miejskim Antwerpii, od 2003 do 2012 sprawował urząd burmistrza tego miasta. Od 2003 do 2004 zasiadał w federalnej Izbie Reprezentantów. W 2004 i w 2009 był wybierany w skład Parlamentu Flamandzkiego, a w 2010 do Izby Reprezentantów.

</doc>
<doc id="1858467" url="https://pl.wikipedia.org/wiki?curid=1858467" title="SZD-15 Sroka">
SZD-15 Sroka

SZD-15 Sroka – polski, jednomiejscowy szybowiec treningowy przeznaczony do treningu średnio zaawansowanych pilotów skonstruowany w Szybowcowym Zakładzie Doświadczalnym w Bielsku-Białej. Wyprodukowany w Zakładach Szybowcowych Lotnictwa Sportowego (ZSLS) w Krośnie w liczbie 20 egzemplarzy seryjnych.
Historia.
W 1955 roku Liga Przyjaciół Żołnierza (LPŻ) określiła warunki techniczne jaki powinien spełniać nowy szybowiec będący następcą wywodzącego się jeszcze z przedwojennej konstrukcji szybowca IS-B Komar. Nowy szybowiec miał charakteryzować się lepszymi osiągami oraz posiadać kabinę zbliżoną konstrukcyjnie do kabiny ucznia zastosowanej w SZD-10 Czapla. Miało to ułatwić przejście pilotów szybowcowych z latania konstrukcjami dwumiejscowymi na jednomiejscowe. Wymagania konstrukcyjne jakimi musiała charakteryzować się nowa konstrukcja nie wzbudziły entuzjazmu w Szybowcowym Zakładzie Doświadczalnym (SZD) w Bielsku Białej, które były odpowiedzialne za nowy projekt. 
SZD zaproponowało LPŻ zdecydowanie nowocześniejszą konstrukcję, określaną mianem SZD-16 Gil charakteryzującą się lepszymi osiągami niż te, których oczekiwała LPŻ. Liga nie wyraziła zainteresowania „Gilem” i w SZD przystąpiono do konstruowania szybowca według jej wymagań. 
Inżynier Zbigniew Badura przystąpił w 1955 roku do budowy szybowca SZD-15 Sroka (początkowo zwanego „Pionierem”). Oblotu nowej konstrukcji (o znakach SP-1598) dokonał pilot doświadczalny Stanisław Skrzydlewski w Bielsku 25 lutego 1956 roku. Prototyp wykazywał szereg niedogodności, za wysoką i za mało sztywną kabinę, za mało miejsca dla pilota na wysokości jego łokci oraz nieprawidłową nadskuteczność steru kierunku. 
Poprawiony prototyp SZD-15-2 „Sroka” (o numerze SP-1667) oblatano prawie dokładnie w rok po pierwszym locie, 1 lutego 1957 roku. 31 sierpnia 1957 roku po raz pierwszy wzniósł się w powietrze pierwszy egzemplarz seryjny (o numerze SP-1718). Poza dwoma prototypami Zakłady Szybowcowe Lotnictwa Sportowego w Krośnie wyprodukowały jeszcze 20 szybowców, które znalazły się na wyposażeniu aeroklubów. Zgodnie z przewidywaniami SZD, szybowiec nie był znaczącym postępem w porównaniu z „Komarem”, a wręcz niektóre parametry „Sroki” okazały się od niego gorsze. Zbudowane egzemplarze były eksploatowane do lat siedemdziesiątych. Zachowały się dwa egzemplarze, które można oglądać w Muzeum Lotnictwa Polskiego w Krakowie.
Konstrukcja.
Sroka była jednomiejscowym, zastrzałowym górnopłatem o całkowicie drewnianej konstrukcji z płatem o profilu NACA 43012A, zwichrzeniu skrzydła wynoszącym 2° i wzniosie 4°. Skrzydła wyposażone były w lotki szczelinowe oraz hamulce aerodynamiczne, które zamontowano również w kadłubie. W przedniej części kadłuba zamontowano płozę amortyzowaną gumowymi kółkami oraz koło transportowe. Z tyłu kadłuba znajdowała się płoza ogonowa. Osłona kabiny pokryta szkłem organicznym odchylana na bok. Szybowiec mógł być holowany przez samolot oraz wyrzucany w powietrze dzięki gumowym linom, do zaczepiania których zamontowano hak.

</doc>
<doc id="1858468" url="https://pl.wikipedia.org/wiki?curid=1858468" title="Parafia św. Pankracego w Chicago">
Parafia św. Pankracego w Chicago

Parafia św. Pankracego w Chicago (ang. "St. Pancratius's Parish") – parafia rzymskokatolicka położona w Chicago w stanie Illinois w Stanach Zjednoczonych.
Jest ona wieloetniczną parafią w południowo-zachodniej dzielnicy Chicago, Brighton Park, z mszą św. w j. polskim dla polskich imigrantów.
Parafia została poświęcona św. Pankracemu.

</doc>
<doc id="1858471" url="https://pl.wikipedia.org/wiki?curid=1858471" title="Parafia św. Pryscylli w Chicago">
Parafia św. Pryscylli w Chicago

Parafia św. Pryscylli w Chicago (ang. "St. Priscilla's Parish") – parafia rzymskokatolicka położona w Chicago w stanie Illinois w Stanach Zjednoczonych.
Jest ona wieloetniczną parafią w północno-zachodniej dzielnicy Chicago, z mszą św. w j. polskim dla polskich imigrantów.
Parafia została poświęcona św. Pryscylli.

</doc>
<doc id="1858473" url="https://pl.wikipedia.org/wiki?curid=1858473" title="Parafia św. Ryszarda w Chicago">
Parafia św. Ryszarda w Chicago

Parafia św. Ryszarda w Chicago (ang. "St. Richard's Parish") – parafia rzymskokatolicka położona w Chicago w stanie Illinois, Stany Zjednoczone.
Jest wieloetniczną parafią w dzielnicy Archer Park, nieco na północny wschód od portu lotniczego Chicago-Midway, z mszą św. w języku polskim dla polskich imigrantów.
Historia.
Parafię św. Ryszarda powołał kardynał George Mundelein 8 czerwca 1928 roku. Jej patron, Ryszard z Chichesteru, był biskupem Chichesteru w Anglii.
Pierwszym proboszczem został mianowany ks. Horace Wellman.

</doc>
<doc id="1858476" url="https://pl.wikipedia.org/wiki?curid=1858476" title="Parafia św. Romana w Chicago">
Parafia św. Romana w Chicago

Parafia św. Romana w Chicago (ang. "St. Roman's Parish") – parafia rzymskokatolicka położona w Chicago w stanie Illinois w Stanach Zjednoczonych.
Jest ona wieloetniczną parafią w dzielnicy Little Village głównie dla polskich imigrantów.
Parafia została poświęcona św. Romanowi.

</doc>
<doc id="1858478" url="https://pl.wikipedia.org/wiki?curid=1858478" title="Parafia św. Stanisława Biskupa i Męczennika w Chicago">
Parafia św. Stanisława Biskupa i Męczennika w Chicago

Parafia św. Stanisława Biskupa i Męczennika w Chicago (ang. "St. Stanislaus Bishop and Martyr Parish") – parafia rzymskokatolicka położona w Chicago w stanie Illinois, Stany Zjednoczone.
Jest ona wieloetniczną parafią w północno-zachodniej dzielnicy Chicago, z mszą św. w j. polskim dla polskich imigrantów.
Parafia została poświęcona św. Stanisławowi ze Szczepanowa.

</doc>
<doc id="1858479" url="https://pl.wikipedia.org/wiki?curid=1858479" title="Parafia św. Stanisława Kostki w Chicago">
Parafia św. Stanisława Kostki w Chicago

Parafia św. Stanisława Kostki w Chicago (ang. "St. Stanislaus Kostka Parish") – parafia rzymskokatolicka w Chicago, w stanie Illinois (USA).
Jest wieloetniczną parafią w północno-zachodniej dzielnicy Chicago, z mszą św. w j. polskim dla polskich imigrantów.
Parafia została poświęcona św. Stanisławowi Kostce.

</doc>
<doc id="1858481" url="https://pl.wikipedia.org/wiki?curid=1858481" title="Postacie z Silent Hill (lista)">
Postacie z Silent Hill (lista)



</doc>
<doc id="1858483" url="https://pl.wikipedia.org/wiki?curid=1858483" title="Eric Knittel">
Eric Knittel

Eric Knittel (ur. 20 kwietnia 1983 w Berlinie) – niemiecki wioślarz.

</doc>
<doc id="1858485" url="https://pl.wikipedia.org/wiki?curid=1858485" title="Jan Špik">
Jan Špik

Jan Špik (ur. 22 lipca 1988 r. w Jesenicach) – słoweński wioślarz.

</doc>
<doc id="1858486" url="https://pl.wikipedia.org/wiki?curid=1858486" title="Jan Spik">
Jan Spik



</doc>
<doc id="1858487" url="https://pl.wikipedia.org/wiki?curid=1858487" title="Arcybiskupi gnieźnieńscy i prymasi Polski">
Arcybiskupi gnieźnieńscy i prymasi Polski



</doc>
<doc id="1858490" url="https://pl.wikipedia.org/wiki?curid=1858490" title="Arcybiskupi i biskupi gnieźnieńscy">
Arcybiskupi i biskupi gnieźnieńscy



</doc>
<doc id="1858493" url="https://pl.wikipedia.org/wiki?curid=1858493" title="Florian Stofer">
Florian Stofer

Florian Stofer (ur. 25 czerwca 1981 r. w Sempach) – szwajcarski wioślarz.

</doc>
<doc id="1858495" url="https://pl.wikipedia.org/wiki?curid=1858495" title="Vyacheslav Didrix">
Vyacheslav Didrix

Vyacheslav Sergeevich Didrix (ur. 28 marca 1990 r.) – uzbecki wioślarz. Sekretarz Generalny Federacji „Rowing &amp; Canoe” Uzbekistanu; trener reprezentacji Uzbekistanu w wioślarstwie.

</doc>
<doc id="1858496" url="https://pl.wikipedia.org/wiki?curid=1858496" title="Max Suhrbier">
Max Suhrbier

Max Suhrbier (ur. 12 października 1902 w Rostocku, zm. 16 stycznia 1971 w Berlinie Wschodnim) – niemiecki polityk, przewodniczący Liberalno-Demokratycznej Partii Niemiec (1960–1967).
Życiorys.
Po uzyskaniu matury w rodzinnym Rostocku studiował prawo na lokalnym uniwersytecie. Pracował jako urzędnik (m.in. w Ministerstwie Rolnictwa, a później Finansów Meklemburgii), będąc jednocześnie członkiem Niemiecko-Narodowej Partii Ludowej (1931–1933).
Pracę w Ministerstwie Finansów kontynuował również po zakończeniu II wojny światowej, angażując się zarazem w działalność w Liberalno-Demokratycznej Partii Niemiec. W latach 1946–1952 zasiadał w landtagu Meklemburgii, będąc jednocześnie ministrem finansów tego kraju (1948–1952).
Od 1947 pełnił obowiązki szefa LDPD na teren Meklemburgii. Po śmierci Hansa Locha został wybrany przewodniczącym ogólnokrajowym partii, a od 1967 był jej honorowym prezesem. Od 1950 do 1959 i w latach 1963–1971 zasiadał w Izbie Ludowej. W latach 1959–1960 pełnił obowiązki wiceministra finansów, a następnie wicepremiera NRD (1960–1965).

</doc>
<doc id="1858497" url="https://pl.wikipedia.org/wiki?curid=1858497" title="Peter Graves (wioślarz)">
Peter Graves (wioślarz)

Peter Graves (ur. 25 października 1984 r. w Ohio) – amerykański wioślarz.

</doc>
<doc id="1858499" url="https://pl.wikipedia.org/wiki?curid=1858499" title="Thomas Graves">
Thomas Graves

Thomas Graves (ur. 22 czerwca 1982 r. w Minneapolis) – amerykański wioślarz.

</doc>
<doc id="1858500" url="https://pl.wikipedia.org/wiki?curid=1858500" title="Prymas Królestwa Polskiego">
Prymas Królestwa Polskiego

Prymas Królestwa Polskiego () – tytuł honorowy noszony w latach 1818-1829 przez arcybiskupów warszawskich. W 1925 r. przywrócono ten tytuł dożywotnio Aleksandrowi Kakowskiemu. Po jego śmierci w 1938 r. nie był już nadawany.

</doc>
<doc id="1858501" url="https://pl.wikipedia.org/wiki?curid=1858501" title="Yoennis Hernández">
Yoennis Hernández



</doc>
<doc id="1858502" url="https://pl.wikipedia.org/wiki?curid=1858502" title="Yoennis Hernandez Arruez">
Yoennis Hernandez Arruez



</doc>
<doc id="1858503" url="https://pl.wikipedia.org/wiki?curid=1858503" title="Janier Concepcion">
Janier Concepcion



</doc>
<doc id="1858504" url="https://pl.wikipedia.org/wiki?curid=1858504" title="Janier Concepcion Hernandez">
Janier Concepcion Hernandez



</doc>
<doc id="1858505" url="https://pl.wikipedia.org/wiki?curid=1858505" title="Michał Słoma">
Michał Słoma

Michał Słoma (ur. 31 stycznia 1982 r.) – polski wioślarz, reprezentant kraju w jedynce na Igrzyskach Olimpijskich w Londynie. Zawodnik klubu Międzyszkolny Ośrodek Sportowy w Ełku, a następnie AZS UMK Toruń.

</doc>
<doc id="1858506" url="https://pl.wikipedia.org/wiki?curid=1858506" title="Hans Loch">
Hans Loch

Hans Loch (ur. 2 listopada 1898 w Kolonii, zm. 13 lipca 1960 w Berlinie) – niemiecki polityk, przewodniczący Liberalno-Demokratycznej Partii Niemiec (1951–1960), wicepremier i minister finansów NRD (1950–1955).
Życiorys.
W latach 1918–1923 studiował prawo na Uniwersytetach w Kolonii i Bonn. W 1936 wyemigrował do Holandii, jednak w 1938 powrócił do kraju i w latach 1939–1945 służył w Wehrmachcie.
W 1945 znalazł się wśród współzałożycieli Liberalno-Demokratycznej Partii Niemiec w powiecie Gotha. Szybko awansował, zostając przewodniczącym Komitetu ds. Polityki Samorządowej przy Zarządzie Centralnym, następnie wiceprzewodniczącym (1949–1951) i współprzewodniczącym ugrupowania wraz z Karlem Hamannem (1951–1952).
W latach 1946–1948 pełnił obowiązki burmistrza Gotha, następnie ministra sprawiedliwości Turyngii (1948–1950), ministra finansów NRD (1950–1955) oraz wiceprezesa Rady Ministrów (od 1950). Od 1949 sprawował mandat posła do Izby Ludowej, był jednocześnie członkiem Prezydium Rady Narodowej Frontu Narodowego NRD. W 1952 objął przewodnictwo nad LDPD, które sprawował do 1960. Z racji sprawowanych funkcji był „skoszarowany” w partyjno-rządowym osiedlu kierownictwa NRD wokół Majakowskiring w Berlinie-Pankow.
W 1954 został odznaczony Orderem Zasługi dla Ojczyzny.

</doc>
<doc id="1858507" url="https://pl.wikipedia.org/wiki?curid=1858507" title="Josef Feistmantl">
Josef Feistmantl

Josef Feistmantl (ur. 23 lutego 1939 w Absam, zm. 11 marca 2019) – austriacki saneczkarz startujący w jedynkach i dwójkach, mistrz olimpijski oraz wielokrotny medalista mistrzostw świata i Europy.
Kariera.
Największy sukces olimpijski Josef Feistmantl odniósł podczas igrzysk w Innsbrucku w 1964 roku, kiedy to wspólnie z Manfredem Stenglem triumfował w dwójkach. Był to olimpijski debiut saneczkarstwa, tym samym Austriacy zostali pierwszymi w historii mistrzami olimpijskimi w tej dyscyplinie. Na tej samej imprezie, podobnie jak na igrzyskach w Grenoble w 1968 roku, Feistmantl zajął piąte miejsce w jedynkach. W 1969 roku wywalczył złoty medal w jedynkach podczas mistrzostw świata w Königssee. Był też między innymi drugi w tej konkurencji na mistrzostwach świata w Villard-de-Lans (1959) i mistrzostw świata w Königssee (1970) oraz trzeci podczas mistrzostw świata w Hammarstrand (1967) i mistrzostw świata w Olang (1971). Ponadto w parze z Wilhelmem Bichlem zdobył w 1967 roku złoto w dwójkach na mistrzostwach Europy w Königssee.
Gdy w 1969 r. zdobywał tytuł mistrza świata na torze w Königssee, podczas zawodów zginął w wypadku na torze polski saneczkarz Stanisław Paczka. Josef Feistmantl po zawodach przybył na pogrzeb polskiego saneczkarza w jego rodzinnych Mikuszowicach i ofiarował matce zmarłego swój złoty medal mistrzostw świata.
W 1996 roku otrzymał Odznakę Honorową za Zasługi dla Republiki Austrii.

</doc>
<doc id="1858508" url="https://pl.wikipedia.org/wiki?curid=1858508" title="Wiktor Chabel">
Wiktor Chabel

Wiktor Chabel (ur. 23 listopada 1985 w Sandomierzu) – polski wioślarz, olimpijczyk (2016), wicemistrz świata (2019), czterokrotny medalista mistrzostw Europy. 
Życiorys.
Zawodnik AZS-AWF Kraków, a następnie poznańskich klubów: AZS-AWF Poznań, PTW Tryton i KS Posnania.
W 2016 roku wziął udział na igrzyskach olimpijskich w Rio de Janeiro. Wystąpił wówczas w czwórce podwójnej z Mateuszem Biskupem, Dariuszem Radoszem i Mirosławem Ziętarskim. W eliminacjach uzyskali drugi wynik, co dało awans do finału A. Tam zawody ukończyli na czwartej pozycji, tracąc do będących na trzecim miejscu Estończyków 1,44 sekundy.
W 2017 poślubił wioślarkę Monikę Chabel. Ślub odbył się w ostatni weekend października w kościele św. Mikołaja w Ślesinie.

</doc>
<doc id="1858509" url="https://pl.wikipedia.org/wiki?curid=1858509" title="Artem Morozow">
Artem Morozow

Artem Morozow (ukr. Артем Морозов; ur. 29 lutego 1980 r. w Chersoniu) – ukraiński wioślarz.

</doc>
<doc id="1858510" url="https://pl.wikipedia.org/wiki?curid=1858510" title="Witalij Krywenko">
Witalij Krywenko

Witalij Krywenko (ukr. Віталій Кривенко; ur. 7 lipca 1979 w Chersoniu) – ukraiński wioślarz.

</doc>
<doc id="1858511" url="https://pl.wikipedia.org/wiki?curid=1858511" title="Truls Albert">
Truls Albert

Truls Albert (ur. 7 kwietnia 1989 r. w Kristiansund) – norweski wioślarz.

</doc>
<doc id="1858512" url="https://pl.wikipedia.org/wiki?curid=1858512" title="Nils Jakob Hoff">
Nils Jakob Hoff

Nils Jakob Hoff (ur. 5 lutego 1985 w Bergen) – norweski wioślarz, mistrz świata.

</doc>
<doc id="1858513" url="https://pl.wikipedia.org/wiki?curid=1858513" title="Gmina Rukojnie">
Gmina Rukojnie

Rukojnie – dawna gmina wiejska istniejąca do 1927 roku na obszarze Ziemi Wileńskiej/woj. wileńskiego (obecnie na Litwie). Siedzibą władz gminy były Rukojnie ("Rukainiai").
Początkowo gmina należała do powiatu wileńskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu wileńskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat wileński połączono z powiatem trockim w nowy powiat wileńsko-trocki), przekształconej 20 stycznia 1926 roku w województwo wileńskie.
1 kwietnia 1927 roku gmina została zniesiona, a jej obszar włączony do gmin Mickuny i Szumsk.

</doc>
<doc id="1858514" url="https://pl.wikipedia.org/wiki?curid=1858514" title="Landwarowo (gmina)">
Landwarowo (gmina)

Landwarowo – dawna gmina wiejska istniejąca do 1927 roku na obszarze Ziemi Wileńskiej/woj. wileńskiego (obecnie na Litwie). Siedzibą władz gminy był Landwarów (początkowo "Landwarowo", "Lentvaris").
Początkowo gmina należała do powiatu trockiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z mniejszą częścią powiatu trockiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat trocki połączono z powiatem wileńskim w nowy powiat wileńsko-trocki), przekształconej 20 stycznia 1926 roku w województwo wileńskie.
1 kwietnia 1927 roku gmina została zniesiona, a jej obszar włączony do gmin Rudomino i Troki.

</doc>
<doc id="1858515" url="https://pl.wikipedia.org/wiki?curid=1858515" title="Gmina Landwarów">
Gmina Landwarów



</doc>
<doc id="1858516" url="https://pl.wikipedia.org/wiki?curid=1858516" title="Manfred Stengl">
Manfred Stengl

Manfred Stengl (ur. 1 kwietnia 1946 w Salzburgu, zm. 6 czerwca 1992 w Douglas) – austriacki saneczkarz i bobsleista, mistrz olimpijski i brązowy medalista mistrzostw świata.
Kariera.
Największy sukces Manfred Stengl odniósł podczas igrzysk olimpijskich w Innsbrucku w 1964 roku, kiedy to wspólnie z Josefem Feistmantlem triumfował w dwójkach. Był to olimpijski debiut saneczkarstwa, tym samym Austriacy zostali pierwszymi w historii mistrzami olimpijskimi w tej dyscyplinie. Był to równocześnie jedyny występ olimpijski Stengla. W tym samym składzie Austriacy zdobyli też srebrny medal na mistrzostwach Europy w Weissenbach w 1962 roku. W późniejszych latach startował w bobslejach, w 1975 roku zdobywając brązowy medal w czwórkach podczas mistrzostw świata w Olang.
Zginął podczas wyścigu motocyklowego rozgrywanego na Wyspie Man.

</doc>
<doc id="1858518" url="https://pl.wikipedia.org/wiki?curid=1858518" title="Bystrzyca (gmina w województwie wileńskim)">
Bystrzyca (gmina w województwie wileńskim)

Bystrzyca – dawna gmina wiejska istniejąca do 1927 roku na obszarze Ziemi Wileńskiej/woj. wileńskiego (obecnie na Białorusi, obwód grodzieński, rejon ostrowiecki). Siedzibą władz gminy była Bystrzyca ("Быстрыца").
Początkowo gmina należała do powiatu wileńskiego w guberni wileńskiej. 7 czerwca 1919 weszła w skład utworzonego pod Zarządem Cywilnym Ziem Wschodnich okręgu wileńskiego, przejętego 9 września 1920 przez Tymczasowy Zarząd Terenów Przyfrontowych i Etapowych. W związku z powstaniem Litwy Środkowej 9 października 1920 gmina wraz z główną częścią powiatu wileńskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej (powiat wileński połączono z powiatem trockim w nowy powiat wileńsko-trocki), przekształconej 20 stycznia 1926 roku w województwo wileńskie.
1 kwietnia 1927 roku gmina została zniesiona, a jej obszar włączony do gmin Worniany, Niemenczyn i Mickuny.

</doc>
<doc id="1858525" url="https://pl.wikipedia.org/wiki?curid=1858525" title="Kosaki-Rutki (gmina)">
Kosaki-Rutki (gmina)

Kosaki-Rutki (inne formy nazwy: 1867 "Kosakowo"; 1868 "Kossaki" / "Kassaki"; 1921 "Kossaki-Rutki"; od 1925 "Kołaki") – dawna gmina wiejska istniejąca do 1925 roku w woj. białostockim (dzisiejsze woj. podlaskie). Nazwa gminy pochodzi od wsi Kosaki-Rutki, lecz siedzibą władz gminy były Kołaki Kościelne.
Za Królestwa Polskiego gmina należała do powiatu łomżyńskiego w guberni łomżyńskiej.
W okresie międzywojennym gmina Kosaki-Rutki należała do powiatu łomżyńskiego w woj. białostockim. 1 lipca 1925 roku z części obszaru gminy Kosaki-Rutki utworzono nową gminę Rutki, a pozostałą część przemianowano na gminę Kołaki (od nazwy siedziby gminy).
Według Powszechnego Spisu Ludności z 1921 roku gminę zamieszkiwało 7.698 osób, 6.874 było wyznania rzymskokatolickiego, 4 prawosławnego, 10 ewangelickiego, 1 greckokatolickiego a 809 mojżeszowego. Jednocześnie 6.955 mieszkańców zadeklarowało polską przynależność narodową, 5 rosyjską, 737 żydowską, a 1 rusińską. Było tu 1.059 budynków mieszkalnych.

</doc>
<doc id="1858526" url="https://pl.wikipedia.org/wiki?curid=1858526" title="Gmina Kossaki-Rutki">
Gmina Kossaki-Rutki



</doc>
<doc id="1858527" url="https://pl.wikipedia.org/wiki?curid=1858527" title="Gmina Kołaki">
Gmina Kołaki



</doc>
<doc id="1858528" url="https://pl.wikipedia.org/wiki?curid=1858528" title="Obrzękowcowate">
Obrzękowcowate

Obrzękowcowate ("Physalacriaceae" Corner) – rodzina grzybów znajdująca się w rzędzie pieczarkowców ("Agaricales").
Systematyka.
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:
Polskie nazwy na podstawie pracy Władysława Wojewody z 2003 r.

</doc>
<doc id="1858530" url="https://pl.wikipedia.org/wiki?curid=1858530" title="Piórniczkowate">
Piórniczkowate

Piórniczkowate ("Pterulaceae" Corner) – rodzina grzybów znajdująca się w rzędzie pieczarkowców ("Agaricales").
Systematyka.
Do rodziny "Pterulaceae" według "CABI Databases" należą rodzaje:

</doc>
<doc id="1858532" url="https://pl.wikipedia.org/wiki?curid=1858532" title="Pterulaceae">
Pterulaceae



</doc>
<doc id="1858533" url="https://pl.wikipedia.org/wiki?curid=1858533" title="Wizna (gmina 1923–1927)">
Wizna (gmina 1923–1927)

Wizna – dawna gmina wiejska istniejąca w latach 1923–1927 w woj. białostockim. Siedzibą władz gminy była "osada miejska" Wizna, będąca równocześnie siedzibą gminy Bożejewo.
Za Królestwa Polskiego Wizna była miastem w guberni łomżyńskiej. pozbawiono ją praw miejskich i przekształcono w osadę miejską, włączając ją do gminy Bożejewo.
Podczas I wojny światowej władze okupacyjne nadały Wiźnie samorząd miejski, lecz miejscowość nie została uwzględniona w dekrecie z 4 lutego 1919 o samorządzie miejskim, ani w jego uzupełnieniach. Ponieważ Wizna nie wróciła do kategorii osad nadal rządząc się ustawą okupacyjną była jednostką o nieuregulowanym statusie.
1 stycznia 1923 została formalnie przekształcono w gminę wiejską powiecie łomżyńskim w woj. białostockim w granicach dawnego (quasi-)miasta.
Jako samodzielna jednostka gmina przestała funkcjonować 1 kwietnia 1927 roku, kiedy ponownie wcielono ją do gminy Bożejewo (istniejącej do 1954 roku).
W związku z reaktywowaniem gmin 1 stycznia 1973 roku powstała obecna gmina Wizna, obejmująca obszar dawnej gminy Bożejewo łącznie z Wizną.

</doc>
<doc id="1858534" url="https://pl.wikipedia.org/wiki?curid=1858534" title="Rozszczepkowate">
Rozszczepkowate

Rozszczepkowate ("Schizophyllaceae" Quél.) – rodzina grzybów znajdująca się w rzędzie pieczarkowców ("Agaricales").
Charakterystyka.
Grzyby o owocniku miseczkowatym lub bokiem przyrośniętym do podłoża. Hymenofor w postaci blaszek lub rurek, czasami także niemal zupełnie gładki.
Systematyka.
Pozycja w klasyfikacji według Index Fungorum: "Agaricales, Agaricomycetidae, Agaricomycetes, Agaricomycotina, Basidiomycota, Fungi".
Według CABI databases bazującego na "Dictionary of the Fungi" do rodziny "Schizophyllaceae" należą rodzaje:
Polskie nazwy na podstawie pracy Władysława Wojewody z 2003 r.

</doc>
<doc id="1858536" url="https://pl.wikipedia.org/wiki?curid=1858536" title="Schizophyllaceae">
Schizophyllaceae



</doc>
<doc id="1858538" url="https://pl.wikipedia.org/wiki?curid=1858538" title="Dragutin Dolanski">
Dragutin Dolanski

Dragutin Dolanski (ur. ? w Osijeku, zm. ?) – jugosłowiański wojskowy (major), chorwacki wojskowy (pułkownik), dowódca 1 Spadochronowej Kompanii Lekkiej Piechoty, zastępcy dowódcy bazy lotniczej w Zagrzebiu, a następnie dowódca bazy lotniczej w Sarajewie w Niepodległym Państwie Chorwackim podczas II wojny światowej
W okresie międzywojennym służył w armii jugosłowiańskiej. Fascynował się spadochroniarstwem. Jako pierwszy wojskowy w Jugosławii 2 września 1926 r. w Nowym Sadzie wykonał udany skok spadochronowy z wysokości 1 tys. metrów. 1 listopada 1939 r. w stopniu kapitana objął stanowisko komendanta Szkoły Spadochronowej w Pančevie. W 1940 r. awansował na majora. Po utworzeniu Niezależnego Państwa Chorwackiego na pocz. kwietnia 1941 r., stanął na czele 1 Spadochronowej Kompanii Lekkiej Piechoty. W poł. 1942 r. przeszedł przeszkolenie spadochronowe w Wittstock w Niemczech. W sierpniu 1944 r. został zastępcą dowódcy bazy lotniczej w Zagrzebiu, zaś na pocz. 1945 r. dowódcą bazy lotniczej w Sarajewie. Doszedł do stopnia pułkownika. Dalsze jego losy są nieznane.

</doc>
<doc id="1858539" url="https://pl.wikipedia.org/wiki?curid=1858539" title="Anne Karin Elstad">
Anne Karin Elstad

Anne Karin Elstad (ur. 19 stycznia 1938 w Valsøyfjord w Møre og Romsdal w Norwegii, zm. 4 kwietnia 2012) – norweska pisarka.
Życiorys.
Elstad została wyedukowana na nauczyciela i jako nauczyciel pracowała przez wiele lat zanim całkowicie poświęciła się pisarstwu. Jako autor zadebiutowała w 1976 roku nowelą "Folket på Innhaug", pierwszą z czterech pozycji składających się na serię o mieszkańcach Innhaug. Kolejne trzy tytuły to: "Magret" (1977), "Nytt rotfeste" (1979) i "Veiene møtes" (1980). Pisarka jest także znana z serii, której bohaterką jest Julie. Składają się na nią cztery tomy: "Julie" (1993), "Som dine dager er" (1995), "Lenker" (1998) i "Fri" (2000).
Jej książka "Odel" była jedną z najlepiej sprzedawanych książek 2003 roku, a za powieść "Hjem" (2006), sprzedaną w ponad 100.000 egzemplarzy, autorka została nagrodzona nagrodą Leserprisen.
W 1986 roku oraz ponownie w roku 1992 Elstad miała udar mózgu, w związku z czym musiała od nowa nauczyć się chodzić. Została przyjęta do szpitala Sunnaas na rehabilitację. Po siedmiu latach była znów zdolna do pisania.
Anne Karin Elstad zasiadała w zarządzie "Den norske Forfatterforening" od 1983 do 1987 roku, była także członkiem zarządu "Norsk forfattersentrum" w latach 1991–1997.
17 czerwca 2006 roku w celu podsumowaniu swojej pracy Elstad otworzyła budynek starej szkoły w Otnesbukta; Anne Karin była obecna aby przeciąć wstęgę celebrującą otwarcie. Podczas uroczystości otwarcia obecni byli również William Nygaard, Tom Kristensen i Mia Bull-Gundersen.

</doc>
<doc id="1858542" url="https://pl.wikipedia.org/wiki?curid=1858542" title="Wiaczysław Didrih">
Wiaczysław Didrih



</doc>
<doc id="1858547" url="https://pl.wikipedia.org/wiki?curid=1858547" title="Botulinotoksyna">
Botulinotoksyna



</doc>
<doc id="1858551" url="https://pl.wikipedia.org/wiki?curid=1858551" title="Wiesława Sós (album)">
Wiesława Sós (album)

Wiesława Sós – album Wiesławy Sós wydany w 1989 roku nakładem wytwórni Wifon. Był to debiutancki i jedyny album w dorobku piosenkarki. Muzykę do utworów napisali m.in. Antoni Kopff i Seweryn Krajewski, a dwa utwory skomponowała sama Wiesława Sós. Teksty napisali m.in. Justyna Holm, Zbigniew Książek i Wojciech Młynarski. Krążek poprzedzony był programem telewizyjnym "Piosenki na przetrwanie", złożonym z teledysków artystki, wyemitowanym w grudniu 1988. Do płyty dołączony był plakat.
Lista utworów.
Opracowano na podstawie materiału źródłowego.
Strona A:
Strona B:

</doc>
<doc id="1858560" url="https://pl.wikipedia.org/wiki?curid=1858560" title="Charles Nelis">
Charles Nelis

Charles Nelis (ur. 1875 w Brugii, zm. 1935) – belgijski lekarz, anatom, uczeń Arthura van Gehuchtena. Ukończył studia na Uniwersytecie Lowańskim (1900).

</doc>
<doc id="1858564" url="https://pl.wikipedia.org/wiki?curid=1858564" title="Amt Barnim-Oderbruch">
Amt Barnim-Oderbruch

Amt Barnim-Oderbruch – Amt w Niemczech, leżący w kraju związkowym Brandenburgia, w powiecie Märkisch-Oderland. Siedziba urzędu znajduje się w mieście Wriezen.
Podział administracyjny.
W skład urzędu wchodzi sześć gmin:

</doc>
<doc id="1858565" url="https://pl.wikipedia.org/wiki?curid=1858565" title="Barnim-Oderbruch">
Barnim-Oderbruch



</doc>
<doc id="1858566" url="https://pl.wikipedia.org/wiki?curid=1858566" title="Carl Harko von Noorden">
Carl Harko von Noorden

Carl Harko von Noorden (ur. 13 września 1858 w Bonn, zm. 26 października 1944 w Wiedniu) – niemiecki lekarz.
Syn historyka Carla von Noordena. Studiował na Uniwersytecie Eberharda Karola w Tybindze, Uniwersytecie Alberta i Ludwika we Fryburgu Bryzgowijskim i Uniwersytecie w Lipsku, gdzie w 1882 roku otrzymał tytuł doktora nauk medycznych. Od 1883 asystent i od 1885 Privatdozent na Uniwersytecie Justusa Liebiga w Giessen. W 1889 został pierwszym asystentem w klinice w Berlinie. W 1906 zastąpił Nothnagela na katedrze w Wiedniu.
Zajmował się zagadnieniami albuminurii, chorób nerek, dietetyki. Historyczna terapia Noordena stosowana w cukrzycy polegała na ograniczeniu białka w diecie (opierała się na otrębach owsianych).

</doc>
<doc id="1858569" url="https://pl.wikipedia.org/wiki?curid=1858569" title="Toksyna">
Toksyna



</doc>
<doc id="1858571" url="https://pl.wikipedia.org/wiki?curid=1858571" title="Amt Falkenberg-Höhe">
Amt Falkenberg-Höhe

Urząd Falkenberg-Höhe (niem. "Amt Falkenberg-Höhe") – urząd w Niemczech, leżący w kraju związkowym Brandenburgia, w powiecie Märkisch-Oderland. Siedziba urzędu znajduje się w miejscowości Falkenberg.
W skład urzędu wchodzą cztery gmin.

</doc>
<doc id="1858572" url="https://pl.wikipedia.org/wiki?curid=1858572" title="Falkenberg-Höhe">
Falkenberg-Höhe



</doc>
<doc id="1858573" url="https://pl.wikipedia.org/wiki?curid=1858573" title="Falkenberg-Hoehe">
Falkenberg-Hoehe



</doc>
<doc id="1858575" url="https://pl.wikipedia.org/wiki?curid=1858575" title="Amt Golzow">
Amt Golzow

Amt Golzow – urząd w Niemczech, leżący w kraju związkowym Brandenburgia, w powiecie Märkisch-Oderland. Siedziba urzędu znajduje się w miejscowości Golzow.
W skład urzędu wchodzi pięć gmin.

</doc>
<doc id="1858576" url="https://pl.wikipedia.org/wiki?curid=1858576" title="Chińskie latawce">
Chińskie latawce

Chińskie latawce – utwór muzyczny polskiego zespołu 2 plus 1 z 1985 roku.
Informacje ogólne.
Piosenka została napisana przez Janusza Kruka, Johna Portera i Macieja Zembatego. Tekst utworu posiada polsko-angielskie słowa – główny wokal należy do Elżbiety Dmoch, a część angielską wykonuje John Porter. Piosenka znalazła się na płycie "Video" z 1985 roku, a także na stronie B singla „Koszmar”. „Chińskie latawce” cieszyły się dużą popularnością w zestawieniu "Radiowa Piosenka Tygodnia" na antenie Programu I Polskiego Radia, na której utrzymały się przez szesnaście tygodni i dotarły do miejsca pierwszego.

</doc>
<doc id="1858577" url="https://pl.wikipedia.org/wiki?curid=1858577" title="Phelamy">
Phelamy



</doc>
<doc id="1858588" url="https://pl.wikipedia.org/wiki?curid=1858588" title="TVR Chimaera">
TVR Chimaera

TVR Chimaera – sportowy samochód osobowy produkowany przez brytyjską firmę TVR w latach 1992-2003. Dostępny jako 2-drzwiowy kabriolet. Model mógł być napędzany przez jeden z czterech silników V8, o pojemnościach: 3,9 l, 4,3 l, 4,6 l oraz 5,0 l. Moc przenoszona była na oś tylną poprzez 5-biegową manualną skrzynię biegów. Samochód został zastąpiony przez model Tamora.

</doc>
<doc id="1858589" url="https://pl.wikipedia.org/wiki?curid=1858589" title="Made in Brazil">
Made in Brazil

Made in Brazil (również "mibr" lub "MiBR") – brazylijska drużyna e-sportowa założona w 2003 roku. Zespół ma siedzibę w Rio de Janeiro.
Made in Brazil jest członkiem G7 Teams.

</doc>
<doc id="1858593" url="https://pl.wikipedia.org/wiki?curid=1858593" title="Matka Boska Nieustającej Pomocy">
Matka Boska Nieustającej Pomocy



</doc>
<doc id="1858595" url="https://pl.wikipedia.org/wiki?curid=1858595" title="Kirkut w Gorzowie Wielkopolskim">
Kirkut w Gorzowie Wielkopolskim



</doc>
<doc id="1858596" url="https://pl.wikipedia.org/wiki?curid=1858596" title="Tibor Mészáros">
Tibor Mészáros

Tibor Mészáros, pseudonim Mr. Deadlift (ur. 20 marca 1967 w Debreczynie) – węgierski trójboista siłowy i strongman.
Wielokrotny Mistrz Węgier w Trójboju Siłowym.
Życiorys.
Tibor Mészáros wziął udział w indywidualnych Mistrzostwach Świata Strongman 2002, jednak nie zakwalifikował się do finału. Był drugim (po László Fekete) i dotychczas ostatnim, węgierskim zawodnikiem w historii tych zawodów.
Mieszka w Szombathely.
Wymiary:
Rekordy życiowe:

</doc>
<doc id="1858597" url="https://pl.wikipedia.org/wiki?curid=1858597" title="Kristaps Grebis">
Kristaps Grebis

Kristaps Grebis (ur. 13 grudnia 1980 w Lipawie) - piłkarz łotewski grający na pozycji napastnika.
Kariera klubowa.
Karierę piłkarską Grebis rozpoczął w rodzinnej Lipawie, w klubie Liepājas Metalurgs. W 2000 roku zadebiutował w jego barwach w pierwszej lidze łotewskiej. Początkowo nie przebił się do składu Metalurgsa i w 2001 roku odszedł do FK Rīga, gdzie grał w podstawowym składzie. W 2002 roku wrócił do Metalurgsa i stał się jego podstawowym zawodnikiem. W latach 2003 i 2004 został wicemistrzem kraju, a w 2005 roku wywalczył pierwsze w karierze mistrzostwo kraju i pierwsze w historii klubu z Lipawy. W 2006 roku z kolei ponownie został mistrzem kraju i zdobył Puchar Łotwy.
W 2006 roku Grebis wyjechał do Anglii i grał w drużynie z ligi Conference National, Oxford United. W marcu 2007 roku rozwiązał kontrakt z Oxfordem i wrócił na Łotwę. Do końca roku grał w FK Ventspils, ale nie strzelił gola. W sezonie 2007 Ventspils został mistrzem kraju i zdobył Puchar Łotwy.
W 2008 roku Grebis ponownie został zawodnikiem Metalurgsa. W sezonie 2009 z 30 golami wywalczył tytuł króla strzelców ligi przyczyniając się do zdobycia przez Metalurgs drugiego w historii mistrzowskiego tytułu.
Kariera reprezentacyjna.
W reprezentacji Łotwy Grebis zadebiutował 10 września 2008 roku w przegranym 0:2 spotkaniu eliminacji do Mistrzostw Świata 2010 z Grecją.

</doc>
<doc id="1858600" url="https://pl.wikipedia.org/wiki?curid=1858600" title="Alpine A310">
Alpine A310

Alpine A310 – samochód sportowy klasy kompaktowej produkowany przez francuską markę Alpine w latach 1971 – 1985.
Historia i opis modelu.
Samochód Alpine A310 był następcą modelu A110. Zaprezentowano go na salonie samochodowym w Genewie w 1971 roku. Konstrukcja auta była analogiczna do poprzednika – stalowa centralna rama rurowa i nadwozie wykonane z włókna szklanego. A310 wprowadził jednak zupełnie nowy, nowoczesny styl nadwozia z ostrymi krawędziami, który został zachowany w późniejszych modelach Alpine. Klinowaty przód mieścił prostokątne reflektory osłonięte pochyłymi szybami (początkowo sześć). 
Początkowo samochód był napędzany stosowanym w A110 gaźnikowym, czterocylindrowym rzędowym silnikiem Gordini 1,6 l (1565 cm³) o mocy 125 KM, umieszczonym z tyłu. Prędkość maksymalna wynosiła 215 km/h, przyspieszenie 1-100 km/h - 8,7 s. Napęd ten okazał się jednak niewystarczający i w 1976 roku model produkcyjny zastąpił A310 V6, w którym zamontowano widlasty sześciocylindrowy silnik o pojemności 2,7 l i o mocy 150 KM. Był on, tradycyjnie dla marki, montowany z tyłu pojazdu i współpracował z manualną skrzynią biegów o pięciu przełożeniach. Samochód mógł rozwijać prędkość 225 km/h i znakomicie się prowadził. 
W 1977 roku zmodernizowano nadwozie w tylnej części - zamiast małej pionowej szyby osłoniętej ustawionymi schodkowo żaluzjami, zastosowano klapę z dużą pochyloną szybą, dodano też spojler na klapie. Z przodu zwężono szyby osłaniające reflektory i zmniejszono ich liczbę do czterech. Zwiększono nieco pojemność zbiornika paliwa, z 58 do 62 l. Alpine A310 pozostawał w produkcji do 1984 roku. Wyprodukowano 2340 A310 i 9276 A310 V6.

</doc>
<doc id="1858604" url="https://pl.wikipedia.org/wiki?curid=1858604" title="Mistrzostwa Świata Kobiet w Curlingu 1995">
Mistrzostwa Świata Kobiet w Curlingu 1995

Mistrzostwa Świata Kobiet w Curlingu 1995 odbyły się między 8 a 16 kwietnia 1995 w kanadyjskim Brandon.
Tytuł mistrzyń świata po dwóch latach przerwy zdobyły Szwedki (Elisabet Gustafson) pokonując w finale gospodynie zawodów (Connie Laliberte) 6:5. W małym finale Norweżki (Dordi Nordby) pokonały 8:3 Niemki (Andrea Schöpp).

</doc>
<doc id="1858609" url="https://pl.wikipedia.org/wiki?curid=1858609" title="Ścieżki chwały (film)">
Ścieżki chwały (film)

Ścieżki chwały – amerykański czarno-biały film wojenny z 1957 w reżyserii Stanleya Kubricka, na podstawie powieści Humphreya Cobba z 1935 pod tym samym tytułem.
Fabuła.
Rok 1916, front zachodni I wojny światowej. Dowódca korpusu Armii Francuskiej gen. Broulard wydaje rozkaz dywizji gen. Mireau zdobycie niemieckiej pozycji na Anthill. Mireau decyduje się wykonać rozkaz, mimo braku najmniejszych szans na powodzenie, ze względu na obiecany awans. Zadanie to powierza 701 Pułkowi Piechoty, którego dowódcą jest płk Dax. W czasie szturmu część żołnierzy nie jest w stanie opuścić okopów, pozostali są zmuszeni wycofać się. Wściekły Mireau, mimo protestów Daxa, zwołuje sąd wojenny nad wybranymi żołnierzami pułku. Są wśród nich szer. Ferol nazywany wyrzutkiem społeczeństwa, bohater wojenny szer. Arnaud wybrany przez dowódcę kompanii drogą losowania oraz kpr. Paris, który naraził się dowódcy swojej kompanii. Dax, w cywilu prawnik, zostaje obrońcą oskarżonych, jednak marionetkowy sąd skazuje trójkę żołnierzy na śmierć. Pułkownik stara się ich ratować ujawniając, że w czasie ataku Mireau rozkazał ostrzelać pozycje 701 Pułku.
Kontrowersje.
We Francji zarówno aktywny, jak i emerytowany personel wojskowy ostro skrytykował film i sposób przedstawienia w nim armii francuskiej, po tym, jak został wydany w Belgii. Francuski rząd wywarł ogromną presję na United Artists (dystrybutora europejskiego), aby nie wypuszczać filmu we Francji. Obraz został ostatecznie pokazany w tym kraju dopiero w 1975 roku, kiedy zmieniły się postawy społeczne. 
W Niemczech film został wycofany z Festiwalu Filmowego w Berlinie, aby uniknąć pogorszenia stosunków z Francją; został pokazany dopiero dwa lata po premierze w USA.
W Hiszpanii prawicowy rząd Francisco Franco zakazał wyświetlania filmu. Po raz pierwszy pokazano go publicznie w 1986 roku, 11 lat po śmierci Franco. Film został zakazany również przez Szwajcarię jako „niezaprzeczalnie obraźliwy” dla Francji, jej systemu sądownictwa i armii, aż do 1970 roku. Wyświetlania filmu zakazano także we wszystkich placówkach Sił Zbrojnych Stanów Zjednoczonych, zarówno w kraju, jak i za granicą, ze względu na jego antywojenną treść.

</doc>
<doc id="1858629" url="https://pl.wikipedia.org/wiki?curid=1858629" title="Tiszimir">
Tiszimir

Tiszimir (Tugomir) także Čučimir (gr.: Τζουτζημερης, "Τzoutzēmerēs", łac.: Tugomir) - władca trebińsko-duklański po 950 roku do około 971 roku 
Syn Chwalimira. Jego imię "Čučimir" pozostaje niewątpliwie w związku z polskim "czuć", oznacza zapewne: "ten który czuje pragnienie pokoju" i nawiązuje do imienia ojca "Chwalimir" - "ten który zachwala pokój". Na okres jego panowania przypada wyswobodzenie się Trawunii spod zwierzchnictwa serbskiego po śmierci księcia Czasława Klonimirovicia około 950 roku. Po rozpadzie Serbii Wyszesławiców na szereg drobnych żupanii, Trawunia pod rządami Chwalimira i Tiszimira odzyskała niezależność i zwierzchnictwo nad terytorium Dukli. Tiszimir przeniósł centrum swego księstwa do Dukli. Był prawdopodobnie ostatnim władcą Trawunii z rodzimej dynastii Beliciów. Po jego śmierci władzę w księstwie trebińsko-duklańskim przejął duklański ród Predimirowiczów: Petrisław w Dukli, Dragimir w Trawunii a Mirosław w rejonie Podgoricy.

</doc>
<doc id="1858634" url="https://pl.wikipedia.org/wiki?curid=1858634" title="Bogdanówka (Tarnobrzeg)">
Bogdanówka (Tarnobrzeg)

Bogdanówka – osiedle Tarnobrzega położone we wschodniej części miasta.
Granice osiedla.
Główną ulicą osiedla jest ulica Zwierzyniecka (końcowa jej część). Osiedle graniczy z Piastowem, Serbinowem i Zwierzyńcem.
Problemy definiujące odrębność osiedla.
Ze względu przynależność do administracyjnego osiedla Serbinów oraz ze względu na rejonizację Szkoły Podstawowej nr 10, Poczty Polskiej i zasięg rzymskokatolickiej parafii Matki Bożej Nieustającej Pomocy, brak odrębności Bogdanówki w licznych zestawieniach i planach miasta, oraz stosunkowo mały obszar (ograniczony w zasadzie do jednej ulicy) bardzo często uważana jest za część Serbinowa. Jednak Bogdanówka w większości wybudowana została w latach 90., podczas gdy Serbinów to bloki z lat 70. i 80. Kolejną różnicą jest administracja budynków – Serbinów to głównie Tarnobrzeska Spółdzielnia Mieszkaniowa, podczas gdy Bogdanówka to Spółdzielnia Mieszkaniowa Siarkowiec.
Zabudowa.
Zabudowa to głównie bloki wielorodzinne i 3 wieżowce mieszkalne wybudowane w latach 90. oraz domy jednorodzinne budowane w latach 2000. Na terenie osiedla znajduje się m.in.: punkt handlowo usługowy (w nim Poczta Polska i sklep Sezam), boisko sekcji piłki nożnej Klubu Sportowego Siarka Tarnobrzeg, zajezdnia autobusowa MKS Tarnobrzeg.

</doc>
<doc id="1858644" url="https://pl.wikipedia.org/wiki?curid=1858644" title="Komisja Jacques’a Santera">
Komisja Jacques’a Santera

Komisja Jacques’a Santera – Komisja Europejska, która rozpoczęła działalność 23 stycznia 1995 roku, a zakończyła 15 marca 1999 roku po skandalu korupcyjnym.
Jej przewodniczącym był Jacques Santer, wiceprzewodniczącymi Leon Brittan i Manuel Marín. Komisja początkowo składała się z Przewodniczącego i 20 komisarzy. Po dwóch przedstawicieli mieli Wielka Brytania, Hiszpania, Włochy, Francja i Niemcy.

</doc>
<doc id="1858645" url="https://pl.wikipedia.org/wiki?curid=1858645" title="Zniknięcie Lady Frances Carfax">
Zniknięcie Lady Frances Carfax

Zniknięcie lady Frances Carfax (ang. "The Disappearance of Lady Frances Carfax") – opowiadanie sir Arthura Conana Doyle’a o przygodach słynnego detektywa, Sherlocka Holmesa i jego przyjaciela, doktora Watsona. Po raz pierwszy opublikowane w 1911 w „The Strand Magazine” (w grudniu, ilustrował Alec Ball) i „Collier's Weekly” (w grudniu, ilustrował Frederic Dorr Steele), następnie w tomie „Jego ostatni ukłon” w 1917.
Doktor Watson przebywa w kurorcie i jest świadkiem, jak trzydziestoparoletnia panna - lady Frances Carfax – szokuje wszystkich gości swoim zachowaniem i łamie konwenanse. W pobliżu lady Frances kręci się jakiś tajemniczy mężczyzna z brodą. Lady Frances odwiedza jej starszy brat, który wypłaca siostrze co miesiąc pensję. Teraz jednak odmawia jej pomocy finansowej na jej kolejne pomysły, które uznaje on za zwariowane. Lady Frances chce zainwestować w misję chrześcijańską niejakiego pułkownika Justersa, inwalidy wojskowego. Jej brat odmawia finansowania tego i proponuje jej, że jeśli chce zainwestować, to niech sprzeda swoją rodzinną biżuterię. Watson pisze o wszystkim Holmesowi. Holmes przybywa na pomoc, ale jest za późno. Lady Frances znika. Holmes i Watson ruszają na jej poszukiwania. Spotykają tajemniczego brodacza, okazuje się, że to jej były adorator, kiedyś biedny poeta i pijak. Teraz jest jednak bogatym człowiekiem i chce jej zapewnić szczęście. Cała trójka rozpoczyna poszukiwania. Są w banku, ale jej już nie znajdują. Okazało się, że podjęła już klejnoty i zaniosła pułkownikowi. Holmes odkrywa, że pułkownik i jego „żona” to dwójka wspólników oszukujących młode, bogate kobiety; grając na ich uczuciach religijnych namawiają je do zmiany testamentu, by zapisały majątek pułkownikowi, a potem ginęły zamordowane. Teraz ofiarą jest lady Frances. Holmes i Watson wdzierają się do domu pułkownika i chcą odnaleźć lady, ale znajdują tylko trumnę ze staruszką. Jutro jest jej pogrzeb. Brodacz odkrywa, że trumna została zamówiona niewymiarowo większa. Holmes wreszcie odkrywa prawdę i w porę przybywa z Watsonem na cmentarz, gdzie właśnie odbywa się pogrzeb staruszki. Wyciągają trumnę - w trumnie leżała odurzona chloroformem lady Frances przykryta ciałem staruszki. Pułkownik i jego żona trafiają do więzienia. Lady Frances była jednak w takim szoku po tym wydarzeniu, że kilka lat musiała z niego wychodzić. Opiekuje się nią wówczas brodacz - jej ukochany.
Ekranizacje 

</doc>
<doc id="1858646" url="https://pl.wikipedia.org/wiki?curid=1858646" title="Starstrukk">
Starstrukk

Starstrukk – drugi singiel amerykańskiego zespołu 3OH!3. Piosenka pochodzi z debiutanckiego albumu "Want". Powstała jeszcze druga wersja piosenki w duecie z Katy Perry i piosenkę włączono do wersji deluxe powyższego albumu.
Teledysk.
Klip miał premierę 8 czerwca 2009 i wyreżyserowany został przez Steve Jocz. Akcja teledysku rozgrywa się w Los Angeles, gdzie główni wokaliści uciekają przed grupą dziewczyn.
Powstał także teledysk do wersji utworu z Katy Perry. Reżyserami byli Steve Jocz oraz Marc Klasfeld.

</doc>
<doc id="1858648" url="https://pl.wikipedia.org/wiki?curid=1858648" title="Księżycówka z Kujaw">
Księżycówka z Kujaw

Księżycówka z Kujaw – napój alkoholowy o aromacie świeżych gruszek bergamotek, produkt tradycyjny w województwie kujawsko-pomorskim. Związany z Nieszawą i jej okolicami, spopularyzowany przez film "Wiosna panie sierżancie". Księżycówkę promowało Stowarzyszenie Partnerstwo Dla Ziemi Kujawskiej.

</doc>
<doc id="1858652" url="https://pl.wikipedia.org/wiki?curid=1858652" title="Kanalizacja kablowa">
Kanalizacja kablowa

Kanalizacja kablowa (inaczej: telekomunikacyjna lub teletechniczna) – system rur w budynkach i na zewnątrz, potrzebnych do instalacji i przeciągania kabli sieci telekomunikacyjnych (np. światłowodowych lub koncentrycznych). W skład kanalizacji kablowej wchodzą: ciągi rur prowadzonych na zewnątrz, studnie kablowe (rewizyjne, zasobnikowe) i wprowadzenia do budynków.
Kanalizacja kablowa może składać się z rur plastikowych o średnicy np. 110 mm, 40 mm, 32 mm (najbardziej popularne średnice). Takich rur pomiędzy studniami może być ułożonych nawet kilka lub kilkanaście. Operatorami o znacznej pozycji jeśli chodzi o infrastrukturę – kanalizację są w Polsce: Orange (OPL), TP S.A. (obecnie Orange), UPC, exAster (obecnie UPC). Dostęp innych operatorów lub podmiotów do już istniejącej infrastruktury określa rozporządzenie UKE, które to precyzuje zasady na jakich ma odbywać się dzierżawa (wynajmowanie) kanalizacji innym podmiotom – procedura taka nazywa się ROI (Reference Offer for Infrastructure).
Kanalizacja pierwotna – to system rur bezpośrednio ułożonych pomiędzy studniami podczas budowy takiej kanalizacji (np. 110mm). Do takiej rury można wciągnąć inne rury o mniejszej średnicy, które to będą tworzyć kanalizację wtórną. Kable wzmocnione można zaciągać bezpośrednio w kanalizację pierwotną.
Mikrokanalizacja – system kanalizacji kablowej oparty na rurach małej średnicy (7 mm, 14 mm), w które kable głównie wdmuchuje się przy użyciu wdmuchiwarki – urządzenia które wprowadza kabel do mikrorury, jednocześnie wdmuchując do niej powietrze (zmniejszenie oporów tarcia). Taka kanalizacja jest tańsza, szybsza i łatwiejsza w budowie i eksploatacji (mniejsze opłaty za dzierżawę pasa drogowego), odcinki pomiędzy studniami mogą być większe. Nie daje ona jednak dużej możliwości rozbudowy w przypadku takiej potrzeby – nie można wciągnąć/wdmuchać kabla ponieważ tylko jeden kabel może być w jednej mikrorurce. Mikrorurki można ze sobą łączyć odpowiednimi złączkami hermetycznymi które są łatwe w użyciu.
Podczas prowadzenia rur kanalizacji w ziemi, na odpowiedniej głębokości nad rurą układa się taśmy ostrzegawcze np. z napisem: UWAGA KABEL OPTOTELEKOMUNIKACYJNY – na wypadek późniejszych prac ziemnych.
Stan obecny.
Wyróżniamy dwa rodzaje budowy kanalizacji kablowej. Pierwsza z nich to żelbetowa, w skład której wchodzą: studzienki kablowe, zwieńczenia studni kablowych, pokrywy studni kablowych, segmenty rurowe, zasobniki zapasów kabli. Drugą z nich jest wykonana z tworzyw sztucznych lub laminatów, w skład której wchodzą takie elementy jak: studzienki kablowe, rury kanalizacji kablowej, osprzęt do łączenia kanalizacji (łączniki, kształtki itp.), zasobniki zapasów kabli. Całość takich instalacji wieńczą szafki kablowe, słupki kablowe, skrzynki i puszki kablowe. Nadal najbardziej popularne są studnie prefabrykowane z żelbetonu.
Jest kilka funkcji które powinna posiadać kanalizacja kablowa dla ułatwienia i sprawnej pracy:

</doc>
<doc id="1858654" url="https://pl.wikipedia.org/wiki?curid=1858654" title="Gmina Syrniki">
Gmina Syrniki



</doc>
<doc id="1858656" url="https://pl.wikipedia.org/wiki?curid=1858656" title="Chwalimir Belić">
Chwalimir Belić

Chwalimir (gr.: Φαλιμερος, "Falimeros") - władca trebińsko-duklański około połowy X wieku. 
Chwalimir pochodził z trebińskiej dynastii Beliciów i być może był synem księcia Krainy i jego żony, córki księcia serbskiego Włastimira. Gdyby tak było istotnie musiałby się urodzić około połowy IX wieku i sprawować rządy nad Trawunią uznając jak jego ojciec zwierzchnictwo serbskie. T. Wasilewski przesuwa okres jego panowania na lata wyswobodzenia się Trawunii spod zwierzchnictwa serbskiego po śmierci księcia Czasława Klonimirovicia około 950 roku. W takim razie Chwalimir nie mógłby być synem, lecz co najwyżej wnukiem Krainy. Imię "Chwalimir" oznacza: "ten który zachwala pokój". Po śmierci Chwalimira władzę w państwie objął jego syn Tiszimir.
Pop Duklanin w swej "Kronice" uważa Chwalimira za syna Tiszimira. Uznaje również Chwalimira za ojca Petrisława, Dragimira i Mirosława przez co być może potwierdza fakt zasiadania ostatnich Beliciów na tronie władców duklańskich przed Petrisławem i Dragimirem

</doc>
<doc id="1858657" url="https://pl.wikipedia.org/wiki?curid=1858657" title="Mészáros">
Mészáros

Mészáros, Meszaros – popularne nazwisko węgierskie, znaczy "rzeźnik"

</doc>
<doc id="1858660" url="https://pl.wikipedia.org/wiki?curid=1858660" title="Parafia Chrystusa Króla w Gorzowie Wielkopolskim">
Parafia Chrystusa Króla w Gorzowie Wielkopolskim

Parafia Chrystusa Króla w Gorzowie Wielkopolskim – rzymskokatolicka parafia z siedzibą w Gorzowie Wielkopolskim, położona w dekanacie Gorzów Wielkopolski – Chrystusa Króla, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 1 marca 1946.

</doc>
<doc id="1858663" url="https://pl.wikipedia.org/wiki?curid=1858663" title="The Big Bang">
The Big Bang

The Big Bang – siódmy solowy album amerykańskiego rapera o pseudonimie Busta Rhymes. Ukazał się 13 czerwca 2006 nakładem wytwórni Flipmode Entertainment. Gościnnie pojawili się m.in. Stevie Wonder i Rick James. Album zadebiutował na pierwszym miejscu na listach przebojów ze sprzedażą wynoszącą ponad 209.000. 4 sierpnia 2006 album uzyskał status złotej płyty. Do 22 listopada 2008 krążek sprzedał się w liczbie ponad 613.000 egzemplarzy.

</doc>
<doc id="1858666" url="https://pl.wikipedia.org/wiki?curid=1858666" title="Tamangowie">
Tamangowie

Tamangowie, Tamang, Murmi – grupa etniczna zamieszkująca północno-centralną część Nepalu. Ich liczebność szacowana jest na 1,2 miliona. W większości wyznają buddyzm tybetański z elementami bön. Posługują się językiem tamang z rodziny tybeto-birmańskiej. Etnonim „Tamang” wywodzi się z tybetańskiego i znaczy „kawalerzysta”. Istotnie niegdyś służyli jako strażnicy granic. W czasach brytyjskich wielu Tamangów służyło w tzw. „regimentach Gurkhów”.

</doc>
<doc id="1858671" url="https://pl.wikipedia.org/wiki?curid=1858671" title="Spark Unlimited">
Spark Unlimited

Spark Unlimited – producent gier komputerowych. Firma została założona przez byłych programistów "Medal of Honor". Jej siedziba znajduje się w Sherman Oaks w Kalifornii. Firma kojarzona jest głównie z grą konsolową "". 
Studio wyprodukowało także first-person shooter "Legendary". Do gry tej użyto silnika Unreal engine w wersji 3.0. Przedsiębiorstwo jest w całości własnością pracowników.

</doc>
<doc id="1858672" url="https://pl.wikipedia.org/wiki?curid=1858672" title="Franciszek Rost">
Franciszek Rost

Franciszek Ksawery Rost (ur. 5 listopada 1890 w Wielichowie, zm. w kwietniu 1940 w Katyniu) – major lekarz Wojska Polskiego, doktor medycyny, powstaniec wielkopolski i uczestnik wojny polsko-bolszewickiej, ofiara zbrodni katyńskiej.
Życiorys.
Urodził się w rodzinie Hieronima i Józefy z Góreckich. Szkołę podstawową ukończył w rodzinnym Wielichowie, a gimnazjum humanistyczne w Gnieźnie. Już jako gimnazjalista i student działał w polskich organizacjach narodowych w zaborze pruskim. W latach 1911–1914 studiował na wydziałach lekarskich na uniwersytetach: w Berlinie, Strasburgu i Lipsku. Od sierpnia 1914 zmobilizowany do armii niemieckiej. W latach 1914–1918 służył jako lekarz-chirurg w niemieckim szpitalu polowym.
Od 5 stycznia 1919 włączył się do powstania wielkopolskiego, tworząc od podstaw służbę sanitarną w powstańczej kompanii wielichowskiej i szpital powstańczy w Rakoniewicach. Po 29 stycznia 1919 walczył na froncie północnym powstania wielkopolskiego, pod Szubinem, Rynarzewem, Kcynią i Żninem. Był także przedstawicielem polskiej strony w negocjacjach dotyczących poddania przez Niemców Wolsztyna. Po 11 listopada 1919 służył w 10 pułku strzelców wielkopolskich (późniejszy 68 pułk piechoty) na froncie wschodnim m.in. w okolicach Mołodeczna.
Szczególnie zasłużył się 8 lipca 1920 "na odcinku Dubonory - Puszcza Łabunie, gdzie opatrywał rannych na polu bitwy pod silnym ostrzałem km-ów". Za tę postawę został odznaczony Orderem Virtuti Militari.
24 września 1920 został zatwierdzony z dniem 1 kwietnia 1920 w stopniu kapitana lekarza, w Korpusie Lekarskim, w grupie oficerów byłej armii niemieckiej. W wyniku trudów wojennych i osłabienia organizmu zachorował ciężko na tyfus plamisty. Po powrocie do zdrowia ponownie wrócił na front, a następnie skierowano go w listopadzie 1920 do pracy w 708 szpitalu polowym w ramach 17 DP. Tam pełnił służbę jako dowódca szpitala, później też zastępca szefa sanitarnego. 1 maja 1921 został przeniesiony do rezerwy. Pracował w klinice w Poznaniu.
Od 1 kwietnia 1922 do wybuchu II wojny światowej był dyrektorem szpitala powiatowego w Nowym Tomyślu. W dniu 24 maja 1935 obronił doktorat z medycyny na Uniwersytecie Poznańskim. Na stopień majora został mianowany ze starszeństwem z 19 marca 1939 i 25. lokatą w korpusie oficerów rezerwy zdrowia, grupa lekarzy.
We wrześniu 1939 ewakuowany wraz z 7 Szpitalem Okręgowym z Poznania na wschód, dostał się w bliżej nieznanych okolicznościach do niewoli radzieckiej. Przebywał w obozie w Kozielsku, zamordowany strzałem w tył głowy w Katyniu.
5 października 2007 Minister Obrony Narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Życie prywatne.
Z małżeństwa ze Stefanią Malatyńską miał dwie córki: Barbarę i Danutę. Podczas wojny żona wraz z córkami została wysiedlona do Kraśnika. W katastrofie kolejowej 30 marca 1944 r. pod Zemborzycami zginęła Stefania Rost z córką Danutą. Barbara została ranna. Wnukiem dr. Franciszka Rosta jest poznański fizyk – profesor dr hab. Roman Świetlik.
Upamiętnienie.
Przy ulicy 3 Stycznia w Nowym Tomyślu znajduje się poświęcony mu mural.

</doc>
<doc id="1858673" url="https://pl.wikipedia.org/wiki?curid=1858673" title="Parafia Matki Bożej Różańcowej w Gorzowie Wielkopolskim">
Parafia Matki Bożej Różańcowej w Gorzowie Wielkopolskim

Parafia Matki Bożej Różańcowej w Gorzowie Wielkopolskim – rzymskokatolicka parafia, położona w dekanacie Gorzów Wielkopolski – Chrystusa Króla, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 13 grudnia 1982.

</doc>
<doc id="1858675" url="https://pl.wikipedia.org/wiki?curid=1858675" title="Lorenz Nieberl">
Lorenz Nieberl

Lorenz Nieberl (ur. 7 czerwca 1919, zm. 12 kwietnia 1968) – niemiecki bobsleista, dwukrotny złoty medalista olimpijski z Oslo.
Kariera sportowa.
Reprezentował barwy RFN. Na igrzyskach startował dwukrotnie (IO 52, IO 56), największy sukces w karierze odnosząc w roku 1952, kiedy to z Andreasem Ostlerem triumfował w dwójkach. Obaj wchodzili także w skład zwycięskiej erefenowskiej czwórki. Czterokrotnie stawał na podium mistrzostw świata, w 1951 sięgając po dwa złota (z Ostlerem).

</doc>
<doc id="1858676" url="https://pl.wikipedia.org/wiki?curid=1858676" title="Kazimierz (gmina w województwie lubelskim)">
Kazimierz (gmina w województwie lubelskim)

Kazimierz (do 1870 i od 1927 "miasto Kazimierz Dolny") – dawna gmina wiejska w woj. lubelskim. Siedzibą władz gminy była osada miejska Kazimierz (Dolny) (3407 mieszkańców w 1921 roku).
Gmina powstała za Królestwa Polskiego w powiecie nowo-aleksandryjskim w guberni lubelskiej , w związku z przekształceniem dotychczasowego miasta Kazimierz w gminę wiejską.
W okresie międzywojennym gmina należała do powiatu puławskiego w woj. lubelskim. W 1921 roku składała się z 5 miejscowości: Cholewianka (wieś), Jezierszczyzna folwark, Jezierszczyzna kolonja, Jezierszczyzna wieś i Kazimierz (osada miejska).
Jako gmina wiejska jednostka przestała funkcjonować 31 października 1927 roku w związku z wyłączeniem z niej Kazimierza Dolnego, nadaniem mu praw miejskich i przekształceniu osady w gminę miejską; równocześnie do Kazimierza włączono pozostałe wiejskie miejscowości dotychczasowej gminy Kazimierz, a także kolonie Helenówka i Góry Wylągowskie z sąsiedniej gminy Celejów.
W związku z reaktywowaniem gmin 1 stycznia 1973 roku powstała obecna miejsko-wiejska gmina Kazimierz Dolny o innym zasięgu terytorialnym.

</doc>
<doc id="1858678" url="https://pl.wikipedia.org/wiki?curid=1858678" title="Parafia św. Józefa w Gorzowie Wielkopolskim">
Parafia św. Józefa w Gorzowie Wielkopolskim

Parafia św. Józefa w Gorzowie Wielkopolskim – rzymskokatolicka parafia, położona w dekanacie Gorzów Wielkopolski – Chrystusa Króla, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 1 sierpnia 1951 roku. Parafię prowadzą misjonarze oblaci. 

</doc>
<doc id="1858680" url="https://pl.wikipedia.org/wiki?curid=1858680" title="Parafia Najświętszego Serca Pana Jezusa w Gorzowie Wielkopolskim">
Parafia Najświętszego Serca Pana Jezusa w Gorzowie Wielkopolskim

Parafia Najświętszego Serca Pana Jezusa w Gorzowie Wielkopolskim – rzymskokatolicka parafia w Gorzowie Wielkopolskim, należy do dekanatu Gorzów Wielkopolski – Katedra w diecezji zielonogórsko-gorzowskiej, metropolii szczecińsko-kamieńskiej. Parafia została erygowana 8 września 1984 roku.

</doc>
<doc id="1858681" url="https://pl.wikipedia.org/wiki?curid=1858681" title="Kraina Belić">
Kraina Belić

Kraina również Krajn (gr.: Κραινα, "Kraina") – władca Trawunii około połowy IX wieku. 
Kraina pochodził z trebińskiej dynastii Beliciów i był synem założyciela dynastii Belaesa. Jako żupan Trawunii poślubił około 850 roku córkę księcia serbskiego Włastimira. W wyniku zawartego małżeństwa przyjął tytuł księcia (archonta) trebińskiego i uznał zwierzchnictwo swego teścia. Zależność od Serbii jego następcy mieli uznawać do połowy X wieku. W II połowie X wieku Trawunia uzależniła od siebie księstwo Dukli. Po 867 roku doszło również do chrztu władcy trebińskiego. W następnych latach wsparł on akcję chrystianizacyjną prowadzoną przez łacińskich i greckich kapłanów z bizantyńskiej Dalmacji. Dla utrwalenia dzieła chrystianizacji powstało biskupstwo Trebinja na Trebińskim Polu. Nie wiadomo czy wydarzenia te nastąpiły jeszcze za panowania księcia Krainy czy też już jego następcy. W. Frančić uważa Krainę za ojca Chwalimira.

</doc>
<doc id="1858683" url="https://pl.wikipedia.org/wiki?curid=1858683" title="Gurungowie">
Gurungowie

Gurungowie – grupa etniczna w środkowej części Nepalu. Zamieszkują głównie tereny w okolicach Annapurny i miasta Pokhara. Ich liczba wynosi prawie 700 tysięcy, z czego połowa posługuje się językiem gurung. Posiadają bogate tradycje muzyczne. Nagrali filmy dokumentujące tradycyjne tańce. Tradycyjnie zajmują się głównie wysokogórskim pasterstwem, wielu służyło w przeszłości w brytyjskich oddziałach Gurkhów.
Religia.
Tradycyjnie Gurungowie praktykowali odrębną formę szamanizmu, przejęli wiele elementów buddyzmu tybetańskiego, bön i hinduizmu. Według danych z nepalskiego spisu powszechnego z 2001 roku, 69,03% Gurungów wyznaje buddyzm, 28,75% hinduizm, zaś 0,66% chrześcijaństwo.

</doc>
<doc id="1858685" url="https://pl.wikipedia.org/wiki?curid=1858685" title="Parafia Niepokalanego Poczęcia Najświętszej Maryi Panny w Gorzowie Wielkopolskim">
Parafia Niepokalanego Poczęcia Najświętszej Maryi Panny w Gorzowie Wielkopolskim

Parafia Niepokalanego Poczęcia Najświętszej Maryi Panny w Gorzowie Wielkopolskim – rzymskokatolicka parafia, położona w dekanacie Gorzów Wielkopolski – Katedra, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 1 lipca 1972.

</doc>
<doc id="1858686" url="https://pl.wikipedia.org/wiki?curid=1858686" title="Belicie">
Belicie

Belicie - dynastia władców trebińskich panująca pomiędzy początkiem IX a końcem X wieku.
Dynastia Beliciów bierze początek od Belaesa. W połowie IX wieku jego syn i następca Kraina, noszący tytuł żupana zrzucił przy pomocy Włastimira serbskiego nominalne zwierzchnictwo bizantyńskie. Włastimir wydał za Krainę swą córkę, a ten przyjął tytuł księcia uznając zarazem zwierzchnictwo serbskie. Zależność od Serbii uznawali jego następcy do połowy X wieku. Jeszcze w IX wieku trebińscy Belicie zdobyli władzę nad sąsiednim plemieniem Duklan, podporządkowując sobie ich państwo.
Pod wpływem cesarza bizantyńskiego Bazylego I, który po 867 roku, dzięki skutecznej akcji morskiej w obronie bizantyńskiego Dubrownika, zdobył pewne wpływy wśród Serbów dalmatyńskich, książęta trebińscy przyjęli chrzest i wsparli akcję chrystianizacyjną prowadzoną przez łacińskich i greckich kapłanów z bizantyńskiej Dalmacji.
Po upadku księcia Czasława około 950 roku Trebinia uwolniła się spod zwierzchnictwa serbskiego. Kolejni władcy: Chwalimir i jego syn Tiszimir (Tugomir) Belicie podporządkowali sobie Duklę. Przenieśli oni centrum swego państwa z Trawunii do Dukli. Na Tiszimirze prawdopodobnie wygasła dynastia Beliciów.

</doc>
<doc id="1858687" url="https://pl.wikipedia.org/wiki?curid=1858687" title="Piaskowiec (grzyb)">
Piaskowiec (grzyb)



</doc>
<doc id="1858689" url="https://pl.wikipedia.org/wiki?curid=1858689" title="Gyroporaceae">
Gyroporaceae



</doc>
<doc id="1858690" url="https://pl.wikipedia.org/wiki?curid=1858690" title="Parafia Podwyższenia Krzyża Świętego w Gorzowie Wielkopolskim">
Parafia Podwyższenia Krzyża Świętego w Gorzowie Wielkopolskim

Parafia Podwyższenia Krzyża Świętego w Gorzowie Wielkopolskim – rzymskokatolicka parafia, położona w dekanacie Gorzów Wielkopolski – Katedra, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 27 sierpnia 1856. Jest to najstarsza w mieście katolicka parafia.

</doc>
<doc id="1858692" url="https://pl.wikipedia.org/wiki?curid=1858692" title="Piestrówkowate">
Piestrówkowate

Piestrówkowate ("Rhizopogonaceae" Gäum. &amp; C.W. Dodge) – rodzina grzybów znajdująca się w rzędzie borowikowców ("Boletales").
Charakterystyka.
Grzyby o owocniku kulistym, zazwyczaj bez dolnej płonnej części i bez trzonu. Owocnik jest mięsisty i okryty mięsistą osłoną. Zarodniki jasne o podłużnym kształcie.
Systematyka.
Pozycja w klasyfikacji według Index Fungorum: "Rhizopogonaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:

</doc>
<doc id="1858696" url="https://pl.wikipedia.org/wiki?curid=1858696" title="Rhizopogonaceae">
Rhizopogonaceae



</doc>
<doc id="1858697" url="https://pl.wikipedia.org/wiki?curid=1858697" title="Albert Scanlon">
Albert Scanlon

Albert Scanlon (ur. 10 października 1935 w Hulme w hrabstwie Lancashire - zm. 22 grudnia 2009 w Salford) – angielski piłkarz Manchesteru United grający na pozycji napastnika. Był członkiem słynnego zespołu "Busby's Babes", którego ośmiu zawodników zginęło w katastrofie lotniczej z 6 lutego 1958 roku. W katastrofie złamał kolano i doznał obrażeń nerki. W sezonie 1958/1959, strzelił 16 bramek i przyczynił się do wicemistrzostwa Anglii. W barwach drużyny z Old Trafford wystąpił 115 razy zdobywając 39 goli W 1960 roku opuścił zespół Manchester United i został piłkarzem Newcastle United. W klubie tym grał do końca sezonu 1961/1962. Wystąpił w jego barwach 22 razy zdobywając 5 goli.
Od sezonu 1962/1963 występował w zespole Lincoln City. Zaliczył w niej 47 występów zdobywając 11 bramek. W 1963 roku przeniósł się do zespołu Mansfield Town. Przez trzy sezony gry wystąpił w 108 spotkaniach zdobywając 21 goli. Swoją karierę zakończył w 1966 roku w zespole Newport County. Zmarł 22 grudnia 2009 roku. Chorował na zapalenie płuc.

</doc>
<doc id="1858700" url="https://pl.wikipedia.org/wiki?curid=1858700" title="Maślakowate">
Maślakowate

Maślakowate ("Suillaceae" Besl &amp; Bresinsky) – rodzina grzybów znajdująca się w rzędzie borowikowców ("Boletales").
Systematyka.
Pozycja w klasyfikacji według Index Fungorum: "Boletales, Agaricomycetidae, Agaricomycetes, Agaricomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:

</doc>
<doc id="1858702" url="https://pl.wikipedia.org/wiki?curid=1858702" title="Suillaceae">
Suillaceae



</doc>
<doc id="1858703" url="https://pl.wikipedia.org/wiki?curid=1858703" title="Parafia św. Antoniego Padewskiego i św. Stanisława Kostki w Gorzowie Wielkopolskim">
Parafia św. Antoniego Padewskiego i św. Stanisława Kostki w Gorzowie Wielkopolskim

Parafia Świętego Antoniego Padewskiego i Świętego Stanisława Kostki w Gorzowie Wielkopolskim – rzymskokatolicka parafia, położona w dekanacie Gorzów Wielkopolski – Katedra, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 24 sierpnia 1996. Obsługują ją Kapucyni.

</doc>
<doc id="1858704" url="https://pl.wikipedia.org/wiki?curid=1858704" title="Dolina Siwa">
Dolina Siwa

Dolina Siwa lub Dolina Siwego Potoku (słow. "Sivá dolina") – uchodząca do Kotliny Zuberskiej dolina w słowackich Tatrach Zachodnich. Jest pierwszą od zachodniej strony doliną wcinającą się w północne stoki Tatr i podchodzącą pod grań Tatr Zachodnich.
Topografia.
Płytki i szeroki wylot doliny znajduje się w Zubercu na wysokości 825 m n.p.m. Dolina ma dwa orograficznie prawe odgałęzienia: Koziński Jar i Dolina Sucha Zuberska. Zachodnie zbocza właściwej Doliny Siwej (bez jej bocznych odnóg) tworzą: Kiczora Zuberska, ciągnący się od niej w górę grzbiet Preholin, wyżej przechodzący w Upłazkową Grań. Od południowej strony dolina pochodzi pod główną grań Tatr Zachodnich na odcinku od Białej Skały po Rzędowe Skały. Od wschodu obramowanie doliny tworzy odchodzący od Rzędowych Skał w północno-zachodnim kierunku grzbiet Pośredni Siwy Klin (Czoło). Opadający z Siwej Kopy w grani głównej Mały Siwy Klin rozdziela najwyższą część Doliny Siwej na dwie odnogi; jedna podchodzi pod Białą Przełęcz, druga, tzw. Siwe ("Sivé"), pod Siwy Przechód i Rzędowe Skały.
Dnem doliny spływa Siwy Potok. Jego dopływami są spływające odnogami Doliny Siwej potoki: Suchy Potok Zuberski i Koziński Potok. W górnej części zabudowań Zuberca Siwy Potok łączy się z Przybyskim Potokiem, tworząc Zuberską Wodę.
Opis doliny.
Dolina ma długość ok. 2,5 km. Jej nazwa pochodzi najprawdopodobniej od Siwego Wierchu. Nie poprowadzono nią żadnego szlaku turystycznego. Dawniej dolina była wypasana, wydobywano też wapienie, które wypalano w pobliskim wapienniku. Na północnym odcinku Upłazkowej Grani i jej wschodnich stokach w 1974 r. utworzono obszar ochrony ścisłej Rezervácia Uplaziky, a w 1987 r. większa część doliny (powyżej granicy lasu) włączona została w obszar TANAP-u. Rosną tutaj rzadkie w Tatrach cisy, znaleziono też gniazdo orła. W obszarze parku dolina jest całkowicie zalesiona, ale na jej zboczach występują liczne skały wapienne, te na zboczach Upłazkowej Grani nazywają się Kamienne Mleko ("Kamenné mlieko"). Najbardziej na północ wysunięta turnia to Siwa Baszta.
Większa część doliny znajduje się w obrębie TANAP-u. Już poza obszarem TANAP-u, w dolnej części doliny, zwanej Pod Kosarzyska, znajdują się zabudowania dużej spółdzielni rolniczej.

</doc>
<doc id="1858706" url="https://pl.wikipedia.org/wiki?curid=1858706" title="Jeńcy sowieccy w niewoli niemieckiej (1941–1945)">
Jeńcy sowieccy w niewoli niemieckiej (1941–1945)

Jeńcy sowieccy w niewoli niemieckiej w latach 1941–1945 – około 5,7-milionowa grupa żołnierzy Armii Czerwonej, wziętych do niewoli przez wojska niemieckie w trakcie działań wojennych prowadzonych na froncie wschodnim II wojny światowej w latach 1941–1945.
Z tej grupy nawet do 3,3 mln jeńców nie dożyło wyzwolenia. Większość z nich zginęła na skutek wyniszczających warunków niewoli – świadomie stworzonych przez Niemców w obozach jenieckich. Ponadto setki tysięcy wziętych do niewoli czerwonoarmistów padło ofiarą bezpośredniej eksterminacji, prowadzonej między innymi w nazistowskich obozach koncentracyjnych. Po zakończeniu wojny ocaleni jeńcy byli masowo represjonowani przez stalinowski reżim.
Źródła niemieckiej polityki wobec jeńców sowieckich.
III Rzesza pozostawała sygnatariuszem szeregu konwencji regulujących status jeńca wojennego. Mimo tego stosunek Niemców do wziętych do niewoli żołnierzy przeciwnika opierał się przede wszystkim na rasistowskich założeniach ideologii nazistowskiej. Z tego względu w czasie II wojny światowej Niemcy stosowali dyskryminację określonych kategorii jeńców – polegającą na zróźnicowaniu ich traktowania w zależności od tego, do jakiej rasy dany jeniec należał (w rozumieniu nazistowskim), albo jaka była jego przynależność narodowościowa lub państwowa. Na szczycie hierarchii znajdowali się żołnierze anglosascy, a następnie jeńcy z pozostałych państw Europy Zachodniej (Francji, Belgii, Holandii, Norwegii), których zasadniczo traktowano zgodnie z postanowieniami prawa wojennego. Gorszemu traktowaniu podlegali jeńcy polscy, jugosłowiańscy i włoscy. Najniżej w jenieckiej hierarchii znajdowali się natomiast wzięci do niewoli czerwonoarmiści.
Sprzeczny z jakimikolwiek zasadami humanitaryzmu stosunek Niemców do wziętych do niewoli czerwonoarmistów był jednak przede wszystkim pochodną celów i charakteru wojny, którą III Rzesza prowadziła przeciwko Związkowi Radzieckiemu. W oczach Hitlera i pozostałych nazistowskich przywódców nie był to bowiem zwykły konflikt, lecz wojna przeciwstawnych ideologii i ras, której celem było „zniszczenie azjatycko-barbarzyńskiego bolszewizmu” oraz zdobycie tzw. „przestrzeni życiowej na Wschodzie” (niem. "Lebensraum"). Zgodnie z założeniami tzw. „Generalnego Planu Wschodniego” ("Generalplan Ost") zdobyte przez Wehrmacht terytoria ZSRR miały w ciągu 25 lat zostać „oczyszczone” ze Słowian oraz nie nadających się do zgermanizowania przedstawicieli innych narodowości. „Zbędny” materiał ludzki miał zostać przesiedlony na Syberię albo fizycznie wyniszczony w sposób bezpośredni lub pośredni (poprzez niewolniczą pracę). „Oczyszczone” w ten sposób tereny miały stać się obszarem niemieckiej i germańskiej kolonizacji. Założenia „Generalnego Planu Wschodniego”, jak również tezy rasowe i polityczne zawarte w "Mein Kampf", skazywały narody ZSRR na biologiczne wyniszczenie, wysiedlenie lub niewolniczą pracę na rzecz nowych panów. Z założeń tych wynikał również brak jakiejkolwiek troski władz III Rzeszy o los wziętych do niewoli czerwonoarmistów, jak również eksterminacja określonych grup jeńców.
ZSRR nie podpisał konwencji genewskiej z 27 lipca 1929 roku „O traktowaniu jeńców wojennych”, co stanowiło koronny argument stosowany przez Niemców dla usprawiedliwienia niehumanitarnego traktowania radzieckich jeńców. Ta interpretacja nie znajdowała jednak żadnego uzasadnienia w przepisach prawa konfliktów zbrojnych. Sygnatariusze traktatu nie byli bowiem zwolnieni z obowiązku jego przestrzegania nawet w sytuacji, gdy przeciwnik nie był jego stroną. Ponadto ZSRR i III Rzesza pozostawały sygnatariuszami IV konwencji haskiej z 1907 roku oraz tzw. konwencji czerwonokrzyskiej z 1929 roku, które nakazywały humanitarne traktowanie wziętych do niewoli żołnierzy przeciwnika.
Jeńcy w hitlerowskich planach inwazji na ZSRR.
Nigdy nie wyszedł na jaw żaden bezpośredni dowód, iż w fazie planowania operacji „Barbarossa” wydano konkretny rozkaz dotyczący uśmiercenia milionów sowieckich jeńców. Szereg rozkazów wydanych jeszcze przed rozpoczęciem kampanii na wschodzie pozwalał jednak przewidzieć, jaki los będzie czekał wziętych do niewoli czerwonoarmistów.
27 marca 1941 feldmarszałek Walther von Brauchitsch, stojący na czele niemieckiego Naczelnego Dowództwa Wojsk Lądowych ("Oberkommando des Heeres" – OKH), oświadczył dowódcom wyznaczonym do poprowadzenia kampanii przeciwko ZSRR, że ich oddziały „muszą sobie uświadomić, że walkę tę będzie toczyć jedna rasa przeciwko innej rasie i że będzie ona prowadzona z całą niezbędną surowością”.
30 marca 1941 w Kancelarii Rzeszy odbyła się konferencja z udziałem Hitlera i najważniejszych dowódców Wehrmachtu (obecni byli m.in.: feldmarszałek Walther von Brauchitsch, feldmarszałek Wilhelm Keitel – szef Naczelnego Dowództwa Wehrmachtu oraz generał Franz Halder – szef Sztabu Generalnego Wojsk Lądowych). Hitler szczegółowo wyjaśnił wówczas generałom swoje zamiary w stosunku do ZSRR i ludności tego państwa. Jasno dał do zrozumienia, że nieograniczona bezwzględność będzie regułą, wedle której Niemcy podbiją i spacyfikują swoją nową domenę. Pierwszy raz pojawiła się wówczas także zapowiedź likwidacji poszczególnych kategorii jeńców. Führer oznajmił bowiem, że wojna przeciw Sowietom będzie wojną eksterminacyjną, gdyż komunizm jest ideologią z natury aspołeczną i stanowi dla Niemiec ogromne zagrożenie. „Bolszewickich” przywódców określił mianem kryminalistów, których należy odpowiednio potraktować. Z tego względu normalne reguły gry, ani tym bardziej zasada rycerskości nie będą mogły mieć zastosowania podczas konfliktu na Wschodzie. Niemcy mieli odrzucić pojęcie wspólnego losu żołnierskiego oraz wyeliminować sowieckich komisarzy politycznych i funkcjonariuszy OGPU. Ponadto celem kampanii miało być zlikwidowanie sowieckiej inteligencji oraz niedopuszczenie do jej odrodzenia w przyszłości. Hitler zaznaczył, że przy realizacji tych celów nie będzie wymagane trzymanie się ram prawnych ani angażowanie sądownictwa wojskowego.
3 kwietnia 1941 roku generał Eduard Wagner – Generalny Kwatermistrz Wojsk Lądowych ("Generalquartiermeister in OKH") – wydał rozkaz zatytułowany „Instrukcja specjalna dotycząca zaopatrzenia, część C”. Regulowano w nim m.in. kwestię traktowania wziętych do niewoli czerwonoarmistów, które miało być właściwe pod warunkiem, że wojska niemieckie nie będą musiały się obawiać zdradzieckich zachowań ze strony jeńców. Rozkaz zalecał „całkowitą likwidację jakiegokolwiek oporu czynnego lub biernego” [ze strony jeńców]. Zaznaczono także, że jeńcy wykazujący chęć do pracy otrzymają „wystarczające wyżywienie”. Koncepcja właściwego traktowania wziętych do niewoli czerwonoarmistów rychło padła jednak ofiarą zasady tzw. „konieczności wojskowej” wraz z towarzyszącą jej ideologią nazistowską.
13 maja 1941 Naczelne Dowództwo Wehrmachtu ("Oberkommando der Wehrmacht" – OKW) wydało rozkaz pt. „Zarządzenie o wykonywaniu jurysdykcji wojskowej w strefie Barbarossa oraz stosowaniu przez wojska środków specjalnych”, znany również jako rozkaz o „Jurysdykcji Barbarossa” ("Gerichtsbarkeit Barbarossa"). Dokument ten upoważniał każdego oficera niemieckiego na terenie przyszłej okupacji niemieckiej na wschodzie do wykonania egzekucji bez sądu i bez wszelkich formalności, na każdej osobie podejrzewanej o wrogi stosunek do Niemców (dotyczyło to również jeńców wojennych). Rozkaz ten zwalniał jednocześnie od odpowiedzialności karnej tych żołnierzy niemieckich, którzy dopuścili się zbrodni przeciwko ludności ZSRR i jeńcom wojennym – nawet jeżeli popełnione przez nich czyny podlegały karze w świetle przepisów niemieckiego prawa. Postępowanie dyscyplinarne przeciwko winowajcy mogło być wdrażane wyłącznie w sytuacji, gdy jego przełożony uznał to za stosowne. Feldmarszałek von Brauchitsch opatrzył ten rozkaz specjalnym załącznikiem, który precyzował, że będzie on stosowany wyłącznie w wypadkach, gdy nie ucierpi na tym dyscyplina wojskowa (24 maja 1941). W rzeczywistości załącznik ten wydano jedynie z myślą o zapobieżeniu indywidualnym ekscesom, natomiast eksterminacyjne założenia dokumentu nie zostały w żaden sposób podważone. Rozkaz o „Jurysdykcji Barbarossa” stał się pierwszą podstawą „prawną” dla późniejszej praktyki zabijania bez sądu sowieckich komisarzy politycznych.
19 maja 1941 OKW wydało kolejny rozkaz, zatytułowany „Wytyczne zachowania się wojsk w Rosji”. Zalecał on m.in. ostrożne postępowanie z sowieckimi jeńcami wojennymi – w szczególności z żołnierzami pochodzenia azjatyckiego – których określono jako „przebiegłych, nieprzewidywalnych, skrytych i okrutnych”.
6 czerwca 1941 OKW wydało „Wytyczne do traktowania komisarzy politycznych” – znane powszechnie jako „Rozkaz o komisarzach” ("Kommissarbefehl"). W rozkazie określono oficerów politycznych Armii Czerwonej mianem „nosicieli oporu, nienawiści i okrucieństwa” i stwierdzono, że nie przysługuje im status jeńca wojennego. "Kommissarbefehl" nakazywał natychmiastową egzekucję każdego schwytanego w walce komisarza politycznego (siłą rzeczy musiała ona być w takim wypadku dokonywana rękami żołnierzy Wehrmachtu). Politrucy, których nie podejrzewano o bezpośredni udział w walkach bądź „wrogie czyny” wobec Niemców, mieli natomiast być przekazywani w ręce funkcjonariuszy specjalnych grup operacyjnych SD i policji bezpieczeństwa (Einsatzgruppen), działających na tyłach frontu wschodniego.
16 czerwca 1941 – na tydzień przed rozpoczęciem inwazji na ZSRR – OKW wydało rozkaz częściowo regulujący kwestię traktowania sowieckich jeńców wojennych. W dużej mierze powielał on poprzednie rozkazy, podkreślając że: bolszewizm jest śmiertelnym wrogiem Niemiec; postępowanie ze wszystkimi żołnierzami sowieckimi – w szczególności Azjatami – wymaga szczególnej ostrożności; każdy przejaw oporu czynnego lub biernego musi być bezwzględnie tłumiony. Dokument wskazywał również, iż ZSRR nie podpisał konwencji genewskiej oraz nie zawierał żadnego zapisu na temat konieczności jej przestrzegania przez żołnierzy Wehrmachtu. Co więcej, już wówczas przewidywano złamanie kilku istotnych postanowień konwencji. W szczególności:
Powyższy rozkaz nie regulował kwestii wyżywienia jeńców, chociaż miała ona pierwszorzędne znaczenie. Zakładano, że problem ten zostanie załatwiony w późniejszych rozkazach. W rzeczywistości ogromny wpływ na kwestię wyżywienia jeńców miały „Polityczno-gospodarcze wytyczne dla organizacji na Wschodzie” opracowane przez Główny Wydział Gospodarczy Wehrmachtu (23 maja 1941). Geneza „wytycznych” sięga wczesnych etapów planowania operacji „Barbarossa”, kiedy to dla niemieckich sztabowców stało się jasne, że ogromne odległości do linii frontu oraz uboga infrastruktura transportowa ZSRR nie pozwolą na dostarczenie niemieckim żołnierzom odpowiedniej ilości zaopatrzenia z magazynów na terytorium Rzeszy. W tej sytuacji postanowiono, że do przełomu 1941 i 1942 roku „cała armia niemiecka” będzie „żywić się na koszt Rosji”. W tym celu Niemcy zamierzali masowo konfiskować „nadwyżki” żywności z najbardziej produktywnych rolniczo południowych regionów ZSRR. Słowo „nadwyżki” odnosiło się w tym kontekście do żywności, która w normalnych warunkach była przeznaczona na wykarmienie populacji miejskiej, a także ludności północnych regionów ZSRR (mniej wydajnych pod względem rolniczym). Z czasem niemieckie plany nabrały jeszcze większego rozmachu – konfiskowane artykuły spożywcze miały posłużyć nie tylko do wyżywienia żołnierzy na froncie, lecz także umożliwić III Rzeszy kontynuowanie wojny bez nadmiernych kosztów dla własnej ludności cywilnej. Co więcej, realizacja wytycznych miała spowodować „likwidację przemysłu, a zarazem znacznej części ludności w regionach deficytu”, a tym samym cofnąć Związek Radziecki do ery przedindustrialnej. Niemieccy przywódcy świadomie założyli, że na skutek realizacji tego planu umrze z głodu blisko 30 mln obywateli ZSRR. Z tego względu wytyczne nazywane są przez historyków „planem głodowym”.
W sytuacji, gdy nazistowscy przywódcy z rozmysłem planowali zagłodzenie 30 mln obywateli ZSRR, nie należało oczekiwać, że będą oni przywiązywali większą wagę do losu jeńców wojennych. Na przełomie maja i czerwca 1941 roku sztaby kilku niemieckich armii na Wschodzie wydały instrukcje, w których nakazywano, aby jeńcy otrzymywali tylko niewielkie ilości pokarmu najgorszej jakości. Niektóre rozkazy z góry przewidywały, że wartość kaloryczna jenieckich racji będzie znajdować się na poziomie niższym od minimum niezbędnego do przeżycia.
Niewola i warunki transportu.
Wbrew wszelkim normom międzynarodowym kapitulacja nie gwarantowała przeżycia żołnierzom Armii Czerwonej, gdyż Wehrmacht już od pierwszych dni inwazji na ZSRR traktował jeńców nawet bardziej brutalnie, niż nakazywały to przyjęte założenia i wydane rozkazy. Oddziały Wehrmachtu zastrzeliły wielu żołnierzy sowieckich, gdy próbowali się poddawać, a także nagminnie przeprowadzały egzekucje jeńców, którzy już dokonali aktu kapitulacji (brakuje danych liczbowych pokazujących skalę tego zjawiska). Niewątpliwie część tych zbrodni można tłumaczyć bitewną „żądzą krwi” bądź wpływem nazistowskiej propagandy, która podsycała w żołnierzach strach i nienawiść, wzywając do zabicia jak największej liczby wrogów. Bardzo często żołnierze Wehrmachtu zabijali jednak jeńców na polecenie swoich oficerów. Ponadto niemieckie naczelne dowództwo przekazało na różne szczeble dowodzenia liczne rozkazy, które sugerowały, że nie należy brać jeńców lub też wskazywały, że wzięci do niewoli czerwonoarmiści powinni być rozstrzeliwani w odwecie za rozmaite sowieckie przestępstwa. Niektórzy z najwyższych rangą dowódców odwoływali takie rozkazy, gdyż obawiali się osłabienia dyscypliny wojskowej i ewentualnych skutków w postaci wzmocnienia sowieckiego oporu. Praktyka egzekucji była jednak kontynuowana i stopniowo rozszerzana. Szczególnym celem były kobiety służące w szeregach Armii Czerwonej. 29 czerwca 1941 dowódca niemieckiej 4. Armii, feldmarszałek Günther von Kluge, wydał rozkaz rozstrzeliwania kobiet w mundurach. OKH rozkaz odwołało, ale żołnierze na froncie, jak też dowództwa poszczególnych dywizji, przywiązywali do tego niewiele uwagi.
Szczególnie tragiczna była sytuacja rannych jeńców. Zarządzenie Generalnego Kwatermistrza Wagnera z dnia 24 lipca 1941 pozwalało odtransportować na tyły jedynie tych lekko rannych czerwonoarmistów, którzy mieli szansę wyzdrowieć w przeciągu czterech tygodni. Pozostali ranni mieli pozostawać w lazaretach w pobliżu linii frontu, a do ich leczenia nie wolno było wykorzystywać ani niemieckich leków i środków opatrunkowych (co najwyżej zdobyczne), ani niemieckich lekarzy (co najwyżej wzięty do niewoli sowiecki personel medyczny). Rozkaz ten "de facto" skazywał większość rannych jeńców na śmierć.
Wzięci do niewoli czerwonoarmiści – zarówno ranni, jak i zdrowi – drogę do obozów jenieckich musieli zazwyczaj odbywać pieszo, gdyż wobec znacznego obciążenia niemieckich służb tyłowych nie wolno ich było przewozić samochodami Wehrmachtu. Piesze pędzenie jeńców do obozów oficjalnie usankcjonował rozkaz Generalnego Kwatermistrza Wagnera z dnia 31 lipca 1941. Podczas przemarszu jeńców często nie żywiono przez kilka dni z rzędu, a także odmawiano im wody i jakiejkolwiek opieki medycznej. Ludności cywilnej zabraniano pod groźbą zastrzelenia udzielania jeńcom jakiejkolwiek pomocy. Każdy kto nie miał sił iść dalej, kto padał i nie mógł wstać, kto zatrzymał się choć na moment, był na miejscu rozstrzeliwany. Na przykład podczas pędzenia kolumny 12–15 tys. jeńców z obozu przejściowego w Chorole do Krzemieńczuka, konwojenci zamordowali 1200 jeńców, których ciała pozostawiono nie pogrzebane na poboczach. Po całym dniu wyniszczającego marszu jeńców czekało zwykle biwakowanie w nocy pod gołym niebem lub nocleg w zagrodach bydlęcych, gdzie stłaczano ich tak ciasno, że nie było mowy o leżeniu, a niekiedy nawet o siedzeniu.
Równie tragiczny był los jeńców transportowanych koleją. W upalne letnie dni wieziono ich w zapchanych do ostatecznych granic i zamkniętych wagonach, a zimą – na otwartych platformach. Latem jeńcy ginęli więc z braku powietrza, a zimą zamarzali na śmierć. Niezależnie od pory roku, ginęli także z głodu, pragnienia i od kul konwojentów. Przy przeładowaniu pociągów jenieckich – nie otwieranych w czasie długich dni podróży – z wagonów wypadały setki, a nawet tysiące uduszonych lub zamarzniętych ofiar. Niejednokrotnie liczba zmarłych w transporcie przewyższała liczbę ocalałych jeńców. W listopadzie 1941 roku pod stacją kolejową Most na Łotwie odnotowano podczas przeładowywania pociągu, że z całego transportu (liczącego 1500 czerwonoarmistów) żaden jeniec nie zdołał przeżyć podróży.
Szymon Datner oceniał łączną liczbę jeńców zmarłych albo zabitych podczas transportów na 200–250 tys., podczas gdy Timothy Snyder oszacował ją na 200 tys. Jeńcy, którzy przeżyli transport, przybywali do obozów w stanie kompletnego wyczerpania i ginęli masowo w równie nieludzkich warunkach, które ich tam oczekiwały.
Sytuacja w obozach jenieckich.
Najwyższe dowództwo Wehrmachtu już w fazie przygotowywania planów inwazji na ZSRR zakładało, że w przypadku planowej realizacji założeń operacji „Barbarossa” w ciągu pierwszych 6-8 tygodni kampanii w niemieckie ręce wpadnie ogromna liczba jeńców – od 1 do 2 mln żołnierzy. Zakładano, że każdy jeniec, którego nie wyznaczono do pracy na rzecz jednostek frontowych, będzie odsyłany z terenu kontrolowanego przez dowództwa dywizji do punktów zbornych na tyłach danej armii, a następnie do obozów przejściowych (tzw. Dulagów) na zapleczu odpowiedniej grupy armii. Na tym etapie odpowiedzialność za los jeńców spoczywałaby w gestii OKH, a w ujęciu bardziej precyzyjnym – w gestii Generalnego Kwatermistrza Wagnera i jego sztabu. W dalszej kolejności OKW miało zabierać jeńców do własnych obozów przejściowych ulokowanych nieopodal zachodnich granic ZSRR – w Prusach Wschodnich i Generalnym Gubernatorstwie. Następnie wędrowaliby oni do położonych dalej na zachód obozów selekcyjnych, a dopiero stamtąd do właściwych obozów jenieckich na terytorium Niemiec (stalagów i oflagów). Cała ta procedura miała w zamierzeniu nie stwarzać obciążenia dla niemieckiego systemu transportowego, którego głównym zadaniem było przekazywanie zaopatrzenia dla jednostek frontowych.
Z chwilą wybuchu wojny doszło do całkowitego załamania powyższej procedury. Niemiecką politykę wobec jeńców sowieckich od samego początku charakteryzowało bowiem całkowite niedbalstwo i lekceważenie problemu. Obozy jenieckie znajdowały się na końcu listy priorytetów wszelkiego rodzaju władz niemieckich. Lokalne władze wojskowe w Prusach Wschodnich i Generalnym Gubernatorstwie przystąpiły co prawda do organizowania obozów przejściowych dla oczekiwanych jeńców, owe działania odzwierciedlały jednak w najlepszym razie brak zainteresowania ich losem. Warunki sanitarne i aprowizacyjne panujące w obozach były prowizoryczne i dalece niewystarczające. Często rezygnowano nawet ze stawiania baraków mieszkalnych. W tej sytuacji budowa „obozu jenieckiego” nierzadko sprowadzała się do ogrodzenia drutem kolczastym wyznaczonego pola lub fragmentu lasu. Zdarzało się, że jeńcy musieli sami od podstaw budować swoje obozy. Co gorsza, Hitler zakazał przetrzymywania sowieckich jeńców na terytorium Rzeszy w jej granicach przedwojennych ("Altreich"), gdyż obawiał się, iż będą tam prowadzili komunistyczną agitację. W rezultacie sowieccy jeńcy byli lokowani na zrujnowanych działaniami wojennymi i okupacją obszarach Polski i ZSRR, gdzie zapewnienie im wystarczającego wyżywienia i odpowiednich warunków życia byłoby – nawet przy największej dozie dobrej woli – zadaniem wysoce problematycznym.
Stworzone w ten sposób warunki aprowizacji, zakwaterowania, opieki zdrowotnej i pracy, pomimo że nie powodowały natychmiastowego zgonu, skazywały na śmierć niemal wszystkich wziętych do niewoli czerwonoarmistów. Często nawet jesienią i zimą jeńcy byli zmuszeni przebywać pod gołym niebem, w szczerym polu – bez żadnej ochrony przed zjawiskami atmosferycznymi. Nierzadko ich jedynym schronieniem były prymitywne okopy lub ziemianki (najczęściej wykopane własnymi rękoma), a w najlepszym razie nieogrzewane i pozbawione szyb pomieszczenia (jeńcy spali wówczas na gołej ziemi lub na cementowych podłogach). Na obszarach oddalonych od strefy frontowej jeńców przetrzymywano czasem w pustych zakładach przemysłowych, więzieniach lub koszarach, jednak w wielu wypadkach ich stan nie był lepszy niż stan obozów przejściowych. Miały miejsce przypadki, gdy Niemcy rozmyślnie nie pozwalali jeńcom skorzystać z dostępnego schronienia. Dulag 160 w Chorole zorganizowano na przykład na terenie nieczynnej cegielni, jednak czerwonoarmistom zabroniono przebywać w jej wnętrzu. Za złamanie tego rozkazu jeńcom groziło rozstrzelanie. Fatalny pozostawał stan obozowych urządzeń sanitarnych. Często brakowało wody lub była ona dostępna w ograniczonych ilościach. Jeńcy byli także pozbawieni mydła. W efekcie w obozach panowało olbrzymie zagęszczenie, brud i powszechna wszawica (będąca skutkiem ciasnoty pomieszczeń oraz braku bielizny osobistej i pościelowej). W szpitalach obozowych panowały nieludzkie warunki. Dopiero z początkiem jesieni 1941 roku Niemcy podjęli wysiłki, aby przygotować obozy jenieckie na nadejście zimy. We wrześniu na terenach Generalnego Gubernatorstwa rozpoczęto budowę kwater zimowych jednak prace prowadzone w tym zakresie toczyły się bardzo powoli. Niemcy przeznaczali na ten cel minimalne przydziały materiałów i paliwa.
Obozowi strażnicy traktowali jeńców z ogromnym okrucieństwem. Na porządku dziennym było nieustanne bicie pałkami, biczami lub kolbami karabinów; szczucie psami i inne szykany. Strażnicy mogli bez ograniczeń stosować broń wobec jeńców. Rozstrzeliwano ich zresztą pod byle pretekstem – na przykład za kradzież odpadków kuchennych lub tłoczenie się przy wydawaniu pożywienia. Rozkazy Wehrmachtu dotyczące traktowania jeńców wojennych przez strażników zawsze podkreślały potrzebę surowości. Generał Eugen Müller, działając w imieniu feldmarszałka von Brauchitscha, wydał 25 lipca 1941 rozkaz nakazujący strażnikom natychmiastowe użycie broni wobec pierwszych oznak niesubordynacji lub buntu ze strony jeńców. Uciekinierzy mieli być zastrzeleni bez ostrzeżenia. Müller podkreślił przy tym, że jakiekolwiek wahanie ze strony strażników stanowić będzie niebezpieczeństwo. Rozkaz stwierdzał jednoznacznie, iż: „jakakolwiek pobłażliwość lub nawet próby okazywania życzliwości [wobec sowieckich jeńców] mają być surowo ukarane. Uczucie dumy i wyższości musi zawsze pozostawać widoczne”. Wiele znaczący jest fakt, że niemiecka administracja obozowa zrezygnowała ze sporządzania spisów jeńców, co było przyjętą praktyką nawet w obozach koncentracyjnych. Czerwonoarmiści przebywający w obozach jenieckich nie byli rejestrowani, lecz jedynie liczeni. Pod tym względem obozy dla jeńców radzieckich przypominały jedynie nazistowskie ośrodki masowej zagłady.
Szczególnie tragiczna była sytuacja aprowizacyjna. Przed rozpoczęciem inwazji OKH wydało generalne wytyczne, w których wskazywano, że wzięci do niewoli czerwonoarmiści powinni otrzymywać możliwie najmniejsze racje żywnościowe. Niższe szczeble dowodzenia miały zresztą możliwość dowolnej interpretacji powyższych wytycznych. W efekcie racje żywnościowe w obozach jenieckich były mocno zróżnicowane i żadna z nich nie odpowiadała rzeczywistym potrzebom jeńców. Dla przykładu na obszarze operacyjnym Grupy Armii „Środek” otrzymywali oni racje o wartości 700 kalorii dziennie – nie odpowiadające potrzebom nawet niepracujących jeńców. W innych miejscach jenieckie racje posiadały wartość do 1300 kalorii (dla pracujących) lub 2035 kalorii (dla jeńców odbywających piesze marsze do obozów tyłowych). Wehrmacht czuł się zresztą upoważniony do pozbawiania jeńców nawet tych szczupłych porcji. Na poziomie lokalnym nikt nie chciał wziąć odpowiedzialności za wyżywienie jeńców, a na poziomie politycznym nastawienie wobec tego problemu podsumował Marszałek Rzeszy Hermann Göring, który podczas spotkania z sekretarzem stanu Backe oświadczył, iż żadna umowa międzynarodowa nie zobowiązuje Niemców do żywienia jeńców sowieckich, a opieka nad nimi powinna być uwarunkowana wyłącznie ich zdolnością do pracy (16 września 1941).
6 sierpnia 1941 roku oddział administracji wojskowej kwatermistrzostwa wojsk lądowych ("Abteilung Kriegsverwaltung, Generalquartiermeister in OKH") wydał pierwsze ogólne wytyczne dotyczące wyżywienia jeńców. Przewidywały one, że jeńcy będą otrzymywać tylko niezbędne racje, aby nie narażać na szwank morale na froncie wewnętrznym. Celem usprawiedliwienia polityki głodzenia jeńców przypomniano, że ZSRR nie podpisał konwencji genewskich. Wytyczne precyzowały, że norma żywieniowa dla jeńców niepracujących powinna wynosić 2040 kalorii dziennie, natomiast dla pracujących – 2200 kalorii. Była to skrajnie mała racja nawet przy założeniu, że jeńcy rzeczywiście by ją otrzymywali. W rzeczywistości wzięci do niewoli czerwonoarmiści zazwyczaj otrzymywali znacznie mniejsze ilości pożywienia, a z końcem sierpnia 1941 zaczęli już masowo umierać z głodu. 21 października racje dla niezdolnych do pracy jeńców zmniejszono o kolejne 27 proc., co i tak było czystą teorią jeżeli wziąć pod uwagę fakt, iż jeńcy nie otrzymywali regularnych posiłków, a ranni, chorzy i najsłabsi rzadko kiedy otrzymywali jakiekolwiek pożywienie. Co więcej, generał Wagner rozkazał, aby żywność przeznaczona dla jeńców pochodziła wyłącznie z obszarów, na których ulokowane były obozy jenieckie (z Wehrmachtu zdjęto tym samym odpowiedzialność za jej transport do obozów). Tymczasem zgodnie z założeniami „planu głodowego” artykuły spożywcze konfiskowane na okupowanych terenach ZSRR miały w pierwszym rzędzie trafiać do oddziałów Wehrmachtu, następnie do ludności cywilnej w Niemczech i ludności okupowanych obszarów, a dopiero na samym końcu do obozów jenieckich. 13 listopada 1941 roku generał Wagner wprost oświadczył, iż „niepracujący jeńcy znajdujący się w obozach jenieckich mają głodować”. Niemieckim żołnierzom tłumaczono, że karmienie jeńców jest równoznaczne odbieraniem pożywienia niemieckim dzieciom. Ludności okupowanych obszarów surowo zabroniono niesienia jakiejkolwiek pomocy jeńcom. Alfred Rosenberg, minister ds. okupowanych terytoriów wschodnich, poczuł się wręcz zmuszony zwrócić uwagę feldmarszałka Keitla, iż „los radzieckich jeńców wojennych jest tragedią największego formatu […] na terenach Związku Radzieckiego na podstawie istniejących wiadomości, ludność miejscowa miała najlepsze chęci oddać żywność do dyspozycji jeńców. Kilku zapobiegliwych komendantów obozów z powodzeniem skorzystało z tej okazji. Jednakże w większości przypadków zakazali oni ludności cywilnej dostarczania jeńcom żywności i woleli raczej skazać ich na śmierć głodową”. Ponadto w niektórych dywizjach w strefie frontowej wydano rozkazy, aby jeńców pozbawiać odzieży zimowej.
Efektem takiej polityki był masowy głód. Doprowadzeni do ostateczności jeńcy jedli trawę, korę i igły sosnowe. W obozach walczono na śmierć i życie o każdy kęs pożywienia; powszechny stał się też kanibalizm. Ponadto setki tysięcy jeńców zginęło z powodu chorób, zimna lub brutalności strażników. Epidemia tyfusu, która wybuchła w obozach jenieckich zaczęła nawet zagrażać żołnierzom Wehrmachtu i ludności III Rzeszy. Śmiertelność w obozach wzrastała od jesieni 1941, aby osiągnąć punkt szczytowy w pierwszym kwartale 1942 roku. Na przykład we wrześniu 1941 w obozie przejściowym w Mołodecznie dzienny wskaźnik śmiertelności wynosił 1 proc. Do końca listopada 1941 w obozach na obszarze tyłowym Grupy Armii „Środek” śmiertelność wynosiła już 2 proc. dziennie, a wraz z nastaniem mroźnej pogody wzrastała nadal. Tylko w obozach na terenie Generalnego Gubernatorstwa w okresie między 21 a 30 października 1941 zmarło 45 690 jeńców (4600 dziennie). W listopadzie liczba ofiar wzrosła tam do 83 tys. Sytuacja pogorszyła się z nastaniem zimy. W grudniu 1941 w obozach na terenie Komisariatu Rzeszy Wschód (Białoruś, republiki nadbałtyckie) zmarło 68 tys. jeńców, w Komisariacie Rzeszy Ukraina – 134 tys., w Generalnym Gubernatorstwie – 65 tys., a na terenie III Rzeszy – 72 tys.. Od początku kampanii do stycznia 1942 w obozach umierało dziennie średnio 6 tys. jeńców (nie licząc ofiar niemieckich egzekucji).
O pewnej poprawie sytuacji w obozach jenieckich można było mówić dopiero od połowy 1942 roku. Sowieccy jeńcy nadal pozostawali jednak narażeni na chłód, choroby, niedożywienie i brutalność strażników. Ze względu na wyniszczające warunki i ogromną śmiertelność Szymon Datner porównywał obozy dla jeńców radzieckich do nazistowskich ośrodków masowej zagłady. Z kolei Timothy Snyder oceniał, że w obozach dla jeńców radzieckich zginęło więcej więźniów, niż w obozach koncentracyjnych ulokowanych na terytorium III Rzeszy.
Wybrane obozy dla jeńców radzieckich.
Żołnierze Armii Czerwonej wzięci do niewoli przez Niemców w czasie walk na froncie wschodnim przetrzymywani byli w licznych obozach jenieckich i przejściowych zlokalizowanych na terytorium ZSRR, Polski i Niemiec. Poniżej zostało opisanych kilka obozów dla jeńców radzieckich, które wyróżniały się szczególnie ciężkimi warunkami i wysoką śmiertelnością.
Obozy na terytorium Polski:
Obozy na terytorium ZSRR:
Eksterminacja jeńców.
Osobną kategorię jeńców stanowili czerwonoarmiści, których Niemcy uznali za najbardziej „niebezpiecznych” z punktu widzenia ideologii narodowosocjalistycznej i zamierzali poddać bezpośredniej eksterminacji. Do kategorii tej zaliczono w pierwszym rzędzie sowieckich komisarzy politycznych, członków partii komunistycznej i związanych z nią organizacji, przedstawicieli inteligencji, urzędników i działaczy gospodarczych, jak również Żydów. Historycy oceniają, że ofiarą bezpośredniej eksterminacji padło ponad 500 tys. jeńców sowieckich. SS w prowadzonych na swój wewnętrzny użytek statystykach szacowało, że w samym tylko 1941 roku rozstrzelano od 10 do 20 proc. wziętych do niewoli czerwonoarmistów.
Realizacja „rozkazu o komisarzach”.
Mordowanie wziętych do niewoli komisarzy politycznych Armii Czerwonej trwało od pierwszych dni wojny niemiecko-sowieckiej, a szczytowe natężenie osiągnęło w okresie czterech miesięcy poprzedzających grudzień 1941 roku. W niemieckich archiwach zachowały się raporty na temat egzekucji 2252 radzieckich oficerów politycznych. W rzeczywistości liczba ofiar była zapewne większa. Tysiące sowieckich komisarzy rozstrzelano zanim nawet ujrzeli obozy jenieckie. Ginęli oni z rąk żołnierzy Wehrmachtu lub Waffen-SS, których obowiązkiem było zabijanie na miejscu schwytanych w boju i rozpoznanych politruków. Z kolei komisarzy rozpoznanych w punktach zbiorczych lub obozach jenieckich zwykle rozstrzeliwano po krótkim przesłuchaniu.
Podczas procesu norymberskiego, jak również w swych powojennych wspomnieniach, wyżsi dowódcy polowi jak Heinz Guderian lub Erich von Manstein twierdzili, że w ich jednostkach nie stosowano „rozkazu o komisarzach”. Zachowane raporty podległych im oddziałów przeczą jednak tym zapewnieniom. Tylko w jednej dywizji walczącej na froncie wschodnim oficjalnie zalecono niestosowanie rozkazu. Inne jednostki wręcz dokładnie informowały o postępach w wykonywaniu "Kommissarbefehl". 18 sierpnia 1941, OKW, po zapytaniach napływających z jednostek frontowych, rozszerzyło nawet zakres obowiązywania rozkazu (dołączając do listy funkcjonariuszy politycznych najniższego szczebla).
Na zapleczu frontowym, obok jednostek Wehrmachtu, w akcji likwidacji komisarzy brały również udział tzw. grupy operacyjne SD i policji bezpieczeństwa (Einsatzgruppen). Niezależnie od powierzonego im zadania „wyławiania” komisarzy w obozach jenieckich, Einsatzgruppen współdziałały ściśle z Wehrmachtem w masowych obławach na komisarzy i innych „podejrzanych”, które prowadzono za przesuwającym się frontem wschodnim. Ponadto dowództwo Wehrmachtu zażądało od swych sprzymierzeńców (Finów, Węgrów, Rumunów i Włochów), aby „politycznych komisarzy, podżegaczy i elementy niepożądane” przekazywali oni w niemieckie ręce.
Po kilku miesiącach walk w Rosji Wehrmacht zaczął rozważać złagodzenie zapisów „rozkazu o komisarzach”. Generał Eugen Müller w imieniu OKH zwrócił się na piśmie do OKW z sugestią dokonania „rewizji dotychczasowego sposobu traktowania komisarzy” (23 września 1941). Powoływał się przy tym na względy celowości wojskowej. Już trzy dni później z OKW nadeszła jednak odpowiedź, że: „Führer nie zgodził się na wprowadzenie jakiejkolwiek zmiany do wydanych rozkazów dotyczących traktowania komisarzy politycznych”. Dopiero latem 1942 roku nastąpiła pozorna liberalizacja dotychczasowego stosunku do schwytanych politruków. 10 czerwca 1942 szef Gestapo Heinrich Müller wydał okólnik w sprawie segregacji jeńców, nakazujący odizolowanie komisarzy od ogółu więźniów i wysyłanie ich do obozu koncentracyjnego Mauthausen-Gusen. Nie zmieniło to jednak wiele w sytuacji komisarzy, gdyż Mauthausen był jednym z najcięższych niemieckich kacetów, w którym czekała ich zwykle powolna śmierć. Zresztą już 20 października 1942 Müller ponownie nakazał rozstrzeliwać na miejscu schwytanych w walce komisarzy. Do Mauthausen mieli odtąd trafiać jedynie ci komisarze, których zidentyfikowano jako dezerterów. W następnych miesiącach nadal odnotowywano więc meldunki z jednostek frontowych, mówiące o egzekucjach sowieckich komisarzy. Ostatni znany raport informujący o likwidacji politruka pochodził z lipca 1943, od jednostek Grupy Armii „Południe”.
Selekcja „niepożądanych”.
O ile niemieckie plany przewidywały „likwidację” komisarzy jeszcze na polu bitwy, o tyle pozostałe „elementy niepożądane” zasadniczo miały być identyfikowane i eliminowane na zapleczu frontu. W tym zadaniu Wehrmacht został w dużym stopniu odciążony przez jednostki Einsatzgruppen. Na odcinku jenieckim Einsatzgruppen otrzymały zadanie przeprowadzania selekcji w obozach. Ich celem miało być wyłowienie sowieckich politruków, którzy nie zostali dotąd zidentyfikowani i rozstrzelani przez Wehrmacht, a także identyfikacja i likwidacja komunistów, przedstawicieli inteligencji oraz Żydów.
16 lipca 1941 roku Wehrmacht zawarł porozumienie z Głównym Urzędem Bezpieczeństwa Rzeszy ("Reichssicherheitshauptamt" – RSHA), które ściśle regulowało zasady współpracy przy eksterminacji określonej kategorii sowieckich jeńców. Już następnego dnia szef RSHA, SS-Obergruppenführer Reinhard Heydrich, oraz generał Hermann Reinecke, szef Wydziału ds. Jeńców Wojennych OKW, wydali – każdy we własnym zakresie – rozkazy dot. selekcji i likwidacji szerokiej, ale precyzyjnie określonej grupy jeńców, których przetrzymywano w obozach na terenie strefy podległej OKW (Prusy Wschodnie i Generalne Gubernatorstwo). Reinecke nakazał komendantom obozów i innym władzom wojskowym współpracę z Einsatzgruppen – m.in. poprzez podział jeńców na grupy wedle ich statusu wojskowego, „pewności” politycznej i pochodzenia etnicznego. Z kolei opracowane przez Heydricha „Wytyczne do oczyszczenia obozów jenieckich, w których przebywają Rosjanie” (rozkaz operacyjny nr 8) nakazywały, aby do obozów jenieckich odkomenderować małe (4-6 osobowe) oddziały, których zadaniem będzie selekcjonowanie „niepożądanych elementów”. Do tej kategorii Heydrich zaliczył: „zawodowych rewolucjonistów”, funkcjonariuszy Kominternu, członków partii komunistycznej i związanych z nią organizacji, urzędników wysokiego szczebla i wysokich rangą pracowników instytucji gospodarczych, komisarzy politycznych, przedstawicieli inteligencji, „podżegaczy i fanatycznych komunistów”. Cztery dni później RSHA wydało w formie uzupełnienia „rozkaz operacyjny nr 9”, w którym podkreślono, że egzekucji „niepożądanych elementów” nie należy w żadnym wypadku dokonywać w obozach – na oczach pozostałych jeńców bądź zwykłych żołnierzy Wehrmachtu. W myśl zarządzeń Heydricha wyselekcjonowani czerwonoarmiści przebywający w obozach jenieckich w strefie OKW mieli być deportowani do najbliższego obozu koncentracyjnego i tam likwidowani. Współpracę przypieczętowała wydana przez OKW „instrukcja ws. traktowania jeńców sowieckich” (8 września 1941). Nakazywano w niej komendantom obozów przeprowadzenie podziału jeńców na kategorie bardziej uprzywilejowane – podlegające w niektórych sytuacjach nawet zwolnieniu (zwłaszcza volksdeutschów, Bałtów oraz do pewnego stopnia Ukraińców) – oraz „elementy politycznie niepożądane”. Selekcji tych ostatnich miało dokonywać SS przy ścisłej współpracy z personelem obozów. Wyselekcjonowani jeńcy mieli zostać przekazani w ręce SS.
O wiele większą rezerwę w stosunku do współpracy z SS wykazywało początkowo OKH. Na obszarach frontowych selekcję i eksterminację „niepożądanych” jeńców przeprowadzał Wehrmacht, gdyż zarządzenie Generalnego Kwatermistrza Wagnera z dnia 24 lipca 1941 zabraniało funkcjonariuszom Einsatzgruppen prowadzenia działań na terenie obozów przejściowych. W owym rozkazie stwierdzono wyraźnie, iż „elementy nietolerowane politycznie i podejrzane, komisarze i agitatorzy będą natychmiast identyfikowani w obozach, a komendanci obozów zajmą się nimi zgodnie ze specjalnymi dyrektywami, to jest rozstrzelają ich”. Ponadto rozkaz Wagnera wyłączał Żydów z grupy jeńców przeznaczonych do likwidacji. Raporty wskazują, że wielu spośród komendantów obozów jenieckich położonych w strefie podlegającej OKH zastosowało się do instrukcji Wagnera, chociaż przynajmniej jeden sprzeciwił się i zwrócił swoich jeńców z powrotem oddziałom bezpieczeństwa. Dopiero 7 października 1941 OKH zezwoliło funkcjonariuszom SS operować na terenie obozów jenieckich znajdujących się w strefie frontowej. Wydany tego dnia rozkaz Wagnera precyzował, iż sowieccy żołnierze będą tracić swój status jeńców wojennych z chwilą przekazania ich w ręce SS (co traktowano jako „zwolnienie z obozu”) – „prawnie” uwalniając w ten sposób Wehrmacht z odpowiedzialności za ich los. Einsatzgruppen miały odtąd wyławiać i likwidować „niepożądanych” jeńców na własną odpowiedzialność, ale w ścisłej koordynacji z komendantami obozów i oficerami wywiadu lokalnych dowództw wojskowych. Ponadto rozkaz Wagnera wymagał, aby „selekcje” odbywały się w możliwie dyskretny sposób, a egzekucje były przeprowadzane bezzwłocznie oraz tak daleko od obozów przejściowych i miast, aby nie dowiedzieli się o nich pozostali jeńcy, mieszkańcy okupowanych obszarów oraz szeregowi żołnierze Wehrmachtu.
Eksterminacja elementów „niepożądanych” przebiegała więc dwutorowo. Jeńców wysyłano w celu likwidacji do obozów koncentracyjnych (obszar OKW) lub likwidowano w odludnych miejscach na okupowanych obszarach ZSRR – z dala od obozów jenieckich i przejściowych (obszar operacyjny OKH). Największe nasilenie akcji eksterminacyjnej przypadło na jesień 1941 oraz przełom 1941 i 1942 roku. W tym okresie SS z reguły nie przestrzegała ograniczeń dotyczących eksterminacji, które zawarto w oficjalnych rozkazach. Wynikało to w dużej mierze z faktu, iż „selekcje” w obozach przeprowadzano na podstawie bardzo mglistych kryteriów, a Niemcy z racji słabej znajomości sowieckich realiów nie potrafili prawidłowo zidentyfikować jeńców i w efekcie często rozstrzeliwali zupełnie przypadkowe osoby. Masowo mordowano więc jeńców pochodzenia azjatyckiego, jak również muzułmańskich mieszkańców Kaukazu, których z racji obrzezania gremialnie uznawano za Żydów. Przez pewien czas Niemcy nagminnie rozstrzeliwali także wojskowych trębaczy, gdyż ich emblematy uznawali błędnie za naszywki noszone przez komisarzy politycznych.
Zarządzenia Wehrmachtu i RSHA dotyczące selekcji i likwidacji poszczególnych kategorii jeńców sowieckich miały moc obowiązującą przez cały okres wojny i do samego jej końca były wykonywane. Od 1942 roku, w ślad za ogólnym złagodzeniem polityki wobec jeńców, ograniczono jednak skalę akcji eksterminacyjnej. 5 maja 1942 rozkazem OKW zakazano dokonywania „selekcji” w obozach jenieckich na terytorium Rzeszy. Odtąd „selekcje” można było wykonywać tylko w obozach zlokalizowanych na terytorium Generalnego Gubernatorstwa bądź na okupowanych obszarach ZSRR. Ponadto od tej chwili kierowanie transportów z jeńcami na terytorium Rzeszy w jej przedwojennych granicach ("Altreich") było dozwolone dopiero po wcześniejszym przebadaniu jeńców i wyłowieniu osób „niepożądanych”. Jednocześnie generałowie Wehrmachtu (m.in. Reinecke) zaczęli naciskać na SS, aby ograniczyć likwidację „fachowców”, czy też „wartościowych pracowników”, których potrzebował cierpiący na chroniczne braki siły roboczej niemiecki przemysł. Nadal jednak Wehrmacht przekazywał SS do likwidacji jeńców, którzy podejmowali próby ucieczki lub współpracy z ruchem oporu, jak również jeńców podejrzewanych o złamanie niemieckich praw rasowych (kontakty seksualne z Niemkami) i niesubordynację.
Eksterminacja w obozach koncentracyjnych.
Znaczną część spośród zidentyfikowanych „elementów niepożądanych” skierowano do niemieckich obozów koncentracyjnych. Ocenia się, iż mogło tam trafić nawet do 500 tys. sowieckich jeńców wojennych. Jeńców – oficjalnie pozbawionych ochronnego statusu – traktowano w kacetach w ten sam sposób co więźniów cywilnych, a czasem nawet w jeszcze bardziej nieludzki sposób.
Za transport sowieckich jeńców do obozów koncentracyjnych z reguły odpowiadał Wehrmacht. Pozostający pod jego „opieką” czerwonoarmiści zazwyczaj przybywali do obozów w stanie zupełnego wyczerpania fizycznego, a znaczna ich część była zabijana przez strażników jeszcze w trakcie marszu ze stacji wyładunkowej do obozu. RSHA oceniało, że 5 do 10 proc. jeńców przeznaczonych do egzekucji przybywa do obozów „w stanie nieżywym lub półżywym”. Tych, którzy dotarli do obozu, poddawano bezpośredniej eksterminacji lub powolnemu „wyniszczeniu przez pracę”. Największy napływ sowieckich jeńców do obozów koncentracyjnych zanotowano jesienią 1941. Od grudnia 1941 ich napływ stopniowo malał.
Sowieccy jeńcy wojenni trafiali najczęściej do następujących obozów koncentracyjnych:
Ponadto wzięci do niewoli czerwonoarmiści ginęli w takich obozach koncentracyjnych, jak: Mittelbau-Dora, Majdanek, Stutthof oraz Ravensbrück (kobiety).
Eksperymenty na jeńcach.
Przetrzymywani w niemieckich obozach koncentracyjnych sowieccy jeńcy wojenni na równi z cywilnymi więźniami padali ofiarą pseudomedycznych eksperymentów prowadzonych przez lekarzy SS. Jeńców poddawano między innymi sterylizacji, eksperymentom nad hipotermią oraz testowano na nich lekarstwa i preparaty (co wiązało się z celowym zarażaniem lub zakażaniem jeńców). Czaszkami zamordowanych komisarzy politycznych wzbogacono zbiory antropologiczne niemieckich uniwersytetów, gdzie przedstawiano je jako wzór czaszki „podczłowieka”.
Praca przymusowa i kolaboracja.
Pod koniec 1941 roku Niemcy zaczęli stopniowo rewidować swoją politykę wobec jeńców sowieckich. 30 października 1941 Hitler wyraził zgodę na osadzanie jeńców w obozach ulokowanych na przedwojennym terytorium Rzeszy. Decyzja ta pobudziła niemieckie władze do podjęcia dalszych kroków na rzecz poprawy sytuacji jeńców. W listopadzie 1941 Grupa Armii „Środek” zrezygnowała z praktyki pieszego pędzenia jeńców do obozów. 22 listopada zakazano również przewożenia jeńców odkrytymi wagonami-platformami. Racje dla sowieckich jeńców pracujących w Niemczech wzrosły na tyle, że osiągnęły poziom racji jeńców innych narodowości. OKH również nakazało podniesienie racji dla jeńców przebywających w obozach przejściowych w strefie przyfrontowej. Jednocześnie OKW poleciło podzielić jeńców na trzy kategorie – w zależności od ich zdolności do pracy (połowa listopada 1941). Pierwsza kategoria – obejmująca jeńców całkowicie zdolnych do pracy – miała otrzymywać normalne racje żywnościowe. Jeńcy zdolni do pracy pod warunkiem poprawy ich stanu zdrowia mieli zostać objęci specjalnym traktowaniem – obejmującym m.in. wypoczynek w izbach chorych lub ogrzewanych barakach z opieką medyczną. Los jeńców trwale niezdolnych do pracy nie został oficjalnie skonkretyzowany, lecz zdecydowaną większość zaliczonych do tej kategorii czerwonoarmistów czekała zagłada. Dla większości radzieckich jeńców złagodzenie niemieckiej polityki przyszło jednak zbyt późno – zwłaszcza gdy wziąć pod uwagę fakt, że wiele z powyższych rozkazów i zaleceń nie zostało nigdy zrealizowanych.
Dopiero na przełomie 1941/42 roku Niemcy zaczęli postrzegać sowieckich jeńców jako źródło niewolniczej siły roboczej. 7 listopada 1941 Hermann Göring ogłosił wytyczne dotyczące zatrudniania jeńców, nakazujące przeprowadzenie ich selekcji pod względem zdolności do pracy, a następnie zatrudnianie w niemieckim przemyśle i rolnictwie. Działania mające na celu wykorzystanie jeńców do pracy na rzecz gospodarki III Rzeszy były intensyfikowane zwłaszcza od momentu niemieckiej klęski pod Moskwą, gdy dla nazistowskich przywódców stało się jasne, iż perspektywa błyskawicznego zwycięstwa nad ZSRR oddaliła się bezpowrotnie. Nawet po uświadomieniu sobie wartości jeńców jako źródła siły roboczej, władze niemieckie nie przejawiały woli zapewnienia im właściwych warunków bytowych. We wspomnianych wytycznych z listopada 1941 "Reichsmarschall" Göring wskazywał na przykład, że „Rosjanin jest niewymagający, dlatego można go nakarmić łatwo i bez poważnego zakłócania naszego bilansu żywnościowego. Nie powinien być karmiony i rozpieszczany jak Niemiec”. 3 grudnia 1941 minister uzbrojenia i amunicji Rzeszy, Fritz Todt, przejął odpowiedzialność za tych spośród jeńców, którzy pracowali jako fachowcy w przemyśle zbrojeniowym. Nakazał zapewnić odpowiednie wyżywienie i zakwaterowanie 30 tys. jeńców oddanym do jego dyspozycji. Jednakże poza tym wyjątkiem, setki tysięcy jeńców nadal pozostawały bez pomocy.
Począwszy od 1942 roku wzięci do niewoli czerwonoarmiści byli masowo wykorzystywani do pracy w niemieckiej gospodarce. Pod koniec wojny w Niemczech było już zatrudnionych blisko milion radzieckich jeńców wojennych. Wziętych do niewoli czerwonoarmistów często zmuszano do wykonywania pracy sprzecznej z prawem międzynarodowym. Konwencja genewska zakazywała wykorzystywania jeńców wojennych do pracy przy instalacjach o charakterze wojskowym jednak radzieccy jeńcy byli zatrudniani na poligonach, przy produkcji broni i amunicji, budowie lotnisk, a nawet zmuszano ich do pracy na rzecz niemieckich jednostek frontowych (tzw. "Hilfswillige" – „Hiwi”). Jeńców zmuszano także do pracy w majątkach rolnych i przy grzebaniu zwłok. Specjaliści trafiali do zakładów przemysłowych jako wykwalifikowani robotnicy. Praca ponad siły w warunkach niebezpiecznych dla życia i zdrowia, przy słabym wyżywieniu i złym traktowaniu, powodowała nieszczęśliwe wypadki i częste choroby.
Począwszy od 1942 Niemcy zaczęli także werbować ochotników do służby w kolaboranckich formacjach, organizowanych przez Wehrmacht, SS lub policję niemiecką. Wielu jeńców, mając w perspektywie śmierć głodową lub z wycieńczenia w obozach, zgodziło się podjąć współpracę z Niemcami. Byli jeńcy wojenni stanowili ogromną większość (ponad 60 proc.) wśród żołnierzy tzw. Legionów Wschodnich (w skład których wchodzili żołnierze pochodzenia nierosyjskiego), oraz znaczący procent w szeregach tzw. "Osttruppen" (złożonych głównie z Rosjan). Symbolem kolaboracji stała się Rosyjska Armia Wyzwoleńcza (ROA), dowodzona przez generała Andrieja Własowa i to właśnie mianem „własowców” określano zwykle byłych jeńców na służbie niemieckiej. W rzeczywistości jednak Własowowi udało się doprowadzić do utworzenia własnych sił zbrojnych dopiero pod koniec 1944. Wcześniej byli jeńcy trafiali do służby w najróżniejszych zorganizowanych przez Niemców formacjach. Czasem były to jednostki frontowe lub policyjne (takie jak np. Kureń Kijowski, czy bataliony Schutzmannschaft), czasem grupy wywiadowcze, a czasem garnizony obozów koncentracyjnych lub oddziały likwidujące żydowskie getta i dokonujące krwawych pacyfikacji na tyłach frontu.
Ofiary.
W trakcie II wojny światowej do niemieckiej niewoli dostało się około 5,7 mln żołnierzy Armii Czerwonej. Z tego grona śmierć poniosło od 3,1 mln do 3,3 mln. Zdecydowana większość jeńców zginęła w transporcie lub na skutek wyniszczających warunków panujących w obozach jenieckich. Co najmniej 500 tys. wziętych do niewoli czerwonoarmistów poddano natomiast bezpośredniej eksterminacji. Należy przy tym podkreślić, iż według oficjalnych statystyk w trakcie całej II wojny światowej Armia Czerwona utraciła bezpowrotnie 8 868 000 żołnierzy. Oznaczałoby to, iż prawie 40 proc. spośród wszystkich żołnierzy sowieckich poległych na frontach II wojny światowej zginęło w niemieckiej niewoli.
W latach II wojny światowej śmiertelność wśród wziętych do niemieckiej niewoli czerwonoarmistów wyniosła blisko 57,5 proc., podczas gdy obozach dla jeńców z państw zachodnich nie przekroczyła 5 proc. Jesienią 1941 roku każdego dnia ginęło więcej radzieckich jeńców wojennych, niż wynosiła liczba jeńców brytyjskich i amerykańskich zmarłych w niemieckiej niewoli przez cały okres II wojny światowej. Dla porównania można także wskazać, że podczas I wojny światowej w niemieckiej niewoli znalazło się 1,4 mln rosyjskich jeńców. Objęte ścisłą blokadą Cesarstwo Niemieckie cierpiało wówczas głód i niedostatek nieporównywalny z sytuacją, w której znajdowała się III Rzesza. Odsetek rosyjskich jeńców zmarłych w niemieckiej niewoli wyniósł jednak zaledwie 5,4 proc.
Najwięcej ofiar pochłonął rok 1941. W wyniku wielkich niemieckich zwycięstw z początków kampanii, do niewoli trafiło wówczas od 3,2 do 3,8 mln czerwonoarmistów. Spośród nich, do grudnia 1941 zmarło lub zostało zamordowanych 1,4 mln jeńców, a do 1 stycznia 1942 liczba ta wzrosła do 2 mln. Z kolei podczas konferencji w Izbie Gospodarki Rzeszy ("Reichswirtschaftskammer"), która odbyła się w dniu 19 lutego 1942 dr Mansfeld – wyższy urzędnik przy Urzędzie Głównego Pełnomocnika ds. Zatrudnienia – ocenił, że spośród 3,9 mln czerwonoarmistów, którzy dostali się do niemieckiej niewoli przy życiu pozostało 1,1 mln., co oznaczało, że 2,8 mln zmarło. Tylko 400 tys. ocalałych jeńców było zdrowych w stopniu umożliwiającym pracę na rzecz Rzeszy. Reszta chorowała – zazwyczaj na tyfus plamisty.
Po 1945 roku niektórzy oficerowie Wehrmachtu podejmowali wysiłki, aby przekonać opinię publiczną, że nie spodziewali się, iż w ich ręce wpadnie tak ogromna liczba jeńców i dlatego zabrakło niezbędnych środków, aby się nimi zająć. Padały również głosy, iż niehumanitarne traktowanie jeńców sowieckich było odwetem za brutalny stosunek czerwonoarmistów do żołnierzy Wehrmachtu branych do niewoli (i zazwyczaj okrutnie mordowanych) w pierwszych miesiącach kampanii, jak również za masakry więzienne dokonywane przez wycofujące się na wschód formacje NKWD. Istnieje jednak więcej niż dosyć pośrednich dowodów wskazujących, iż tragedia jeńców sowieckich była konsekwencją sposobu, w jaki przywódcy III Rzeszy postrzegali wojnę z ZSRR. Wskazują na to chociażby rozkazy wydane przez dowództwo Wehrmachtu przed rozpoczęciem operacji „Barbarossa”. Ponadto okrucieństwa, jakim Niemcy wykazywali się w stosunku do wziętych do niewoli czerwonoarmistów nie można uzasadnić tylko kłopotami organizacyjnymi. Mowa tu zwłaszcza o eksterminacji całych grup jeńców, zakazie udzielania pomocy jeńcom przez ludność cywilną, tolerowaniu przez niemieckie władze brutalności strażników z obozów jenieckich. Procesy norymberskie stwierdziły wyraźnie, iż: „traktowanie radzieckich jeńców wojennych charakteryzowało się szczególną nieludzkością. Śmierć tak wielkich ich liczby nie była jedynie skutkiem akcji poszczególnych strażników lub krytycznych warunków życia w obozach. To był rezultat systematycznych planów zmierzających do mordu”.
Niektórzy historycy uznają niemiecką politykę wobec sowieckich jeńców wojennych nie tylko za zbrodnię wojenną, lecz również za olbrzymi błąd polityczno-militarny. Już pierwsze bitwy 1941 roku ujawniły bowiem bardzo rozpowszechnioną niechęć żołnierza sowieckiego do walki w obronie „ojczyzny proletariatu” i nienawiść do stalinowskiego reżimu – podzielaną zresztą przez ogromną większość ludności ZSRR. Czerwonoarmiści masowo poddawali się oddziałom Wehrmachtu, dezerterowali, a nawet przechodzili z bronią w ręku na niemiecką stronę. Okrutne traktowanie jeńców było jednym z czynników, które spowodowały odwrócenie tych korzystnych dla Niemców zjawisk. W związku z faktem, iż Niemcy nie kryli się specjalnie ze swym stosunkiem do wziętych do niewoli czerwonoarmistów, wieści o losie jeńców szybko rozeszły się wśród żołnierzy Armii Czerwonej i ludności ZSRR. Wykorzystała to od razu stalinowska propaganda. Sowiecki opór stwardniał, a morale Armii Czerwonej wzrosło. Do niewoli nie szły już jak dawniej całe armie, korpusy i dywizje, a liczba dezerterów spadła do ułamka tych, którzy dawniej przechodzili na stronę niemiecką. Ponadto co przyznawali nawet generałowie Wehrmachtu, "Kommissarbefehl" sprawił, iż niemający nic do stracenia politrucy zmuszali swoich podkomendnych do desperackiej walki do ostatniego żołnierza. W dodatku, masowo mordując jeńców, Niemcy pozbawiali się ogromnej masy potencjalnych robotników, których potrzebowała cierpiąca na braki siły roboczej niemiecka gospodarka.
Stalinowskie represje wobec byłych jeńców.
Koniec wojny nie zawsze przynosił wolność sowieckim jeńcom, którzy zdołali przeżyć pobyt w niemieckich obozach. W myśl sowieckiego prawodawstwa (kodeks karny z 1936) każdy czerwonoarmista, który dostał się do niewoli, był bowiem uważany za zdrajcę i tracił możliwość powrotu do normalnego życia po wyjściu z obozu jenieckiego. Słynny Rozkaz nr 270, wydany przez marszałka Siemiona Timoszenkę w dniu 16 sierpnia 1941, precyzował, iż: „poddających się należy uznawać za złośliwych dezerterów podlegających uwięzieniu jako łamiących przysięgę i zdradzających swą ojczyznę”. Jeszcze dalej był gotów pójść generał Gieorgij Żukow, który w trakcie walk pod Leningradem wysłał swoim oficerom tajny szyfrogram nr 4976, nakazujący, aby walczącym na froncie żołnierzom uświadomić, że „rodziny tych, którzy poddadzą się wrogowi, zostaną rozstrzelane, a po powrocie z niewoli oni również zostaną straceni”. Ostatecznie „kropkę nad i” postawił sam Stalin, który w transmitowanym przez radio przemówieniu z okazji 24. rocznicy rewolucji październikowej (7 listopada 1941) oświadczył: „nie ma sowieckich jeńców wojennych, są tylko zdrajcy”.
Represje wobec byłych jeńców były stosowane już w latach wojny. Uciekinierzy z niemieckich obozów, dezerterzy z kolaboranckich jednostek, a nawet jeńcy, którzy po ucieczce z obozu przyłączyli się do jednostek partyzanckich, mogli z dużym prawdopodobieństwem oczekiwać oskarżenia o zdradę i szpiegostwo.
Spirala represji rozkręciła się na pełną skalę po zakończeniu wojny. 11 maja 1945 – trzy dni po kapitulacji III Rzeszy – Stalin nakazał, aby na zapleczu każdego z radzieckich frontów utworzyć obozy kontrolno-filtracyjne dla byłych jeńców oraz obywateli ZSRR wywiezionych do Niemiec na roboty przymusowe. Planowano zorganizowanie 100 tego typu obozów – każdy z nich miał pomieścić do 10 tys. osób. Na terenie obozów byli jeńcy mieli zostać „sprawdzeni przez NKWD, NKGB i Smiersz”. Obozy kontrolno-filtracyjne zasadniczo nie różniły się wiele od łagrów. Zazwyczaj były one lokowane w pobliżu zakładów przemysłowych, aby wykorzystać darmową pracę więźniów. Byłych jeńców z reguły czekał wyrok w trybie administracyjnym z artykułu 58 § 1-b sowieckiego kodeksu karnego (w czasie wojny kara śmierci, według obowiązującej praktyki zamieniany najczęściej na 10 lat obozu pracy i 5 lat pozbawienia praw publicznych). Za okoliczność obciążającą stalinowscy sędziowie uważali w szczególności uwolnienie jeńca przez oddziały aliantów zachodnich lub walkę w szeregach zagranicznego ruchu oporu. W takich przypadkach stalinowskie trybunały wydawały wyroki równie surowe, jak w przypadku kolaboracji z Niemcami. Nierzadko rodziny jeńców również poddawano różnego rodzaju represjom – łącznie z aresztowaniami i zsyłkami.
Zdaniem Normana Daviesa powojennym represjom mogło zostać poddanych nawet 1,8 mln byłych jeńców. Według Kriwoszejewa do ZSRR powróciło 1 836 562 jeńców, spośród których 233 400 zostało skazanych przez sowieckie trybunały. Z kolei Antony Beevor podawał, że do 1 grudnia 1946 roku 1 833 567 jeńców wojennych powróciło do ZSRR, z czego aż 1,5 mln zostało następnie poddanych rozmaitym formom represji. Z tej liczby ok. 339 tys. byłych jeńców miało trafić do stalinowskich łagrów, a pozostałych skierowano do specjalnych batalionów pracy. Tych ostatnich traktowano jako „potencjalnych wrogów ludu” i zabroniono im osiedlać się bliżej niż 100 kilometrów od Moskwy, Leningradu i Kijowa. Pod specjalnym nadzorem NKWD znalazły się również ich rodziny. Represje nie ominęły także wysokich rangą dowódców. W latach 1941–1945 do niemieckiej niewoli trafiło 80 radzieckich generałów, z czego 37 zdołało dożyć wyzwolenia. Jedenastu spośród ocalałych zostało po wojnie aresztowanych i skazanych przez trybunały NKWD.
Po wyjściu z łagrów byli jeńcy żyli nadal z piętnem zdrajcy, traktowani przez władze ZSRR jako obywatele drugiej kategorii. Zabraniano im między innymi podejmowania studiów wyższych oraz pracy w lepiej płatnych i atrakcyjniejszych zawodach. Represje wobec jeńców zelżały podczas tzw. odwilży chruszczowowskiej, jednak jeszcze w 1998 formularze dotyczące zatrudnienia w rosyjskich instytutach badawczych zawierały rubrykę, w której należało wpisać, czy ktoś z rodziny był w obozie jenieckim.

</doc>
<doc id="1858708" url="https://pl.wikipedia.org/wiki?curid=1858708" title="Władcy Travunii">
Władcy Travunii



</doc>
<doc id="1858712" url="https://pl.wikipedia.org/wiki?curid=1858712" title="Cukry złożone">
Cukry złożone



</doc>
<doc id="1858713" url="https://pl.wikipedia.org/wiki?curid=1858713" title="Parafia św. Maksymiliana Marii Kolbe w Gorzowie Wielkopolskim">
Parafia św. Maksymiliana Marii Kolbe w Gorzowie Wielkopolskim

Parafia św. Maksymiliana Marii Kolbe w Gorzowie Wielkopolskim – rzymskokatolicka parafia, położona w dekanacie Gorzów Wielkopolski – Katedra, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 25 grudnia 1984. Obsługują ją księża diecezjalni.

</doc>
<doc id="1858714" url="https://pl.wikipedia.org/wiki?curid=1858714" title="Siwa Dolina (Tatry Zachodnie)">
Siwa Dolina (Tatry Zachodnie)



</doc>
<doc id="1858715" url="https://pl.wikipedia.org/wiki?curid=1858715" title="Dolina Siwego Potoku">
Dolina Siwego Potoku



</doc>
<doc id="1858717" url="https://pl.wikipedia.org/wiki?curid=1858717" title="Gmina Wiszniów">
Gmina Wiszniów



</doc>
<doc id="1858718" url="https://pl.wikipedia.org/wiki?curid=1858718" title="Victorio Spinetto">
Victorio Spinetto

Victorio Luis Spinetto (ur. 3 czerwca 1911, zm. 28 sierpnia 1990) – piłkarz argentyński, środkowy pomocnik. Później trener.
Urodzony w Buenos Aires Spinetto karierę piłkarską rozpoczął w 1932 roku w klubie CA Platense, skąd jeszcze w tym samym roku przeszedł do klubu CA Vélez Sarsfield. W Vélez Sársfield grał do 1937 roku, po czym w 1938 roku przeniósł się do CA Independiente, z którym zdobył mistrzostwo Argentyny. W 1939 roku znów grał w Vélez Sársfield, gdzie zakończył karierę w 1940 roku. Łącznie w lidze argentyńskiej Spinetto rozegrał 233 mecze i zdobył 49 bramek.
Wielki autorytet i charyzma sprawiały, że Spinetto był liderem każdej drużyny. Obok dużych umiejętności miał niezwykle wybuchowy temperament, przez co często wyrzucany był przez sędziów z boiska.
Po zakończeniu kariery piłkarskiej został trenerem - w 1942 roku objął pieczę nad zespołem klubu Vélez Sársfield, w którym pracował nieprzerwanie przez 14 lat i który w 1953 roku doprowadził do tytułu wicemistrza Argentyny. Potem pracował w klubie Atlanta Buenos Aires, z którym w 1958 roku wygrał turniej Copa Suecia.
Spinetto wchodził wraz z José Della Torre i José Barreiro w skład trójki trenerskiej, która kierowała reprezentacją Argentyny podczas turnieju Copa América 1959. Szefem trenerskiej trójki został ostatecznie Spinetto.
Spinetto pierwszy raz w dziejach reprezentacji Argentyny zorganizował zgrupowanie w górach w okolicy Mendozy. Przygotowanie fizyczne zespołu oddano w ręce wybitnego specjalisty Adolfo Mogilewskiego, który zmusił argentyńskich artystów do ciężkiej i wszechstronnej pracy.
Prowadzony przez trenerską trójkę zespół zdobył mistrzostwo Ameryki Południowej, odnosząc 5 zwycięstw (6:1 z Chile, 2:0 z Boliwią, 3:1 z Peru, 3:1 z Paragwajem i 4:1 z Urugwajem) oraz raz remisując (1:1 z Brazylią). Argentyna zdobyła 19 bramek i straciła 5 bramek.
Po przygodzie z reprezentacją Spinetto pracował w klubach Racing Club de Avellaneda, San Lorenzo de Almagro, Argentinos Juniors Buenos Aires, CA Lanús oraz w Defensores de Belgrano Buenos Aires.
W 1970 roku był trenerem w klubie Atlanta, a w 1974 i 1975 roku był trenerem klubu Ferro Carril Oeste.

</doc>
<doc id="1858719" url="https://pl.wikipedia.org/wiki?curid=1858719" title="Victorio Luis Spinetto">
Victorio Luis Spinetto



</doc>
<doc id="1858721" url="https://pl.wikipedia.org/wiki?curid=1858721" title="Amylocorticiaceae">
Amylocorticiaceae

Amylocorticiaceae Jülich – rodzina grzybów z grupy pieczarniaków ("Agaricomycetes").
Systematyka.
Pozycja w klasyfikacji według Index Fungorum: "Amylocorticiales, Agaricomycetidae, Agaricomycetes, Agaricomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:
Polskie nazwy na podstawie pracy Władysława Wojewody z 2003 r.

</doc>
<doc id="1858723" url="https://pl.wikipedia.org/wiki?curid=1858723" title="Puchar Narodów Afryki 1996">
Puchar Narodów Afryki 1996

Puchar Narodów Afryki 1996 był 20 edycją Pucharu Narodów Afryki. Turniej odbył się w Republice Południowej Afryki. 16 drużyn rywalizowało w 4 grupach. Mistrzem pierwszy raz została reprezentacja Republiki Południowej Afryki, pokonując w finale Tunezję 2:0.
Faza grupowa.
Dwie najlepsze drużyny awansują do ćwierćfinału
Strzelcy.
5 goli
4 gole
3 gole
2 gole
1 gol
Gole samobójcze

</doc>
<doc id="1858726" url="https://pl.wikipedia.org/wiki?curid=1858726" title="Gmina Chruszczówka">
Gmina Chruszczówka



</doc>
<doc id="1858727" url="https://pl.wikipedia.org/wiki?curid=1858727" title="12 Batalion Zaopatrzenia">
12 Batalion Zaopatrzenia

12 Batalion Zaopatrzenia (12 bzaop) – były pododdział logistyczny SZ RP.
W 1996 na bazie 14 Batalionu Zaopatrzenia sformowany został 12 Batalion Zaopatrzenia 12 Dywizji Zmechanizowanej. W grudniu 1999 jednostka przeniesiona została do zwolnionego kompleksu koszarowego w Kobylance.
W związku z reorganizacją w Siłach Zbrojnych RP, z dniem 15 czerwca 2011 roku batalion został podporządkowany komendantowi 1 Regionalnej Bazy Logistycznej. Dnia 9 listopada pożegnano sztandar a z dniem 31 grudnia 2012 r. batalion został rozformowany.
Tradycje batalionu.
1 grudnia 1997 batalion przyjął dziedzictwo tradycji niżej wymienionych pododdziałów:
Tą samą decyzją Minister Obrony Narodowej ustanowił dzień 10 listopada dorocznym Świętem jednostki.

</doc>
<doc id="1858731" url="https://pl.wikipedia.org/wiki?curid=1858731" title="Gmina Kossów">
Gmina Kossów



</doc>
<doc id="1858733" url="https://pl.wikipedia.org/wiki?curid=1858733" title="Parafia Wniebowzięcia Najświętszej Maryi Panny w Gorzowie Wielkopolskim">
Parafia Wniebowzięcia Najświętszej Maryi Panny w Gorzowie Wielkopolskim

Parafia pw. Wniebowzięcia Najświętszej Maryi Panny w Gorzowie Wielkopolskim – rzymskokatolicka parafia, należąca do dekanatu Gorzów Wielkopolski - Katedra, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 1 stycznia 1946. Obsługują ją księża diecezjalni. Kościołem parafialnym jest gorzowska katedra.

</doc>
<doc id="1858734" url="https://pl.wikipedia.org/wiki?curid=1858734" title="Renault Fuego">
Renault Fuego

Renault Fuego – samochód sportowy klasy kompaktowej produkowany przez francuską markę Renault w latach 1980-1992.
Historia i opis modelu.
Model nadwozia – futurystyczny klin z zaokrąglonymi krawędziami został zaprezentowany pod koniec 1976 roku, podczas zamkniętego pokazu dla zarządu Renault. Bernard Vernier-Paliez nie krył entuzjazmu – nowa linia była zapowiedzią stylistyki lat 80. Pod względem technologicznym nadwozie aż do słupka B było niemal identyczne jak nadwozie w Renault 18. Poważne różnice dotyczyły tylnej partii karoserii.
Za design nadwozia odpowiadali szef Service Style Automobile Renault (dział designu), Gaston Juchet oraz nowy designer Robert Opron, który do Renault trafił wprost z firmy Citroen, gdzie projektował m.in. model SM i CX. Wbrew panującym w latach 70. trendom na ostre krawędzie i geometryczny design, Opron był zwolennikiem nadwozi o miękkich, płynnych liniach, jakie nadał sylwetce modelu 18. Najbardziej charakterystycznym elementem nowego projektu była gięta szyba tylna, będąca jednocześnie pokrywą bagażnika. Już po oficjalnej prezentacji odzywały się głosy sugerujące, że to nieprzypadkowe podobieństwo nawiązujące do Porsche 924 autorstwa Harma Laagaya. Wystarczy jednak spojrzeć na Citroëna SM – dzieło Oprona z 1970 roku, aby zdobyć kolejne argumenty za pierwszeństwem dla francuskiego designera. Projekt Fuego był bardzo ciekawy i pod wieloma względami wyróżniał się spośród konkurencji. Nie był typowym coupé, ale mimo to jego sylwetka miała zdecydowanie sportowy charakter.

</doc>
<doc id="1858735" url="https://pl.wikipedia.org/wiki?curid=1858735" title="Destilando amor">
Destilando amor



</doc>
<doc id="1858742" url="https://pl.wikipedia.org/wiki?curid=1858742" title="Lato miłości">
Lato miłości



</doc>
<doc id="1858743" url="https://pl.wikipedia.org/wiki?curid=1858743" title="Boletinellaceae">
Boletinellaceae

Boletinellaceae P.M. Kirk et al. – rodzina podstawczaków należąca do rzędu borowikowców ("Boletales"), której typem nomenklatorycznym jest "Boletinellus".
Charakterystyka.
Grzyby należące do rodziny "Boletinellaceae" to saprotrofy rozwijające się w zagrzebanym drewnie. Wytwarzają owocniki podobne do borowików ("Boletus"), posiadające trzon i kapelusz z rurkowatym hymenoforem. Grzybnia posiada międzykomórkowe sprzążki, a zarodniki są kulistawo-elipsoidalne, gładkie. Wysyp zarodników oliwkowobrązowy.
Grzyby z tej rodziny są szeroko rozpowszechnione, szczególnie w regionach tropikalnych.
Systematyka.
Pozycja w klasyfikacji według Index Fungorum: "Boletales, Agaricomycetidae, Agaricomycetes, Agaricomycotina, Basidiomycota, Fungi".
Do rodziny "Boletinellaceae" według Index Fungorum należą rodzaje:

</doc>
<doc id="1858749" url="https://pl.wikipedia.org/wiki?curid=1858749" title="Chorwacka Brygada Szkoleniowa">
Chorwacka Brygada Szkoleniowa

Chorwacka Brygada Szkoleniowa (niem. Kroatische Ausbildungs-Brigade, chor. Hrvatska nastavna brigada) - szkoleniowa jednostka wojskowa Wehrmachtu złożona z Chorwatów podczas II wojny światowej.
Zimą 1941/1942 r. został sformowany na terenie Niemiec 369 Chorwacki Uzupełnieniowy Batalion Piechoty, w którym przechodzili szkolenie rekruci przed włączeniem w skład 369 (Chorwackiej) Dywizji Piechoty. Batalion składał się z czterech kompanii piechoty, kompanii łączności i baterii lekkiej artylerii. Zimą 1942/1943 r. batalion został przeorganizowany w 369 Chorwacki Pułk Uzupełnieniowy. Stacjonował w Stockerau w Austrii. Składał się z trzech batalionów piechoty. 20 kwietnia 1943 r. przeformowano go w Chorwacką Brygadę Szkoleniową w składzie: I Polowy Batalion Uzupełnieniowy, II Polowy Batalion Uzupełnieniowy, III Polowy Batalion Uzupełnieniowy, 10 kompania przeciwpancerna, 11 kompania łączności, 17 kompania saperów, 18 kompania sztabowa, 12 lekka bateria artylerii i dwie kompanie ozdrowieńców. W brygadzie szkolono rekrutów dla wszystkich jednostek wojskowych Wehrmachtu złożonych z Chorwatów.
Linki zewnętrzne.
Historia i skład organizacyjny Chorwackiej Brygady Szkoleniowej (jęz. niemiecki)

</doc>
<doc id="1858753" url="https://pl.wikipedia.org/wiki?curid=1858753" title="Renault Rodéo">
Renault Rodéo

Renault Rodéo − mały terenowy samochód osobowy produkowany przez francuską firmę Renault w latach 1970-1988. Wyposażony był on w otwarte nadwozie. Samochód mógł być napędzany przez jeden z trzech dostępnych silników R4: 0,8 l, 1,1 l oraz 1,3 l. Moc przenoszona była na oś przednią bądź na obie osie poprzez 4-biegową manualną skrzynię biegów.
Liczba wyprodukowanych samochodów Renault Rodéo, R4 Pick-up, Rodéo 6, oraz (od 1982 roku) Rodéo 5 wyniosła 50 000 sztuk (30 pojazdów dziennie).

</doc>
<doc id="1858755" url="https://pl.wikipedia.org/wiki?curid=1858755" title="Las Zwierzyniecki">
Las Zwierzyniecki



</doc>
<doc id="1858756" url="https://pl.wikipedia.org/wiki?curid=1858756" title="Calostomataceae">
Calostomataceae

Calostomataceae E. Fisch. – rodzina grzybów znajdująca się w rzędzie borowikowców ("Boletales"). Jest to takson monotypowy, zawierający tylko jeden rodzaj "Calostoma" Desv. 1809.

</doc>
<doc id="1858759" url="https://pl.wikipedia.org/wiki?curid=1858759" title="Parafia Najświętszego Zbawiciela w Gorzowie Wielkopolskim">
Parafia Najświętszego Zbawiciela w Gorzowie Wielkopolskim

Parafia Najświętszego Zbawiciela w Gorzowie Wielkopolskim – rzymskokatolicka parafia, położona w dekanacie Gorzów Wielkopolski - Świętej Trójcy, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 1 lutego 2001. Obsługują ją księża diecezjalni. Kościołem parafialnym jest tymczasowa kaplica.

</doc>
<doc id="1858760" url="https://pl.wikipedia.org/wiki?curid=1858760" title="Calostoma">
Calostoma



</doc>
<doc id="1858763" url="https://pl.wikipedia.org/wiki?curid=1858763" title="Rytuał Musgrave’ów">
Rytuał Musgrave’ów

Rytuał Musgrave’ów (ang. "The Adventure of the Musgrave Ritual") – opowiadanie sir Arthura Conana Doyle’a z serii przygód detektywa Sherlocka Holmesa, pochodzące ze zbioru "Wspomnienia Sherlocka Holmesa". Pierwotnie opowiadanie zostało opublikowane w czasopiśmie „The Strand Magazine” w maju 1893. Inne tytuły polskich przekładów, to: "Spuścizna rodowa", "Katechizm rodziny Musgrave’ów" i "Rytuał rodu Musgrave’ów". 
Fabuła.
Doktor Watson rozmawia z Sherlockiem Holmesem o różnych przedmiotach i ich historii. Holmes pokazuje mu kawałki brudnego metalu. Swego czasu, kiedy był na wakacjach u swojego przyjaciela ze szkolnej ławy, Reginalda Musgrave’a, ten poprosił go o rozwiązanie sprawy zaginięcia jego lokaja, Bruntona. Miało ono związek z tajemniczym „Rytuałem Musgrave’ów”, którym przed swoim zniknięciem Brunton bardzo się interesował. Reginald Musgrave przyłapał go w środku nocy, czytającego rodzinny dokument z zagadkowym tekstem rytuału. Oburzony, że służący grzebie w jego prywatnych papierach, odprawia go. Brunton prosi chlebodawcę o pozostawienie go na służbie jeszcze przez miesiąc i w rezultacie uzyskuje odroczenie zwolnienia o tydzień. Po kilku dniach jednak znika.
Holmes analizuje dokument z rytuałem – starą kartę papieru z napisanym na niej wierszem, który ma być wskazówką do odnalezienia skarbu. Dotychczas nikt z rodziny Musgrave’ów nie zdołał rozwiązać zagadki zawartej w tekście, ale – jak się wydaje – Bruntonowi się to udało. Reginald Musgrave opowiada detektywowi o swoim lokaju, byłym nauczycielu, który po śmierci żony stał się uwodzicielem. Rozkochał w sobie i zaręczył się z pokojówką Rachel Howells, ale potem ją porzucił dla innej. Rachel była dziewczyną mściwą i nigdy mu tego nie wybaczyła. Jednakże ona również znika, co zapewne ma związek z zaginięciem Bruntona. Ogarnięta histerią wskutek pytań o byłego kochanka, nocą ucieka przez okno ze swojego pokoju. Jej ślady prowadzą nad brzeg stawu i tam się urywają. Poszukiwania dziewczyny nie dają rezultatu, po przegrabieniu dna odnaleziono jedynie woreczek z kawałkami metalu i kolorowymi szkiełkami.
Holmes nie szczędzi wysiłków, żeby wyjaśnić zagadkę rytuału. Dowiaduje się, że Brunton przed zaginięciem pytał Musgrave’a o wysokość wiązu, powalonego przez piorun. Przypomina sobie również, że w tekście rytuału jest mowa o słońcu, stojącym nad dębem (w wersji filmowej z Jeremy Brettem w roli Holmesa była to strzałka z figurką dębu, wskazująca kierunek wiatru) i o cieniu, którzy rzucał wiąz. Okazuje się, iż Musgrave zna wysokość drzewa. Dzięki temu obaj mężczyźni, za pomocą równań trygonometrycznych, są w stanie obliczyć długość cienia, rzucanego niegdyś przez wiąz (pozostaje problemem czy drzewo w połowie XIX miało tę samą wysokość co 200 lat wcześniej). Następnie - kierując się wskazówkami rytuału - ustalają liczbę kroków, prowadzących do skarbu. W rezultacie trafiają do starej drewutni, a w niej odkrywają ciężką, kamienną pokrywę i ukrytą pod nią kryptę. W piwnicy – zamiast skarbu – odnajdują zwłoki Bruntona. Holmes bada znalezione w stawie kawałki metalu i szkiełka. Po ich umyciu odkrywa, że metal to złoto, a szkiełka to kamienie szlachetne, i że są to szczątki połamanej korony królów Anglii. Insygnium należało do ściętego podczas wojny domowej króla Karola I Stuarta. Przodek Musgrave’a, zwolennik króla, odzyskał połamaną na kawałki koronę i ukrył ją, a wskazówki dotyczące jej przyszłego odnalezienia zawarł w tekście rytuału. Niestety nie zdążył wyjawić swemu synowi znaczenia wiersza i następne pokolenia Musgrave’ów nie zwróciły klejnotu Karolowi II, gdyż nikt nie zdołał odczytać zaszyfrowanej wiadomości. Udało się to dopiero Bruntonowi, który odnalazł piwnicę, ale sam nie był w stanie podnieść zamykającej ją pokrywy. Poprosił więc o pomoc Rachel, a kiedy podawał jej skarb, ciężkie zamknięcie opadło i przypieczętowało jego los. Holmes już nie zdołał ustalić, czy Rachel rozmyślnie opuściła pokrywę, czy był to wypadek, dziewczyna bowiem nigdy nie została odnaleziona.
Holmes mówi, iż była to trzecia ze spraw w jego karierze (pierwszą była Gloria Scott, brak danych, co było drugą).

</doc>
<doc id="1858764" url="https://pl.wikipedia.org/wiki?curid=1858764" title="Parafia św. Wojciecha w Gorzowie Wielkopolskim">
Parafia św. Wojciecha w Gorzowie Wielkopolskim

Parafia św. Wojciecha w Gorzowie Wielkopolskim – rzymskokatolicka parafia, położona w dekanacie Gorzów Wielkopolski - Świętej Trójcy, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 2 czerwca 1983. W parafii posługują księża diecezjalni.

</doc>
<doc id="1858765" url="https://pl.wikipedia.org/wiki?curid=1858765" title="Stroczkowate">
Stroczkowate

Stroczkowate ("Serpulaceae" Jarosch &amp; Bresinsky) – rodzina grzybów znajdująca się według „Catalogue of Life: 2009 Annual Checklist w rzędzie borowikowców ("Boletales").
Systematyka.
Pozycja w klasyfikacji według Index Fungorum: "Boletales, Agaricomycetidae, Agaricomycetes, Agaricomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:

</doc>
<doc id="1858767" url="https://pl.wikipedia.org/wiki?curid=1858767" title="Meinhard Nehmer">
Meinhard Nehmer

Meinhard Nehmer (ur. 13 stycznia 1941) – niemiecki bobsleista, wielokrotny medalista olimpijski.
Reprezentował barwy NRD. Bobsleistą został po trzydziestym roku życia, wcześniej był lekkoatletą – specjalizował się w rzucie oszczepem. Na igrzyskach startował dwukrotnie (IO 76, IO 80) i na obu olimpiadach zdobywał medale (łącznie cztery). Największy sukces w sportowej karierze odniósł w roku 1976, kiedy to z Bernhardem Germeshausenem triumfował w dwójkach. Obaj wchodzili także w skład zwycięskiej enerdowskiej czwórki. Cztery lata później czwórka NRD obroniła tytuł, a w dwójkach Nehmer wspólnie z Bogdanem Musiolem zajął trzecie miejsce. Czterokrotnie stawał na podium mistrzostw świata, w 1977 sięgając po złoto w czwórkach.

</doc>
<doc id="1858775" url="https://pl.wikipedia.org/wiki?curid=1858775" title="Gmina Zamość (Nowa Osada)">
Gmina Zamość (Nowa Osada)



</doc>
<doc id="1858776" url="https://pl.wikipedia.org/wiki?curid=1858776" title="Wschód, zachód, wschód">
Wschód, zachód, wschód

Wschód, Zachód, Wschód (alb. "Lindje, perëndim, lindje", inny tytuł: East, West, East: The Final Sprint) – albański film fabularny z 2009, w reżyserii Gjergj Xhuvaniego.
Fabuła.
Ilo Zoto w przeszłości uprawiał przez 20 lat wyczynowo kolarstwo, ale zakończył karierę i podjął pracę w sklepie. W 1989 francuska federacja wysyła zaproszenie dla albańskiej drużyny kolarskiej, która ma wystartować w jednym z wyścigów, organizowanych we Francji. Władze Albanii wyznaczają Ilo Zoto, aby zebrał i przygotował drużynę do wyjazdu. Udaje mu się zebrać piątkę kolarzy i wraz z nimi dociera do Triestu. W tym samym czasie w Albanii dochodzi do upadku komunizmu. Kontakt z ambasadą staje się niemożliwy, a drużyna nie może wrócić do Albanii, bo jej granice zostały zamknięte. Środki, które im pozostały pozwalają tylko na jazdę rowerami do Francji. Przez przypadek wyjazd na zawody sportowe kończy się na planie filmu, w którym trener zagra jedną z głównych ról. Po dłuższej wędrówce cała ekipa powraca do Albanii, ale już bez rowerów.
Film realizowano w Albanii, Macedonii, w Muggii i Trieście.
Nagrody i wyróżnienia.
W 2009 otrzymał nagrodę za reżyserię i dla najlepszego aktora (Ndriçim Xhepa) na Międzynarodowym Festiwalu Filmowym w Tiranie. Został także zgłoszony do nagrody Amerykańskiej Akademii Filmowej dla najlepszego filmu nieanglojęzycznego, ale nie uzyskał nominacji.

</doc>
<doc id="1858779" url="https://pl.wikipedia.org/wiki?curid=1858779" title="Władcy Zahumlje">
Władcy Zahumlje



</doc>
<doc id="1858780" url="https://pl.wikipedia.org/wiki?curid=1858780" title="Maciej Szymczyk">
Maciej Szymczyk

Maciej Kazimierz Szymczyk (ur. 22 stycznia 1970 w Dusznikach-Zdroju) – polski historyk, specjalizujący się w historii gospodarczej, dyrektor Muzeum Papiernictwa w Dusznikach-Zdroju i redaktor naczelny „Rocznika Muzeum Papiernictwa”, nauczyciel akademicki.
Życiorys.
Urodził się w 1970 roku w Dusznikach-Zdroju. Absolwent studiów historycznych na Wyższej Szkole Pedagogicznej im. Powstańców Śląskich (Uniwersytecie Opolskim) w Opolu, które ukończył w 1993 roku. Pięć lat później na swojej macierzystej uczelni uzyskał stopień naukowy doktora na podstawie pracy pt.: "Przemysł papierniczy na Śląsku od wprowadzenia maszynowej produkcji do 1945 roku", napisanej pod kierunkiem prof. Józefa Długosza. W 2003 roku uzyskał stypendium Fundacji Nauki Polskiej. W 2007 roku uzyskał stopień naukowy doktora habilitowanego na Wydziale Filozoficzno-Historycznym Uniwersytetu Łódzkiego, na podstawie rozprawy zatytułowanej "Polski przemysł papierniczy 1945–1989".
Od 2006 pełni funkcję dyrektora Muzeum Papiernictwa w Dusznikach-Zdroju, z którym jest związany od 1992 roku, kierując wcześniej Działem Papiernictwa Współczesnego. W latach 2011-2019 pracował jako prof. nadzw. w Katedrach: Turystyki i Rekreacji oraz Bezpieczeństwa Wewnętrznego na Wydziale Ekonomiczno-Menadżerskim Wyższej Szkoły Handlowej we Wrocławiu.
Jest redaktorem naczelnym wydawanego od 2007 r. przez dusznickie muzeum recenzowanego pisma naukowego „Rocznika Muzeum Papiernictwa”. W latach 2004-2016 kierował pracami Komisji Historycznej Stowarzyszenia Papierników Polskich.
W 2009 r. podjął starania o wpisanie dusznickiego młyna papierniczego na listę Pomników Historii. Efektem tych prac było rozporządzenie Prezydenta Rzeczypospolitej Polskiej z 20 września 2011 r., nadające zabytkowej papierni status Pomnika Historii.
Za opiekę nad zabytkowym młynem papierniczym w 2009 r. został wyróżniony przez kardynała Henryka Gulbinowicza Pierścieniem Tysiąclecia. W 2013 r. odznaczony przyznanym przez Ministra Kultury i Dziedzictwa Narodowego Brązowym Medalem „Zasłużony Kulturze Gloria Artis” m.in. za wkład w nadanie młynowi papierniczemu w Dusznikach-Zdroju statusu Pomnika Historii, promowanie papierni i liczne publikacje. W 2014 r. uhonorowany złotą odznaką Zasłużony dla Województwa Dolnośląskiego.
Publikacje.
Jest autorem ponad 200 opracowań naukowych i popularnonaukowych dotyczących historii przemysłu papierniczego w XIX i XX wieku oraz muzealnictwa, dziejów ziemi kłodzkiej i turystyki, w tym 12 książek. Autor i współautor 14 wystaw dotyczących historii papiernictwa, dziejów regionu oraz popularyzujących zagadnienia z zakresu ekologii. 
Wybrane publikacje:

</doc>
<doc id="1858781" url="https://pl.wikipedia.org/wiki?curid=1858781" title="Michał Wyszewic">
Michał Wyszewic

Michał Wyszewic – władca Zahumla od 910 do około 950 roku, syn Wysza. 
Współczesny Michałowi Konstantyn VII Porfirogeneta podaje, że Michał wyprowadzał swój ród znad Wisły. Część uczonych (m.in. H. Łowmiański) uważa, że ojciec Michała, Wysz, był księciem lub naczelnikiem plemienia Lędzian, istnieje również teoria dopatrująca się w Wyszu nieznanego z imienia księcia Wiślan wzmiankowanego w "Żywocie Metodego".
Państwo Michała Wyszewica zajmowało obszar od ujścia Neretwy do Baru i Kotoru, z wyjątkiem Dubrownika, który, na zarządzenie cesarza Bazylego I, płacił książętom Zahumla trybut w wysokości 36 nomizmów rocznie. Gdy Piotr Gojniković zajął kraj Narentan Michał porzucił sojusz z Bizancjum i sprzymierzył się z Bułgarią przeciw Serbii (912). W okolicy Cetiny pochwycił najpierw Piotra, syna doży Ursusa Patriciahusa, sprzymierzeńca Bizancjum i wydał go Symeonowi bułgarskiemu. Po świetnym zwycięstwie bułgarskim nad Bizancjum pod Anchialos Symeon za namową Michała uderzył na Serbię i uwięził Piotra Gojnikovicia, a osadził na tronie serbskim swojego pretendenta. Nowa wyprawa w 924 roku doprowadziła do przyłączenia Serbii do Bułgarii - państwo księcia Michała na całej wschodniej i północnej granicy zetknęło się wówczas z Bułgarią . Michał brał udział w przygotowaniach do synodu w Splicie (925). Natomiast jego udział w nim jest sporny. W 926 roku Michał poprowadził morską wyprawę przez Adiatyk do Apulii - być może broniąc interesów Bizancjum przeciw Arabom, choć bardziej prawdopodobne jest, że działał jako wróg Bizancjum, do którego ponownie zbliżył się dopiero po śmierci Symeona (927) i odbudowaniu przez Czasława Klonimirovicia państwa serbskiego. Otrzymał wówczas godność prokonsula (antypasta) i patrycjusza, o czym wspomina Konstantyn Porfirogeneta. O późniejszych stosunkach Michała z Serbią Czasława Klonimirovicia nic nie wiadomo, poza tym że Serbowie znajdowali schronienie w Humie w razie niepowodzeń w walkach z Bizancjum.

</doc>
<doc id="1858797" url="https://pl.wikipedia.org/wiki?curid=1858797" title="Bernhard Germeshausen">
Bernhard Germeshausen

Bernhard Germeshausen (ur. 21 sierpnia 1951 w Heilbad Heiligenstadt, zm. 15 kwietnia 2022) – niemiecki bobsleista, wielokrotny medalista olimpijski.
Kariera sportowa.
Reprezentował barwy Niemieckiej Republiki Demokratycznej. Wcześniej był lekkoatletą – specjalizował się w dziesięcioboju, w 1974 roku zdobył tytuł mistrza Niemiec Wschodnich. Wystartował w dwóch edycjach zimowych igrzysk olimpijskich (XII Zimowe Igrzyska Olimpijskie Innsbruck 1976, XIII Zimowe Igrzyska Olimpijskie Lake Placid 1980) i podczas obu tych edycji zimowych igrzysk olimpijskich zdobywał medale (łącznie cztery - trzy złote i jeden srebrny). Największy sukces w sportowej karierze odniósł w roku 1976, kiedy to z Meinhardem Nehmerem triumfował w dwójkach. Obaj wchodzili także w skład zwycięskiej czwórki reprezentującej Niemcy Wschodnie. Cztery lata później czwórka reprezentująca Niemiecką Republikę Demkratyczną obroniła tytuł, a dwójkach Bernhard Germeshausen wspólnie z Hansem-Jürgenem Gerhardem zajął drugie miejsce. Pięciokrotnie stawał na podium mistrzostw świata, trzy razy sięgając po złoto: w czwórkach (1977, 1981 – jako pilot boba) oraz dwójkach (1981, jako pilot boba, z Hansem-Jürgenem Gerhardem).

</doc>
<doc id="1858801" url="https://pl.wikipedia.org/wiki?curid=1858801" title="Sclerogastraceae">
Sclerogastraceae

Sclerogastraceae Locq. – rodzina grzybów znajdująca się w rzędzie borowikowców ("Boletales"). Jest to takson monotypowy, do którego należy rodzaj Sclerogaster Hesse.
Systematyka i nazewnictwo.
Pozycja w klasyfikacji według Index Fungorum: "Sclerogastraceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Polska nazwa – piestrownik, nadana przez Władysława Wojewodę w 2003 r. W Polsce występuje jeden gatunek.

</doc>
<doc id="1858804" url="https://pl.wikipedia.org/wiki?curid=1858804" title="Sclerogaster">
Sclerogaster



</doc>
<doc id="1858805" url="https://pl.wikipedia.org/wiki?curid=1858805" title="Parafia Trójcy Świętej w Gorzowie Wielkopolskim">
Parafia Trójcy Świętej w Gorzowie Wielkopolskim

Parafia Trójcy Świętej w Gorzowie Wielkopolskim – rzymskokatolicka parafia, położona w dekanacie Gorzów Wielkopolski – Trójcy Świętej, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 1 czerwca 1951. W parafii posługują księża diecezjalni.

</doc>
<doc id="1858808" url="https://pl.wikipedia.org/wiki?curid=1858808" title="Umierający detektyw">
Umierający detektyw

Umierający detektyw (ang. "The Adventure of the Dying Detective") – opowiadanie sir Arthura Conana Doyle’a z serii o detektywie Sherlocku Holmesie i jego przyjacielu, doktorze Watsonie. Zostało opublikowane po raz pierwszy w 1913 roku (w listopadzie w "Collier’s Weekly Magazine" z rysunkami Frederica Dorr Steele, w grudniu w The Strand Magazine z rysunkami Waltera Pageta brata Sidneya), później m.in. w zbiorze nowel "His Last Bow" ("Jego ostatni ukłon"), w 1917 roku. Nowela została zekranizowana w 1994 roku przez brytyjską reżyser Sarę Hellings ("The Memoirs of Sherlock Holmes"). 
Zarys intrygi.
Pewnego razu do domu doktora Watsona przybiegła gospodyni Sherlocka Holmesa, mówiąc, że Holmes jest ciężko chory i umiera. Watson pobiegł do przyjaciela. Był on blady, bardzo słaby i do tego co chwila wił się z bólu, a nawet majaczył. Mówi, że to gorączka sumatrzańska i zaraził się nią w porcie. Watson chce zbadać przyjaciela, ale Holmes nie pozwala mu się do siebie zbliżyć, mówiąc, że może się zarazić od niego. Watson chce sprowadzić innego lekarza, ale Holmes nagle zrywa się z posłania, zamyka drzwi na klucz, który chowa do kieszeni, a potem jak gdyby nigdy nic kładzie się do łóżka i znów jęczy. Watson chcąc, nie chcąc, musiał zostać parę godzin u Holmesa. Z nudów zaczął oglądać malutkie, czworokątne pudełko. Kiedy jednak próbuje je otworzyć, Holmes krzyczy na niego wściekły i przerażony, by tego nie robił. Potem prosi Watsona, by pojechał po niejakiego Calvertona Smitha, który jest lekarzem-amatorem i jako jedyny zna się gorączce sumatrzańskiej. Doktor ma pojechać po Smitha, ale musi przybyć do Holmesa wcześniej niż on. Watson jedzie więc do Smitha, który jest nieco zdumiony chorobą Holmesa, ale zgadza się mu pomóc. 
Watson pod pretekstem, że musi jechać do innego pacjenta, wymyka się z domu Smitha i szybko przybywa do Holmesa. Chwile później zjawia się Smith i rozmawia z Holmesem. Watson, na prośbę przyjaciela, chowa się za łóżko i wszystko podsłuchuje. Holmes mówi Smithowi, że wie, iż to on zabił swojego bratanka, Wiktora Savage'a, ale nie powie o tym nikomu, jeśli Smith go ocali. Smith kpi sobie z Holmesa, że już nic nikomu nie powie, po czym bezczelnie przyznaje się do morderstwa bratanka. Mówi również, iż to on wysłał coś, co zaraziło Holmesa gorączką. Tym czymś było małe pudełeczko, które, jeśli się je otworzyło, wyskakiwała mała sprężyna i łatwo było się o nią zranić. Holmes otworzył pudełko, ranił się w palec i zaraził się. W taki sam sposób umarł Wiktor Savage. Smith, na prośbę Holmesa, zapala lampę i podaje detektywowi papieros i zapałki. Wówczas Holmes wstaje cały i zdrowy, zapala papieros, zaś do pokoju wchodzą policjanci, którzy czuwali przed domem i weszli na umówiony znak - zapaloną lampę. Inspektor aresztuje Smitha za morderstwo bratanka i próbę zabicia Holmesa. Kiedy zaś Smith zaprzecza i mówi, że nie ma świadków na tę rozmowę, Watson wychodzi zza łóżka i ujawnia się. Smith zostaje aresztowany. Holmes przyznaje się, jakich sposobów użył, by udać chorobę - dla pewności przeczytał wszystko o gorączce sumatrzańskiej. Nie pozwolił jednak Watsonowi się do siebie zbliżyć, gdyż Watson na pewno by się domyślił, że to blef, a wówczas, nie odegrałby przed Smithem tak wiarygodnie strachu i lęku o życie przyjaciela.
W filmie z 1994 r. chorobę detektywa znacznie skrócono, rozbudowano zaś wątek Wiktora.

</doc>
<doc id="1858811" url="https://pl.wikipedia.org/wiki?curid=1858811" title="Hans-Jürgen Gerhardt">
Hans-Jürgen Gerhardt

Hans-Jürgen Gerhardt (ur. 5 września 1954) – niemiecki bobsleista, dwukrotny medalista olimpijski z Lake Placid.
Reprezentował barwy NRD. Wcześniej był lekkoatletą (110 m przez płotki). Igrzyska w 1980 były jego jedyną olimpiadą. W dwójkach wspólnie z Bernhardem Germeshausenem zajął drugie miejsce. Obaj wchodzili także w skład zwycięskiej enerdowskiej czwórki, prowadzonej przez Meinharda Nehmera. Pięciokrotnie stawał na podium mistrzostw świata, trzy razy sięgając po złoto: w czwórkach (1977, 1981) oraz dwójkach (1981, z Germeshausenem).

</doc>
<doc id="1858812" url="https://pl.wikipedia.org/wiki?curid=1858812" title="Hans-Jurgen Gerhardt">
Hans-Jurgen Gerhardt



</doc>
<doc id="1858813" url="https://pl.wikipedia.org/wiki?curid=1858813" title="Hans Jurgen Gerhardt">
Hans Jurgen Gerhardt



</doc>
<doc id="1858816" url="https://pl.wikipedia.org/wiki?curid=1858816" title="Prawa wielkich liczb">
Prawa wielkich liczb



</doc>
<doc id="1858818" url="https://pl.wikipedia.org/wiki?curid=1858818" title="Star 25">
Star 25

Star 25 − polski samochód ciężarowy średniej ładowności produkowany w latach 1960-1971 przez Fabrykę Samochodów Ciężarowych "Star" w Starachowicach.
Historia modelu.
W 1956 roku zaprezentowano prototyp samochodu ciężarowego Star 25, który był rezultatem wieloletnich prac konstrukcyjnych prowadzonych w Biurze Konstrukcji Przemysłu Motoryzacyjnego w Warszawie, mających na celu opracowanie następcy dla produkowanego od 1948 roku modelu Star 20. W prototypie tym zastosowano nową dwuosobową, kabinę wagonową typu K26. W stosunku do standardowych kabin N20 i N23 nowy typ charakteryzował się lepszą izolacją akustyczną oraz termiczną, wydajniejszym ogrzewaniem oraz lepszą widocznością z miejsca kierowcy. Do napędu pojazdu zastosowano prototypowy 6-cylindrowy, rzędowy silnik benzynowy typu S470, o pojemności 4196 cm³ i mocy maksymalnej 69,8 kW (95 KM). Jednostka napędowa zblokowana została z 5-biegową manualną, niezsynchronizowaną skrzynią biegów. Ładowność prototypowego Stara 25 zwiększona została do 4000 kg, dzięki wzmocnieniu mocowania resorów oraz zastosowaniu dwóch amortyzatorów ramieniowych w przednim zawieszeniu.
Brak możliwości technicznych oraz finansowych, jak i konieczność szybkiego zastąpienia Stara 20, doprowadziły do rozpoczęcia w lipcu 1957 roku produkcji seryjnej samochodu Star 21, w którym zastosowano jedynie pewną cześć zmodernizowanych elementów z prototypu opracowanego w 1956 roku.
Produkcję seryjną Stara 25 rozpoczęto w 1960 roku. Nadwozie pojazdu osadzone zostało na podłużnicowej ramie spawanej wykonanej z blachy tłoczonej. W układzie jezdnym zastosowano przednią oś sztywną zawieszoną na półeliptycznych resorach piórowych oraz dwóch hydraulicznych amortyzatorach ramieniowych. Z tyłu zastosowano most napędowy zawieszony na półeliptycznych resorach piórowych, dodatkowo wspartych przez pomocnicze resory piórowe. W układzie hamulcowym zastosowano nową pompę o zwiększonej wydajności. Do napędu Stara 25 zastosowano polski, 6-cylindrowy, rzędowy silnik benzynowy typu S472, o pojemności 4196 cm³ i mocy maksymalnej 69,8 kW (95 KM). Jednostka napędowa zblokowana została z 5-biegową manualną, niezsynchronizowaną skrzynią biegów.
Star 25 wyposażany był w kabinę wagonową typu N20 produkowaną przez zakłady SHL z Kielc lub prostszą, tańszą i mniej komfortową kabinę typu N23, produkowaną przez FSC. Kabiny te przeszły niewielkie zmiany polegające na zastosowaniu kierunkowskazów świetlnych w miejsce ramieniowych oraz centralnego silnika wycieraczek. Z przyczyn finansowych oraz technicznych nie zdecydowano się zastosowanie kabin typu K26 skonstruowanych w 1956 roku.
Wraz ze standardową odmianą modelu Star 25 rozpoczęto produkcję, ciągnika siodłowego Star C25, przystosowanego do pracy w zestawie z jednoosiową naczepą skrzyniową typu D60 lub naczepą furgonową typu D40, które produkowane były przez Zakłady Budowy Nadwozi Samochodowych w Kożuchowie. Kolejną wersją wprowadzoną do produkcji był tylno zsypowy samochód wyładowczy Star W25. Produkcja tego modelu odbywała się przy udziale ZNTK w Oławie, który był producentem skrzyni wyładowczej oraz hydraulicznego mechanizmu zsypowego. Konstrukcja modeli C25 i W25 oparta była na skróconym podwoziu odmiany skrzyniowej, w stosunku do którego zmniejszono o 50 cm rozstaw osi. W celu zapewniania możliwości przewozów ładunków o dużych gabarytach, wprowadzono do oferty model Star 25L. Pojazd ten posiadał wydłużoną ramę, dzięki czemu rozstaw osi zwiększony został do 3850 mm. Przedłużone podwozie wykorzystywane było również w przeznaczonym pod zabudowy strażackie modelu Star A25P.
W 1961 roku do produkcji wprowadzony został model Star 25 Tropic, dostosowany do warunków klimatycznych krajów afrykańskich. W stosunku do modelu standardowego zastosowano kabinę o zmienionym kształcie dachu. Do napędu wersji Tropic zastosowano silnik typu S473, który stanowił odmianę silnika S472 o zmniejszonym stopniu sprężania oraz mocy maksymalnej do 64,3 kW (87,5 KM).
W 1964 roku przeprowadzono modernizację tego modelu. W zmodernizowanym pojeździe o oznaczeniu Star 25M1 zastosowano nadciśnieniowy układ wspomagania hamulców oraz zawór sterujący układem hamulcowym przyczepy. Do napędu wykorzystano 6-cylindrowy, rzędowy silnik benzynowy typu S474, o pojemności 4196 cm³ i mocy maksymalnej 77,2 kW (105 KM). Jednostka napędowa zblokowana została z 5-biegową niezsynchronizowaną skrzynią biegów. Zmodernizowany pojazd wyposażany był wyłącznie w kabinę typu N20.1 zapewniającą lepsze warunki pracy kierowcy.
Na podwoziu modelu Star 25 i jego pochodnych montowano różne wersje zabudów jak np. nadwozia furgonowe typu N-94 do przewozu ładunków, śmieciarki SM-2 Bajadera i SM-4, piaskarki PS-5, żurawie samochodowe Ż-3 oraz betoniarki MSH-2, wykorzystywane w branży budowlanej. Od 1960 roku na podwoziu modelu A25P w Jelczańskich Zakładach Samochodowych produkowane były nadwozia pożarnicze N751 wyposażone w motopompę M800E oraz N761 z autopompą A1600.
Elementy jezdne i napędowe modelu Star 25 zastosowane zostały w produkowanych w latach 1961-1967 przez Sanocką Fabrykę Autobusów, autobusach San H25A i San H25B.

</doc>
<doc id="1858819" url="https://pl.wikipedia.org/wiki?curid=1858819" title="Dan Joffre">
Dan Joffre

Dan Joffre, właśc. David Joffre − kanadyjski aktor.
Wystąpił w filmach "" (2002), "Noc w muzeum 2" (2009), "Straszny film" (2000), a także gościnnie w serialach telewizyjnych "Tajemnice Smallville", "Nie z tego świata", "Trup jak ja" czy "Misja w czasie". Stale grywał w serialach "Na tropie zbrodni" (2000–2001) jako Emilio Hildalgo oraz "Alice, I Think" (2006) jako oficer Brady.

</doc>
<doc id="1858820" url="https://pl.wikipedia.org/wiki?curid=1858820" title="Bonkreta Williamsa">
Bonkreta Williamsa

Grusza 'Bonkreta Williamsa' – odmiana uprawna (kultywar) gruszy należąca do grupy grusz zachodnich. Odmiana bardzo stara, znaleziona około połowy XVIII wieku przez Staira w Anglii jako przypadkowa siewka, do uprawy wprowadzona w 1797 przez Williamsa. W Stanach Zjednoczonych wprowadzona do uprawy w roku 1817 pod nazwą Bartlett. W Polsce wpisana do Rejestru Odmian Roślin Sadowniczych w 1990 roku, obecnie rzadziej uprawiana.
Uprawa.
Odmiana wcześnie wchodzi w okres owocowania (2-3 rok po posadzeniu), owocuje corocznie i obficie.
Podkładka i stanowisko.
Najczęściej stosowaną podkładką są siewki gruszy pospolitej lub gruszy kaukaskiej, ponieważ przy zastosowaniu pigwy wykazuje objawy niezgodności fizjologicznej. Z powodu złego zrastania zalecane jest stosowanie 'Bery Hardego' jako pośredniej i jednocześnie mrozoodpornej przewodniej.
Zdrowotność.
Podatna na zarazę ogniową i średnio wrażliwa na parcha gruszy. Odmiana jest uznawana za bardzo wrażliwą na mróz w okresie zimowym i łatwo przemarzającą. Przy odpowiedniej pielęgnacji jednak dość dobrze się regeneruje. Pąki kwiatowe są dość wytrzymałe na przymrozki. Kwitnie w połowie okresu kwitnienia grusz. Świetny zapylacz dla wielu odmian grusz.
Zbiór i przechowywanie.
Owoce dojrzewają na przełomie sierpnia i września. Dojrzałość konsumpcyjną osiągają kilka dni po zbiorze. Przechowywanie w chłodni do 4 miesięcy, w chłodni z kontrolowaną atmosferą do maja.

</doc>
<doc id="1858822" url="https://pl.wikipedia.org/wiki?curid=1858822" title="Kerala (starożytne państwo)">
Kerala (starożytne państwo)



</doc>
<doc id="1858823" url="https://pl.wikipedia.org/wiki?curid=1858823" title="The Invitation">
The Invitation

The Invitation – jest pierwszym, dojrzalszym albumem Thirteen Senses. Longplay został nagrany w 2004 roku przez wytwórnię muzyczną Mercury Records, a 27 września 2004 roku pojawił się w sprzedaży. Płyta zawiera 4 single - "Into the Fire", "Thru the Glass", "Do No Wrong" oraz utwór "The Salt Wound Routine". Singel "Into the Fire" został wykorzystany w wielu serialach, m.in. w Chirurgach czy w amerykańskim serialu 4400.

</doc>
<doc id="1858825" url="https://pl.wikipedia.org/wiki?curid=1858825" title="Annise Parker">
Annise Parker

Annise Danette Parker (ur. 17 maja 1956 w Houston) – amerykańska działaczka polityczna, w 2013 roku objęła stanowisko burmistrza Houston. Jest lesbijką. Houston to pierwsze z dużych miast USA, które wybrało burmistrzem osobę otwarcie homoseksualną. Parker otrzymała 53 proc. głosów. Jest członkiem Partii Demokratycznej i była radną rady miejskiej.

</doc>
<doc id="1858827" url="https://pl.wikipedia.org/wiki?curid=1858827" title="Witajcie w Farewell-Gutmann">
Witajcie w Farewell-Gutmann

Witajcie w Farewell-Gutmann ("Bienvenido a Farewell-Gutmann") – hiszpański dramat filmowy z 2008 roku w reżyserii Xaviego Puebli. Jest zaliczany do kina katalońskiego, pomimo faktu, iż dialogi odgrywane są po hiszpańsku. Z Katalonii pochodzą jego twórcy, tam też zrealizowano całość zdjęć, zaś katalońska telewizja była jednym z podmiotów finansujących produkcję. Otrzymał dwie statuetki Gaudiego, będące najważniejszym wyróżnieniem dla filmowców z tej części Hiszpanii, a także siedem nominacji do tej nagrody.
Opis fabuły.
Adela, Lazaro i Fernando są managerami średniego szczebla w dziale kadr wielkiej firmy farmaceutycznej. Kiedy umiera szef ich działu, centrala przysyła tajemniczego mężczyznę, który ma za zadanie wybrać spośród tej trójki nowego szefa. Techniki badania ich kompetencji i charakterów, stosowane przez wysłannika zarządu, na pozór bardzo dziwne, ujawniają rzeczy z ich przeszłości oraz z wnętrza ich samych, których woleliby nikomu nie pokazywać. Równolegle trójka bohaterów sama prowadzi rozmowy w sprawie pracy z kandydatami na stanowiska niższego szczebla. 
Dystrybucja.
Premierowy pokaz filmu odbył się 7 kwietnia 2008 na festiwalu filmowym w Maladze. Do szerokiej dystrybucji w hiszpańskich kinach wszedł 4 lipca 2008. W Polsce trafił do razu do telewizji. Jako pierwsza zaprezentowała go stacja Cinemax.

</doc>
<doc id="1858829" url="https://pl.wikipedia.org/wiki?curid=1858829" title="Zadymienie">
Zadymienie

Zadymienie materiału negatywowego ujawnia się po jego wywołaniu następuje wtedy redukcja kryształków halogenków srebra zarówno naświetlonych jak i nienaświetlonych. Zadymieniu powinny zapobiegać substancje opóźniające (antyzadymiające wywoływacza)

</doc>
<doc id="1858831" url="https://pl.wikipedia.org/wiki?curid=1858831" title="María del Monte">
María del Monte

María del Monte Tejado Algaba, pseud. María del Monte (ur. 26 kwietnia 1962 w Sewilli) – hiszpańska śpiewaczka specjalizująca się w sevillanach i piosenkach andaluzyjskich, jest także prezenterką radiową i telewizyjną. 
Życiorys.
Po wygraniu konkursu telewizyjnego "Gente joven" (Młodzi ludzie) nagrała swoją pierwszą płytę. Druga, zatytułowana "Cántame sevillanas" (Śpiewaj mi sevillany) wkrótce stała się hitem, doczekała się 3 platynowych płyt. Najbardziej znaną piosenką była "Cántame" (Śpiewaj mi), której treść mówi o pielgrzymce do El Rocío. Szczyt popularności przypadł na okres zwany "Boom de las sevillanas". W miarę wydawania kolejnych płyt śpiewaczka stała się ulubienicą publiczności i zaczęła być określana jako "Reina de las sevillanas" (Królowa sevillan) (tytuł jednej z płyt). 
Poza działalnością artystyczną jako śpiewaczka sevillan i piosenek andaluzyjskich, María del Monte jest prezenterką radia i telewizji. W latach 1993-1994 występowała w programie "Vamos juntos" (Idźmy razem) w radiu Canal Sur Radio. W 1995 zaczęła pracować w telewizji, dla programu trzeciego w cotygodniowym programie "Quédate con la copla" (Zostań z piosenką). Współpracowała z programami "Gente joven" (Młodzi ludzie) w TVE w 1982, "Los debates de Hermida" (Debaty Hermidy) w Antena 3 Televisión (2000), oraz "Show de Flo" w La Sexta. W TVE była prezenterką "La canción de mi querer" (Moja ulubiona piosenka), "Esa copla me suena" (Znam tę piosenkę) (1998), "Especial Feria de Abril" (Reportaż z Jarmarku Kwietniowego). W 2000 przeszła do stacji Canal Sur Televisión i współpracowała z "Cántame" (Śpiewaj mi) (2000), "Contigo" (Z tobą) (do 2002), zapowiadała letnie programy oraz "Nochebuena flamenca" (Wigilia flamenco) (2003), w 2004 występowała w "Especial de Nochebuena" (Wigilijny program specjalny), rok później pracowała dla Forty (Federacja Autonomicznych Stacji Radiowych i Telewizyjnych) w programie "Shalakabula". Zapowiadała festiwale wiosenne, np. "10 años de Rocío" (10 lat Rocío) i program specjalny Rocío Jurado, rok później brała udział w konkursie TVE "Mira quien baila" (Patrz, kto tańczy) w 2005, i zapowiadałą swój codzienny program na Canal Sur Televisión: "La tarde con María" (Popołudnie z Maríą).
W połowie lat 90. przyjaźniła się z piosenkarką Isabel Pantoja. 

</doc>
<doc id="1858832" url="https://pl.wikipedia.org/wiki?curid=1858832" title="Niemiecka Anarchistyczna Partia Pogo">
Niemiecka Anarchistyczna Partia Pogo

Niemiecka Anarchistyczna Partia Pogo ("Anarchistische Pogo-Partei Deutschlands", APPD) – niemieckie ugrupowanie polityczne, określające się jako partia pospólstwa i pasożytów socjalnych. Została utworzone w 1981 roku w Hannoverze, w 1998 brała udział w wyborach do Bundestagu.
Partia brała udział w Wyborach parlamentarnych w Niemczech w 2005 roku, jej kandydatem na kanclerza był Wolfgang Wendland, lider punkowego zespołu Die Kassierer.
Nazwa ugrupowania odnosi się do punkowego tańca pogo.
Historia.
Partia została założona w 1981 roku przez dwóch siedemnastolatków o pseudonimach „Zewa” (z niem.: "zużyta chusteczka higieniczna"), oraz „Kotze” (z niem.: "Wymioty"). W następnych latach dołączyło do niej wiele członków związanych ze środowiskiem punkrockowym. Organizowała ona wówczas wiele demonstracji, które często były rozbijane przez policje i kończyły się masowymi aresztami. W 1986 została rozwiązana, a następnie reaktywowana w 1994. W 1997 APPD startowała w wyborach do rady miasta Hamburga i uzyskała 5,3% głosów w dzielnicy St. Pauli, lokując się jako czwarta najczęściej popierana partia w tym okręgu. W 1998 partia ta startowała w wyborach do Bundestagu z kandydatem na kanclerza – Karlem Nagelem, użyto wówczas sloganów "„Arbeit ist Scheiße”" (z niem.: "Praca to gówno"), "„Saufen! Saufen! Jeden Tag nur saufen”" (z niem.: "Pić, pić, każdego dnia tylko pić"). Liderzy partii obiecali wyborcom, że jeżeli dostaną się do Bundestagu, to zorganizują dla nich ogromną imprezę z darmowym piwem. Ostatecznie APPD uzyskała ok. 35 000 głosów (0,1%) i przegrała w wyborach, wyprzedziła jednak partię takie jak Społeczny Wolnościowy Ruch Solidarnościowy (BüSo) oraz DKP. Po porażce partia została rozwiązana.
W grudniu 2000 APPD została ponownie reaktywowana w Monachium, jednak nie startowała w wyborach do Bundestagu w 2002. Ugrupowanie uzyskało wystarczającą liczbę podpisów by wystąpić w wyborach do Parlamentu Europejskiego, co jednak nie nastąpiło, gdyż niemiecki serwis pocztowy odmówił wysyłania wiadomości ówczesnemu liderowi partii, Christophowi Grossmannowi. W następnym roku APPD kandydowała do Bundestagu. W rezultacie kolejnej porażki, w 2006 partia została rozbita na dwa mniejsze ugrupowania: Pogo-Partei i APPD.
Slogany.
APPD stosowała w kampaniach następujące slogany:

</doc>
<doc id="1858833" url="https://pl.wikipedia.org/wiki?curid=1858833" title="Roland Wetzig">
Roland Wetzig

Roland Wetzig (ur. 24 lipca 1959) – wschodnioniemiecki bobsleista, dwukrotny medalista olimpijski.
Wcześniej był lekkoatletą, specjalizował się w rzucie dyskiem. Startował na dwóch olimpiadach (IO 80, IO 84) i na obu zdobywał medale. W 1980 był członkiem drugiego boba NRD, prowadzonego przez Horsta Schönau. Cztery lata później znajdował się w zwycięskiej załodze Wolfganga Hoppe. Dwa razy stawał na drugim stopniu podium mistrzostw świata (1982, 1987).

</doc>
<doc id="1858835" url="https://pl.wikipedia.org/wiki?curid=1858835" title="Wydawnictwo Helion">
Wydawnictwo Helion



</doc>
<doc id="1858837" url="https://pl.wikipedia.org/wiki?curid=1858837" title="Tragedia w Boscombe Valley">
Tragedia w Boscombe Valley

Tragedia w Boscombe Valley (ang. "The Boscombe Valley Mystery") – opowiadanie sir Arthura Conana Doyle’a z serii o przygodach Sherlocka Holmesa i jego przyjaciela, doktora Watsona (inny tytuł: „Tragedia w Dolinie Boscombe”). Opublikowane po raz pierwszy w The Strand Magazine w październiku 1891, z 10 rysunkami Sidneya Pageta, następnie w zbiorze Przygody Sherlocka Holmesa w 1892. 
Fabuła.
Doktor Watson otrzymuje list od Sherlocka Holmesa, który prosi go, by przybył on do Boscombe Valley w sprawie niecierpiącej zwłoki. Watson, namówiony przez żonę, by nie porzucał przyjaciela w nieszczęściu, jedzie do przyjaciela, który czeka już na niego na dworcu. Obaj jadą pociągiem. Podczas podróży Holmes opowiada przyjacielowi o tym wydarzeniu. Otóż został zamordowany pan McCarthy, Australijczyk i właściciel małego folwarku, który dzierżawił od innego Australijczyka - pana Turnera. Podejrzenie pada na jego syna, Jamesa McCarthy, który przybył w dzień morderstwa zupełnie niespodziewanie, spotkał ojca, a nawet pokłócił się z nim. Podczas aresztowania James nie był wcale zaskoczony tym, że jest oskarżony - powiedział, że sobie na to zasłużył. Na procesie powiedział, że ojciec przed śmiercią wypowiedział słowo „szczur” (po angielsku „"a rat"”), lecz nie wie, co to miało znaczyć. James również był gotowy przysiąc, że widział jakiś płaszcz obok ciała ojca, ale gdy na chwilę się odwrócił do ojca i spojrzał za siebie jeszcze raz, płaszcza już nie było. Do tego James nie chce powiedzieć przed sądem, czego dotyczyła jego kłótnia z ojcem. Sprawę prowadzi inspektor Lestrade, przyjaciel Holmesa i Watsona. Razem przesłuchują pannę Alice Turner, córkę pana Turnera. Panna Alice prosi, żeby Holmes ocalił Jamesa. Wyjaśnia, że kłótnia dotyczyła jej. Pan McCarthy chciał, by James poślubił Alice, chłopak jednak odmówił, gdyż nie chciał się jeszcze wiązać na całe życie. Alice nie ukrywa, że kocha Jamesa, mówi również, że jej ojciec tego związku nie popierał. Holmes odwiedza w celi McCarthy’ego. Dowiaduje się, że James również kocha Alice, ale nie mógł prosić ją o rękę, bo kiedy był młodym studentem, zawarł po pijanemu cywilny ślub z kobietą starszą od siebie, która nie zgadzała się na rozwód. Dopiero teraz James dowiedział się, że kobieta ta była już w chwili ślubu mężatką, więc ich związek jest nieważny. James nie wie jednak, kto zabił jego ojca. Holmes i Watson rozmawiają o tej całej sprawie, potem wraz z inspektorem jadą na miejsce zbrodni. Holmes bada ślady i znajduje narzędzie zbrodni - płaski kamień. Wie, że zabójcą jest kulawy mańkut z tępym scyzorykiem, który obserwował całą rozmowę ojca z synem, a kiedy James odszedł, zabójca podszedł do swej ofiary i zabił ją. Lestrade wyśmiewa pomysł, by szukać po wsi kulawego mańkuta. Holmes i Watson rozmawiają w hotelu. Holmes wyjaśnia, że słowo „szczur” - a właściwie „"arat"”, było częścią słowa „"Ballarat"”, co jest nazwą kopalni złota w Australii, gdzie dorobił się majątku pan Turner. Wkrótce przychodzi wezwany przez Holmesa sam pan Turner - to on jest mordercą. Holmes mówi mu, że trzeba ratować Jamesa. Pan Turner przyznaje, że ma cukrzycę i pożyje już niedługo, więc wszystko mu jedno. Jamesa zaś bardzo lubi i dawno by go ocalił, gdyby nie to, że wstydzi się przed swą córką przyznać do morderstwa. Watson spisuje zeznania pana Turnera - okazuje się, że pracował on kiedyś w kopalni złota Ballarat, ale nie powodziło mu się, więc on i jego koledzy zostali rabusiami, napadając na konwoje. Pewnego razu napadli na konwój, w którym był pan McCarthy. Był bezbronny i Turner puścił go wolno. Zdobyte wtedy złoto Turner i jego kompani zabrali do Anglii, gdzie zaczęli żyć jak bogacze. Turner zmienił się i postanowił żyć już uczciwie. Niestety, dopadł go McCarthy, który zaczął go szantażować i żądał pieniędzy w zamian za przemilczenie jego kryminalnej przeszłości. Turner spełniał wszystkie jego żądania, prócz jednego - by James poślubił Alice. Turner nie miał nic do chłopaka, ale bał się, że jego córka wpadnie w sidła McCarthy’ego. W dzień morderstwa podsłuchał rozmowę Jamesa z ojcem - wściekł się, że McCarthy chce wyswatać Jamesa i Alice, nie pytając nawet jego córki ani jego o zgodę. Wściekł się tak mocno, że kiedy James odszedł, wziął kamień i zabił McCarthy’ego. Uciekając zgubił jednak płaszcz, na szczęście zabrał go, kiedy James nie patrzył. Turner podpisuje swoje zeznania i odchodzi ze spokojnym sumieniem. Holmes postanawia ich użyć tylko w ostateczności. Okazuje się to jednak nie być konieczne - Holmes podważył dowody i Jamesa uniewinniono. James ożenił się z Alice i byli szczęśliwi. Pan Turner żył jeszcze siedem miesięcy, ale w końcu umarł i wreszcie zaznał spokój.
Ekranizacje:

</doc>
<doc id="1858838" url="https://pl.wikipedia.org/wiki?curid=1858838" title="Andreas Kirchner">
Andreas Kirchner

Andreas Kirchner (ur. 17 sierpnia 1953 w Erlbach-Kirchberg, zm. w listopadzie 2010 w Suhl) – niemiecki bobsleista, dwukrotny medalista olimpijski w czwórkach.
Reprezentował barwy NRD. Karierę sportową rozpoczął od lekkoatletyki, specjalizował się w rzucie młotem (rekord życiowy 65,22 m.). Bobsleistą został w 1977. Startował na dwóch igrzyskach olimpijskich (IO 80, IO 84) i na obu zdobywał medale. W 1980 był członkiem drugiego boba DRR, prowadzonego przez Horsta Schönau. Cztery lata później znajdował się w zwycięskiej załodze Wolfganga Hoppe. Dwa razy stawał na podium mistrzostw świata w dwójkach (1981 i 1982, z Schönau).

</doc>
<doc id="1858840" url="https://pl.wikipedia.org/wiki?curid=1858840" title="Tanycolagreus">
Tanycolagreus



</doc>
<doc id="1858843" url="https://pl.wikipedia.org/wiki?curid=1858843" title="Parafia Ducha Świętego w Zielonej Górze">
Parafia Ducha Świętego w Zielonej Górze

Parafia pw. Ducha Świętego w Zielonej Górze – rzymskokatolicka parafia, należąca do dekanatu Zielona Góra – Ducha Świętego, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 16 października 1984. 
Wg danych widniejących na stronie kurii w maju 2021 r. - liczy 20 tysięcy wiernych. 
Historia.
W lutym 1981 parafia św. Jadwigi uzyskała zgodę na budowę nowego kościoła u zbiegu ulic Stefana Wyszyńskiego (ówczesna Gwardii Ludowej) i Łużyckiej. 
W listopadzie 1981 biskup Wilhelm Pluta podjął decyzję o postawieniu na zapleczu budowy kościoła tymczasowej kaplicy. Kaplica została otwarta i poświęcona przez biskupa Wilhelma Plutę przed Pasterką tego samego roku. 
Erygowanie parafii pw. Ducha Świętego na mocy dekretu biskupa Wilhelma Pluty nastąpiło 16 października 1984, a pierwszym proboszczem został ks. Grzegorz Grzybek. 
20 sierpnia 1997 proboszczem parafii został mianowany ks. Andrzej Ignatowicz. 
20 września 2009 kardynał Józef Glemp dokonał uroczystego poświęcenia kościoła parafialnego. 
Zgromadzenia zakonne.
Przy kościele parafialnym mieszkają i posługują zakonnice ze Zgromadzenia Sióstr Misjonarek Chrystusa Króla dla Polonii Zagranicznej.
Terytorium parafii.
Obok kościoła znajduje się pomnik papieża Jana Pawła II, jako dar od mieszkańców Zielonej Góry.
Na terenie parafii znajduje się: Instytut Filozoficzno-Teologiczny im. Edyty Stein, Zespół Szkół Katolickich im. św. Stanisława Kostki, Zespół Szkół Ekologicznych im. Unii Europejskiej, V Liceum Ogólnokształcące im. Krzysztofa Kieślowskiego, Szkoła Podstawowa nr 1 im. Henryka Sienkiewicza, Szkoła Podstawowa nr 18 im. Arkadego Fiedlera oraz kilka przedszkoli. 
Ulice.
Ulice w Zielonej Górze: 

</doc>
<doc id="1858844" url="https://pl.wikipedia.org/wiki?curid=1858844" title="Row of bombs">
Row of bombs



</doc>
<doc id="1858845" url="https://pl.wikipedia.org/wiki?curid=1858845" title="Lekkoatletyka na Igrzyskach Azji Południowo-Wschodniej 2009">
Lekkoatletyka na Igrzyskach Azji Południowo-Wschodniej 2009

Lekkoatletyka na Igrzyskach Azji Południowo-Wschodniej 2009 – zawody sportowe, które odbyły się w stolicy Laosu Wientianie pomiędzy 13 i 17 grudnia.

</doc>
<doc id="1858849" url="https://pl.wikipedia.org/wiki?curid=1858849" title="Lubienka I (gmina)">
Lubienka I (gmina)

Lubienka I – dawna gmina wiejska funkcjonująca w Polsce na początku lat 20. XX wieku na Lubelszczyźnie. Siedzibą władz gminy była Huszcza.
Gmina Lubienka I powstała podczas I wojny światowej w związku z podziałem gminy Lubienka na dwie jednostki.
W okresie międzywojennym gmina Lubienka I należała do powiatu bialskiego w woj. lubelskim. Jednostka składła się z miejscowości: Huszcza, Jusaki, Kopytnik, Koszoły, Lubienka, Łomazy (kolonia), Stastiówka, Studzianka, Szanejki, Zamkowizna i Zaścianek. Początkowo gmina koegzystowała wraz z sąsiednią gminą Lubienka II, lecz później obie jednostki występują jako jedna wspólna gmina Lubienka. Brak informacji o dacie komasacji obu gmin, ale musiało się to wydarzyć po 1 lipca 1923.
W 1926 roku z części gminy Lubienka odpowiadającej obszarowi dawnej gminy Lubienka I powstała gmina Huszcza.

</doc>
<doc id="1858850" url="https://pl.wikipedia.org/wiki?curid=1858850" title="Parafia św. Stanisława Kostki w Zielonej Górze">
Parafia św. Stanisława Kostki w Zielonej Górze

Parafia pw. Świętego Stanisława Kostki w Zielonej Górze – rzymskokatolicka parafia, należąca do dekanatu Zielona Góra – Ducha Świętego, diecezji zielonogórsko-gorzowskiej, metropolii szczecińsko-kamieńskiej w Polsce.
Historia parafii.
Mając na uwadze racje duszpastersko – administracyjne z dniem 1 sierpnia 2009 roku Ks. Bp. Stefan Regmunt erygował parafię rzymskokatolicką pod wezwaniem św. Stanisława Kostki w Zielonej Górze. 
Nowa parafia została wydzielona z terytorium parafii Najświętszego Zbawiciela w Zielonej Górze oraz parafii św. Alberta Chmielowskiego w Zielonej Górze, od której to otrzymała budynek z kaplicą przeznaczony do celebracji liturgicznych i z plebanią.
Terytorium parafii.
Ulice w Zielonej Górze: 

</doc>
<doc id="1858851" url="https://pl.wikipedia.org/wiki?curid=1858851" title="Lubienka II (gmina)">
Lubienka II (gmina)

Lubienka II – dawna gmina wiejska funkcjonująca w Polsce na początku lat 20. na Lubelszczyźnie. Siedzibą władz gminy był Dubów.
Gmina Lubienka I powstała podczas I wojny światowej w związku z podziałem gminy Lubienka na dwie jednostki.
W okresie międzywojennym gmina Lubienka II należała do powiatu bialskiego w woj. lubelskim. Gmina składała się z miejscowości: Aleksandrówka, Antoniówka, Bessarabów, Bielany, Burwin, Chodowo, Dubowska Wola, Dubów (wieś i folwark), Dziegciarka, Hulanka, Janówka, Korczowska Wólka (wieś i folwark), Korczówka, Krasówka (kolonia i folwark), Lorcia, Lubatynek, Malinowszczyzna, Michałówka, Młyniec, Naliwajki, Obrożek, Ostrówek, Piotrówka, Prokopówka i Złamany Most. Początkowo koegzystowała wraz z sąsiednią gminą Lubienka I, lecz później obie jednostki występują jako jedna wspólna gmina Lubienka. Brak informacji o dacie komasacji obu gmin, ale musiało się to wydarzyć po 1 lipca 1923.
W 1926 roku z części gminy Lubienka odpowiadającej obszarowi dawnej gminy Lubienka II (oraz z części gminy Swory) utworzono gminę Dubów.

</doc>
<doc id="1858857" url="https://pl.wikipedia.org/wiki?curid=1858857" title="Walter Polenz">
Walter Polenz

Walter Polenz (ur. 18 grudnia 1906 w Kwidzynie, zm. ?) – zbrodniarz nazistowski, członek załogi niemieckiego obozu koncentracyjnego Auschwitz-Birkenau i SS-Hauptsturmführer. Z zawodu monter maszyn. 
Członek SS o nr identyfikacyjnym 85132. Od czerwca 1943 do stycznia 1945 sprawował stanowisko zastępcy kierownika administracji obozowej (Wydział IV) w Auschwitz-Birkenau. O jego powojennych losach nic nie wiadomo.

</doc>
<doc id="1858858" url="https://pl.wikipedia.org/wiki?curid=1858858" title="Alex Valencia">
Alex Valencia

Alex Marcel Lund Valencia (ur. 22 września 1979 w Bergen) - piłkarz norweski pochodzenia kolumbijskiego grający na pozycji prawego pomocnika.
Życiorys.
Matka Valencii pochodzi z Kolumbii, a ojciec jest Norwegiem. 
Kariera klubowa.
Alex urodził się w Bergen i tam też rozpoczął karierę piłkarską w klubie Åsane Fotball. Następnie odszedł do SK Brann i w 1998 roku awansował do kadry pierwszego zespołu. Wtedy też zadebiutował w barwach Brann w rozgrywkach pierwszej ligi norweskiej. W 2000 roku wywalczył z Brann wicemistrzostwo Norwegii, ale w pierwszym składzie tego klubu zaczął grać w sezonie 2001. W Brann rozegrał 80 meczów i strzelił 7 goli.
W 2003 roku Valencia odszedł z Brann do Startu. W zespole tym grał przez 3,5 roku. Największy sukces ze Startem osiągnął w 2005 roku, gdy został wicemistrzem Norwegii. Ogółem za czasów gry w Starcie wystąpił w 77 ligowych meczach i strzelił w nich 11 bramek.
W lipcu 2007 roku Valencia został zawodnikiem duńskiego Aarhus GF. W lidze duńskiej zadebiutował 18 lipca 2007 w przegranym 1:2 meczu z AC Horsens. Zawodnikiem Århus Norweg był przez jeden sezon.
W połowie 2008 roku Valencia przeszedł do Odds BK. Na koniec roku wywalczył z nim awans z drugiej do pierwszej ligi. W trakcie sezonu 2009 ponownie zmienił klub i odszedł do Fredrikstad FK, w którym zadebiutował 12 września w spotkaniu z Vålerenga Fotball. Na koniec sezonu spadł z Fredrikstad do drugiej ligi.
Kariera reprezentacyjna.
W reprezentacji Norwegii Valencia zadebiutował 15 sierpnia 2001 w zremisowanym 1:1 towarzyskim spotkaniu z Turcją. Następnie do 2005 roku znajdował się poza kadrą narodową. W 2005 roku rozegrał w niej 2 mecze, podobnie jak w 2006. Łącznie wystąpił w niej 5 razy.

</doc>
<doc id="1858862" url="https://pl.wikipedia.org/wiki?curid=1858862" title="Parafia Matki Bożej Częstochowskiej w Zielonej Górze">
Parafia Matki Bożej Częstochowskiej w Zielonej Górze

Parafia pw. Matki Bożej Częstochowskiej w Zielonej Górze – rzymskokatolicka parafia, położona w dekanacie Zielona Góra – Podwyższenia Krzyża Świętego, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 26 sierpnia 1987. Na terenie parafii znajduje się Kuria Diecezjalna oraz Zgromadzenie Sióstr Świętej Elżbiety, które prowadzi Przedszkole Ogólnodostępne i Specjalne, Zakład Rehabilitacji oraz Dzienny Dom Pobytu „U Pana Boga za piecem”.
Obok kościoła stoi, odsłonięty 30.08.2018 pomnik patrona miasta św. Urbana I.
Terytorium parafii.
"Źródło": oficjalna strona parafii
Ulice w Zielonej Górze:

</doc>
<doc id="1858864" url="https://pl.wikipedia.org/wiki?curid=1858864" title="Parafia św. Tekli w Chicago">
Parafia św. Tekli w Chicago

Parafia św. Tekli w Chicago (ang. "St. Thecla's Parish") – parafia rzymskokatolicka położona w Chicago w stanie Illinois w Stanach Zjednoczonych.
Jest ona wieloetniczną parafią w północno-zachodniej dzielnicy Chicago, z mszą św. w j. polskim dla polskich imigrantów.
Parafia została poświęcona św. Tekli.

</doc>
<doc id="1858866" url="https://pl.wikipedia.org/wiki?curid=1858866" title="Parafia Matki Bożej Nieustającej Pomocy w Zielonej Górze">
Parafia Matki Bożej Nieustającej Pomocy w Zielonej Górze

Parafia Matki Bożej Nieustającej Pomocy w Zielonej Górze – rzymskokatolicka parafia, położona w dekanacie Zielona Góra – Podwyższenia Krzyża Świętego, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 24 czerwca 1980.
Terytorium parafii.
Ulice w Zielonej Górze: 

</doc>
<doc id="1858868" url="https://pl.wikipedia.org/wiki?curid=1858868" title="Parafia św. Turybiusza w Chicago">
Parafia św. Turybiusza w Chicago

Parafia św. Turybiusza w Chicago (ang. "St. Turibius's Parish") – parafia rzymskokatolicka położona w Chicago w stanie Illinois, Stany Zjednoczone.
Jest ona wieloetniczną parafią we wschodniej dzielnicy Chicago, z mszą św. w j. polskim dla polskich imigrantów.
Parafia została poświęcona św. Turybiuszowi.

</doc>
<doc id="1858871" url="https://pl.wikipedia.org/wiki?curid=1858871" title="Parafia św. Wacława w Chicago">
Parafia św. Wacława w Chicago

Parafia św. Wacława w Chicago (ang. "St. Wenceslaus’s Parish") – parafia rzymskokatolicka położona w Chicago w stanie Illinois, Stany Zjednoczone.
Jest ona wieloetniczną parafią w północno-zachodniej dzielnicy Chicago, z mszą św. w j. polskim dla polskich imigrantów.
Parafia została poświęcona św. Wacławowi.

</doc>
<doc id="1858873" url="https://pl.wikipedia.org/wiki?curid=1858873" title="Karaimskoje słowo">
Karaimskoje słowo

Karaimskoje Słowo (ros. "Караимское cлово") – miesięcznik społeczny i historyczno-literacki Karaimów zamieszkujących zachodnie prowincje Rosji (głównie Wilno i Troki). Wydawany w Wilnie od lipca 1913 do czerwca 1914 w języku rosyjskim. Redaktorem-wydawcą był A. Szpakowski, redaktorem Owadia Pilecki. W pierwszym numerze redakcja zaznaczała, ze tytuł służyć miał „rozwojowi i podnoszeniu świadomości narodowej”. Pismo adresowane było do wszystkich skupisk ludności karaimskiej w ówczesnej Rosji. 
Ukazało się ogółem 12 numerów czasopisma: 6 numerów w 1913 (w tym 2 podwójne) oraz 6 numerów w 1914 (wszystkie jako podwójne). Miesięcznik „Karaimskoje Słowo” stanowił kontynuację wydawanego wcześniej w Moskwie pisma „Karaimskaja Żyzń”. Czasopismo zawierało materiały publicystyczne, felietony, fragmenty prozy i poezji autorów karaimskich oraz m.in. kronikę wydarzeń z różnych gmin Karaimów w Rosji. Znaczna część tekstów nie była sygnowana bądź też została podpisana pseudonimami, co utrudnia ustalenia autorstwa. Wśród autorów znajdowali się m.in. Tobiasz Lewi-Babowicz, Aron Katyk, Ksenia Abkowicz, Mojżesz Pilecki, Feliks Malecki, Borys Kokenaj, Abraham Szyszman, Mojżesz Firkowicz. Publikacja została przerwana z powodu wybuchu I wojny światowej.

</doc>
<doc id="1858874" url="https://pl.wikipedia.org/wiki?curid=1858874" title="Parafia Podwyższenia Krzyża Świętego w Zielonej Górze">
Parafia Podwyższenia Krzyża Świętego w Zielonej Górze

Parafia Podwyższenia Krzyża Świętego w Zielonej Górze – rzymskokatolicka parafia, położona w dekanacie Zielona Góra – Podwyższenia Krzyża Świętego, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 3 maja 1974 jako parafia pw. Narodzenia NMP. Na terenie parafii znajduje się XIV-wieczna kapliczka na Winnicy pw. Narodzenia NMP oraz Dom Pomocy Społecznej z kaplicą pw. św. Joanny Beretty Molli. Przy kościele parafialnym mieszkają i posługują zakonnice ze Zgromadzenia Sióstr Benedyktynek-Misjonarek.
Historia.
4 października 1970 biskup Wilhelm Pluta dekretem utworzył przy kapliczce Narodzenia NMP samodzielną filię parafii św. Jadwigi i mianował ks. Jerzego Nowaczyka wikariuszem-zarządcą, by organizował życie parafialne. 
3 maja 1974 władze pozwoliły erygować przy kapliczce parafię pw. Narodzenia Najświętszej Maryi Panny. 
25 grudnia 1987 biskup Józef Michalik zmienił tytuł parafii z Narodzenia NMP na Podwyższenia Krzyża Świętego. 
14 września 1999 odbyła się uroczysta konsekracja kościoła, której dokonał biskup Adam Dyczkowski. 

</doc>
<doc id="1858877" url="https://pl.wikipedia.org/wiki?curid=1858877" title="Parafia św. Franciszka z Asyżu w Zielonej Górze">
Parafia św. Franciszka z Asyżu w Zielonej Górze

Parafia św. Franciszka z Asyżu w Zielonej Górze – rzymskokatolicka parafia, położona w dekanacie Zielona Góra – Podwyższenia Krzyża Świętego, diecezji zielonogórsko-gorzowskiej, metropolii szczecińsko-kamieńskiej w Polsce. Parafia prowadzona jest przez Zakon Braci Mniejszych Konwentualnych prowincji św. Antoniego z Padwy i bł. Jakuba Strzemię w Krakowie.
Erygowana 14 sierpnia 1999.

</doc>
<doc id="1858880" url="https://pl.wikipedia.org/wiki?curid=1858880" title="Erich Frommhagen">
Erich Frommhagen

Erich Frommhagen (ur. 27 lutego 1912 w Salzwedel, zm. 17 marca 1945) – zbrodniarz nazistowski, członek załogi niemieckich obozów koncentracyjnych Neuengamme i Auschwitz-Birkenau oraz SS-Hauptsturmführer. 
Członek NSDAP od 1 maja 1927 (nr legitymacji partyjnej 4330301) i SS od maja 1933 (nr identyfikacyjny 73754). W latach 1938–1939 pełnił służbę w jednostkach SS w Brandenbergu, skąd przeniesiono go do gdańskiej Heimwehry. W początkach 1940 został adiutantem komendanta obozu w Neuengamme. Następnie sprawował identyczne stanowisko w Auschwitz od 1 listopada 1940 do 1 listopada 1941. W latach 1942–1945 walczył na froncie w ramach 3 Dywizji SS-Totenkopf (między innymi w jednostkach grenadierów pancernych). Zginął w akcji 17 marca 1945.

</doc>
<doc id="1858881" url="https://pl.wikipedia.org/wiki?curid=1858881" title="Tamas Sors">
Tamas Sors

Tamás Sors (ur. 21 grudnia 1991 w Peczu) – węgierski niepełnosprawny pływak, mistrz paraolimpijski.
Na arenie międzynarodowej pojawił się w 2006 roku podczas mistrzostw świata rozgrywanych w Durbanie (Południowa Afryka) zdobywając od razu brązowy medal.
W 2008 roku osiągnął największy dotychczasowy sukces. Zdobył złoty medal podczas igrzysk paraolimpijskich w Pekinie. Zdobył go w konkurencji 100 metrów stylem motylkowym. W eliminacjach uzyskał wynik 59,38 sekund (nowy rekord świata). W sesji popołudniowej wynikiem 59,34 sekundy, co oznaczało poprawienie swojego porannego rekordu świata, i zdobycie złotego medalu. Na tych samych igrzyskach zdobył jeszcze dwa brązowe medale (na 100 i 400 metrów stylem dowolnym)
Rok 2009 był również udany. Najpierw zdobył 5 medali (4 złote i 1 srebrny) podczas mistrzostw europy rozgrywanych w Reykjavíku, a następnie 5 medali (1 złoty, 3 srebrne i 1 brązowy) podczas mistrzostw świata w Rio de Janeiro.
W 2012 roku podczas igrzysk paraolimpijskich w Londynie zdobył trzy medale: złoty na 100 m stylem motylkowym, srebrny na 400 m stylem dowolnym oraz brązowy na dystansie 100 m stylem dowolnym.

</doc>
<doc id="1858882" url="https://pl.wikipedia.org/wiki?curid=1858882" title="Turniej kwalifikacyjny do mistrzostw świata grupy B juniorów w curlingu">
Turniej kwalifikacyjny do mistrzostw świata grupy B juniorów w curlingu

Turniej kwalifikacyjny do mistrzostw świata grupy B juniorów w curlingu - turniej wyłaniający juniorską reprezentację Polski na mistrzostwa świata juniorów grupy B w curlingu.
Turniej w roku 2008.
Decyzja o zorganizowaniu pierwszego turnieju kwalifikacyjnego w 2008 roku (wtedy do europejskiego challenge'u) została jednomyślnie podjęta przez Polski Związek Curlingu 13 lutego 2008 podczas trwania mistrzostw Polski. Decyzja ta wywołała duże dyskusje w polskim curlingu.
W TK 2008 rywalizowały ze sobą 4 najlepsze drużyny z Mistrzostw Polski Juniorów. Pierwszą fazą był Round-Robin, do finału awansowały dwie najlepsze drużyny. W przypadku 3 drużyn o tym samym bilansie wygranych i przegranych rozgrywany był tee-shot, a następnie mecz barażowy. Finał rozgrywany był do dwóch wygranych meczów, przy czym pod uwagę bierze się już wynik spotkania fazy grupowej.
Po rozegraniu turnieju w 2008 roku, powrócono do wyłaniania reprezentacji Polski poprzez mistrzostwa Polski.
Turnieje od 2017 roku.
W 2017 roku Polski Związek Curlingu podjął decyzję, że reprezentacja Polski juniorów ponownie będzie wyłaniana w turnieju kwalifikacyjnym, tym razem dla trzech najlepszych drużyn z mistrzostw Polski juniorów.

</doc>
<doc id="1858883" url="https://pl.wikipedia.org/wiki?curid=1858883" title="Parafia Najświętszego Zbawiciela w Zielonej Górze">
Parafia Najświętszego Zbawiciela w Zielonej Górze

Parafia Najświętszego Zbawiciela w Zielonej Górze – rzymskokatolicka parafia, położona w dekanacie Zielona Góra – św. Jadwigi, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 1 czerwca 1951.
Historia Parafii.
Parafia pod wezwaniem Najświętszego Zbawiciela w Zielonej Górze powstała jako samodzielna placówka kościelna wydzielona z parafii pw. św. Jadwigi w 1949 roku jako druga parafia zielonogórska. Kościół przetrwał działania wojenne w stanie nienaruszonym, został przystosowany do obrządku katolickiego i poświęcony 13 stycznia 1946 roku. Ponieważ do 1945 r. popularnie nazywano go Erlösenkirche (kościół Zbawiciela) otrzymał on wezwanie Najświętszego Zbawiciela.
27 lutego 1949 pierwszym proboszczem został ks. Wincenty Kowalski. W Niedzielę Palmową 1950 roku uroczyście poświęcono ołtarz główny w kościele. 1 czerwca 1951 nastąpiło kanoniczne erygowanie rzymskokatolickiej parafii. Erekcji dokonał administrator apostolski ks. Tadeusz Załuczkowski. 1 stycznia 1969 biskup Wilhelm Pluta mianował dotychczasowego proboszcza i dziekana gorzowskiego, ks. Konrada Herrmanna nowym proboszczem parafii. 
W latach 1974-1976 odbyła się gruntowna przebudowa prezbiterium kościoła projektu Wiktora Ostrzołka: ze starego wystroju pozostała tylko rzeźba Chrystusa, pochodząca ze starego ołtarza poewangelickiego oraz metalowe tabernakulum. 1 czerwca 1976 odbyło się uroczyste poświęcenie kościoła, którego dokonał biskup Wilhelm Pluta.
Terytorium parafii.
Ulice w Zielonej Górze: 
Na terenie parafii znajdują się kaplice szpitalne: kaplica pw. NMP Nieustającej Pomocy (Szpitalu Uniwersytecki) oraz kaplica pw. Najświętszego Serca Pana Jezusa (Poliklinika).

</doc>
<doc id="1858887" url="https://pl.wikipedia.org/wiki?curid=1858887" title="Parafia Niepokalanego Poczęcia Najświętszej Maryi Panny w Zielonej Górze">
Parafia Niepokalanego Poczęcia Najświętszej Maryi Panny w Zielonej Górze

Parafia Niepokalanego Poczęcia Najświętszej Maryi Panny w Zielonej Górze – rzymskokatolicka parafia w zielonogórskiej dzielnicy Chynów, położona w dekanacie Zielona Góra – św. Jadwigi, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 16 października 1984 roku.

</doc>
<doc id="1858889" url="https://pl.wikipedia.org/wiki?curid=1858889" title="Bitwa pod górą Gindaros">
Bitwa pod górą Gindaros

Bitwa pod górą Gindaros – starcie zbrojne między Rzymianami a Partami, które miało miejsce w roku 38 p.n.e. i zakończone zwycięstwem Rzymian.
Geneza i przebieg bitwy.
Z początkiem roku 38 p.n.e. wódz i współwładca partyjski Pakorus I ponownie wyruszył do Syrii. Marek Antoniusz przebywający w Atenach ponownie nakazał obronę tych ziem Publiuszowi Wentydiuszowi Bassusowi, który został wyznaczony na konsula pomocniczego w 43 p.n.e. Ponieważ jego wojska stacjonowały w różnych, oddalonych od siebie miejscach, wódz rzymski potrzebował sporo czasu na zebranie wojsk. Posłużył się wówczas jednym z władców terytoriów przygranicznych, którego wprowadził w błąd, podając mu fałszywą informację jakoby Rzymianie spodziewali się ataku Partów w okolicy Zeugmy nad Eufratem, gdzie na skutek ukształtowania terenu przeciwnik nie byłby w stanie użyć swojej jazdy i łuczników. Wiadomość dotarła do Pakorusa, który zdecydował się na przeprawę przez rzekę w innym, daleko położonym miejscu. Stracił przy tym 40 dni, które wykorzystał Bassus na zebranie swojej armii. Na trzy dni przed nadejściem armii partyjskiej, wojska rzymskie były gotowe do walki.
Na północny wschód od Antiochii w okolicy góry Gindaros, Rzymianie założyli silnie ufortyfikowany obóz. Oddziałom sojuszników Bassus nakazał ulokować się w pobliżu fortyfikacji rzymskich, oni też mieli pierwsi przyjąć na siebie atak przeciwnika. Szturm Partów i ich pancernej jazdy katafraktów został odparty, a wojska Bassusa w kontrnatarciu rozbiły przeciwnika. W bitwie śmierć poniósł Pakorus, którego głowę po bitwie obwożono po krainach Wschodu, jako dowód zwycięstwa. Klęska pod górą Gindaros skutecznie odstraszyła Partów przed kolejnymi najazdami na rzymskie prowincje w następnych dziesięcioleciach.
Skutki.
Zwycięstwo pod górą Gindaros umożliwiło Rzymianom odzyskanie Syrii, a później usunięcie z Palestyny Antygona, rządzącego Judeą zwolennika Partów.

</doc>
<doc id="1858890" url="https://pl.wikipedia.org/wiki?curid=1858890" title="Parafia św. Jadwigi Śląskiej w Zielonej Górze">
Parafia św. Jadwigi Śląskiej w Zielonej Górze

Parafia pw. Świętej Jadwigi Śląskiej w Zielonej Górze – rzymskokatolicka parafia konkatedralna, położona w dekanacie Zielona Góra – św. Jadwigi, diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1272. Kościołem parafialnym jest konkatedra św. Jadwigi Śląskiej.
Historia parafii od 1945.
22 października 1945 ks. Georg Gottwald - ostatni niemiecki proboszcz parafii św. Jadwigi (w latach 1928-1945), przekazał parafię ks. Kazimierzowi Michalskiemu - pierwszemu polskiemu proboszczowi. Wówczas parafia obejmowała swym zasięgiem całe miasto i okoliczne miejscowości.
8 czerwca 1946 roku parafia została siedzibą dekanatu zielonogórskiego, który obejmował wtedy następujące parafie: Bobrowice, Czerwieńsk, Gubin, Karszyn, Klenica, Krosno nad Odrą, Miłowice, Ługi, Otyń, Świdnica, Zemsz (Lubsko) i Zielona Góra. Parafia stanowiła wtedy cząstkę wielkiej Administracji Apostolskiej Kamieńskiej, Lubuskiej i Prałatury Pilskiej z siedzibą w Gorzowie Wlkp.
W dniach 5-6 listopada 1966 na terenie parafii przebywał metropolita krakowski abp Karol Wojtyła, który uczestniczył w zielonogórskich obchodach "Sacrum Poloniae Millenium" odbywających się w ówczesnym kościele filialnym pw. Matki Bożej Częstochowskiej. Noc spędził na plebanii przy ul. Mickiewicza 14.
Mocą bulli Jana Pawła II z 25 marca 1992 roku, Diecezja Gorzowska została zreorganizowana i otrzymała nową nazwę Zielonogórsko-Gorzowskiej ze stolicą w Zielonej Górze, wówczas kościół św. Jadwigi został podniesiony do rangi konkatedry.
30 maja 2020 roku na skwerze przy konkatedrze odsłonięto pomnik ks. Kazimierza Michalskiego – pierwszego powojennego proboszcza parafii św. Jadwigi Śląskiej.
28 czerwca 2022 proboszcz konkatedry ks. kan. Adrian Put został mianowany przez papieża Franciszka nowym biskupem pomocniczym diecezji zielonogórsko-gorzowskiej ze stolicą tutularną "Furnos Minor". Święcenia biskupie odbyły się 13 sierpnia 2022 w konkatedrze św. Jadwigi Śląskiej i były pierwszymi w historii Zielonej Góry.
Zgromadzenia zakonne.
Na terenie parafii znajduje się Zgromadzenie Sióstr Franciszkanek Rycerstwa Niepokalanej posługujące w konkatedrze i w kościele św. Urbana I.

</doc>
<doc id="1858893" url="https://pl.wikipedia.org/wiki?curid=1858893" title="Protogaster rhizophilus">
Protogaster rhizophilus

Protogaster rhizophilus Thaxt. – gatunek grzybów z monotypowego rodzaju "Protogaster" Thaxt., znajdujący się w monotypowej rodzinie "Protogastraceae" Zeller, należącej do rzędu borowikowców ("Boletales").
Charakterystyka.
Grzyby z gatunku "Protogaster rhizophilus" to drobne, podziemne wnętrzniaki, prawdopodobnie pasożyty. Wytwarzają okrągławe owocniki o średnicy 0,1–0,5 mm o pojedynczym, jasnym perydium i brązowej glebie, otoczone luźną, watowatą plechą. Gatunek ten został odkryty w USA na korzeniach fiołków ("Viola").
Taksonomia.
Pozycja w klasyfikacji według Index Fungorum: "Protogastraceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Rodzina "Protogastraceae" została utworzona (jako "Protogasteraceae") przez Sanforda Zellera w artykule "Protogaster, representing a new order of the Gasteromycete", opublikowanym w „Annals of the Missouri Botanical Garden” z 1934, zaliczył ją wówczas do nowo utworzonego (obecnie przestarzałego) rzędu "Protogastrales":
W tej samej pracy przedstawił on wyniki badań Rolanda Thaxtera, który odkrył dla nauki gatunek "Protogaster rhizophilus", który zaliczył do nowo utworzonego przez siebie rodzaju "Protogaster". Nie dostarczono opisów gatunku ani rodzaju, jednak Zeller zdecydował się samodzielnie zdiagnozowac te taksony na podstawie próbek, przypisując, z odpowiednią notą, autorstwo Thaxterowi:

</doc>
<doc id="1858894" url="https://pl.wikipedia.org/wiki?curid=1858894" title="Parafia św. Urbana I w Zielonej Górze">
Parafia św. Urbana I w Zielonej Górze

Parafia pw. Świętego Urbana I w Zielonej Górze – rzymskokatolicka parafia, położona w dekanacie Zielona Góra – św. Jadwigi, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 1 sierpnia 2009 (wydzielona z terenu parafii św. Jadwigi Śląskiej i parafii pw. Najświętszego Zbawiciela w Zielonej Górze). Na terenie parafii znajduje się Dom Pomocy Społecznej dla Kombatantów, w którym mieści się kaplica pw. Miłosierdzia Bożego.
Historia parafii.
Mając na uwadze racje duszpastersko-administracyjne, biskup Stefan Regmunt z dniem 1 sierpnia 2009 roku erygował parafię rzymskokatolicką pod wezwaniem św. Urbana I w Zielonej Górze, położoną na Wzgórzu Braniborskim, na którym przez wieki uprawiano winną latorośl.
Nowa parafia została wydzielona z terytorium parafii Najświętszego Zbawiciela w Zielonej Górze oraz parafii św. Jadwigi w Zielonej Górze, od której to otrzymała budujący się przy ul. Lubuskiej kościół przeznaczony do celebracji liturgicznych. 
Od 2010 plebania mieści się niedaleko kościoła przy ul. Braniborskiej 17. Wezwanie patrona kościoła i parafii św. Urbana I - patrona winiarzy i winnej latorośli, nawiązuje do wielowiekowej winiarskiej tradycji miasta.
W 2011 sprowadzono z Rzymu relikwie pierwszego stopnia św. Urbana I, które umieszczono w relikwiarzu w kościele patronalnym.
1 września 2014 teren parafii został poszerzony o osiedle Raculka. 
Wg danych widniejących na stronie kurii w maju 2021 r. - liczy 5 500 wiernych.

</doc>
<doc id="1858896" url="https://pl.wikipedia.org/wiki?curid=1858896" title="Protogastraceae">
Protogastraceae



</doc>
<doc id="1858897" url="https://pl.wikipedia.org/wiki?curid=1858897" title="Protogaster">
Protogaster



</doc>
<doc id="1858900" url="https://pl.wikipedia.org/wiki?curid=1858900" title="Las Zwierzyniecki w Krzeszowicach">
Las Zwierzyniecki w Krzeszowicach



</doc>
<doc id="1858904" url="https://pl.wikipedia.org/wiki?curid=1858904" title="Andro Vrkljan">
Andro Vrkljan

Andro Vrkljan (ur. 1 czerwca 1902 we wsi Sveti Rok, zm. 1995 r.) – jugosłowiański wojskowy marynarki wojennej (kapitan fregaty), chorwacki wojskowy (kapitan pancernika), dowódca Chorwackiego Legionu Morskiego podczas II wojny światowej
W okresie międzywojennym służył w marynarce wojennej Jugosławii, dochodząc do stopnia kapitana fregaty. Po utworzeniu Niepodległego Państwa Chorwackiego na pocz. kwietnia 1941 r., wstąpił do jego sił morskich. W lipcu tego roku stanął na czele nowo formowanego Chorwackiego Legionu Morskiego w składzie Kriegsmarine. Od 30 września Legion służył na froncie wschodnim na Morzu Czarnym, a następnie Morzu Azowskim. Kapitan A. Vrkljan został przez Niemców odznaczony Żelaznym Krzyżem 1 klasy. W styczniu 1943 r. powrócił do Chorwacji, gdzie awansowano go do stopnia kapitana pancernika. Następnie zaczął służbę w dowództwie marynarki wojennej. Na pocz. maja 1945 r. wraz z ministrem pracy Vjekoslavem Vrančiciem udał się do północnych Włoch na spotkanie z marszałkiem polnym Haroldem Alexandrem w celu zapewnienia bezpieczeństwa uchodźcom chorwackim i wynegocjowania warunków kapitulacji. Został jednak aresztowany przez Brytyjczyków w Wenecji. Następnie przetransportowano go do Triestu, skąd miał zostać przekazany jugosłowiańskim władzom komunistycznym. Udało mu się zbiec. Przedostał się ostatecznie do Argentyny. Po pewnym czasie zamieszkał w Austrii, gdzie działał w emigracyjnych chorwackich organizacjach niepodległościowych.

</doc>
<doc id="1858905" url="https://pl.wikipedia.org/wiki?curid=1858905" title="Dyoplozaur">
Dyoplozaur

Dyoplozaur ("Dyoplosaurus") – rodzaj ankylozaura żyjącego w późnej kredzie na terenach Ameryki Północnej. Został opisany w 1924 roku przez Williama Parksa na podstawie skamieniałości odnalezionych w dolinie rzeki Red Deer w kanadyjskiej prowincji Alberta. Przez wielu naukowców "Dyoplosaurus" był uznawany za synonim euoplocefala, jednak badania Victorii Arbour i współpracowników z 2009 roku sugerują, że jest on osobnym taksonem, a synonimizacja tych rodzajów mogła wynikać z fragmentaryczności holotypu euoplocefala. Holotyp dyoplozaura jest jednym z najbardziej kompletnych znanych okazów ankylozaurów – obejmuje częściowy dach czaszki, cztery fragmenty żuchwy z dwoma zębami "in situ", elementy pancerza pozaczaszkowego, odciski skóry, połączone stawowo kręgi, dziesięć fragmentarycznych żeber piersiowych, niekompletną lewą kość biodrową, obie kości kulszowe oraz maczugę ogonową, a także połączone z nimi IV kość śródręcza, kość udową, strzałkową oraz kości stopy. Maczuga ogonowa, zbudowana z końcowych kręgów ogonowych oraz osteoderm, ważyła około 20 kg i służyła prawdopodobnie jako broń w walkach wewnątrzgatunkowych, do obrony przed drapieżnikami lub do obydwu tych celów. Popęd wywoływany uderzeniem maczugi mógł wynosić około 376 kg·m/s.

</doc>
<doc id="1858906" url="https://pl.wikipedia.org/wiki?curid=1858906" title="Dyoplosaurus">
Dyoplosaurus



</doc>
<doc id="1858907" url="https://pl.wikipedia.org/wiki?curid=1858907" title="Neil Primrose (muzyk)">
Neil Primrose (muzyk)

Neil Primrose (ur. 20 lutego 1972 w Cumbernauld) – szkocki muzyk, perkusista szkockiej grupy rockowej Travis. Ma żonę Esther i córkę Lolę, która urodziła mu się w kwietniu 2000 roku.

</doc>
<doc id="1858914" url="https://pl.wikipedia.org/wiki?curid=1858914" title="Andy Dunlop">
Andy Dunlop

Andrew Dunlop (ur. 16 marca 1972 w Lenzie, Szkocja) – szkocki muzyk, gitarzysta prowadzący w szkockim kwartecie Travis, który założył na początku lat 90. wspólnie z wokalistą Francisem Healym, perkusistą Neilem Primrose’em i basistą Dougiem Payne’em.
Jest żonaty z Jo Monaghan. W grudniu 2005 roku urodził mu się syn – Dylan.

</doc>
<doc id="1858917" url="https://pl.wikipedia.org/wiki?curid=1858917" title="Pistolet maszynowy KRISS Vector">
Pistolet maszynowy KRISS Vector

KRISS Vector – pistolet maszynowy zasilany amunicją .45 ACP, zaprojektowany przez KRISS USA (dawniej TDI — Transformational Defense Industries) w 2006 roku. Pierwszy seryjny egzemplarz został wyprodukowany w 2009 roku.
Warianty.
Samoczynno-samopowtarzalny wariant, sprzedawany jako Vector SMG, posiada lufę długości 5,5 cala. KRISS produkuje również dwa inne, przeznaczone na rynek cywilny wersje samopowtarzalne tej broni:

</doc>
<doc id="1858920" url="https://pl.wikipedia.org/wiki?curid=1858920" title="Chouzubachi">
Chouzubachi



</doc>
<doc id="1858924" url="https://pl.wikipedia.org/wiki?curid=1858924" title="The Truth About Love (album Lemara)">
The Truth About Love (album Lemara)

The Truth About Love – trzeci album brytyjskiego piosenkarza Lemara wydany w 2004 roku. Pierwszym singlem promującym album był utwór "It's Not That Easy".
Od wydaniu płyty we wrześniu 2006 roku, album osiągnął pozycję numer trzy w Album UK Chart. Był to jak dotąd najwyżej notowany album Lemara, oraz pierwszy w top 5. 15 września 2006 po pięciu dniach sprzedaży album uzyskał status złotej płyty. 8 grudnia 2006 album pokrył się platyną.

</doc>
<doc id="1858934" url="https://pl.wikipedia.org/wiki?curid=1858934" title="Flaga Królestwa Polskiego (kongresowego)">
Flaga Królestwa Polskiego (kongresowego)

Flaga Królestwa Polskiego – Królestwo Polskie (kongresowe) jako niesamodzielny twór zależny od Imperium Rosyjskiego nie posiadało "de iure" własnej flagi. Niektóre źródła za flagę "de facto" uznają natomiast flagę z herbem Królestwa Polskiego pośrodku białego płata.
Bandera Królestwa Polskiego składała się z białego pola z niebieskim krzyżem św. Andrzeja, oraz orła białego w koronie, na czerwonym polu, w lewym-górnym rogu (kantonie).
Była to bandera handlowa (kupiecka) podnoszona na statkach polskiej Kompanii Handlu Czarnomorskiego, pływających przez Morze Czarne do krajów śródziemnomorskich w latach 1784-1787 i przywrócona przez cara Aleksandra I w 1815 roku jako . Decyzją króla Aleksandra II taką flagę przyznano również statkom żeglugi wiślanej.

</doc>
<doc id="1858936" url="https://pl.wikipedia.org/wiki?curid=1858936" title="Birkir Bjarnason">
Birkir Bjarnason

Birkir Bjarnason (ur. 27 maja 1988 w Akureyri) – islandzki piłkarz, występujący najczęściej na pozycji ofensywnego pomocnika we włoskim klubie Brescia Calcio.
Kariera klubowa.
Birkir piłkarską karierę rozpoczynał jako junior w Figgjo, a następnie trenował w Austríýtt, Akureyrar i Þór Akureyri.
Profesjonalną karierę rozpoczął w lipcu 2005 roku kiedy podpisał swój pierwszy zawodowy kontrakt z Vikingiem. W debiutanckim sezonie zagrał w 16 meczach i strzelił jedną bramkę. W następnym sezonie zagrał tylko 6 meczów i nie strzelił gola. W styczniu 2008 roku został wypożyczony na rok do FK Bodø/Glimt. Tam rozegrał pełny sezon. Po powrocie z wypożyczenia stał się czołową postacią Vikinga i zagrał we wszystkich 30 meczach sezonu, w których strzelił 7 goli. Na koniec 2009 roku został wybrany najlepszym piłkarzem sezonu w swoim klubie. W Vikingu pozostał aż do końca sezonu 2011.
12 stycznia 2012 roku ogłoszono jego transfer do belgijskiego zespołu Standard Liège. Islandczyk podpisał 5-letnią umowę. W sezonie 2011/2012 wystąpił w 16 meczach ligowych Standardu po czym latem 2012 roku odszedł na wypożyczenie do Delfino Pescara 1936. W umowie zawarto klauzulę umożliwiającą beniaminkowi Serie A wykupić Bjarnassona po zakończeniu sezonu za kwotę 900 tysięcy Euro.
Pescara nie zdołała się utrzymać w Serie A, a Bjarnasson stwierdził w jednym z wywiadów, że nie ma zamiaru występować w Serie B. Ostatecznie Pescara skorzystała z opcji wykupu Islandczyka w nadziei na sprzedanie go za większe pieniądze, a sam zawodnik podpisał dwuletnią umowę z włoskim klubem. 2 września 2013 roku Sampdoria odkupiła połowę praw do islandzkiego zawodnika, dzięki czemu stał się ich zawodnikiem w sezonie 2013/2014.
Po zakończeniu sezonu kluby ustaliły, że w kolejnym sezonie zawodnik będzie występował w Pescarze i ma pomóc drużynie awansować do Serie A. Pescara zajęła 7. miejsce w lidze, dzięki czemu brała udział w barażach o awans. Bjarnasson zdobył decydującą bramkę w meczu przeciwko Vicenza Calcio, która dała awans do finału baraży. W finale zespół Pescary przegrał awans z Bologną, przez mniejszą liczbę bramek zdobytych na wyjeździe. 
7 lipca 2015 roku szwajcarski klub FC Basel zapłacił za Islandczyka milion Euro i pozyskał zawodnika. 25 lipca zawodnik zadebiutował w lidze w meczu przeciwko Grasshoppers Zurych, a 5 sierpnia 2015 roku zdobył pierwszą bramkę dla klubu w meczu III rundy kwalifikacyjnej do Ligi Mistrzów (2015/2016) przeciwko Lechowi Poznań. Pod wodzą trenera Ursa Fischera klub z Bazylei został mistrzem kraju. 
25 stycznia 2017 roku Bjarnasson został piłkarzem Aston Villa. W Anglii występował przez 2,5 roku w 2018 roku kwalifikując się z nim do baraży o Premier League, w którym Aston Villa uległa Fulham F.C. 17 października 2019 roku katarski klub Al-Arabi SC ogłosił pozyskanie reprezentanta Islandii. W Katarze grał niewiele i w związku z tym po zaledwie 3 miesiącach wrócił do Europy by zostać piłkarzem Brescia Calcio.
Kariera reprezentacyjna.
Birkir w reprezentacji Islandii zadebiutował 29 maja 2010 w wygranym 4:0 meczu. Grał w drużynach juniorskich swojego kraju. 14 czerwca 2016 podczas mistrzostw Europy w meczu z Portugalią strzelił pierwszego gola w historii reprezentacji Islandii na Mistrzostwach Europy. W 2018 roku znalazł się w kadrze Islandii na Mistrzostwa Świata w Piłce Nożnej 2018.

</doc>
<doc id="1858937" url="https://pl.wikipedia.org/wiki?curid=1858937" title="Denis Sassou Nguesso">
Denis Sassou Nguesso



</doc>
<doc id="1858945" url="https://pl.wikipedia.org/wiki?curid=1858945" title="Zygmunt Dmochowski">
Zygmunt Dmochowski

Zygmunt Stefan Dmochowski (ur. 10 stycznia 1931 w Ciechocinku, zm. 14 stycznia 2013 w Opolu) – polski poeta.
Pochodził z zasiedziałego kujawskiego rodu. Ukończył polonistykę na Uniwersytecie Warszawskim. Przez dwanaście lat uczył języka polskiego w liceum w Radziejowie, miasteczku na Kujawach. Następnie przeniósł się do Opola, gdzie był nauczycielem, wizytatorem i kierownikiem zakładu szkoleniowego.
Do poezji przyszedł z rzeźby. Debiutował w 1952 roku w gazecie studenckiej. Wiersze Zygmunta Dmochowskiego drukowały pisma pierwszego obiegu o zasięgu ogólnopolskim, m.in. "Wiadomości Kulturalne", "Śląsk", "Metafora", "Przegląd Artystyczno-Literacki", "Pomorze", "Literacka Polska", "Kalendarz Opolski", "Almanach-Opolanin", "Poezja", periodyki czeskie i polskie. Znalazły się też w wielu antologiach i almanachach artystycznych.
W 2004 roku został wyróżniony przez Marszałka Województwa Opolskiego nagrodą dla animatorów kultury. W 2008 roku Minister Kultury i Dziedzictwa Narodowego odznaczył pisarza medalem "Zasłużony dla Kultury Polskiej". Był delegatem Opolskiego Oddziału Związku Literatów Polskich na trzech kolejnych Zjazdach Literatów w Warszawie (XXVI-XXVIII).
Poeta był Kujawiakiem i z tym regionem silnie związany. Wątki kujawskie są obecne w całej jego twórczości. Pozostawał członkiem kujawskich stowarzyszeń naukowych i kulturalnych, w tym Włocławskiego Towarzystwa Naukowego we Włocławku. Został odznaczony "Medalem za Zasługi dla Kultury Ciechocinka". 
O poezji Z. Dmochowskiego pisano w czeskiej krytyce literackiej:
Publikacje.
Zbiory wierszy
Poematy
Powieść

</doc>
<doc id="1858950" url="https://pl.wikipedia.org/wiki?curid=1858950" title="Kazimierz Adamczyk">
Kazimierz Adamczyk

Kazimierz Adamczyk (ur. 1955 w Jeleniu) – kontrabasista.
W latach 1975–1980 występował w krakowskim kabarecie „Piwnica pod Baranami”, grając równocześnie w trio Aloszy Awdiejewa. Od 1975 muzyk jazzowy w zespole „Beale Street Band”. W 1979 rozpoczął współpracę z reaktywowanym zespołem jazzowym „Playing Family” (w składzie: Janusz Nowotarski, Jan Budziaszek, Przemysław GwoździowskiJanusz Nowak, Alosza Awdiejew, Ryszard Wojnarowski, Zbigniew Żmuda). Następnie z zespołem „Swing Orchestra Cracow” koncertował w kraju i zagranicą (z zespołem występowali również Grażyna Auguścik, Lora Szafran, Andrzej Zaucha). Akompaniował z orkiestrą Andrzejowi Rosiewiczowi.
Od końca lat 80. ponownie występuje w trio Aloszy Awdiejewa w składzie: Alosza Awdiejew, Marek Piątek (śpiew, gitara). Ma na swym koncie, oprócz wielu występów w kraju i za granicą, liczne nagrania płytowe, radiowe i telewizyjne.

</doc>
<doc id="1858952" url="https://pl.wikipedia.org/wiki?curid=1858952" title="Renault Caravelle">
Renault Caravelle

Renault Caravelle (lub też Renault Floride) – mały samochód osobowy produkowany przez francuską firmę Renault w latach 1958–1968. Dostępny jako 2-drzwiowy kabriolet lub 2-drzwiowe coupé. Do napędu używano silników R4 o pojemności 1,1 l. Moc przenoszona była na oś tylną poprzez 4-biegową manualną skrzynię biegów.

</doc>
<doc id="1858954" url="https://pl.wikipedia.org/wiki?curid=1858954" title="Renault Floride">
Renault Floride



</doc>
<doc id="1858957" url="https://pl.wikipedia.org/wiki?curid=1858957" title="Tomorrow (album SR-71)">
Tomorrow (album SR-71)

Tomorrow – drugi album pop punkowej grupy SR-71. Na tej płycie na perkusji po raz pierwszy zagrał John Allen, ponieważ Dan Garvin opuścił zespół wkrótce po zakończeniu trasy koncertowej promującej pierwszy album zespołu "Now You See Inside". Utwór "My World" z tego albumu został ponownie nagrany przez Bo Bice'a na swój debiutancki album "The Real Thing", lider zespołu SR-71 Mitch Allan grał na gitarze i basie. Piosenka ta została ponownie nagrana od nowa w 2007 roku i wydana jako singiel w 2008 przez Mitcha Allana jako promocja jego pierwszego solowego albumu "Clawing My Way to the Middle". Jego wersja był łagodniejsza niż oryginał i została nazwana "Makes Me High".
Lista utworów.
Dodatkowe utwory w wersji japońskiej
Listy przebojów.
Album
Single

</doc>
<doc id="1858958" url="https://pl.wikipedia.org/wiki?curid=1858958" title="Parafia Opieki Matki Bożej w Brukseli">
Parafia Opieki Matki Bożej w Brukseli

Parafia Opieki Matki Bożej – parafia prawosławna w Brukseli, jedna z 13 placówek duszpasterskich eparchii brukselsko-belgijskiej i czterech na terytorium Brukseli. 
Powstała w 1963 parafia jest pierwszą na terytorium Belgii francuskojęzyczną placówką duszpasterską Rosyjskiego Kościoła Prawosławnego. Jej świątynią była początkowo kaplica domowa na parterze budynku przy Chaussee d'Anvers, następnie w latach 1974–1994 podobny obiekt przy Avenue de la Reine i od 1994 ponownie dawne pomieszczenie. Językami pomocniczymi w parafii są niderlandzki i cerkiewnosłowiański. 

</doc>
<doc id="1858959" url="https://pl.wikipedia.org/wiki?curid=1858959" title="Parafia św. Mikołaja w Brukseli">
Parafia św. Mikołaja w Brukseli

Parafia św. Mikołaja – etnicznie rosyjska parafia prawosławna w Brukseli, jedna z 13 placówek duszpasterskich eparchii brukselsko-belgijskiej i czterech na terytorium Brukseli. 
Parafia działa w urządzonej w 1887 domowej cerkwi św. Mikołaja, dawnej kaplicy ambasady rosyjskiej. Zajmuje parter budynku, w którym obecnie zamieszkuje również zwierzchnik eparchii belgijskiej.

</doc>
<doc id="1858962" url="https://pl.wikipedia.org/wiki?curid=1858962" title="Bernhard Lehmann">
Bernhard Lehmann

Bernhard Lehmann (ur. 11 listopada 1948 w Großräschen) – niemiecki bobsleista, wielokrotny medalista olimpijski.
Reprezentował barwy NRD. Bobsleistą został w połowie lat 70. Startował na trzech olimpiadach (IO 76, IO 84, IO 88) i za każdym razem zdobywał medale (łącznie cztery). W 1976 był członkiem zwycięskiego boba DRR w czwórkach, prowadzonego przez Meinharda Nehmera. Osiem lat później dwukrotnie stawał na drugim stopniu podium, w 1988 był trzeci w dwójkach. Dwa razy był medalistą mistrzostw świata w czwórkach, w 1985 zdobywając tytuł mistrzowski.

</doc>
<doc id="1858963" url="https://pl.wikipedia.org/wiki?curid=1858963" title="Charles Stewart Rolls">
Charles Stewart Rolls

Charles Stewart Rolls (ur. 27 sierpnia 1877 w Londynie, zm. 12 lipca 1910 w Southbourne) – brytyjski przedsiębiorca i konstruktor lotniczy, jeden z pionierów motoryzacji i awiacji, razem z Henrym Royce'em współtwórca przedsiębiorstwa motoryzacyjnego Rolls-Royce.
Życiorys.
Charles Rolls urodził się 27 sierpnia 1877 w Londynie jako syn Johna Rollsa, barona Llangattock. Uczył się w Eton College i w Trinity College na Uniwersytecie Cambridge, gdzie zajmował się silnikami.
W 1896 pobił ówczesny rekord szybkości, osiągając prędkość 4 mil na godzinę, co spowodowało podniesienie limitu prędkości dla aut do 12 mil na godzinę. W 1906 poznał Henry'ego Royce'a, z którym założył firmę Rolls-Royce, zajmującą się produkcją samochodów. Royce zajął się w firmie stroną finansową zarządzania, podczas gdy Rolls zajmował się produkcją i projektowaniem.
Rolls zajmował się również lotnictwem, był pierwszym człowiekiem, który przeleciał nad kanałem La Manche w obie strony bez międzylądowania.
30 września 1906 roku Charles Rolls wraz z Colonelem Capperem uczestniczył w Pucharze Gordona Bennetta reprezentując Wielką Brytanię. Startując w Paryżu swój lot zakończył w nocy na południe od Hull. Ostatecznie zajęli trzecią pozycję.
Zginął w wypadku lotniczym 12 lipca 1910 w Southbourne. Był pierwszą ofiarą katastrofy lotniczej w Wielkiej Brytanii.

</doc>
<doc id="1858965" url="https://pl.wikipedia.org/wiki?curid=1858965" title="Pluralis modestiae">
Pluralis modestiae

Pluralis modestiæ (łac. „liczba mnoga skromności”) – użycie w odniesieniu do siebie liczby mnogiej zamiast liczby pojedynczej, mające na celu pomniejszenie znaczenia własnej osoby czy własnych zasług w opisywanych wydarzeniach, wyprowadzanych wnioskach itp. Stosowane jest najczęściej w piśmie, przez autorów książek, rozpraw naukowych itp.
Odwrotną funkcję liczba mnoga pełni w "pluralis maiestatis".

</doc>
<doc id="1858968" url="https://pl.wikipedia.org/wiki?curid=1858968" title="Ford Cosworth">
Ford Cosworth



</doc>
<doc id="1858969" url="https://pl.wikipedia.org/wiki?curid=1858969" title="Marko Marjanović">
Marko Marjanović

Marko Marjanović (ur. 24 listopada 1985 r. w Zemunie) – serbski wioślarz, wicemistrz świata w czwórce ze sternikiem podczas Mistrzostw Świata w Monachium w 2007 roku, trzykrotny medalista mistrzostw Europy, uczestnik Letnich Igrzysk Olimpijskich 2016 w Rio de Janeiro.

</doc>
<doc id="1858970" url="https://pl.wikipedia.org/wiki?curid=1858970" title="Buick Engine">
Buick Engine



</doc>
<doc id="1858971" url="https://pl.wikipedia.org/wiki?curid=1858971" title="Ontario Północne">
Ontario Północne



</doc>
<doc id="1858972" url="https://pl.wikipedia.org/wiki?curid=1858972" title="Diplocystidiaceae">
Diplocystidiaceae

Diplocystidiaceae Kreisel – rodzina podstawczaków należąca do rzędu borowikowców ("Boletales"), której typem nomenklatorycznym jest "Diplocystis".
Charakterystyka.
Grzyby należące do rodziny "Diplocystidiaceae" to prawdopodobnie saprotrofy. Rozwijają się w drewnie, tworząc skleroty (stromy), z których wyrastają gasteroidalne owocniki. Zarodniki kuliste lub elipsoidalne, o gładkiej powierzchni, brązowe, początkowo gładkie, potem dziurkowane lub jeżowate.
Systematyka.
Pozycja w klasyfikacji według Index Fungorum: "Diplocystidiaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Rodzinę tę (pod nazwą "Diplocystaceae") utworzył Hanns Kreisel w artykule "Die Gattung Diplocystis und ihre Stellung im System der Basidiomycetes", opublikowanym w „Feddes Repertorium” z 1974.
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:
Nazwy polskie według W. Wojewody z 2003 r.

</doc>
<doc id="1858973" url="https://pl.wikipedia.org/wiki?curid=1858973" title="Dušan Bogićević">
Dušan Bogićević

Dušan Bogićević (ur. 28 kwietnia 1990 r. w Smederevie) – serbski wioślarz.

</doc>
<doc id="1858977" url="https://pl.wikipedia.org/wiki?curid=1858977" title="Branislav Sekulić">
Branislav Sekulić

Branislav Sekulić (, ur. 29 października 1906 w Belgradzie, zm. 24 września 1968 w Bernie) – jugosłowiański piłkarz narodowości serbskiej występujący na pozycji napastnika, reprezentant Jugosławii w latach 1925–1936, trener piłkarski.
Kariera piłkarska.
Podczas swojej kariery grał w klubach SK Dušanovac, FK Karađorđe Belgrad, SK Jugoslavija, SO Montpellier, Club Français, Grasshopper Club Zürich, Urania Genève Sport i SK Jedinstvo Belgrad. Nosił przydomek boiskowy "Bane" ().
Kariera reprezentacyjna.
Karierę reprezentacyjną rozpoczął w 1925. W 1930 został powołany przez trenera Boško Simonovicia na Mistrzostwa Świata 1930. W 1936 zakończył karierę piłkarską. W sumie wystąpił w 17 spotkaniach i strzelił 8 bramek.
Kariera trenerska.
W 1948 został trenerem klubu FK Vojvodina. Od tego czasu trenował kluby FK Crvena zvezda i FC Fribourg. W 1958 został selekcjonerem reprezentacji Szwajcarii. Trenował ją do 1960. Trenował jeszcze takie kluby jak RFC de Liège i SC Young Fellows Juventus.

</doc>
<doc id="1858978" url="https://pl.wikipedia.org/wiki?curid=1858978" title="Seasons in the Sun">
Seasons in the Sun



</doc>
<doc id="1858980" url="https://pl.wikipedia.org/wiki?curid=1858980" title="Parafia Trójcy Świętej w Brukseli">
Parafia Trójcy Świętej w Brukseli

Parafia Trójcy Świętej – parafia prawosławna w Brukseli, jedna z 13 placówek duszpasterskich eparchii brukselsko-belgijskiej i czterech na terytorium Brukseli. Językiem liturgicznym jest cerkiewnosłowiański. 
Parafia działa w 2002. Została otwarta przez metropolitę smoleńskiego i kaliningradzkiego Cyryla przy oficjalnej siedzibie przedstawiciela Rosyjskiego Kościoła Prawosławnego przy instytucjach Unii Europejskiej. Od 2006 jest oficjalnie uznawana przez władze Belgii. 

</doc>
<doc id="1858983" url="https://pl.wikipedia.org/wiki?curid=1858983" title="Golzow (urząd)">
Golzow (urząd)



</doc>
<doc id="1858984" url="https://pl.wikipedia.org/wiki?curid=1858984" title="The Hendre">
The Hendre

The Hendre – wiktoriańska rezydencja w Monmouthshire, zbudowana dla Johna Rollsa i rozbudowana przez jego prawnuka, również Johna, ojca konstruktora samochodów, Charlesa.
Rezydencję wzniesiono dla Johna Rollsa (1776-1837). Następnie, w latach 1837-41, została ona znacząco rozbudowana pod kierunkiem architekta, Thomasa Wyatta, który zaprojektował również rozległy park. Za czasów Johna Rollsa, ojca Charlesa, dokonano jeszcze dwóch przebudów, którymi kierowali kolejno Henry Pope, i sir Aston Webb.
W listopadzie 1900 w rezydencji gościli książę i księżna Yorku, późniejszy brytyjski król Jerzy V, których Charles Rolls zabrał na wycieczkę samochodową.
Potomkowie Johna Rollsa żyli w rezydencji do lat 80. XX wieku, obecnie znajduje się tu siedziba klubu golfowego.

</doc>
<doc id="1858985" url="https://pl.wikipedia.org/wiki?curid=1858985" title="Usutu">
Usutu



</doc>
<doc id="1858987" url="https://pl.wikipedia.org/wiki?curid=1858987" title="Lusutfu">
Lusutfu



</doc>
<doc id="1858988" url="https://pl.wikipedia.org/wiki?curid=1858988" title="Suthu">
Suthu



</doc>
<doc id="1858989" url="https://pl.wikipedia.org/wiki?curid=1858989" title="Great Usutu">
Great Usutu



</doc>
<doc id="1858991" url="https://pl.wikipedia.org/wiki?curid=1858991" title="Michaił Garnik">
Michaił Garnik

Michaił Garnik (ur. 23 stycznia 1974 w obwodzie karagandyjskim) – kazachski wioślarz.

</doc>
<doc id="1858992" url="https://pl.wikipedia.org/wiki?curid=1858992" title="Michaił Taskin">
Michaił Taskin

Michaił Taskin (ur. 27 sierpnia 1986 w obwodzie karagandyjskim) – kazachski wioślarz.

</doc>
<doc id="1858993" url="https://pl.wikipedia.org/wiki?curid=1858993" title="Parafia św. Anny w Brukseli">
Parafia św. Anny w Brukseli

Parafia św. Anny – parafia prawosławna w Brukseli, jedna z 13 placówek duszpasterskich eparchii brukselsko-belgijskiej i czterech na terytorium Brukseli. 
Parafia działa od 1974. Jej językami liturgicznymi są francuski oraz niderlandzki, zaś świątynią dostosowana do kultu prawosławnego pokatolicka piętnastowieczna kaplica św. Anny w Brukseli, w dzielnicy Laeken. 

</doc>
<doc id="1858994" url="https://pl.wikipedia.org/wiki?curid=1858994" title="Glow in the Dark Tour">
Glow in the Dark Tour

The Glow in the Dark Tour jest światową, krytykowaną trasą Kanye Westa, na której wystąpiły takie gwiazdy jak Lupe Fiasco, Rihanna, NERD i Nas. Rozpoczęła się 16 kwietnia 2008 w Seattle a następnie trwała w Ameryce Łacińskiej, Azji, Europie, Nowej Zelandii i Australii aż do początku grudnia. Na tournée wystąpili Girls Aloud, Gnarls Barkley, Jay-Z. Chris Brown, wykonał również na niektórych koncertach remix utworu "Umbrella" z Rihanną, i występował jako tancerz w NERD w Nowej Zelandii i Australii, odcinek trasy z Nas w Nowa Zelandii i raperem Scribe zastąpił Lupe Fiasco i NERD. Na Tajwanie piosenkarz Vanness Wu występował jako support.

</doc>
<doc id="1858995" url="https://pl.wikipedia.org/wiki?curid=1858995" title="Ahmed Khamis">
Ahmed Khamis

Ahmed Khamis (ur. 19 listopada 1985 r. w Gharbiya) – egipski wioślarz.

</doc>
<doc id="1858996" url="https://pl.wikipedia.org/wiki?curid=1858996" title="Mostafa El Bestawy">
Mostafa El Bestawy

Mostafa El Bestawy (ur. 19 listopada 1986 w Kairze) – egipska wioślarka.

</doc>
<doc id="1858997" url="https://pl.wikipedia.org/wiki?curid=1858997" title="Mostafa el Bestawy">
Mostafa el Bestawy



</doc>
<doc id="1858999" url="https://pl.wikipedia.org/wiki?curid=1858999" title="Ewa Wanat">
Ewa Wanat

Ewa Agnieszka Wanat (ur. 29 sierpnia 1962 w Poznaniu) – polska dziennikarka radiowa i telewizyjna, w latach 2003–2012 redaktorka naczelna radia Tok FM, a w latach 2013–2015 redaktorka naczelna i dyrektorka programowa Polskiego Radia RDC.
Życiorys.
Ewa Wanat jest córką Kazimiery Wanat, jej ojczymem był Andrzej Wanat, a ojcem biologicznym Włodzimierz Saar.
Studiowała polonistykę na Uniwersytecie im. Adama Mickiewicza w Poznaniu oraz niemiecki jako język obcy i teatroznawstwo na Uniwersytecie Ludwika i Maksymiliana w Monachium. Jako studentka była w grupie tak zwanych dzieci Teatru Ósmego Dnia, w 1983 brała udział w spektaklu „Raport z oblężonego miasta”, w 1984 w „Cuda i mięso”.
W 1990 znalazła się w zespole tworzącym Radio S Poznań (dzisiejsze Radio Eska) – reporterka, didżejka, autorka reportaży i programów publicystycznych, wydawczyni programu. Współpracowała z lokalnym dodatkiem Gazety Wyborczej, pisząc recenzje teatralne. Od 1994 współpracowała z TVP Poznań jako reporterka, autorka i prowadząca programy publicystyczne, równolegle realizowała filmy dokumentalne i reportaże dla TVP1 i TVP2 (między innymi o Gustawie Herlingu-Grudzińskim, Teatrze Ósmego Dnia, teatrze Biuro Podróży), adaptowała dla telewizji spektakle teatralne, na przykład „Carmen Funebre” teatru Biuro Podróży i kilkanaście spektakli prezentowanych na Międzynarodowym Festiwalu Teatralnym Malta w Poznaniu dla Studia Teatralnego TVP2.
W połowie lat 90. XX wieku głośnym echem w mediach odbiła się jej prowokacja polegająca na wielogodzinnym przejeżdżaniu poznańskich ulic autem zgłoszonym policji jako kradzione (akcja miała na celu unaocznienie dramatycznej bezradności, a nawet bezczynności policji wobec prawdziwych złodziei). W 1997 roku tworzyła i przez kilka miesięcy kierowała redakcją informacji i publicystyki w poznańskiej Telewizji WTK. Była wydawcą serwisów informacyjnych Radia Plus w Poznaniu. Od 2000 roku prowadziła własną firmę reklamową i producencką – współtworzenie kampanii reklamowych, realizacja programów telewizyjnych, produkcja spektakli teatralnych dla festiwalu Malta.
Od stycznia 2003 do kwietnia 2012 była redaktorką naczelną Tok FM. Na antenie Tok FM prowadziła programy: "Kochaj się długo i zdrowo" (razem z Andrzejem Depko), "Zmiana mentalności" (razem ze Zbigniewem Miłuńskim), "Subiektyw" i "Mediacje". Pod jej kierownictwem Radio Tok FM otrzymało tytuł Stacji Roku 2008 w plebiscycie miesięcznika Media&amp;Marketing. Była wśród 100 najbardziej wpływowych Polaków tygodnika Wprost w 2011 roku.
Od września 2012 do marca 2013 prowadziła cykl "Kobiecy punkt widzenia", który był emitowany w ramach porannego pasma TVP2 – "Pytanie na śniadanie". Od 5 listopada 2012 do 29 kwietnia 2013 razem z Andrzejem Depko, prowadziła poniedziałkową audycję "Kochaj się" w Radiowej Jedynce.
Od 1 maja 2013 do 14 września 2015 była redaktorką naczelną i dyrektorką programową Polskiego Radia RDC. W tej samej stacji od września 2013 do maja 2015 razem z Andrzejem Depko prowadziła wtorkowy program "Depko i Wanat o seksie", była też gospodynią piątkowego "Poranka RDC". We wrześniu 2015 została zwolniona dyscyplinarnie z radia RDC. W lutym 2016 sąd pracy orzekł, że dyscyplinarne zwolnienie Ewy Wanat z funkcji dyrektorki i redaktorki naczelnej RDC było niewłaściwe. Ewa Wanat wytoczyła kolejny proces RDC o pełne odszkodowanie za trzymiesięczny okres wypowiedzenia, który wygrała w sądzie II instancji w 2018.
W 2015 wspólnie z Rafałem Betlejewskim i Tomaszem Stawiszyńskim założyła radio Medium Publiczne w ramach projektu o tej samej nazwie, tworzonego przez zespół dziennikarzy zawodowych i obywatelskich, ekspertów oraz działaczy społecznych.
Jest współautorką – z Andrzejem Depko książki „Chuć, czyli normalne rozmowy o perwersyjnym seksie” (2012), autorką zbioru wywiadów „Biało-Czarna” (2016) oraz autorką książki „Deutsche nasz. Reportaże berlińskie” (2018), za którą otrzymała nagrodę im. Beaty Pawlak.

</doc>
<doc id="1859002" url="https://pl.wikipedia.org/wiki?curid=1859002" title="Fool Again">
Fool Again

Fool Again – piąty singel irlandzkiego zespołu Westlife z debiutanckiego albumu Westlife. Piosenka stała się piątym singlem boysbandu, który został numerem jeden w Wielkiej Brytanii.
Teledysk.
Teledysk do singla został nakręcony w Meksyku, w tym takich miejscach jak El Zocalo i Ciudad Satelite.

</doc>
<doc id="1859005" url="https://pl.wikipedia.org/wiki?curid=1859005" title="Jan Wittstock">
Jan Wittstock

Jan Wittstock (ur. 11 grudnia 1886 w Prabutach, zm. 23 marca 1962 w Prabutach) – polski działacz plebiscytowy.
Był synem Aleksandra i Marii. W okresie plebiscytu na Warmii i Mazurach reprezentował ludność polską w Komisji Plebiscytowej w Prabutach. W latach 1919–1920 wchodził w skład powiatowej Rady Ludowej w Suszu. Jako polski aktywista narażony był na ataki niemieckich bojówek, zdemolowany został jego dom. Po przegranym plebiscycie zmuszony został do wyjazdu, do czasu II wojny światowej mieszkał na Pomorzu. Do Prabut powrócił w 1945, tamże zmarł 23 marca 1962.

</doc>
<doc id="1859006" url="https://pl.wikipedia.org/wiki?curid=1859006" title="Christian Gottlob Neefe">
Christian Gottlob Neefe

Christian Gottlob Neefe (ur. 5 lutego 1748 w Chemnitz, zm. 28 stycznia 1798 w Dessau) – niemiecki kompozytor operowy i dyrygent. Znany jest przede wszystkim jako nauczyciel młodego Ludwiga van Beethovena.
Urodził się w saksońskim Chemnitz. Jako dziecko otrzymał edukację muzyczną i zaczął komponować w wieku 12 lat. Studiował prawo na Uniwersytecie Lipskim, następnie jednak powrócił do muzyki i został uczniem kompozytora Johanna Adama Hillera, pod którego kierownictwem napisał swoje pierwsze opery komiczne.
Później objął posadę organisty dworskiego w Bonn, gdzie został nauczycielem młodego Ludwiga van Beethovena; pomagał Beethovenowi w tworzeniu pierwszych, młodzieńczych dzieł.
Najbardziej znanym jego utworem był singspiel pt. "Adelheit von Veltheim" (1780). Zmarł w Dessau.
Działalność społeczna.
Christian Gottlob Neefe wstąpił w październiku 1781 do Zakonu Iluminatów pod imieniem Glaucus. W grudniu 1783 otrzymał funkcję prezbitra, a pod koniec 1783 został prefektem bońskiej loży, osiągając stopień wtajemniczenia "princeps". Funkcję prefekta sprawował aż do rozwiązania zakonu w 1785. 1 grudnia 1787 został współzałożycielem bońskiego towarzystwa czytelniczego. W 1789 wstąpił do loży masońskiej „Caroline zu den drei Pfauen” w Neuwied, osiągając stopień mistrza.

</doc>
<doc id="1859007" url="https://pl.wikipedia.org/wiki?curid=1859007" title="Tim Berent">
Tim Berent

Tim Berent (ur. 17 lipca 1991 r. w Lubece) – niemiecki wioślarz.

</doc>
<doc id="1859008" url="https://pl.wikipedia.org/wiki?curid=1859008" title="Parafia Narodzenia Pańskiego w Antwerpii">
Parafia Narodzenia Pańskiego w Antwerpii

Parafia Narodzenia Pańskiego – etnicznie rosyjska parafia prawosławna w Antwerpii, jedna z 13 placówek duszpasterskich eparchii brukselsko-belgijskiej.
W Antwerpii w XIX wieku działała już parafia podlegająca Rosyjskiego Kościoła Prawosławnego. W 1999 została ona reaktywowana przez arcybiskupa Brukseli i całej Belgii Szymona. Jest oficjalnie uznawana przez władze belgijskie od 2004. Językiem liturgicznym jest cerkiewnosłowiański, zaś nabożeństwa odbywają się w wynajmowanym kościele św. Józefa w centralnej części miasta. 

</doc>
<doc id="1859009" url="https://pl.wikipedia.org/wiki?curid=1859009" title="Arminas Narbekovas">
Arminas Narbekovas

Arminas Narbekovas (ur. 31 lipca 1966 w Gorżdach) – litewski piłkarz, reprezentant kraju grający na pozycji pomocnika, a wcześniej napastnika, trener piłkarski. Posiada również obywatelstwo austriackie.
Kariera piłkarska.
Kariera klubowa.
Wychowanek Internatu Sportowego w Poniewieżu. W 1983 rozpoczął karierę piłkarską w klubie Žalgiris Wilno. Najlepszy sezon w tym zespole zanotował w 1987, kiedy zakończył rozgrywki Mistrzostw ZSRR na 3. miejscu. Łącznie przez 7 lat gry dla zespołu z Wilna zagrał w 155 spotkaniach, w których strzelił 51 bramek. W 1990 przeniósł się na krótko do Lokomotiwu Moskwa, oczekując lepszych propozycji od zagranicznych klubów.
Jesienią 1990 wyjechał do Austrii, gdzie został zawodnikiem Austrii Wiedeń. Już w pierwszym sezonie (1990/91) został wraz z zespołem mistrzem Austrii. Sukces ten powtarzał także w sezonach 1991/92 oraz 1992/93. Dołożył do tego także dwukrotne zdobycie Pucharu Austrii w sezonach 1991/92 i 1993/94. Przez 6 sezonów gry dla klubu ze stolicy Austrii zagrał w 115 spotkaniach, w których strzelił 32 bramki. W 1996 przeniósł się do drużyny Admira Wacker Mödling, której barwy reprezentował przez kolejne 2 lata. 
Sezon 1998/99 spędził w drugoligowym FCN St. Pölten, po czym powrócił do Admiry. W 2000 roku zagrał w 6 spotkaniach trzecioligowego SV Hundsheim, po czym przeniósł się do drużyny WSC Wiedeń. Przez 3 sezony pomógł drużynie w awansie z czwartej do drugiej ligi. Dodatkowo w 2003 został wybrany najlepszym piłkarzem Litwy z okazji jubileuszu 50-lecia UEFA. W latach 2003–2005 grał w amatorskich austriackich drużynach White Star Brigittenau i SV Grossweikersdorf (jako grający trener). W 2005 zakończył karierę piłkarską.
Kariera reprezentacyjna.
Narbekovas był uczestnikiem Igrzyskach Olimpijskich 1988 w Seulu, gdzie wraz z reprezentacją olimpijską ZSRR zdobył złoty medal. 27 maja 1990 zadebiutował w reprezentacji Litwy w meczu przeciwko reprezentacji Gruzji, zremisowanym 2:2. Brał czynny udział w eliminacjach do Mistrzostw Świata 1994, 1998 oraz Mistrzostw Europy 1996. Po raz ostatni w reprezentacji zagrał 1 września 2001 w meczu przeciwko Włochom, zremisowanym 0:0. Łącznie Narbekovas w latach 1990–2001 zagrał dla reprezentacji w 13 spotkaniach, w których strzelił 4 bramki. 
Kariera trenerska.
Przygodę z ławką trenerską rozpoczął jeszcze będąc piłkarzem klubu SV Grossweikersdorf. W 2005 objął stanowisko Prezesa Žalgirisa Wilno, a w 2006 zmienił stanowisko na trenerskie. W latach 2007-2009 prowadził SV Donau Langlebarn. Następnie do końca 2011 pracował w ojczyźnie, w zespole Banga Gorżdy, z którą awansował do finału Pucharu Litwy w 2011. Od 2010 pracował jako asystent selekcjonera reprezentacji Litwy, a od 2013 do 2015 trenował kadrę Litwy U-21.

</doc>
<doc id="1859011" url="https://pl.wikipedia.org/wiki?curid=1859011" title="Autostrada M5 (Wielka Brytania)">
Autostrada M5 (Wielka Brytania)

Autostrada M5 () – autostrada w Wielkiej Brytanii łącząca West Bromwich i Birmingham z Exeterem w hrabstwie Devon. Jest główną arterią łączącą południowo-zachodnią Anglię z resztą wyspy. Autostrada jest zatłoczona w miesiącach letnich oraz podczas weekendów.
Przebieg.
Długość autostrady wynosi 262 km; na drodze znajduje się 31 węzłów. Część autostrady jest oświetlona z uwagi na gęste mgły. Rozpoczyna się od połączenia z autostradą M6, w okolicach Bristolu następuje skrzyżowanie z autostradą M4 łączącą Londyn z Walią. Droga przecina rzekę Avon przez Avonmouth Bridge.
Od 1968 roku do połowy lat 80. arteria miała wspólny przebieg z trasą europejską E116.

</doc>
<doc id="1859012" url="https://pl.wikipedia.org/wiki?curid=1859012" title="Akadiemija Togliatti">
Akadiemija Togliatti

Akademija Togliatti () – rosyjski klub piłkarski z miasta Togliatti; seniorska drużyna Akademii Futbolu im. Konopliowa.
Historia.
Klub powstał w 1991 roku i początkowo reprezentował miasto Dimitrowgrad jako "Łada Dimitrowgrad".
W latach 2006—2007 klub był drużyną rezerw (farm-club) Krylii Sowietow, dlatego nazywał się "Krylia Sowietow-SOK". W 2008 roku większość zawodników i trenerów przeniosło się do nowo utworzonego klubu, FK Togliatti, jednak w Dimitrowgradzie pozostała drużyna o nazwie "Akadiemija".
W 2010 roku, po fuzji z FK Togliatti, klub ostatecznie przeniósł się do Togliatti w obwodzie samarskim. Odtąd drużyna składała się wyłącznie z wychowanków Akademii Futbolu im. Konopliowa.
W 2012 drużyna znów stała się częścią struktury Krylii Sowietow i jako osobny klub przestała istnieć.
Klub odrodzono w 2015 jako drużynę wychowanków Akademii Futbolu im. Konopliowa.

</doc>
<doc id="1859013" url="https://pl.wikipedia.org/wiki?curid=1859013" title="José María López">
José María López

José María López (ur. 26 kwietnia 1983 w Río Tercero) – argentyński kierowca wyścigowy. Ma za sobą starty w serii GP2 w zespołach Super Nova (sezon 2006) i DAMS (sezon 2005) oraz w zespole CMS w Formule 3000.
Kariera.
López rozpoczął swoją karierę wyścigową w 2001 roku od startów w Formule Renault 2000 Eurocup, gdzie ścigał się także w 2002 roku. W tym samym roku ścigał się także we Włoskiej Formule Renault, gdzie zdobył tytuł mistrzowski. W 2003 roku przeniósł się do Formuły Renault V6 Eurocup.
W 2004 roku López przeniósł się do Formuły 3000, gdzie startował w zespole CMS. Wystartował także w kilku wyścigach Formuły Renault V6 Eurocup.
López ścigał się także w inauguracyjnym sezonie serii GP2 w zespole DAMS, gdzie był jedynym kierowcą, który miał za sobą pełny sezon startów w Formule 3000, która była poprzedniczką serii GP2. W sezonie 2006 przeniósł się do zespołu Super Nova.
Część 2007 roku spędził w American Le Mans Series, w której jeździł samochodem Ferrari 430 GT dla zespołu Corsa Motorsports/White Lightning w wyścigu 12 Hours of Sebring oraz dla zespołu Risi Competizione w wyścigu na torze w St. Petersburgu.
W tym samym roku startował także w argentyńskiej serii wyścigów samochodów turystycznych – TC 2000. W sezonie 2008 zdobył w tejże serii tytuł mistrzowski, a rok później obronił go. W sezonach 2008 i 2009 startował także w Turismo Carretera, a w sezonie 2009 w Top Race V6. 20 grudnia 2009 roku stracił unikalną szansę na zdobycie trzech tytułów mistrzowskich w tym samym sezonie, w różnych seriach wyścigowych, gdy podczas osiemnastego okrążenia ostatniego wyścigu serii Turismo Carretera, jego auto uległo awarii.
Formuła 1.
26 stycznia 2010 López został oficjalnie potwierdzony jako kierowca wyścigowy debiutującego w Formule 1 zespołu US F1 Team, jednak zespół ten wycofał się z powodu problemów finansowych.
World Touring Car Championship.
W 2013 roku Argentyńczyk dołączył do stawki Mistrzostw Świata Samochodów Turystycznych WTCC jako kierowca niemieckiej ekipy Wiechers-Sport podczas rundy w Argentynie. Wywalczył dziewiątą pozycję startową do pierwszego wyścigu, a do drugiego wyścigu wyruszał jako pierwszy. Uplasował się na piątej i pierwszej pozycji, odnosząc swoje pierwsze zwycięstwo w tych mistrzostwach. 
W sezonie 2014 został ogłoszony kierowcą nowo powstałego fabrycznego zespołu Citroëna - Citroën Total WTCC. Mimo że jego partnerami zostali czterokrotny mistrz WTCC Yvan Muller i dziewięciokrotny mistrz WRC Sébastien Loeb, to Argentyńczyk okazał się liderem zespołu. Przy dominacji samochodów Citroëna oznaczało to, że López w każdym wyścigu był faworytem do zwycięstwa. Wygrał łącznie dziesięć wyścigów, a w pozostałych wyścigach jeszcze siedmiokrotnie stawał na podium. Uzbierał łącznie 462 punkty, o 126 więcej niż Muller. Już w Chinach zapewnił sobie mistrzowski tytuł.

</doc>
<doc id="1859014" url="https://pl.wikipedia.org/wiki?curid=1859014" title="Aleksander Kwaśniewski">
Aleksander Kwaśniewski

 (ur. 15 listopada 1954 w Białogardzie) – polski polityk i dziennikarz. Prezydent Rzeczypospolitej Polskiej w latach 1995–2005.
W latach 1985–1989 minister-członek Rady Ministrów w rządach Zbigniewa Messnera i Mieczysława Rakowskiego, w latach 1985–1990 członek prezydium Rady Ochrony Pamięci Walk i Męczeństwa, w latach 1988–1991 prezes Polskiego Komitetu Olimpijskiego. Założyciel Socjaldemokracji Rzeczypospolitej Polskiej, w latach 1991–1995 poseł na Sejm I i II kadencji.
Życiorys.
Młodość i wykształcenie.
Syn Zdzisława Kwaśniewskiego (1921–1990) i Aleksandry z domu Bałasz (1929–1995). Jego ojciec mieszkał w Wilnie, po przesiedleniu z połowy lat 40. pracował początkowo w urzędzie repatriacyjnym. Ukończył medycynę, był chirurgiem i kierownikiem przychodni kolejowej w Białogardzie, a także sędzią piłkarskim. Matka Aleksandra Kwaśniewskiego wychowała się w Wilnie w rodzinie rosyjskojęzycznej i prawosławnej. Jej rodzina po II wojnie światowej zamieszkała w Dojlidach. Aleksandra Kwaśniewska była pielęgniarką, po zawarciu związku małżeńskiego zajmowała się rodziną i nie pracowała zawodowo. Była siostrą białostockiego architekta sakralnego Michała Bałasza. Zdzisław i Aleksandra Kwaśniewscy mieli również córkę Małgorzatę, która na początku lat 80. osiedliła się w Szwajcarii, gdzie podjęła pracę jako okulistka.
Aleksander Kwaśniewski ukończył Liceum Ogólnokształcące im. Bogusława X w Białogardzie. Uprawiał lekkoatletykę w pierwszoligowym klubie BKS Iskra Białogard, trenując u Henryka Młynarczyka.
W latach 1973–1977 studiował handel zagraniczny na Wydziale Ekonomiki Transportu Uniwersytetu Gdańskiego. Pod koniec studiów nie podszedł do dwóch egzaminów, nie zaliczył jednego przedmiotu oraz nie złożył pracy magisterskiej; został później skreślony z listy studentów.
Praca zawodowa.
Był redaktorem naczelnym tygodnika studenckiego „itd” (od listopada 1981 do lutego 1984), następnie został redaktorem naczelnym „Sztandaru Młodych” (był nim w latach 1984–1985). Współtwórca pierwszego polskiego czasopisma poświęconego komputeryzacji „Bajtek”, które założono w 1985.
Działalność polityczna w PRL.
W młodości był aktywistą socjalistycznych studenckich organizacji prorządowych. Pełnił funkcję przewodniczącego rady uczelnianej Socjalistycznego Związku Studentów Polskich w latach 1976–1977, później wiceprzewodniczącego zarządu wojewódzkiego w Gdańsku w latach 1977–1979 oraz członka władz naczelnych SZSP od 1977 do 1982.
W 1977 wstąpił do Polskiej Zjednoczonej Partii Robotniczej. Pełnił funkcję ministra-członka Rady Ministrów ds. młodzieży w rządzie Zbigniewa Messnera w latach 1985–1987, a następnie przewodniczącego Komitetu Młodzieży i Kultury Fizycznej (1987–1990). W gabinecie Mieczysława Rakowskiego był ministrem bez teki i przewodniczącym Komitetu Społeczno-Politycznego Rady Ministrów w okresie od października 1988 do sierpnia 1989. W latach 1988–1991 stał na czele Polskiego Komitetu Olimpijskiego. W latach 1985–1990 był członkiem prezydium Rady Ochrony Pamięci Walk i Męczeństwa (do 1988 Rada Ochrony Pomników Walki i Męczeństwa). W latach 1986–1988 był członkiem prezydium Społecznego Komitetu Odnowy Starego Miasta w Zamościu.
Od lutego do kwietnia 1989 był uczestnikiem obrad plenarnych Okrągłego Stołu oraz obrad w Zespole do spraw Pluralizmu Związkowego (współprzewodniczący zespołu wraz z Tadeuszem Mazowieckim i Romualdem Sosnowskim), w Zespole do spraw Reform Politycznych i w Podzespole do spraw Stowarzyszeń i Samorządu Terytorialnego. W wyborach parlamentarnych w 1989 kandydował do Senatu w województwie koszalińskim, przegrywając z kandydatami Komitetu Obywatelskiego „Solidarność” (uzyskał przy tym 38,5% głosów, procentowo najwięcej spośród wszystkich kandydatów PZPR do Senatu w kraju).
Działalność polityczna w III RP do 1995.
W styczniu 1990 wraz z Leszkiem Millerem i Józefem Oleksym został współtwórcą Socjaldemokracji Rzeczypospolitej Polskiej, której przewodniczył do 1995. Uczestniczył też w organizowaniu wyborczej koalicji pod nazwą Sojusz Lewicy Demokratycznej przed wyborami w 1991. W latach 1991–1995 sprawował mandat posła na Sejm I i II kadencji, wybieranego w okręgach z okręgów warszawskich: nr 1 (1991–1993) i nr 1 (1993–2001) z listy SLD (w 1993 uzyskał największą liczbę głosów w kraju, tj. 148 553 głosy). W obu tych kadencjach pełnił funkcję przewodniczącego klubu parlamentarnego SLD.
W I kadencji Sejmu zasiadał w Komisji Spraw Zagranicznych, Komisji Sprawiedliwości, trzech komisjach nadzwyczajnych. W II natomiast uczestniczył w posiedzeniach Komisji Polityki Gospodarczej, Budżetu i Finansów, Komisji Spraw Zagranicznych i dwóch komisjach nadzwyczajnych. Od listopada 1993 do listopada 1995 przewodniczył Komisji Konstytucyjnej Zgromadzenia Narodowego.
Kampanie wyborcze w 1995 i 2000.
Wybory prezydenckie w 1995.
W 1995 wystartował w wyborach prezydenckich jako kandydat SLD z hasłami „Wybierzmy przyszłość” i „Wspólna Polska”. Podczas kampanii wyborczej kontrowersje wzbudziła kwestia wykształcenia Aleksandra Kwaśniewskiego, który w ankietach sejmowych podawał, że legitymuje się wykształceniem wyższym. Taka sama informacja została zamieszczona w oficjalnym obwieszczeniu Państwowej Komisji Wyborczej. Potwierdzał to także sam Aleksander Kwaśniewski w kolejnych wywiadach. 16 listopada 1995, profesor Brunon Synak, prorektor Uniwersytetu Gdańskiego, oświadczył, że 5 października 1978 Aleksander Kwaśniewski został skreślony z listy studentów Wydziału Ekonomiki i Transportu Uniwersytetu Gdańskiego. Potwierdził to także rektor UG Zbigniew Grzonka. Aleksander Kwaśniewski kolejny raz powtórzył tezę o swoim wyższym wykształceniu w wywiadzie dla „Frankfurter Rundschau” z 24 listopada 1995, nazywając odmienne stwierdzenie rektora „manewrem wyborczym”.
W drugiej turze wyborów przeprowadzonej 19 listopada 1995 zmierzył się z ubiegającym się o reelekcję Lechem Wałęsą. Wygrał, uzyskując 51,7% głosów.
2 grudnia 1995 już jako prezydent elekt przyznał na łamach „Polityki”, że nie zrobił magisterium, lecz myślał, iż ma wykształcenie wyższe, ponieważ rzekomo zdał wszystkie egzaminy na studiach. Śledztwo w tej sprawie zostało umorzone przez prokuratora w 1996 wobec braku znamion przestępstwa. Sąd Najwyższy uchwałą z 9 grudnia 1995 podjętą stosunkiem głosów 12:5 uznał, że nieprawdziwe informacje podane przez kandydata w oświadczeniu dla PKW nie mogły wpłynąć na wynik wyborów, oddalając zgłaszane protesty i uznając tym samym wybory za ważne.
Wybory prezydenckie w 2000.
W wyborach prezydenckich w 2000 ubiegał się o reelekcję. W trakcie kampanii wyborczej korzystał z pomocy francuskiego specjalisty od marketingu politycznego Jacques’a Séguéli. Startował pod hasłem „Dom wszystkich – Polska”. Taki też tytuł miała wydana przez niego wówczas książka publicystyczna.
W trakcie kampanii wyborczej jako kandydat na prezydenta RP złożył w trybie wyborczym oświadczenie lustracyjne, w którym oświadczał, że nie był świadomym lub tajnym współpracownikiem organów bezpieczeństwa PRL. Wyrokiem z 12 lipca 2000 Sąd Apelacyjny w Warszawie uznał, że złożone oświadczenie jest zgodne z prawdą, o co wnosił także rzecznik interesu publicznego Bogusław Nizieński. Od 2000 pojawiały się także informacje (wygłaszane m.in. w Sejmie przez ministra Janusza Pałubickiego), iż z materiałów posiadanych przez Instytut Pamięci Narodowej wynika, że Aleksander Kwaśniewski w latach 1983–1989 był zarejestrowany jako tajny współpracownik Służby Bezpieczeństwa o pseudonimie „Alek”. Niemal cała dokumentacja wytworzona przez funkcjonariuszy SB dotycząca Aleksandra Kwaśniewskiego została zniszczona.
W tej samej kampanii wyborczej sztab wyborczy Mariana Krzaklewskiego przedstawił nagranie z wizyty prezydenta w Kaliszu z 17 września 1997, na którym zarejestrowano, jak przy opuszczaniu śmigłowca prezydencki minister Marek Siwiec kreśli w powietrzu znak krzyża w kierunku witających go urzędników i działaczy partyjnych. Wychodzący za nim Aleksander Kwaśniewski pyta wówczas "Czy minister Siwiec całował już ziemię kaliską?", na co ten szef Biura Bezpieczeństwa Narodowego klęka i wykonuje gest całowania ziemi. Zachowanie to zostało przez część komentatorów uznane za parodiowanie papieża Jana Pawła II.
W głosowaniu z 8 października 2000 zdobył 53,9% głosów, uzyskując reelekcję już w pierwszej turze.
Prezydent Rzeczypospolitej Polskiej.
23 grudnia 1995 Aleksander Kwaśniewski został zaprzysiężony na urząd Prezydenta Rzeczypospolitej Polskiej, następnego dnia po zakończeniu kadencji Lecha Wałęsy. Tego samego dnia złożył ślubowanie jako Zwierzchnik Sił Zbrojnych w 1. Pułku Lotnictwa Myśliwskiego „Warszawa” w Mińsku Mazowieckim. Na drugą kadencję przed Zgromadzeniem Narodowym Aleksander Kwaśniewski został zaprzysiężony 23 grudnia 2000. Tego samego dnia na Okręcie Muzeum ORP Błyskawica w Gdyni ponownie formalnie objął zwierzchnictwo nad Siłami Zbrojnymi RP.
Polityka zagraniczna.
Wizyty zagranicznych głów państw w Polsce.
Jako prezydent podejmował w Polsce m.in. prezydentów Stanów Zjednoczonych Billa Clintona (w lipcu 1997) oraz George’a W. Busha (w czerwcu 2001 i w maju 2003), przebywającego z pielgrzymkami w Polsce papieża Jana Pawła II (w czerwcu 1997, w czerwcu 1999 i w sierpniu 2002), cesarza Japonii Akihito (w lipcu 2002), królową brytyjską Elżbietę II (w marcu 1996).
Wizyty zagraniczne.
We wrześniu 1999 brał udział w obchodach 59. rocznicy zbrodni katyńskiej. W czasie wizyty na Cmentarzu Ofiar Totalitaryzmu na Piatichatkach w Charkowie Aleksander Kwaśniewski był blady i się chwiał. Według cytowanej przez „Gazetę Polską” działaczki Federacji Rodzin Katyńskich prezydent był wówczas pijany. Przedstawiciele Kancelarii Prezydenta RP uznali to za insynuację, a zachowanie Aleksandra Kwaśniewskiego uzasadniano „pourazowym zespołem przeciążeniowym goleni prawej”. Spośród obecnych na uroczystościach mediów materiał filmowy ukazujący zachowanie prezydenta jako jedyna po kilku dniach od zdarzenia wyemitowała stacja telewizyjna TVN. Pod koniec 2005 w udzielonym wywiadzie ustępujący już prezydent przyznał się do spożywania alkoholu przed tymi uroczystościami, tłumacząc to gościnnością zapraszających.
Pod koniec 2004, podczas tzw. pomarańczowej rewolucji na Ukrainie, został z inicjatywy Łeonida Kuczmy mediatorem. Brał aktywny udział w rozmowach pomiędzy Wiktorem Juszczenką i Wiktorem Janukowyczem.
Relacje polsko-żydowskie.
10 lipca 2001 w czasie obchodów 60. rocznicy pogromu w Jedwabnem, w obecności ambasadora Izraela Szewacha Weissa, oficjalnie, „w imieniu swoim i tych Polaków, których sumienie jest poruszone tamtą zbrodnią”, przeprosił za nią oraz oddał hołd pomordowanym. Oprócz aprobaty szerokich środowisk, w tym żydowskich, spotkało się to także z krytyką środowisk niepoczuwających się do odpowiedzialności Polaków za zbrodnię, jak i tych podkreślających, że prezydent nie ma prawa przepraszać „w imieniu całego narodu”.
Relacje z Kościołem katolickim.
23 lutego 1998 Aleksander Kwaśniewski (w Warszawie) i papież Jan Paweł II (w Watykanie) podpisali dokumenty ratyfikacyjne konkordatu między Stolicą Apostolską i Rzeczpospolitą Polską, który wszedł w życie 25 kwietnia 1998. Wcześniej, w latach 90., opowiadał się zdecydowanie przeciwko ratyfikacji podpisanego przez rząd Hanny Suchockiej dokumentu, motywując to koniecznością wcześniejszego uchwalenia konstytucji.
Dziewięciokrotnie był przyjmowany przez Jana Pawła II na audiencjach w Watykanie, a trzykrotnie gościł papieża podczas jego pielgrzymek do Polski. 8 kwietnia 2005 przewodniczył polskiej delegacji państwowej podczas pogrzebu Jana Pawła II w Rzymie. Doszło wówczas do jego pojednania z Lechem Wałęsą. Z papieżem Benedyktem XVI jako prezydent spotkał się dwukrotnie, podczas inauguracji pontyfikatu 24 kwietnia 2005 i 9 grudnia 2005 w Watykanie na audiencji pożegnalnej.
Akcesja do NATO i UE.
26 lutego 1999 ratyfikował akcesję Polski do Organizacji Paktu Północnoatlantyckiego (NATO) w trakcie wspólnej ceremonii z prezydentem Czech Václavem Havlem. Z jego inicjatywy w Warszawie w listopadzie 2001 w ramach koalicji antyterrorystycznej została zorganizowana międzynarodowa konferencja przywódców państw Europy Środkowej, Wschodniej i Południowo-Wschodniej, poświęcona wzmocnieniu działań regionu w zwalczaniu światowego terroryzmu.
16 kwietnia 2003 stał na czele polskiej delegacji państwowej na szczycie Unii Europejskiej w Atenach, podczas którego doszło do podpisania traktatu akcesyjnego przez właściwych członków rządu (premiera Leszka Millera oraz ministrów Włodzimierza Cimoszewicza i Danutę Hübner).
Uczestniczył w kampanii na rzecz akcesji Polski do Unii Europejskiej przed referendum z 8 i 9 czerwca 2003. 23 lipca tego samego roku dokonał ratyfikacji traktatu o przystąpieniu RP do UE.
1 maja 2004 wraz z premierem Leszkiem Millerem w Dublinie wziął udział w symbolicznym zawieszeniu polskiej flagi przed siedzibą prezydenta Irlandii, która wówczas sprawowała prezydencję w Unii Europejskiej.
Interwencja w Iraku w 2003.
17 marca 2003 na wniosek premiera Leszka Millera wydał postanowienie o użyciu w sile do 200 żołnierzy w składzie sił koalicji międzynarodowej dla przyczynienia się do wyegzekwowania realizacji przez Republikę Iraku rezolucji Rady Bezpieczeństwa Organizacji Narodów Zjednoczonych nr 1441 z 8 listopada 2002 oraz związanych z nią wcześniejszych rezolucji Rady Bezpieczeństwa ONZ. Planowany rejon działań obejmował Arabię Saudyjską, Bahrajn, Jordanię, Katar, Kuwejt, Irak oraz Zatokę Perską, Morze Czerwone i Ocean Indyjski.
Na mocy postanowienia Prezydenta RP wydanego na wniosek premiera od 3 września 2003 na terenie Iraku stacjonował Polski Kontyngent Wojskowy w sile od 1000 do 2000 żołnierzy. Jego misja została zakończona 30 października 2008 z inicjatywy premiera Donalda Tuska.
Polityka krajowa.
Kancelaria Prezydenta RP.
Aleksander Kwaśniewski podczas dwóch kadencji prezydenckich powoływał czterech Szefów Kancelarii Prezydenta RP: kolejno Danutę Waniek, Danutę Hübner, Ryszarda Kalisza i Jolantę Szymanek-Deresz.
Wybrane nominacje i powołania.
Podczas swoich dwóch kadencji sześciokrotnie desygnował Prezesów Rady Ministrów, odbierając przysięgę:
Jako prezydent przedstawiał Sejmowi kandydatury na Prezesa Narodowego Banku Polskiego:
Relacje z parlamentem.
Aleksander Kwaśniewski współtworzył projekt i uczestniczył w kampanii do referendum konstytucyjnego z 25 maja 1997 na rzecz przyjęcia Konstytucji Rzeczypospolitej Polskiej, którą podpisał 16 lipca 1997.
W I kadencji zawetował łącznie 11 ustaw, a 13 skierował do Trybunału Konstytucyjnego. Wniósł także 20 projektów ustaw. W II kadencji zawetował łącznie 24 ustawy, a 12 skierował do Trybunału Konstytucyjnego. Wniósł także 24 projekty ustaw. Zawetował m.in. ustawę wprowadzającą nowy podział administracyjny Polski na 15 województw, domagając się przywrócenia podziału administracyjnego sprzed 1975 z województwami w Koszalinie i Kielcach (1998), ustawę wprowadzającą liniowy podatek podatku dochodowego od odób fizycznych (1999), ustawę reprywatyzacyjną (2001), motywując to brakiem rekompensat dla nieposiadających obywatelstwa polskiego.
Aleksander Kwaśniewski odmówił stawienia się przed sejmową komisją śledczą w sprawie tzw. afery Rywina, wcześniej twierdząc, że „stawi się i zatańczy [przed nią]”. Zapowiedział także, że nie stawi się przed sejmową Komisją śledczą w sprawie PKN Orlen, gdzie ewentualnie miał zeznawać na temat znajomości z lobbystą Markiem Dochnalem.
Akty łaski.
Aleksander Kwaśniewski ułaskawił w ciągu dwóch kadencji 4245 osób, odmówił ułaskawienia 2112 osobom.
Ułaskawił m.in. Sławomira Sikorę, będącego pierwowzorem jednego z bohaterów filmu "Dług" (skazanego za dwa zabójstwa), a także Petera Vogela. Tuż przed końcem kadencji w grudniu 2005 ułaskawił wieloletniego działacza PZPR i SLD Zbigniewa Sobotkę, skazanego prawomocnie za udział w tzw. aferze starachowickiej, zamieniając mu orzeczoną karę m.in. 3,5 roku pozbawienia wolności na karę 1 roku pozbawienia wolności z warunkowym zawieszeniem jej wykonania na okres próby wynoszący 2 lata.
Działalność po prezydenturze.
Działalność w latach 2005–2007.
W wyborach prezydenckich w 2005 popierał kandydaturę Włodzimierza Cimoszewicza, a po jego rezygnacji z kandydowania, wsparł Marka Borowskiego. Jako ustępujący prezydent 23 grudnia 2005 uczestniczył w posiedzeniu Zgromadzenia Narodowego odbierającego przysięgę od prezydenta elekta Lecha Kaczyńskiego.
Po odejściu z urzędu kontynuował działalność w ramach założonej w 2004 Fundacji Aleksandra Kwaśniewskiego „Amicus Europae”.
Od marca 2006 jako "visiting professor" w Edmund A. Walsh School of Foreign Service prowadził wykłady na temat demokratyzacji Europy Wschodniej, współczesnej polityki europejskiej i stosunków europejsko-amerykańskich. Na Uniwersytecie Georgetown opowiadał między innymi o integracji europejskiej i Gazociągu Północnym.
Były prezydent w 2006 stał się jednym z bohaterów tzw. taśm Oleksego, ujawnionych nagrań Józefa Oleksego z jego prywatnych rozmów z Aleksandrem Gudzowatym. Były premier stwierdził w nich, że Aleksander Kwaśniewski nigdy nie będzie w stanie udowodnić legalnego pochodzenia swojego majątku. W dniu publikacji zapisu tych rozmów Aleksander Kwaśniewski nazwał Józefa Oleksego „ostatecznym kretynem i zdrajcą”. Ostatecznie były premier wycofał się ze wszystkich stwierdzeń, a także przeprosił za nie publicznie.
W 2006 prokurator prowadził postępowania sprawdzające w sprawie rzekomego poświadczenia nieprawdy w kampanii prezydenckiej z 1995 polegającego na informacji o wyższym wykształceniu oraz nieumieszczeniu w oświadczeniu majątkowym akcji „Towarzystwa Ubezpieczeniowo-Reasekuracyjnego Polisa” posiadanych przez jego żonę. Postępowania te zostały zakończone bez przedstawienia zarzutów.
W kwietniu 2007 podczas kryzysu politycznego na Ukrainie Aleksander Kwaśniewski na zaproszenie i prośbę Wiktora Pinczuka, zięcia byłego prezydenta Ukrainy Łeonida Kuczmy, przyleciał do Kijowa, gdzie spotkał się z premierem Wiktorem Janukowyczem, z przewodniczącym Rady Najwyższej Ołeksandrem Morozem oraz z jedną z liderów opozycji, byłą premier Julią Tymoszenko.
17 maja 2007 wraz z Lechem Wałęsą pojawił się na konferencji zorganizowanej z inicjatywy Andrzeja Olechowskiego.
Kampania wyborcza 2007.
W czerwcu 2007 podczas krajowej konwencji Sojuszu Lewicy Demokratycznej został wybrany na przewodniczącego rady programowej centrolewicowej koalicji Lewica i Demokraci. W czasie kampanii wyborczej przed wyborami parlamentarnymi w tym samym roku Wojciech Olejniczak ogłosił, że Aleksander Kwaśniewski w wypadku zwycięstwa tego ugrupowania będzie kandydatem koalicji na premiera.
We wrześniu 2007 polskie stacje telewizyjne pokazały fragmenty wygłoszonego w tym samym miesiącu wykładu Aleksandra Kwaśniewskiego w języku rosyjskim przed studentami z Kijowa. Na tym odczycie były prezydent chwiał się i miał kłopoty z mową. Na pytanie dziennikarzy stwierdził: "Może wypiłem jeden kieliszek wina, a może dziesięć. Mam prawo robić co chcę, jestem wolnym człowiekiem (...)". Podobny charakter miało wystąpienie podczas przedwyborczej konferencji LiD w Szczecinie z października 2007. Aleksander Kwaśniewski oświadczył, że jego zachowanie było spowodowane lekami mogącymi wywołać skutek przypominający spożycie alkoholu, zażywanymi w związku z chorobą, której miał nabawić się na Filipinach. Kilka dni później były prezydent przeprosił jednak publicznie „za chwile słabości”.
21 października 2007 po słabszym od oczekiwanego wyniku wyborczym Lewicy i Demokratów zapowiedział, że ostatecznie wycofuje się z polityki.
Działalność po 2007.
Zaangażował się w działalność stowarzyszenia Jałtańska Strategia Europejska, a w 2010 stanął na czele zarządu tej organizacji, działającej na rzecz integracji europejskiej Ukrainy i założonej przez Wiktora Pinczuka.
W 2008 objął funkcję przewodniczącego Europejskiej Rady ds. Tolerancji i Pojednania (ECTR), powołanej przez Europejski Kongres Żydów do zwalczania przejawów rasizmu i antysemityzmu w Polsce. W tym samym roku uczestniczył w spotkaniu Grupy Bilderberg.
Został również członkiem międzynarodowego ciała doradczego, działającego przy prezydencie Kazachstanu Nursułtanie Nazarbajewie, a także przewodniczącym rady Fundacji im. Jerzego Szmajdzińskiego.
W 2013 założył wspólnie z posłem Januszem Palikotem i eurodeputowanym Markiem Siwcem ruch Europa Plus, który stał się stowarzyszeniem i koalicją kilku ugrupowań politycznych o charakterze lewicowym i centrowym.
W 2014 został członkiem rady dyrektorów ukraińskiego przedsiębiorstwa branży gazowej Burisma Holdings, kontrolowanego przez cypryjską spółkę należącą do Mykoły Złoczewskiego, byłego ministra energetyki związanego z Partią Regionów.
Życie prywatne.
W listopadzie 1979 ożenił się z Jolantą Konty, która w okresie prezydentury powołała fundację Porozumienie bez barier. Z tego związku pochodzi ich córka Aleksandra. W 2005, pod koniec drugiej kadencji prezydenckiej, para wzięła ślub kościelny w kaplicy pałacowej; ceremonii przewodniczył ksiądz prałat pułkownik Jan Domian.
Deklaruje się jako agnostyk. Wspierał jednocześnie zamieszczenie odwołania do chrześcijaństwa w preambule traktatu ustanawiającego Konstytucję dla Europy.
Odznaczenia i wyróżnienia.
Aleksander Kwaśniewski z tytułu objęcia urzędu prezydenta RP stał się:
Otrzymał nagrodę „Wiktora” za osobowość telewizyjną w latach 1993, 1995 i 2000. Laureat Nagrody Kisiela w 1993 i tytułu Człowiek Roku 1993 według tygodnika „Wprost”. Otrzymał także tytuł „Człowieka Roku” Forum Ekonomicznego (2000). W 2010 wyróżniony Nagrodą Orła Jana Karskiego, a w 2022 Nagrodą im. Henryka Panasa.
Uhonorowany tytułami doktora honoris causa Uniwersytetu Hebrajskiego w Jerozolimie (2004), Akademii Kijowsko-Mohylańskiej (2005) i Uniwersytetu Wileńskiego (2005).
W 1997 wyróżniony tytułem honorowego obywatela Kijowa. Otrzymał też honorowe obywatelstwo Białogardu (1999), Kielc (1999), Szprotawy (2000), Helu (2005), Wisły (2005) oraz Warszawy (2010).
Postępowania sądowe.
W 1997 na łamach pierwszej edycji dziennika „Życie” (w wydaniach z 22 sierpnia oraz z 23–24 sierpnia) zostały opublikowane artykuły "Wczasy Ałganowa i Kwaśniewskiego" oraz "Wakacje z agentem" autorstwa Jacka Łęskiego i Rafała Kasprowa. Dotyczyły one domniemanych spotkań Aleksandra Kwaśniewskiego (wtedy przewodniczącego KP SLD) z rosyjskim szpiegiem Władimirem Ałganowem w pensjonacie „Rybitwa” na terenie Centralnego Ośrodka Sportu w Cetniewie w sierpniu 1994. Urzędujący prezydent zaprzeczył, by spotykał się z Władimirem Ałganowem, na co „Życie” opublikowało zdjęcia, na których Aleksander Kwaśniewski znajdował się obok Władimira Ałganowa.
Aleksander Kwaśniewski wytoczył powództwo o naruszenie dóbr osobistych dziennikarzom oraz redaktorowi naczelnemu Życia, Tomaszowi Wołkowi. Był to pierwszy proces cywilny w Polsce urzędującego prezydenta przeciwko przedstawicielom mediów. W postępowaniu ustalono, że w sierpniu 1994 Aleksander Kwaśniewski, mimo że miał wykupiony pobyt w pensjonacie, przebywał poza granicami kraju. W 2000 Sąd Okręgowy w Warszawie uznał, że informacje na temat rzekomych spotkań były nieprawdziwe i nakazał pozwanym przeproszenie prezydenta, oceniając, iż autorzy tekstów dochowali rzetelność przy zbieraniu informacji, jednak uchybili rzetelności przy pisaniu artykułów. W 2001 Sąd Apelacyjny w Warszawie nie uwzględnił apelacji dziennikarzy, jednak orzeczenie sądu drugiej instancji uchylił w 2003 Sąd Najwyższy na skutek kasacji. Przy ponownym rozpoznaniu sprawy w 2004 sąd apelacyjny ponownie oddalił apelację, przyjmując, że autorzy tekstów nie zachowali należytej staranności już podczas zbierania informacji. Wyrok ten ponownie został zaskarżony kasacją, której Sąd Najwyższy nie uwzględnił, co ostatecznie zakończyło postępowanie.

</doc>
<doc id="1859017" url="https://pl.wikipedia.org/wiki?curid=1859017" title="AZS Politechnika Opolska">
AZS Politechnika Opolska

Klub Uczelniany Akademickiego Związku Sportowego Politechniki Opolskiej – wielosekcyjny uczelniany klub sportowy działający przy Politechnice Opolskiej.
Historia.
Obecnie w klubie działa 27 sekcji sportowych. Zawodnicy sekcji sportowych z dużym powodzeniem startują w Akademickich Mistrzostwach Polski, Mistrzostwach Polski Politechnik oraz Akademickich Mistrzostwach Województwa Opolskiego.
Zespoły ligowe.
AZS Politechnika Opolska (AZS Politechnika Opolska Cementownia Odra SA) – męska drużyna siatkarska uczestnicząca w rozgrywkach II ligi.

</doc>
<doc id="1859019" url="https://pl.wikipedia.org/wiki?curid=1859019" title="Mladost Zagrzeb">
Mladost Zagrzeb

Mladost Zagrzeb – wielosekcyjny chorwacki klub sportowy, z siedzibą w Zagrzebiu. Mladost jest finansowany przez miejscowy uniwersytet.

</doc>
<doc id="1859021" url="https://pl.wikipedia.org/wiki?curid=1859021" title="Granica dolna i górna">
Granica dolna i górna



</doc>
<doc id="1859022" url="https://pl.wikipedia.org/wiki?curid=1859022" title="Kres dolny i górny">
Kres dolny i górny



</doc>
<doc id="1859024" url="https://pl.wikipedia.org/wiki?curid=1859024" title="Parafia św. Mateusza w Leuven">
Parafia św. Mateusza w Leuven

Parafia św. Mateusza – parafia prawosławna w Leuven, jedna z 13 placówek duszpasterskich eparchii brukselsko-belgijskiej. Grupuje prawosławnych wielu narodowości. Jej językami liturgicznymi są cerkiewnosłowiański, niderlandzki oraz angielski. 
W Leuven w latach 1923–1975 istniała parafia prawosławna. Została ona reaktywowana w 2004 przez arcybiskupa Brukseli i całej Belgii Szymona. Pierwsze nabożeństwa odbywały się w kaplicy pofranciszkańskiej. Obecnie siedzibą parafii jest kaplica w Centrum Latynoamerykańskim.

</doc>
<doc id="1859025" url="https://pl.wikipedia.org/wiki?curid=1859025" title="Oldřich Hejdušek">
Oldřich Hejdušek

Oldrich Hejdusek (ur. 1 października 1957 w Brnie) – czeski wioślarz.

</doc>
<doc id="1859027" url="https://pl.wikipedia.org/wiki?curid=1859027" title="Nicola Romeo">
Nicola Romeo

Nicola Romeo (ur. 28 kwietnia 1876 w Sant’Antimo, zm. 15 sierpnia 1938) – włoski przedsiębiorca, jeden z pionierów motoryzacji, twórca przedsiębiorstwa motoryzacyjnego Alfa Romeo.
Życiorys.
Urodził się w Sant’Antimo w pobliżu Neapolu 28 kwietnia 1876 roku. Ukończył studia na wydziale inżynierii cywilnej Uniwersytetu w Neapolu, a następnie elektrotechniki w belgijskim Liège. Po studiach zamieszkał we Francji oraz Niemczech, gdzie zajmował się biznesem kolejowym. W 1906 roku założył w Mediolanie firmę, sprowadzającą ze Stanów Zjednoczonych elementy maszyn.
Podczas I wojny światowej pracował jako dostawca dla wojska, w tym czasie przejął upadającą firmę samochodową Alfa, która zaczęła odtąd produkować na potrzeby armii.
Po zakończeniu wojny zajął się produkcją maszyn dla rolnictwa i kolei. W 1919 roku Romeo zmienił nazwę firmy Alfa Romeo i wznowił produkcję samochodów.
W 1921 roku, z powodu kłopotów finansowych Banca Nazionale di Credito przejęło firmę na rzecz państwa włoskiego, choć Romeo zachował stanowisko dyrektora firmy. W 1928 roku, w zamian za umorzenie długów, zrzekł się kierownictwa i został senatorem. Wkrótce kupił małą firmę zarządzającą linią kolejową na południu kraju.
Zmarł 15 sierpnia 1938 roku w wieku 62 lat, w Magreglio koło Como.

</doc>
<doc id="1859029" url="https://pl.wikipedia.org/wiki?curid=1859029" title="Ö3 Austria Top 40">
Ö3 Austria Top 40

Ö3 Austria Top 40 – oficjalna nazwa zestawienia najpopularniejszych singli w Austrii. Lista zawiera najlepiej sprzedające się single, albumy, kompilacje i DVD w danym tygodniu w Austrii i jest ogłaszana w każdy czwartek w Hitradio Ö3. Po raz pierwszy została zaprezentowana przez Ernsta Grissemanna 26 listopada 1968 roku. Pierwszym utworem, który zajął pierwszą pozycję była piosenka „Das ist die Frage aller Fragen” Cliffa Richarda.

</doc>
<doc id="1859031" url="https://pl.wikipedia.org/wiki?curid=1859031" title="Burdach">
Burdach



</doc>
<doc id="1859032" url="https://pl.wikipedia.org/wiki?curid=1859032" title="Troy Kepper">
Troy Kepper

Troy Kepper (ur. 22 lipca 1982 r. w Tallahassee) – amerykański wioślarz.

</doc>
<doc id="1859033" url="https://pl.wikipedia.org/wiki?curid=1859033" title="Bigbank Tartu">
Bigbank Tartu

Bigbank Tartu – estońska męska drużyna siatkarska z Tartu funkcjonująca w ramach klubu SK Duo. Czterokrotny mistrz Estonii, czterokrotny zdobywca Pucharu Estonii oraz trzykrotny zwycięzca ligi bałtyckiej.
SK Duo założyli w 1999 roku dwaj byli zawodnicy klubu Ösel Foods Tartu – Raivo Simson i Alari Jõesaar. W latach 1999–2012 męska drużyna występowała pod nazwą Tartu Pere Leib (w tym w latach 2000–2003 – Tartu Pere Leib/Cibus). Od sezonu 2012/2013 zespół występuje pod nazwą Bigbank Tartu.
Skład.
Sezon 2017/2018
Trener: Alari Jõesaar
Sezon 2009/2010

</doc>
<doc id="1859034" url="https://pl.wikipedia.org/wiki?curid=1859034" title="Slaughterhouse">
Slaughterhouse

Slaughterhouse – hip-hopowa supergrupa, w której skład wchodzą Crooked I, Joe Budden, Joell Ortiz i Royce da 5'9". Została ona utworzona w 2008 roku, kiedy to Crooked I, Joell Ortiz i Royce da 5'9" wzięli gościnny udział w utworze „Slaughterhouse” na albumie Joe Buddena „Halfway House”. 11 sierpnia 2009 wydali swój pierwszy długogrający album w wytwórni E1 Music. Ich debiutancki album w pierwszym tygodniu sprzedaży zakupiło 18 000 osób. 5 września 2009 roku mówiono już o 31 000 sprzedanych kopii. Royce da 5'9" w wywiadzie przeprowadzonym dla MTV News we wrześniu 2009 roku poinformował, że trwają rozmowy w sprawie zakontraktowania w wytwórni Eminema – Shady Records. W lutym 2011 roku Slaughterhouse wraz z raperem Yelawolfem podpisali kontrakt z wytwórnią Shady Records
2008: Start.
Grupa została utworzona w 2008 roku, kiedy to Crooked I, Joell Ortiz i Royce da 5'9" wzięli gościnny udział w utworze „Slaughterhouse” na albumie Joe Buddena. Postanowili założyć grupę i nazwać ją po tej właśnie piosence. Każdego z członów supergrupy łączy pewna kontrowersja co do ich przeszłości w przemyśle muzycznym, swoje przemyślenia co do tego przelali na piosenkę „Move On” która miała informować wszystkich dziennikarzy o tym że ich przeszłość jest już za nimi i pytania dotyczące tych zdarzeń są nieistotne.
2009–2010: Debiutancki album.
Ich debiutancki album nazwany "Slaughterhouse" został wypuszczony 11 sierpnia 2009 przez E1 Music. Album podobno został zarejestrowany w sześć dni na początku czerwca. Produkcją zajęli się Focus, Alchemist, DJ Khalil, StreetRunner i Mr. Porter D12. 18 sierpnia 2009 roku, pierwszy uliczny singiel (poza albumem) został wypuszczony poprzez Twitter Joe Budden’a.Track nosił nazwę „Woodstock (Hood Hop)”. Pierwszy oficjalny singiel albumu to „The One”.
Ich debiutancki album sprzedał się w liczbie 18 000 kopii w pierwszym tygodniu. (Tylko 20 000 kopii zostało wysłane do sklepów). Począwszy od 5 września 2009 album sprzedał 31 000 kopii.
Grupa początkowo zaplanowała drugi albumu wypuścić w 2010, wstępnie nazwanym przez Crooked I jako No Muzzle. Jednak pod koniec 2009, Royce da 5'9" potwierdził rozmowy między grupą i Shady Records, stwierdzając, że ich album powinien być dopracowany i wypuszczony w Shady Records, co opóźniło premierę płyty.
2011–teraz: Shady Records i Welcome to: Our House.
Podczas nieustających doniesień medialnych dotyczących wstąpienia Slaughterhouse do Shady Records, Joe Budden, Joel Ortiz i Royce da 5'9" wystąpili na płycie Eminema w tracku ‘Session One’. Grupa zaprezentowała się także na tracku ‘Loud Noises’ z płyty , powstałej ze współpracy Royce’a i Eminema.
Plany wypuszczenia EP zostały ujawnione przez HipHopDX w czerwcu 2010, wstępnie zatytułowany "Slaughterhouse EP". Ostatecznie płyta została wypuszczona 8 lutego 2011 roku. Zawierała cztery nowe tracki i dwa remixy stworzone przez DJ Frequency z poprzednio wypuszczonych tracków.
12 stycznia 2011 roku oficjalnie potwierdzono wstąpienie do Shady Records supergrupy Slaughterhouse wraz z Yelawolf’em.
7 lipca 2012 roku Royce w wywiadzie z Jenny Boom Boom zapowiedział, że grupa wypuści pre-album mixtape na początku sierpnia. Nowy singiel „Throw It Away” miał zapowiadać nowy album „Welcome to: Our House”. Joe Budden na Twitterze zapowiedział, że grupa najpierw wyda mixtape o nazwie „On The House”. 6 sierpnia 2012 wypuszczony został teledysk do piosenki „See Dead People”. 16 sierpnia 2012 roku Slaughterhouse wypuścili nowy utwór o nazwie „Truth or Truth”. Mixtape „On The House” został wypuszczony 19 sierpnia 2012 roku.
28 sierpnia 2012 roku Slaughterhouse wypuścili swój drugi studyjny album „Welcome to: Our House”, ich pierwszy album wypuszczony pod szyldem Shady Records. Do 23 listopada sprzedano 146 000 kopii w Stanach Zjednoczonych. W maju 2013 grupa potwierdziła zaprzestanie pracy nad swoimi solowymi albumami i rozpoczęciem pracy nad ich trzecim albumem studyjnym.

</doc>
<doc id="1859035" url="https://pl.wikipedia.org/wiki?curid=1859035" title="Chalonda Goodman">
Chalonda Goodman

Chalonda Goodman (ur. 29 września 1990) – amerykańska lekkoatletka, sprinterka.

</doc>
<doc id="1859036" url="https://pl.wikipedia.org/wiki?curid=1859036" title="Brudziński">
Brudziński



</doc>
<doc id="1859037" url="https://pl.wikipedia.org/wiki?curid=1859037" title="Henrik Rummel">
Henrik Rummel

Henrik Rummel (ur. 26 września 1987 w Kopenhadze) – amerykański wioślarz, brązowy medalista olimpijski, mistrz świata.

</doc>
<doc id="1859038" url="https://pl.wikipedia.org/wiki?curid=1859038" title="Henry Royce">
Henry Royce

Sir Frederick Henry Royce (ur. 27 marca 1863 w Londynie, zm. 22 kwietnia 1933) − jeden z pionierów motoryzacji, razem z Charlesem Rollsem współtwórca przedsiębiorstwa motoryzacyjnego Rolls-Royce.
Frederick Henry Royce urodził się 27 marca 1863 roku w Alwalton, w hrabstwie Huntingdonshire. Jego zaangażowanie w biznes samochodowy miało początek w zakupie wyjątkowo awaryjnego samochodu Decauville. Royce uznał, że może zbudować własny, lepszy pojazd. W tym okresie spotkał się z Charlsem Rollsem, razem z którym założył przedsiębiorstwo zajmujące się profesjonalnie produkcją samochodów. Od nazwisk obu założycieli nazwane zostało Rolls-Royce. Firma nie zajmowała się wyłącznie produkcją aut, ale także silników lotniczych. Pierwszy projekt silnika Royce naszkicował na piaszczystej plaży podczas spaceru z inżynierami pracującymi w jego firmie. Słynny silnik był w stanie osiągać niezwykle wysokie prędkości i napędzał takie maszyny jak myśliwce Spitfire, czy Hurricane, bombowce Halifax oraz wszechstronne samoloty Mosquito.
Henry Royce zmarł 22 kwietnia 1933 roku.

</doc>
<doc id="1859039" url="https://pl.wikipedia.org/wiki?curid=1859039" title="Parafia św. Jana Teologa w Ostendzie">
Parafia św. Jana Teologa w Ostendzie

Parafia św. Jana Teologa – etnicznie rosyjska parafia prawosławna w Ostendzie, jedna z jedenastu placówek duszpasterskich eparchii brukselsko-belgijskiej. Jej językiem liturgicznymi jest cerkiewnosłowiański. 
Erygowana przez arcybiskupa Brukseli i całej Belgii Szymona z myślą o społeczności rosyjskiej żyjącej w regionie. Święta Liturgia jest odprawiana dwa razy w miesiącu. 

</doc>
<doc id="1859041" url="https://pl.wikipedia.org/wiki?curid=1859041" title="Marcus Mc Elhenney">
Marcus Mc Elhenney



</doc>
<doc id="1859042" url="https://pl.wikipedia.org/wiki?curid=1859042" title="Nagość">
Nagość

Nagość – stan człowieka pozbawionego odzieży. Może być całkowita lub częściowa.
Rodzaje.
Ponadto rozróżniana jest nagość naturalna, dobrowolna oraz przymusowa:
W antropologii biologicznej (fizycznej) nagość oznacza cechę ewolucyjną wyróżniającą dla rodzaju Homo, polegającą na trwałym zaniku owłosienia.
Historia.
Niewiele wiadomo o tym, kiedy człowiek zaczął zasłaniać nagość swojego ciała. Najstarsze znajdowane figurki kobiet, tzw. paleolityczne „wenus”, które zaczęto wytwarzać około 35 tysięcy lat temu, są nagie, ale ich znaczenie było raczej magiczne, nie musiały więc odzwierciedlać życia codziennego. Bardzo pouczające są w tym zakresie najnowsze porównawcze badania genetyczne nad pasożytami człowieka, które wskazują na to, że wesz odzieżowa – a więc i odzież – pojawiła się w przybliżeniu jakieś 72-42 tysiące lat temu. Mowa tu o pełnej odzieży ze skór, w których mogły zagnieździć się wspomniane pasożyty. Jednak można przypuszczać, że skromniejsze formy ubioru, np. przepaski biodrowe czy spódniczki z liści, pojawiły się już wcześniej.
Starożytność.
Jak zwrócił uwagę popularyzator nauki Jerzy A. Kowalski, po raz pierwszy w dziejach napotykamy na bezpośrednio wyrażony problem nagości ludzkiego ciała i wstydu seksualnego w słynnej biblijnej opowieści o Adamie i Ewie. Autor zastanawia się, dlaczego akurat tutaj i wtedy? Historia ta jest zaczerpnięta ze starszej mitologii sumeryjskiej, ale w pamięci zbiorowej plemion izraelickich problem zasłonięcia ciała musiał być najwidoczniej na tyle żywy i ważny, że poświęcono mu znamienite miejsce na samym wstępie świętej księgi. Ubiór w warunkach ciepłego klimatu spełnia raczej funkcję maskującą, a zatem całkiem inną aniżeli ubiór chroniący ludzi przed zimnem w chłodniejszym klimacie. Kluczowa z tego punktu widzenia jest kwestia średnich temperatur powietrza, a te ulegają nagłym zmianom w strefie przejściowej pomiędzy strefami tropikalną i umiarkowaną. Na Starożytnym Wschodzie jest to szerokość geograficzna Palestyny i Mezopotamii. Jeśli zatem w dziejach wędrówek człowieka musiały gdzieś pojawiać się te momenty, w którym zaczęliśmy używać ubioru ochronnego, to jeden z nich musiał się zdarzyć gdzieś w tej strefie geograficznej. A jeśli ponadto oczekiwalibyśmy utrwalenia się tej szczególnej chwili w dziejach myśli, to musiała się ona zbiec z takim poziomem zaawansowania kultury, by mogło stać się to przedmiotem poważnej refleksji i by zostało utrwalone w piśmiennictwie. Jak się zdaje, wszystkie te zbiegi okoliczności wystąpiły jednocześnie w kulturze sumeryjskiej, a następnie żywym echem odbiły się jeszcze w kulturze judaistycznej.
Różne kultury starożytne zezwalały na stopień nagości znacznie przekraczający obecnie przyjęte normy. W starożytnej Grecji normą były ćwiczenia sportowe zupełnie nago. W Indiach chodzenie topless przez kobiety było czymś ogólnie przyjętym. W starożytnych Indiach nagość była symbolem boskości, zaś odzienie – świata materialnego. Boginie przedstawiano z odsłoniętymi piersiami.
Średniowiecze.
Wraz z ekspansją islamu i chrześcijaństwa w średniowieczu, obyczajowość tych religii, nacechowana awersją do nagości i seksualności, stała się normą na wielkich obszarach Starego Świata (por. adamici).
Renesans.
Czasy renesansu przyniosły z jednej strony nawrót do antycznego kultu ciała i w związku z tym pojawienie się na nowo nagości w sztuce kręgu chrześcijańskiego, z drugiej strony zaś dalszą ekspansję zwłaszcza kultury chrześcijańskiej na nowe tereny.
Czasy nowożytne.
Do końca XIX w. większa część świata, zwłaszcza w ciepłej strefie klimatycznej, akceptowała jeszcze nagość, jako coś naturalnego. Dotyczy to prawie całej Ameryki Południowej, Czarnej Afryki, południowo-wschodniej Azji, Oceanii i Australii. Wraz z dotarciem na te tereny misjonarzy, na przełomie XIX i XX wiktoriańska moralność została narzucona w najbardziej odległych zakątkach globu. Młode kobiety zaczęły zakrywać piersi, co przez bardziej tradycyjne starsze było uważane za nieprzyzwoitą cudzoziemską modę.
Stosunek do nagości w różnych kulturach współczesnych.
W zależności od kultury dopuszczalny był różny stopień i sposób odsłonięcia ciała. Ludzka obyczajowość wykazuje w tej dziedzinie niezwykle szerokie spektrum zachowań: od zupełnego zakrycia ciała kobiet burką w niektórych społecznościach kultury islamu, po niemal zupełną nagość (przykrycie jedynie stref genitalnych) wśród Papuasów na Nowej Gwinei.
Hinduizm.
Współczesne społeczeństwo hinduskie po wielu wiekach dominacji muzułmańskiej i brytyjskiej pozostaje dość purytańskie. W kręgach ascetycznych nagość oznacza brak przywiązań do dóbr doczesnych. Również współcześnie do rzadkości nie należy widok zupełnie nagich ascetów dżinijskich na ulicach indyjskich miast.
Islam.
Szariat określa strefę ciała, która powinna pozostać zawsze zakryta w miejscach publicznych terminem "aurah" / "aurat". Dla mężczyzn jest to obszar od pępka do kolan, dla kobiet niemal całe ciało z wyjątkiem twarzy i dłoni. Występują znaczne różnice w zależności od lokalnych zwyczajów i szkoły teologicznej; na niektórych terenach dotyczy to całego ciała, wraz z twarzą. W języku perskim jednym ze znaczeń słowa "aurat" jest „kobieta”, w urdu jest to jedyne słowo określające kobietę.
Japonia.
Częścią tradycji są koedukacyjne kąpiele nago w gorących źródłach zwanych onsen. Po drugiej wojnie światowej Amerykanie wprowadzili segregację płci w onsenach, lecz istnieją do tej pory również koedukacyjne. Z drugiej strony funkcjonuje cenzura w zakresie przedstawiania nagości w filmach i publikacjach.
Świat współczesny.
Powszechny dostęp do telewizji satelitarnej i internetu spowodował, że nagość przestaje być sprawą tabu. W większości krajów zaniechano stosowania cenzury. Nagość na scenie teatralnej, w latach 70. XX wieku uważana za przejaw awangardy, w XXI wieku już nie oburza nikogo. Gdy w sztuce XIX wieku nagość usprawiedliwiano pod pretekstem mitologii, obecnie nagość stała się tematem moralnie obojętnym. Przykładem tego są akcje amerykańskiego fotografa Spencera Tunicka, któremu tysiące ludzi w krajach Europy, Ameryki i Australii pozują nago do zbiorowych fotografii. Naturystyczne plaże nie budzą już sensacji. Jednocześnie w krajach muzułmańskich narasta rygoryzm obyczajowy, szczególnie w dziedzinie stroju kobiet.
W USA do lat 70. XX w. jako norma było przyjmowane korzystanie z basenu przez mężczyzn i chłopców całkowicie nago. Nawet na zawodach pływackich z publicznością zawodnicy startowali nago. Zmieniło się to od końca lat 70. tak, że obecnie korzystanie nago z basenu może być powodem nawet postawienia przed sądem.

</doc>
<doc id="1859044" url="https://pl.wikipedia.org/wiki?curid=1859044" title="Pedobaptyzm">
Pedobaptyzm



</doc>
<doc id="1859048" url="https://pl.wikipedia.org/wiki?curid=1859048" title="Rosalie Slaughter Morton">
Rosalie Slaughter Morton

Rosalie Slaughter Morton (ur. 28 października 1876 w Lynchburgu, zm. 5 maja 1968 w Winter Park) – amerykańska lekarka, specjalistka położnictwa i ginekologii. 
Była pierwszą kobietą wykładającą na Columbia University's College of Physicians and Surgeons. W 1909 została pierwszą przewodniczącą Public Health Education Committee of the American Medical Association. Czyniła starania w kierunku równouprawnienia kobiet i mężczyzn w służbie lekarzy wojskowych podczas I wojny światowej. Od 1912 do 1918 wykładała ginekologię w Polyclinic Hospital and Post-Graduate Medical School.

</doc>
<doc id="1859049" url="https://pl.wikipedia.org/wiki?curid=1859049" title="Ukrajinśkyj Samostijnyk">
Ukrajinśkyj Samostijnyk

Ukrajinśkyj Samostijnyk – ukraiński emigracyjny tygodnik polityczno-informacyjny, wydawany w Monachium w latach 1950–1957.
Początkowo był półoficjalnym organem Zagranicznych Oddziałów OUN, kierowanych przez Stepana Banderę, pod redakcją K. Kononenki, Stepana Łenkawśkiego, Dmytra Sztykały, Zenona Pełenśkiego i Jewhena Sztendery. Po rozłamie w organizacji, który nastąpił w lutym 1954, czasopismo przejęła frakcja nazywana Organizacja Ukraińskich Nacjonalistów za Granicą (OUN-Z). Redaktorami zostali Zenon Pełenśkyj, Bohdan Kordiuk i Łew Rebet, a konkurencyjna frakcja rozpoczęła wydawanie czasopisma "Szljach peremohy".
We wrześniu 1957 czasopismo przekształcono w miesięcznik społeczno-polityczny, od 1975 jako kwartalnik. W latach 1957–1958 redaktorami byli Łew Rebet i Wasyl Markuś, a od 1959 kolegium redakcyjne – Bohdan Kordiuk, Wasyl Markuś i Anatol Kaminśkyj.
W styczniu 1976 „Ukrajinśkyj Samostijnyk” połączył się z czasopismem „Suczasnist”.

</doc>
<doc id="1859052" url="https://pl.wikipedia.org/wiki?curid=1859052" title="Jan Tize">
Jan Tize

Jan Tize (ur. 6 lutego 1986 w Böblingen) – kanadyjski wioślarz.

</doc>
<doc id="1859055" url="https://pl.wikipedia.org/wiki?curid=1859055" title="Kameralna Wielka Improwizacja Kabaretowa">
Kameralna Wielka Improwizacja Kabaretowa

Kameralna Wielka Improwizacja Kabaretowa (w skrócie "KWIK") – wspólny projekt dwóch wrocławskich kabaretów: Kabaretu OTOoni i Kabaretu Nic Nie Szkodzi. Inicjatorem i pomysłodawcą projektu jest Artur Jóskowiak - lider i założyciel Kabaretu Nic Nie Szkodzi. Grupa powstała w marcu 2009 roku. Ich występy nawiązują do amerykańskiego programu telewizyjnego Whose Line Is It Anyway?. Obecnie do grupy doszedł Krzysztof Ryś z kabaretu Ymlałt.

</doc>
<doc id="1859058" url="https://pl.wikipedia.org/wiki?curid=1859058" title="Kultura śródziemnomorska">
Kultura śródziemnomorska

Kultura śródziemnomorska – kultura powstała w basenie Morza Śródziemnego w pierwszym tysiącleciu przed naszą erą na fundamentach starożytnego Egiptu i Mezopotamii. Największy wpływ na jej powstanie mieli starożytni Grecy, Rzymianie i Żydzi. Jest podstawą tożsamości narodów współczesnej Europy, a powstałe w latach jej świetności dzieła stanowią dziedzictwo kulturowe dzisiejszej cywilizacji Zachodu. W szerszym znaczeniu kultura śródziemnomorska rozumiana jest także jako kultura wyrosła z kultury starożytnej Grecji i Rzymu oraz tradycji judeochrześcijańskiej, które to z kolei rozwijały się, czerpiąc z dokonań starożytnego Egiptu i Mezopotamii. W takim rozumieniu pojęcia zakres jej wpływów oprócz Europy będzie obejmował Amerykę Północną i Południową, Australię i południową Afrykę.
Rys historyczny i charakterystyka.
Obszar Morza Śródziemnego stanowił teren jednolity geograficznie. Choć narody starożytne tego kręgu znacznie różniły się od siebie, zarówno pochodzeniem, jak i organizacją państwowości czy religią, to wzajemne wpływy i powiązania pozwalają określić ich przynależność do wspólnej kultury. Powstawała sztuka i literatura, filozofia, kodeksy prawa, prace o charakterze naukowym (w tym pierwsze dzieła historyczne), rozwijały się religie poli- i monoteistyczne. Najważniejsze języki, w których spisano dorobek starożytności, to hebrajski, greka i łacina.
Za najistotniejsze elementy starożytnej kultury śródziemnomorskiej uznaje się mitologie grecką i rzymską, grecką filozofię, rzymskie prawo oraz Biblię.

</doc>
<doc id="1859060" url="https://pl.wikipedia.org/wiki?curid=1859060" title="Conlin McCabe">
Conlin McCabe

Conlin McCabe (ur. 20 sierpnia 1990 w Brockville) – kanadyjski wioślarz, wicemistrz olimpijski, brązowy medalista mistrzostw świata.

</doc>
<doc id="1859061" url="https://pl.wikipedia.org/wiki?curid=1859061" title="Renee Olstead">
Renee Olstead

Renee Olstead, właśc. Rebecca Reneé Olstead (ur. 18 czerwca 1989 w Houston) – amerykańska aktorka i piosenkarka oraz wokalistka jazzowa.
Karierę zaczęła jeszcze w dzieciństwie, pojawiała się wówczas w sitcomach i filmach telewizyjnych.

</doc>
<doc id="1859063" url="https://pl.wikipedia.org/wiki?curid=1859063" title="Szymon (Iszunin)">
Szymon (Iszunin)

Szymon, imię świeckie Władimir Nikołajewicz Iszunin (ur. 7 grudnia 1951 w Leningradzie) – biskup Rosyjskiego Kościoła Prawosławnego.
Życiorys.
Seminarium duchowne i Akademię Duchowną ukończył w swoim rodzinnym mieście. 17 stycznia 1975 złożył śluby zakonne na ręce metropolity leningradzkiego Nikodema. Dwa dni później został hierodiakonem, zaś 13 czerwca 1976 – hieromnichem. W latach 1978–1981 był wykładowcą seminarium duchownego w Leningradzie i Akademii Duchownej w tym samym mieście. Następnie przez rok był mnichem w monasterze Nowy Wałaam w Finlandii. W 1982 został przeniesiony do eparchii ołonieckiej jako proboszcz parafii Podwyższenia Krzyża Pańskiego w Pietrozawodsku, równocześnie otrzymując godność archimandryty.
23 marca 1987 patriarcha moskiewski Pimen wyznaczył go biskupem Brukseli i całej Belgii. Jego chirotonia biskupia miała miejsce 11 kwietnia 1987. Od 30 sierpnia 1991 do grudnia 2017 r. biskup Szymon był równocześnie "locum tenens" eparchii haskiej i niderlandzkiej. 24 lutego 1994 otrzymał godność arcybiskupa.
Odznaczony orderem św. Sergiusza z Radoneża II klasy (2001), św. Daniela Moskiewskiego II klasy (2007), św. Marii Magdaleny (2012).

</doc>
<doc id="1859064" url="https://pl.wikipedia.org/wiki?curid=1859064" title="Mark Laidlaw">
Mark Laidlaw

Mark Laidlaw (ur. 31 sierpnia 1985 w Mississauga) – kanadyjski wioślarz.

</doc>
<doc id="1859066" url="https://pl.wikipedia.org/wiki?curid=1859066" title="Amt Märkische Schweiz">
Amt Märkische Schweiz

Amt Märkische Schweiz – urząd w Niemczech, leżący w kraju związkowym Brandenburgia, w powiecie Märkisch-Oderland. Siedziba urzędu znajduje się w mieście Buckow (Märkische Schweiz).
W skład urzędu wchodzi sześć gmin, w tym jedna gmina miejska oraz pięć gmin wiejskich:
1 stycznia 2022 do urzędu przyłączono gminę Märkische Höhe, która jeszcze dzień wcześniej wchodziła w skład urzędu Amt Neuhardenberg.

</doc>
<doc id="1859071" url="https://pl.wikipedia.org/wiki?curid=1859071" title="Konstal 105NaD">
Konstal 105NaD

Konstal 105NaD – doczepny jednoczłonowy wagon tramwajowy, który powstał na bazie wagonu 105Na.
Konstrukcja.
Konstrukcja wagonu opiera się na pojeździe 105Na, od którego różni się przede wszystkim brakiem kabiny motorniczego. Urządzenia elektryczne z szafki znajdującej się za stanowiskiem motorniczego przeniesiono do niskich skrzynek na przednim pomoście, które sięgają dolnej krawędzi okien. Dodatkowo, aby umożliwić manewrowanie wagonem w zajezdni, na poręczach przy przedniej i tylnej szybie zamontowano niewielkie skrzynki z przyciskami umożliwiającymi jedynie rozruch i hamowanie wagonu.
Eksploatacja.
Poznań.
Pierwszy wagon 105NaD powstał w zakładach HCP w 1993 roku w wyniku modernizacji wagonu Konstal 105N o numerze 116. Od 1995 standardem stało się, że w modernizowanych składach 105N, a później także 105Na, drugi wagon przebudowywano do standardu 105NaD. Remonty te prowadzono w Zakładach Naprawy Tramwajów. W poznańskich 105NaD dodatkowo wymieniono napędy drzwi na wyposażone w mechanizm rewersujący urządzenia firmy IFE, podwyższone rynny odprowadzające wodę deszczową z dachu pojazdu oraz pozbawione dolnych szyb drzwi wykonane z tworzywa sztucznego.
Szczecin.
W 2000 roku do Wydziału Napraw Taboru przekazano do modernizacji dwa składy (jeden z zajezdni Golęcin, a drugi z zajezdni Pogodno), w trakcie której drugie wagony przebudowano na doczepy umiejscawiając poziomo szafę elektryczną. W 2006 roku w podobny sposób przebudowano kolejne dwa składy usuwając kabiny w drugich wagonach. Poza tym zmodernizowano wnętrze i drzwi.
Wrocław.
Wrocław wykorzystuje 82 wagony oznaczone jako 105NWrD, powstałe w wyniku modernizacji wagonów 105Na w latach 2004–2009.
Toruń.
W taborze toruńskich tramwajów znajduje się 6 wozów doczepnych (bez kabiny motorniczego). Dwa wagony przebudowano w latach 90., a cztery zmodernizowano w latach 2007–2014. Wszystkie wagony były remontowane w Toruniu przez pracowników Miejskiego Zakładu Komunikacji.
Kraków.
Krakowskie MPK dokonywało przebudowy wagonów Konstal 105Na na doczepy czynne 105NaD w czasie generalnych remontów tych wozów. Pierwszej przebudowy dokonano w 1996 roku, a od roku 2006 po przerwie znów zaczęto modernizować wagony 105Na na NaD. W sumie Krakowski przewoźnik wykorzystuje obecnie 12 wagonów tego typu.

</doc>
<doc id="1859073" url="https://pl.wikipedia.org/wiki?curid=1859073" title="Brent Knoll">
Brent Knoll

Brent Knoll – wzgórze w Anglii w hrabstwie Somerset między Highbridge i Weston-super-Mare na równinie Somerset Levels przy autostradzie M5. Również wieś w Somersecie o tej samej nazwie, położona w okolicy wzgórza. Wysokość wzgórza wynosi 137 m. Jest dostrzegalne z daleka, włącznie z Glastonbury. Od zawsze pełniło funkcje punktu orientacyjnego. Jest zbudowane ze skał wapiennych.
Historia.
Osadnictwo w tej okolicy sięga epoki brązu. W epoce żelaza istniało tam grodzisko. Przed osuszeniem Somerset Levels Brent Knoll był wyspą w Kanale Bristolskim. W czasach rzymskich i w średniowieczu znana była jako "Mount of Frogs" lub "Isle of Frogs" (Żabia Góra bądź Żabia Wyspa). W czasach panowania rzymskiego na szczycie wybudowano świątynię. W urnie wykopanej na wzgórzu znaleziono monety z czasów cesarza Trajana. W czasach saksońskich i w okresie inwazji Wilhelma Zdobywcy na wzgórzu żyło ok. 250 osób.

</doc>
<doc id="1859074" url="https://pl.wikipedia.org/wiki?curid=1859074" title="Jewgienij Miszyn">
Jewgienij Miszyn

Jewgienij Aleksandrowicz Miszyn (ros. Евгений Александрович Мишин) (ur. 21 lutego 1976) − profesjonalny rosyjski kulturysta (przynależny do federacji IFBB), trójboista siłowy, model, osobisty trener.
Życiorys.
Wychowywał się w Sankt Petersburgu. Jako dziecko nie uprawiał żadnych sportów, a nawet celowo opuszczał zajęcia wychowania fizycznego. Zamiłowanie do treningów siłowych odnalazł w sobie, gdy w dniu czternastych urodzin przyjaciel zabrał go na siłownię. Już rok później Miszyn uczęszczał na lekcje karate, lecz wkrótce jego prawdziwą pasją została kulturystyka.
Po raz pierwszy wziął udział w zawodach kulturystycznych w 1994 w rodzimym Sankt Petersburgu; w lidze juniorów uplasował się wówczas na pozycji czwartej. W 1995 ponownie uczestniczył w podobnych zmaganiach, tym razem zajął jednak trzecie miejsce w kategorii juniorów, a miejsce drugie w kategorii ogólnej mężczyzn. Coraz wyższe okupowane przez siebie lokacje mobilizowały go do działania, przez co konsekwentnie zwiększał swoją masę. Zaczął także trenować trójbój siłowy, a następnie konkurować i w tej dziedzinie sportu.
W maju 1998 wystąpił podczas zawodów kulturystycznych w Sankt Petersburgu raz jeszcze, plasując się na pozycji piątej w kategorii wagowej superciężkiej. Zaledwie tydzień później brał udział w zmaganiach na szczeblu ogólnonarodowym i ostatecznie objął ósmą pozycję.
Szczególne sukcesy w kulturystyce zaczął odnosić na przełomie tysiącleci. Dziś jest Mistrzem Europy oraz trzykrotnym Mistrzem Rosji w tejże dziedzinie sportu. W 2010, bez powodzenia, debiutował w prestiżowych zawodach Mr. Olympia.
Obecnie Miszyn rezyduje w Los Angeles w Kalifornii (USA). Pracuje jako fotomodel i trener osobisty, posiada ambicje aktorskie. W 1998 został absolwentem Uniwersytetu w Petersburgu. W latach 1998-2003 trudnił się również zawodem męskiego striptizera.

</doc>
<doc id="1859075" url="https://pl.wikipedia.org/wiki?curid=1859075" title="Sobór katedralny Zmartwychwstania Chrystusa w Iwano-Frankiwsku">
Sobór katedralny Zmartwychwstania Chrystusa w Iwano-Frankiwsku

Sobór katedralny Zmartwychwstania Chrystusa (dawny "kościół o. Jezuitów Niepokalanego Poczęcia Najświętszej Marii Panny") – zabytkowy kościół katedralny greckokatolickiej eparchii iwano-frankiwskiej (dawna eparchia stanisławowska).
Pierwotny kościół oo. Jezuitów wzniesiono w latach 1720-1729, został rozebrany w wyniku popełnionych błędów technicznych. Obecny, barokowy kościół wzniesiono w latach 1752-1761 przez dziedzica miasta, wojewodę poznańskiego i kijowskiego Stanisława Potockiego. 
Od 1885 greckokatolicka katedra (remont fasady namiesnictwo zarządziło w 1905, prace zostały przeprowadzone pod kierownictwem archikekta Felicjana Bajana). Do kościoła przylega budynek dawnego klasztoru.
Kościół barokowy, trójnawowy z dwuwieżową fasadą.

</doc>
<doc id="1859077" url="https://pl.wikipedia.org/wiki?curid=1859077" title="Ólafur Örn Bjarnason">
Ólafur Örn Bjarnason

Ólafur Örn Bjarnason (ur. 15 maja 1975 w Grindavíku) – islandzki piłkarz grający w Fram.
Kariera klubowa.
Piłkarską karierę rozpoczął w klubie z rodzinnego miasta Grindavíkur, w którym spędził 5 lat. Spisywał się tam na tyle dobrze, że mimo iż grał w drugiej lidze, przeszedł do szwedzkiego Malmö FF.
W Malmö nie zdołał wywalczyć miejsca w pierwszym składzie i powrócił do klubu z Grindavíku. Grał tam bardzo skutecznie, będąc powoływany do kadry, mimo że grał w drugiej lidze. Udane sezony w UMF Gridnadíku spowodowały transfer do klubu z norweskiej Tippeligaen, SK Brann. Jest jego podstawowym piłkarzem i regularnie wykonuje rzuty karne. W Brann gra do dziś. W klubie z Bergen ostatnie pół sezonu grał słabo i zasiadł na ławce rezerwowych. Będąc piłkarzem Brann, wygrał mistrzostwo i puchar Norwegii. W Brann zagrał 150 meczów w lidze i pod względem liczby rozegranych spotkań jest 11. w historii klubu. Latem 2010 roku „Olli” zdecydował się przyjąć ofertę UMF Grindavík. Po raz trzeci spróbuje swych sił w tym klubie, jednak tym razem jako grający trener.
Kariera reprezentacyjna.
W reprezentacji Islandii zadebiutował w wyjazdowym, zremisowanym 1:1 meczu z RPA: Ólafur zmienił w 33. minucie meczu Sverrira Sverrissona. Od dwóch lat nie jest powoływany do kadry po kompromitującej porażce 5:0 ze Szwecją.

</doc>
<doc id="1859078" url="https://pl.wikipedia.org/wiki?curid=1859078" title="Technical">
Technical

Technical – improwizowany pojazd wojskowy, najczęściej cywilny samochód terenowy z nadwoziem pick-up, przystosowany do działań bojowych. Na pojazdach montowane są karabiny maszynowe, działa bezodrzutowe, działka przeciwlotnicze lub inne podobne uzbrojenie. Pojazdy te są powszechnie wykorzystywane w różnego rodzaju konfliktach zbrojnych w krajach trzeciego świata (głównie w Afryce i na Bliskim Wschodzie).
Nazwa "technical" pochodzi z języka angielskiego i pojawiła się, gdy organizacje humanitarne działające w Somalii w związku z somalijską wojną domową, zmuszone były płacić haracz członkom lokalnych grup zbrojnych w celu uniknięcia napaści z ich strony. Były to tzw. "technical expenses" (ang. „wydatki techniczne”).
Poza wojną domową w Somalii (od 1988) pojazdy brały udział w konfliktach: czadyjsko-libijskim (1978–1987; końcową fazę konfliktu, z powodu licznie wykorzystywanych przez Czadyjczyków pick-upów marki Toyota nazwano "Toyota War"), w Afganistanie (2001–2021), w Iraku (2003–2011), w Darfurze (2003–2009), czadyjsko-sudańskim (od 2005), w Libii (2011) oraz w Syrii (od 2011), a także w obronie Ukrainy (2022).

</doc>
<doc id="1859080" url="https://pl.wikipedia.org/wiki?curid=1859080" title="Andrij Szmigelśkyj">
Andrij Szmigelśkyj

Andrij Szmigelśkyj, ukr. Андрі́й Шміґе́льський (ur. 1866 w Załużach, zm. 1920 w Płoskirowie) – ukraiński polityk i działacz społeczny.
Pochodził z rodziny chłopskiej. Należał do Ukraińskiej Partii Radykalnej, w 1899 został współzałożycielem i jednym z głównych działaczy Ukraińskiej Partii Socjal-Demokratycznej.
Jeden z organizatorów strajków chłopskich w 1902 roku w powiecie zbaraskim.
W latach 1907–1913 był posłem na Sejmu Krajowy Galicji. Wybrany we wrześniu 1907 jako kandydat z ramienia USDP, został pierwszym socjaldemokratą w Sejmie Krajowym Galicji. Współpracownik „Narodu”, później „Zemli i Woli” i innych czasopism socjaldemokratycznych.
W latach 1918–1919 był członkiem Ukraińskiej Rady Narodowej i członkiem jej Prezydium. Z ramienia Ukraińskiej Rady Narodowej brał udział w ogłoszeniu 22 stycznia 1919 w Kijowie Aktu Zjednoczenia URL i ZURL i w pracach Kongresu Pracy Ukrainy.

</doc>
<doc id="1859081" url="https://pl.wikipedia.org/wiki?curid=1859081" title="Frode Johnsen">
Frode Johnsen

Frode Johnsen (ur. 17 marca 1974 w Skien) – piłkarz norweski grający na pozycji napastnika.
Kariera klubowa.
Johnsen pochodzi z miasta Skien. Karierę piłkarską rozpoczął w amatorskim klubie Skotfoss Turn Skien. Następnie został zawodnikiem Odd Grenland i w 1993 roku zadebiutował w jego barwach w trzeciej lidze norweskiej. W 1994 roku wywalczył z Odds BK awans do drugiej ligi norweskiej i od 1995 roku był podstawowym zawodnikiem zespołu. Z kolei w 1998 roku awansował z Odds BK do pierwszej ligi Norwegii i w barwach klubu ze Skien grał w niej do lata 2000 roku.
W połowie 2000 roku Johnsen odszedł z Odds BK do Rosenborga Trondheim. W barwach Rosenborga zadebiutował 2 lipca 2000 roku w wygranym 2:1 domowym spotkaniu z Vålerenga Fotball. Już w 2000 roku osiągnął swój pierwszy sukces w karierze, gdy wywalczył mistrzostwo Norwegii. W sezonie 2001 z 17 golami został królem strzelców ligi przyczyniając się do obrony mistrzowskiego tytułu przez Rosenborg. W latach 2002, 2003, 2004 i 2006 także zostawał mistrzem kraju, a w 2003 roku zdobył też Puchar Norwegii. Z kolei w sezonie 2004 ponownie był najlepszym strzelcem ligi norweskiej (strzelił 19 bramek). Od 2000 do 2006 roku rozegrał w barwach Rosenborga 145 meczów i zdobył 80 goli.
W połowie 2006 roku Johnsen wyjechał do Japonii. Został zawodnikiem klubu Nagoya Grampus. W J-League zadebiutował 30 lipca 2006 w wygranym 3:2 wyjazdowym meczu z JEF United Ichihara Chiba i w debiucie zdobył 2 bramki. Przez 2,5 roku był podstawowym zawodnikiem Nagoyi i strzelił dla niej 35 goli.
W 2009 roku Johnsen zmienił klub. Odszedł z Nagoyi do Shimizu S-Pulse. W nim zadebiutował 8 marca 2009 w meczu z Omiyą Ardija (0:0). W sezonie 2009 strzelił 9 bramek w barwach Shimizu. W 2011 roku wrócił do Odd Grenland, który od 2013 roku nosił nazwę Odds BK. W tym samym roku Johnsen po raz trzeci został królem strzelców ligi norweskiej. W 2015 roku zakończył karierę.
Kariera reprezentacyjna.
W reprezentacji Norwegii Johnsen zadebiutował 16 sierpnia 2000 roku w przegranym 1:3 towarzyskim spotkaniu z Finlandią. 24 stycznia 2001 w sparingu z Koreą Południową (3:2) strzelił swoje pierwsze dwie bramki w reprezentacji. Następnie wraz z Norwegią wystąpił w eliminacjach do Mistrzostw Świata 2002, Euro 2004, Mistrzostw Świata 2006 i Euro 2008. Od 2000 do 2007 roku rozegrał w kadrze narodowej 35 spotkań, w których strzelił 10 goli.

</doc>
<doc id="1859082" url="https://pl.wikipedia.org/wiki?curid=1859082" title="Herbert Akroyd Stuart">
Herbert Akroyd Stuart

Herbert Akroyd Stuart (ur. 28 lutego 1864 w Halifaksie, zm. 19 lutego 1927 tamże) − brytyjski wynalazca i inżynier.
Herbert Akroyd Stuart urodził się 28 lutego 1864 roku w Halifaksie w hrabstwie West Yorkshire, jako syn szkockiego kowala. W młodości pracował w warsztatach, następnie pomagał ojcu w prowadzeniu zakładu. W tym okresie zajął się silnikami, a pierwszy patent otrzymał w 1886 roku.
W maju 1890 roku opracował i zgłosił do opatentowania pierwszy silnik z gruszką żarową, określany jako średnioprężny. Pierwszy silnik autorstwa Akroyda trafił do produkcji w 1892 roku, wyprodukowała go firma Hornsby. Łącznie powstało 32.417 egzemplarzy, montowanych głównie w traktorach i ciągnikach, gdzie ze względu na trwałość i prostotę budowy dobrze się sprawdzały. Produkowano je jeszcze do lat 60. XX wieku.
Zmarł na raka gardła 19 lutego 1927 roku.

</doc>
<doc id="1859086" url="https://pl.wikipedia.org/wiki?curid=1859086" title="Agencja Wydawnicza Runa">
Agencja Wydawnicza Runa

Agencja Wydawnicza Runa – wydawnictwo literackie zajmujące się głównie publikacją polskiej fantastyki (science fiction, fantasy, horror).
Wydawnictwo zostało założone przez Paulinę Braiter-Ziemkiewicz, Annę Brzezińską i Edytę Szulc w marcu 2002 roku w Warszawie, następnie prowadzone przez Annę Brzezińską i Edytę Szulc.
Od października 2002 roku publikowało książki zarówno uznanych polskich autorów, jak i debiutantów. W 2009 roku wydawnictwo opublikowało swój pierwszy przekład – powieść Chorwata Zorana Krušvara "Wykonawców Bożego Zamysłu".
Z działalnością wydawniczą Runa łączyło promocję literatury spod znaku fantastyki, organizując między innymi Ars Fantastica w ramach majowych Międzynarodowych Targów Książki w Warszawie.

</doc>
<doc id="1859088" url="https://pl.wikipedia.org/wiki?curid=1859088" title="Lawrence Hill (stacja kolejowa)">
Lawrence Hill (stacja kolejowa)

Lawrence Hill – stacja kolejowa w Bristolu na linii kolejowej Severn Beach Line i magistrali kolejowej łączącej Bristol z Walią i północną częścią Anglii. Stacja obsługuje dzielnicę St George.
Ruch pasażerski.
Stacja obsługuje ok. 55 730 pasażerów rocznie (dane za rok 2007) i wykazuje tendencję malejącą. Posiada bezpośrednie połączenia z Bristol Parkway, Cardiff, Cheltenham i Malvern. Pociągi odjeżdżają ze stacji w odstępach co najmniej godzinnych w każdą stronę. 
Obsługa pasażerów.
Przystanek autobusowy. Stacja nie posiada parkingu samochodowego ani rowerowego. Odprawa podróżnych odbywa się w pociągu.

</doc>
<doc id="1859091" url="https://pl.wikipedia.org/wiki?curid=1859091" title="Empetrichthyinae">
Empetrichthyinae



</doc>
<doc id="1859095" url="https://pl.wikipedia.org/wiki?curid=1859095" title="Goodeinae">
Goodeinae



</doc>
<doc id="1859096" url="https://pl.wikipedia.org/wiki?curid=1859096" title="Sphagesaurus">
Sphagesaurus

Sphagesaurus – rodzaj krokodylomorfa z rodziny Sphagesauridae żyjącego w późnej kredzie na obecnych terenach Brazylii. Został opisany w 1950 roku przez Llewellyna Ivora Price'a na podstawie dwóch zębów odnalezionych w osadach Basenu Bauru w południowo-wschodniej Brazylii. Były one na tyle odmienne od zębów innych krokodylomorfów, że w 1968 roku Oskar Kuhn zdecydował się dla tego gatunku nazwać osobną rodzinę – Sphagesauridae. W 1995 roku Alexander Wilhelm Armin Kellner i współpracownicy donieśli o odkryciu fragmentarycznego pyska "Sphagesaurus", a w 2003 roku Diego Pol opisał niemal kompletną czaszkę, co umożliwiło dokładniejsze zbadanie morfologii tego krokodylomorfa. "Sphagesaurus huenei" miał uzębienie heterodontyczne z niewielkimi zębami odpowiadającymi siekaczom w żuchwie oraz dużymi zębami przypominającymi kły w szczęce. Prawdopodobnie mógł poruszać szczękami zarówno do przodu i tyłu, jak i na boki, co w połączeniu z innymi cechami sugeruje, że był wszystkożerny. W 2008 roku opisany został drugi gatunek należący do tego rodzaju, "Sphagesaurus montealtensis", którego od "S. huenei" odróżnia budowa okna przedoczodołowego, przednich zębów żuchwy oraz podniebienia. Po dodatkowym wypreparowaniu holotypu tego gatunku i odkryciu kolejnego okazu Iori i in. (2013) zrewidowali cechy łączące go z "S. huenei" i stwierdzili, że więcej potencjalnych synapomorfii łączy go z "Caipirasuchus paulistanus", co wsparła przeprowadzona przez nich analiza filogenetyczna. W związku z tym autorzy przenieśli "S. montealtensis" z rodzaju "Sphagesaurus" do "Caipirasuchus", z czym zgodzili się również późniejsi autorzy.
Niektóre analizy filogenetyczne wskazywały, że "Sphagesaurus" jest blisko spokrewniony z "Chimaerasuchus" – wczesnokredowym roślinożernym krokodylomorfem z obecnych terenów Azji – jednak inne badania sugerują, iż jego bliższymi krewnymi są "Adamantinasuchus", "Armadillosuchus", "Caryonosuchus", "Caipirasuchus" czy "Yacarerani" – współczesne mu krokodylomorfy również występujące na terenie Basenu Bauru.

</doc>
<doc id="1859097" url="https://pl.wikipedia.org/wiki?curid=1859097" title="Antoni de Crato">
Antoni de Crato

Antoni de Crato zwany również jako Antoni I; Antoni, przeor Crato lub też António de Crato.(port.) "Dom António, Prior do Crato" (ur. 1531 w Lizbonie, zm. 26 sierpnia 1595 w Paryżu) – wnuk króla Manuela I Szczęśliwego. Wystąpił z roszczeniem do tronu Portugalii podczas kryzysu dynastycznego w 1580 r. po śmierci Henryka I Kardynała. Król Portugalii jako Antoni I przez 33 dni na kontynencie, do czasu wkroczenia wojsk hiszpańskich i koronacji Filipa I. Rościł sobie prawo do tronu aż do 1583 r., przebywając na Azorach. Był uczniem Arcybiskupa Bragi. Jest jednym z największych bohaterów w historii Portugalii.
Wczesne życie.
Antoni był synem z nieprawego łoża księcia Beja, Ludwika (drugiego syna króla Manuela I) i Jolanty Gomes (niektórzy uważają, że jego rodzice pobrali się później prawdopodobnie w Evorze). Jego matka przez dłuższy czas była oskarżana o żydowskie pochodzenie, oraz niedawne dopiero przejście na katolicyzm (wymuszoną zmianę wiary), ale faktycznie należała do drobnej portugalskiej szlachty, była córką Piotra Gomes z Evory. Zmarła jako zakonnica w Santarém 16 lipca 1568.
Przez swojego ojca Antoni był wnukiem króla portugalskiego Manuela I Szczęśliwego. Jednak z powodu jego statusu (był z nieprawego łoża) jego roszczenie do tronu było uważane za nieważne. Mimo wszystko sprawa była dużo bardziej skomplikowana niż się wydaje, gdyż jego ojciec był również przeorem Crato, czyli mógł się żenić bez papieskiej dyspensy, a dodatkowo jego ojciec prawdopodobnie pobrał się z jego matką po jego urodzeniu.
Antonio w młodości uczył się w Coimbrze i został umieszczony w Zakonie Kawalerów Maltańskich. Otrzymał w darowiźnie bogaty klasztor Crato. W 1571 r. był nazwany gubernatorem portugalskich fortyfikacji w Tangerze.
Do 1578 r. jego życie jest mało znane. Od 1578 r. towarzyszył ówczesnemu królowi portugalskiemu Sebastianowi w inwazji na Maroko, został wówczas pojmany jako jeniec przez Maurów w bitwie pod Alcácer-Quibir (w tej samej bitwie młody król zginął).
Antonio żeby zapewnić sobie wyzwolenie na dogodnych warunkach wymyślił pewną fikcję, mianowicie gdy spytali się go o znaczenie krzyża, który nosił na kaftanie, odpowiedział im że jest to symbol pewnego beneficjum, które otrzymał od papieża, coś co mógłby stracić gdyby nie wrócił do Portugalii przed 1 stycznia 1579 r. Jego zdobywca sądząc, że on jest biedakiem, zezwolił na jego uwolnienie przez zapłacenie niewielkiego okupu.
Roszczenia do tronu portugalskiego.
Po powrocie do Portugalii Antonio składał roszczenia do tronu. Ale jego pretensji sprzeciwiał się jego wujek Henryk, kardynał arcybiskup Evory i jedyny przeżyły brat króla Jana III. Kardynał był starym człowiekiem i ostatnim prawowitym męskim przedstawicielem królewskiej linii. W styczniu 1580 r., kiedy portugalskie Kortezy się zgromadzały w Almeirim (gdzie prawowity następca tronu portugalskiego miał być wybrany) stary król Henryk zmarł bez wyznaczonego następcy. Władzę w kraju przejęła junta składająca się z 5 członków, (okres ten nazywany jest kryzysem dynastycznym 1580 r.). W jej skład wchodziło 5 kardynałów. Kandydatami do korony portugalskiej była Katarzyna, księżna Braganza, córka infanta Edwarda, jej 11-letni siostrzeniec Ranuccio – późniejszy książę Parmy, król Hiszpanii Filip II oraz Antonio, przeor Crato. Później księżna Katarzyna została uznana prawowitym następcą po tym, jak jej potomkowie uzyskali tron w 1640 r. (poprzez króla Jana IV), ale w 1580 r. była tylko jednym z możliwych następców. Zgodnie z feudalnym zwyczajem syn jej zmarłej starszej siostry Ranuccio, Włoch, był najbliższym spadkobiercą, gdyż Filip II wywodził się całkowicie z linii żeńskiej, a co do António, pomimo że był wnukiem w bezpośredniej linii męskiej króla Manuela I, był nieślubnym dzieckiem.
Genealogia.
Kandydaci do tronu Portugalii po śmierci króla Henryka I (1580):
"Ces.=Cesarz, K.=Król, ks.=książę, m.=małżeństwo, Port.=Portugalii, zb.=zmarł bezpotomnie"
Ogłoszenie się królem.
24 lipca 1580 r. w Santarém, Antonio nie czekając na decyzje Rady ogłosił się królem Portugalii, co wywołało entuzjazm w kilku regionach kraju. Poparła go księżna Bragranza oraz większość portugalskiego społeczeństwa. Jednakże rządził w kontynentalnej części Portugalii kilka dni, zakończone porażką w bitwie koło miejscowości Alcântara (dziś to dzielnica Lizbony) 25 sierpnia; wojskami Habsburgów dowodził Fernando Álvarez de Toledo, Książę Alba.
Po bitwie, próbował rządzić Portugalią z Azorów (dokładnie z wyspy Terceira), gdzie nawet utworzył rząd opozycyjny, który przetrwał do 1583 r. i wybił monetę – typowy akt suwerenności członka rodziny królewskiej. Przez to przez wielu historyków uważany jest za ostatniego monarchę z dynastii Aviz i 18. króla Portugalii.
Jego rząd na Terceira był jedynie uważany na Azorach. Na kontynencie i na Maderze rządy sprawował Filip II Habsburg, który został uznany za oficjalnego władcę przez portugalskie Kortezy w Tomar 17 kwietnia 1581 r. (głównie dzięki łapówkom).
Wygnaniec.
Na początku 1581 Antonio uciekł do Francji przewożąc ze sobą klejnoty królewskie, wliczając w to wiele wartościowych diamentów. We Francji został dobrze przyjęty przez Katarzynę Medycejską. Królowa francuska widziała w nim dogodny instrument przeciwko Filipowi II. Antonio po obiecaniu odstąpienia portugalskiej kolonii (Brazylii) i podarowaniu części przepięknych klejnotów królewskich, zapewnił sobie jej wsparcie.
Kiedy Habsburgowie zaczęli okupować Azory i kiedy Antonio dopłynął na nie z grupką francuskich poszukiwaczy przygód na czele z Filippo di Piero Strozzim (był to florencki emigrant w służbie Francji), 25 i 26 lipca 1582 r. doszło do bitwy morskiej koło wyspy Terceira, w której Antonio został kompletnie zniszczony przez Álvaro de Bazána, pierwszego markiza Santa Cruz. W bitwie uczestniczyli m.in. portugalscy emigranci, jak też angielscy i francuscy poszukiwacze przygód. Po tej klęsce wrócił do Francji i zamieszkał na jakiś czas w miejscowości koło Paryża. Ze strachu przed zamachowcem wynajętym przez Filipa II do zabicia go, Antonio podróżował z jednego miejsca do drugiego, aż do momentu przybycia do Anglii.
Królowa Elżbieta I wspierała go z tego samego powodu co Katarzyna Medycejska. W 1589 r. po uderzeniu hiszpańskiej armady, Antonio akompaniował angielskiej ekspedycji pod dowództwem Francisa Drake na portugalskie i hiszpańskie wybrzeża (wyprawa wielkiej angielskiej armady). W skład floty wchodziły częściowo statki królowej, a częściowo korsarze, którzy przyłączyli się licząc na łupy. Antonio wierzył, że jego obecność spowoduje ogólnonarodowy bunt przeciwko Filipowi II, jednakże żaden nie miał miejsca i wyprawa skończyła się kosztownym niepowodzeniem.
Późniejsze dni i śmierć.
Antonio szybko popadł w nędzę. Stopniowo zaczął pozbywać się diamentów. Ostatni, a zarazem najpiękniejszy diament został nabyty przez Nicholasa Harlai, od którego to odkupił Maximilien de Béthune de Sully. Ten diament został później dodany do klejnotów królewskich. Podczas jego ostatnich dni, żył na niewielkiej rencie danej przez króla Henryka IV. Zmarł w Paryżu 26 sierpnia 1595 r. nie widząc końca Unii Iberyjskiej i restauracji niepodległej portugalskiej rodziny królewskiej w 1640 r. – kiedy wnuk jego kuzynów, książąt Bragranza ogłosił się królem jako Jan IV.
Potomstwo.
Antonio de Crato był bardzo religijnym człowiekiem, ale mimo że nigdy się nie ożenił, miał kilkoro dzieci ze swymi kochankami.

</doc>
<doc id="1859098" url="https://pl.wikipedia.org/wiki?curid=1859098" title="Stapleton Road">
Stapleton Road

Stapleton Road – stacja kolejowa w Bristolu na linii kolejowej Severn Beach Line i magistrali kolejowej łączącej Bristol z Walią i północną częścią Anglii. Stacja obsługuje dzielnicę Easton. Jest stacją węzłową.
Ruch pasażerski.
Stacja obsługuje 65 722 pasażerów rocznie (dane za okres od kwietnia 2020 do marca 2021) i wykazuje tendencję malejącą. Posiada bezpośrednie połączenia z Bristol Parkway, Cardiff, Cheltenham i Malvern. Pociągi odjeżdżają ze stacji w odstępach co najmniej godzinnych w każdą stronę. 
Obsługa pasażerów.
Przystanek autobusowy. Stacja nie posiada parkingu samochodowego, miejsce parkingowe dla czterech rowerów. Odprawa podróżnych odbywa się w pociągu.

</doc>
<doc id="1859099" url="https://pl.wikipedia.org/wiki?curid=1859099" title="Amt Neuhardenberg">
Amt Neuhardenberg

Amt Neuhardenberg – dawny urząd w Niemczech, leżący w kraju związkowym Brandenburgia, w powiecie Märkisch-Oderland. Siedziba urzędu znajdowała się w miejscowości Neuhardenberg.
W skład urzędu wchodziły trzy gminy:
1 stycznia 2022 urząd został rozwiązany. Gminy Gusow-Platkow oraz Neuhardenberg zostały przyłączone do urzędu Amt Seelow-Land, a gmina Märkische Höhe do urzędu Amt Märkische Schweiz.

</doc>
<doc id="1859100" url="https://pl.wikipedia.org/wiki?curid=1859100" title="Brian Yersky">
Brian Yersky

Brian D. Yersky (ur. 13 stycznia 1982) – amerykański kulturysta.
Kariera.
Przynależy do federacji NPC, startuje w kategorii wagowej superciężkiej. Pierwsze zawody zwyciężył już w 2005 roku (w kat. ciężkiej) i było to John Seif Classic. Od tego czasu zaskarbił sobie liczne inne wyróżnienia i stał się prominentną postacią amerykańskiego sportu kulturystycznego.

</doc>
<doc id="1859101" url="https://pl.wikipedia.org/wiki?curid=1859101" title="Sébastien Lenté">
Sébastien Lenté

Sébastien Lenté (ur. 12 stycznia 1985 w Saint-Quentin) – francuski wioślarz.

</doc>
<doc id="1859102" url="https://pl.wikipedia.org/wiki?curid=1859102" title="Geografia Bangladeszu">
Geografia Bangladeszu

Bangladesz – małe państwo położone w Azji Południowej nad Zatoką Bengalską (Ocean Indyjski). Bangladesz jest jednym z najmłodszych krajów Azji, ponieważ uzyskał niepodległość w 1971 roku. Ten w większości muzułmański kraj jest jednym z najuboższych państw świata.
Powierzchnia i granice.
Powierzchnia – 147 570 km²
Skrajne punkty – północny 26°45′N, południowy 20°30′N, zachodni 88°00′E, wschodni 92°56′E. Rozciągłość południkowa wynosi 820 km, a równoleżnikowa 600 km. Przeciętna szerokość kraju wynosi około 240 km, natomiast długość około 500 km.
Bangladesz graniczy z następującymi państwami:
Linia brzegowa – 580 km.
Budowa geologiczna i rzeźba.
Bangladesz jest krajem wybitnie nizinnym, który zajmuje obszar wspólnej delty Gangesu, Brahmaputry i Meghny. Obszar kraju stanowi zapadlisko tektoniczne leżące na skraju prekambryjskiej platformy Dekanu. Obecnie obszar kraju zajmuje płaska Nizina Gangesu, która rozciąga się w kierunku północno-zachodnim na terytorium północnych Indii. Jest ona na obszarze Bangladeszu prawie w całości pokryta drobnoziarnistymi i gruboziarnistymi piaskami, mułami, iłami, a u podnóża gór obszar pokryty jest żwirem.
Bangladesz zajmuje wschodnią część aluwialnej Niziny Hindustańskiej, zwanej Niziną Bengalską. Przeciętna wysokość nad poziomem morza wynosi około 50 m. Obszary południowe, nadbrzeżne to tereny gdzie wysokość ta waha się od 1 do 30 m n.p.m. Obszary na północy kraju to wysokości od 30 do 60 m n.p.m. Region północno-zachodni (równina podgórska) to tereny leżące na wysokości od 50 do 80 m n.p.m. Jedynie obszary leżące w południowo-wschodniej części kraju to obszar o średnie wysokości od 500 do 600 m n.p.m.
Kraj dzieli się na trzy regiony fizycznogeograficzne. Pierwszym z nich jest aluwialna nizina, która dzieli się na podgórską (kilkadziesiąt kilometrów od łańcucha Himalajów), zalewową, deltową, pływową oraz nadbrzeżną. Pomijając wspomnianą wyżej równię podgórską, równina zalewowa jest obszarem pod względem urzeźbienia najbardziej rozległym i urozmaiconym. Jest to teren wybitnie nizinny. Równina deltowa to teren zbudowany z osadów rzecznych i morskich, poprzecina jest licznymi ramionami rzek Gangesu i Brahmaputry. Teren jeszcze bardziej nizinny niż równina zalewowa (1 do 15 m n.p.m.) Na południu kraju leży równina pływowa i jak sama nazwa wskazuje oddziałują na nią przypływy i odpływy morskie. Na samym południu kraju nad oceanem leży nizina nadbrzeżna, dominują tam osady morskie.
Drugi obszar fizycznogeograficzny to tzw. terasy plejstoceńskie, które występują na terenie równin zalewowych. W Bangladeszu wyróżnia się Terasę Madhupur, położoną pomiędzy Jamuną a Starą Brahmaputrą; Terasa Barind, która jest bardziej rozległa i bardziej rozczłonkowana, rozciąga się na zachód od Madhupuru.
Trzeci obszar to leżące na południowym wschodzie Góry Czatgańskie. Góry to są rozległymi, południkowo rozciągniętymi pasmami porozcinanymi dolinami rzek. Owe tereny zajmują niewielki procent powierzchni kraju. Góry Czatgańskie stanowią część większego pasma azjatyckich alpidów – Gór Zachodniobirmańskich. Najwyższym szczytem kraju jest Mowduk Mual o wysokości 1003 m n.p.m.
Klimat.
Bangladesz leży w strefie klimatu zwrotnikowego wilgotnego, gdzie na ruchy mas powietrza mają wpływ wiatry monsunowe. To właśnie one mają istotny wpływ na kształtowanie się warunków pogodowych, jakie panują w Bangladeszu. Pomimo położenia geograficznego i obecności ogromnej masy lądowej Azji, klimat jest bardzo wilgotny, czego właśnie przyczyną są monsuny, jak i sama obecność oceanu.
Kraj cechuje się zróżnicowanie klimatycznym, co oznacza, że w kraju występują odmiany klimatu zwrotnikowego. Średnia wartość termiczna dla całego kraju to 20 °C w styczniu i 28–30 °C w maju. Opady zaś wahają się od 1800 do 3000 mm rocznie.
Klimat gorący i wilgotny występuje w południowej i południowo-wschodniej części kraju. Charakteryzuje on wysokimi rocznymi wartościami opadowymi od 2000 do 3575 mm. Średnie temperatury wynoszą w lecie 26–28 °C, w zimie 17–19 °C. Kolejną odmianą jest klimat typowo wilgotny, występujący w północnej i w północno-wschodniej części kraju. Obszary te posiadają cechy pogodowe zbliżone do równikowych. Obfite deszcze osiągają wartości 3500 mm rocznie, a nawet więcej. Podobnie jest z temperaturami, gdzie te nie cechują się wysokimi amplitudami rocznymi. Od 21 °C zimą do 30 °C latem. Klimat umiarkowanie wilgotny występuje w centralnej części kraju. Średnie wartości opadowe są niższe i wahają się od 1400 do 2000 mm rocznie. Lata są gorące, powyżej 30 °C, a zimy stosunkowo chłodne, średnie wartości oscylują w granicach 19 °C.
Inną ważną cechą jest zróżnicowany, ale regularny przebieg opadów rocznych. Minimum opadowe przypada na okres zimowy, kiedy to wiatry wieją z głębi kontynentu azjatyckiego, maksimum opadowe zaś występuje latem do października. Wtedy to wiejące z południa wiatry przynoszą gwałtowne ulewy, burze, a także rokrocznie cyklony tropikalne. Kraj także jest nawiedzany przez powodzie. Średnia ilość cyklonów to 10-15 rocznie od maja do listopada. Jednym z cyklonów o tragicznych skutkach miał miejsce jesienią 1970 roku, gdzie zginęło wówczas około 300 tysięcy ludzi.
Wody.
Kraj cechuje się bardzo gęstą siecią rzek, co jest normalne w przypadku bardzo wilgotnego klimatu. Głównymi rzekami kraju są Ganges i Brahmaputra. Przez obszar aluwialnej niziny przepływa około 700 rzek i strumieni. Cały obszar Bangladeszu należy do zlewiska Oceanu Indyjskiego. W sieci rzecznej kraju wyróżnia się trzy główne rzeki:
Poza tymi trzema w kraju istnieje rozległy obszar ujściowy zwany deltą Gangesu, gdzie łączą się rzeki Ganges i Brahmaputra, uchodząc następnie do Zatoki Bengalskiej, stanowiący największą deltę rzeczną świata. Na tym ogromnym terenie, zajmującym jedną czwartą powierzchni kraju licznie płyną rzeki, strumienie i kanały. Jest to najbardziej zasobny w wody powierzchniowe obszar na świecie. Z powodu wysokiej różnicy w ilości opadów pomiędzy latem a zimą, rzeki w kraju cechują się dużym zróżnicowanie przepływu. Dla przykładu Ganges, w okresie zimowym niesie 1500 m³/s, a latem nawet 56 tys. m³/s. Jego średni roczny przepływ wynosi około 11 tys. m³/s. Poza samymi deszczami monsunowymi przyczyną letnich wezbrań są topniejące wiosną w Tybecie i w Himalajach śniegi, które zasilają nie tylko sam Ganges, ale i m.in. Brahmaputrę.
Na całym obszarze Bangladeszu rzeki odgrywają ogromną rolę. Po pierwsze stanowią główne źródło wody dla rolnictwa, po drugie są głównymi arteriami komunikacyjnymi. Długość dróg wodnych, które są dostępne przez cały rok to 5100 km. Poza tym rzeki w kraju dostarczają ponad 800 tys. ton ryb.
Gleby.
W pokrywie glebowej Bangladeszu przeważają gleby aluwialne – fluwisole, zwane madami. Sporą część kraju zajmują także czerwone gleby ferralitowe, zaś na terenach górskich występują kambisole i inne płytkie gleby górskie.
Flora.
Pierwotnie obszar Bangladeszu był porośnięty lasami monsunowymi, obecnie są one mocno zdegradowane, a ich miejsce zajmują tereny rolnicze. Tereny Gór Czatgańskich porastają wilgotne lasy równikowe, zajmujące obszar około 4500 km². Występuje tam bogactwo gatunkowe drzew m.in. drzewo tekowe (Tectona grandis), które jest wykorzystywane w budownictwie. Do innych gatunków drzew należy telsur, mahoń, simul, oraz zarośla bambusów.
Południowo-zachodnią część delty Gangesu porastają lasy namorzynowe, które obejmują obszar ponad 5000 km². Dominującym gatunkiem drzew w tych lasach jest sundari, którego drzewostan zajmuje niemal trzy czwarte całego ekosystemu lasów namorzynowych. Do innych gatunków należy gewa, keora oraz nipa. Las namorzynowy dostarcza miękkiego drewna do produkcji papieru. Lasy namorzynowe w Bangladeszu stanowią największe skupisko na świecie. Poza lasami w strefie nadbrzeżnej rośnie wszelka roślinność bagienna.
Mimo korzystnego klimatu w wyniku rabunkowej gospodarki człowieka, lasy w Bangladeszu zajmują jedynie 14% powierzchni kraju, skupiają się one głównie na terenach górskich w południowo-wschodniej części, a także na południu kraju. Wnętrze Bangladeszu jest niemal bezleśne.
Fauna.
Świat zwierząt reprezentują gatunki Regionu Przednioindyjskiego. Wśród największych ssaków nielicznie występują słonie indyjskie, a także gaury, a poza nimi różne gatunki jeleniowatych jak np. sambar indyjski. Spośród drapieżników można spotkać lamparta i słynnego tygrysa bengalskiego, jednak liczebność tych kotów jest niewielka. Do naczelnych, które występują głównie w lasach na południowym wschodzie, należą makaki i langury.
Świat ptaków jest także bogaty, spośród których rozmiarami i ubarwieniem wyróżnia się dzioborożec wielki. W delcie Gangesu licznie występują różne gatunki ptaków wodnych i brodzących Z gadów w Bangladeszu występuje gawial gangesowy, a poza nim różne gatunki węży jak kobry i pytony.

</doc>
<doc id="1859103" url="https://pl.wikipedia.org/wiki?curid=1859103" title="Cywilizacja śródziemnomorska">
Cywilizacja śródziemnomorska



</doc>
<doc id="1859104" url="https://pl.wikipedia.org/wiki?curid=1859104" title="Boisz się alarmów... (Peiha solo album cz. I)">
Boisz się alarmów... (Peiha solo album cz. I)

Boisz się alarmów... (Peiha solo album cz. I) – debiutancki album białostockiego rapera Piha. Wydawnictwo ukazało się 9 maja 2002 roku nakładem wytwórni muzycznej R.R.X. W 2008 roku materiał wznowiła oficyna Vision Music. Oprawę graficzną albumu wykonał Grzegorz "Forin" Piwnicki.
Zostały nakręcone dwa teledyski promujące płytę, do utworów "Nie ma miejsca jak dom" i "Nie zasypiaj".
Lista utworów.
Opracowano na podstawie materiału źródłowego.

</doc>
<doc id="1859107" url="https://pl.wikipedia.org/wiki?curid=1859107" title="Benjamin Lang">
Benjamin Lang

Benjamin Lang (ur. 4 lutego 1987 r. w Le Chesnay) – francuski wioślarz.

</doc>
<doc id="1859109" url="https://pl.wikipedia.org/wiki?curid=1859109" title="Montpelier (stacja kolejowa)">
Montpelier (stacja kolejowa)

Montpelier – stacja kolejowa w Bristolu na linii kolejowej Severn Beach Line, 4 km od stacji Bristol Temple Meads. Obsługuje dzielnicę Ashley Down i centrum handlowe Gloucester Road.
Ruch pasażerski.
Stacja obsługuje ok. 60 629 pasażerów rocznie (dane za rok 2007) i wykazuje tendencję malejącą. Ma bezpośrednie połączenia z Bristol Parkway i Severn Beach. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Przystanek autobusowy. Stacja nie ma parkingu samochodowego, ma natomiast miejsce parkingowe dla czterech rowerów. Odprawa podróżnych odbywa się w pociągu.

</doc>
<doc id="1859113" url="https://pl.wikipedia.org/wiki?curid=1859113" title="Benjamin Manceau">
Benjamin Manceau

Benjamin Manceau (ur. 2 czerwca 1987 w Angers) – francuski wioślarz, medalista mistrzostw świata i mistrzostw Europy.

</doc>
<doc id="1859115" url="https://pl.wikipedia.org/wiki?curid=1859115" title="Anne-Marie Lizin">
Anne-Marie Lizin

Anne-Marie Lizin-Vanderspeeten (ur. 5 stycznia 1949 w Huy, zm. 17 października 2015 w Paryżu) – belgijska i walońska polityk, przewodnicząca Senatu w latach 2004–2007, eurodeputowana.
Życiorys.
Ukończyła w 1971 studia ekonomiczne na Uniwersytecie w Liège. W latach 1970–1976 była radną i urzędniczką miejską w Ben Ahin, w 1977 została radną rady miejskiej w Huy, w latach 1980–1982 wchodziła w skład władz miejskich. Od 1983 do 2009 była burmistrzem Huy. W okresie 1973–1979 pełniła funkcję doradcy rządu.
Od 1979 do 1988 sprawowała mandat posłanki do Parlamentu Europejskiego z ramienia walońskiej Partii Socjalistycznej. Odeszła z PE po objęciu stanowiska sekretarza stanu ds. europejskich (wiceministra w resorcie handlu zagranicznego), które zajmowała do 1992. W latach 1991–1995 zasiadała jednocześnie w federalnej Izbie Reprezentantów, Radzie Regionu Walońskiego i radzie wspólnoty francuskiej.
W pierwszej połowie lat 90. była wiceprzewodniczącą Międzynarodówki Socjalistycznej i przewodniczącą Międzynarodówki Socjalistycznej Kobiet. Od 1995 do 2010 sprawowała mandat senatora, w latach 2004–2007 przewodniczyła wyższej izbie belgijskiego parlamentu. W 2003 została wykładowczynią Instytutu Nauk Politycznych w Paryżu.
W styczniu 2009 po ujawnieniu, iż miała wykorzystywać do celów prywatnych kartę kredytową centrum zdrowotnego, została senatorem niezrzeszonym. W maju tego samego roku podała się do dymisji z funkcji burmistrza Huy po ujawnionych nieprawidłowościach w urzędzie. W sierpniu 2009 staranowała samochód swojej następczyni na tym stanowisku, Micheline Toussaint. W 2010 nie ubiegała się o reelekcję w wyborach krajowych.
W 2004 przez prezydenta Aleksandra Kwaśniewskiego została odznaczona Krzyżem Wielkim Orderu Zasługi Rzeczypospolitej Polskiej. Odznaczona również m.in. Wielką Wstęgą oraz Krzyżem Komandorskim Orderu Leopolda, a także Legią Honorową.

</doc>
<doc id="1859116" url="https://pl.wikipedia.org/wiki?curid=1859116" title="Parafia św. Serafina z Sarowa w Namur">
Parafia św. Serafina z Sarowa w Namur

Parafia św. Serafina z Sarowa – etnicznie rosyjska parafia prawosławna w Namur, jedna z 13 placówek duszpasterskich eparchii brukselsko-belgijskiej. Jej językiem liturgicznym jest cerkiewnosłowiański. 
Erygowana w 2007 przez arcybiskupa Brukseli i całej Belgii Szymona z myślą o społeczności rosyjskiej żyjącej w regionie. Święta Liturgia jest odprawiana dwa razy w miesiącu. 

</doc>
<doc id="1859117" url="https://pl.wikipedia.org/wiki?curid=1859117" title="Amt Seelow-Land">
Amt Seelow-Land

Amt Seelow-Land – związek gmin w Niemczech, leżący w kraju związkowym Brandenburgia, w powiecie Märkisch-Oderland. Siedziba związku znajduje się w mieście Seelow.
W skład związku gmin wchodzi siedem gmin wiejskich:
1 stycznia 2022 do związku gmin przyłączono gminy Gusow-Platkow oraz Neuhardenberg, które do 31 grudnia 2021 wchodziły w skład związku gmin Amt Neuhardenberg.

</doc>
<doc id="1859118" url="https://pl.wikipedia.org/wiki?curid=1859118" title="Seelow-Land">
Seelow-Land



</doc>
<doc id="1859120" url="https://pl.wikipedia.org/wiki?curid=1859120" title="Redland (stacja kolejowa)">
Redland (stacja kolejowa)

Redland – stacja kolejowa w Bristolu na linii kolejowej Severn Beach Line, 5 km od stacji Bristol Temple Meads. Obsługuje dzielnicę Redland na wschodzie miasta.
Ruch pasażerski.
Stacja obsługuje ok. 61 394 pasażerów rocznie (dane za rok 2007) i wykazuje tendencję malejącą. Posiada bezpośrednie połączenia z Bristol Parkway, Severn Beach. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Przystanek autobusowy. Stacja nie posiada parkingu samochodowego, miejsce parkingowe dla czterech rowerów. Odprawa podróżnych odbywa się w pociągu.

</doc>
<doc id="1859121" url="https://pl.wikipedia.org/wiki?curid=1859121" title="Andrea Tranquilli">
Andrea Tranquilli

Andrea Tranquilli (ur. 5 lutego 1986 r. w Latinie) – włoski wioślarz.

</doc>
<doc id="1859125" url="https://pl.wikipedia.org/wiki?curid=1859125" title="Giuseppe de Vita">
Giuseppe de Vita



</doc>
<doc id="1859128" url="https://pl.wikipedia.org/wiki?curid=1859128" title="Leniwiec Hoffmana">
Leniwiec Hoffmana



</doc>
<doc id="1859129" url="https://pl.wikipedia.org/wiki?curid=1859129" title="Clifton Down">
Clifton Down

Clifton Down − stacja kolejowa w Bristolu na linii kolejowej Severn Beach Line, 6 km od stacji Bristol Temple Meads. Obsługuje dzielnicę Clifton i Bristol Zoo. Budynek stacji jest zabytkiem klasy II. Do lat 70. XX w. do Clifton Down jeździły pociągi wycieczkowe z południowej Walii, zwane złośliwie "Monkey Special".
Ruch pasażerski.
Stacja obsługuje ok. 204 397 pasażerów rocznie (dane za rok 2007) i wykazuje tendencję rosnącą. Posiada bezpośrednie połączenia z Bristol Parkway, Severn Beach. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Przystanek autobusowy, automat telefoniczny. Stacja dysponuje parkingiem samochodowym na 40 miejsc, nie dysponuje parkingiem rowerowym. Odprawa podróżnych odbywa się w pociągu.

</doc>
<doc id="1859131" url="https://pl.wikipedia.org/wiki?curid=1859131" title="Vincenzo di Palma">
Vincenzo di Palma

Vincenzo di Palma (ur. 30 czerwca 1970 w Neapolu) – włoski wioślarz.

</doc>
<doc id="1859133" url="https://pl.wikipedia.org/wiki?curid=1859133" title="Wielka niewiadoma">
Wielka niewiadoma

Wielka niewiadoma – pierwszy album polskiego zespołu hip-hopowego JedenSiedem, wydany w 2000 roku nakładem wytwórni R.R.X. Jednym z gości na płycie była piosenkarka Reni Jusis.
Pochodzący z albumu utwór pt. "Na dachu bloku" znalazł się na liście "120 najważniejszych polskich utworów hip-hopowych" według serwisu T-Mobile Music.

</doc>
<doc id="1859136" url="https://pl.wikipedia.org/wiki?curid=1859136" title="Iwan Bałandin">
Iwan Bałandin

Iwan Aleksandrowicz Bałandin (ros. Иван Александрович Баландин; ur. 26 sierpnia 1988 r. w Nowoazowsku) – rosyjski wioślarz, do 2011 roku reprezentował Ukrainę.

</doc>
<doc id="1859137" url="https://pl.wikipedia.org/wiki?curid=1859137" title="The Dude">
The Dude

The Dude – album Quincy’ego Jonesa wydany w październiku 1981 (zob. 1981 w muzyce) przez wytwórnię A&amp;M Records.

</doc>
<doc id="1859139" url="https://pl.wikipedia.org/wiki?curid=1859139" title="Ołeksandr Konowaluk">
Ołeksandr Konowaluk

Ołeksandr Konowaluk (ukr. Олександр Коновалюк, ur. 1 maja 1978 r. w Chersoniu) – ukraiński wioślarz.

</doc>
<doc id="1859140" url="https://pl.wikipedia.org/wiki?curid=1859140" title="Oleksandr Konovaliuk">
Oleksandr Konovaliuk



</doc>
<doc id="1859141" url="https://pl.wikipedia.org/wiki?curid=1859141" title="Deadeye Dick">
Deadeye Dick

Deadeye Dick - amerykański zespół rockowy założony w 1991 w Nowym Orleanie. Założycielem, wokalistą, autorem tekstów i gitarzystą był Caleb Guillotte (ur. 13 marca 1963). Nazwa zespołu pochodzi od opowiadania Kurta Vonneguta o tym samym tytule. Największy sukces komercyjny spośród wydawnictw grupy odniósł singel „New Age Girl”, który uplasował się na 27. miejscu listy Billboard Hot 100 i 6. Mainstream Rock Tracks. Ponadto utwór pojawił się na soundtracku do filmu "Głupi i głupszy" (1994).
Po rozwiązaniu w 1996 Guillotte kontynuował karierę muzyczną współpracując z takimi artystami jak Adams Attic, Lucy's Walk, Vicki Peterson i Paul Sanchez.

</doc>
<doc id="1859142" url="https://pl.wikipedia.org/wiki?curid=1859142" title="Oleksandr Konowaliuk">
Oleksandr Konowaliuk



</doc>
<doc id="1859143" url="https://pl.wikipedia.org/wiki?curid=1859143" title="Nikołaj Bałandin">
Nikołaj Bałandin

Nikołaj Aleksandrowicz Bałandin (ros. Николай Александрович Баландин; ur. 10 października 1989 w Nowoazowsku) – rosyjski wioślarz, do 2011 roku reprezentował Ukrainę jak "Mykoła Bałandin".

</doc>
<doc id="1859145" url="https://pl.wikipedia.org/wiki?curid=1859145" title="Smit">
Smit



</doc>
<doc id="1859146" url="https://pl.wikipedia.org/wiki?curid=1859146" title="Sea Mills (stacja kolejowa)">
Sea Mills (stacja kolejowa)

Sea Mills – stacja kolejowa w Bristolu na linii kolejowej Severn Beach Line, 7 km od stacji Bristol Temple Meads. Obsługuje dzielnicę Sea Mills.
Ruch pasażerski.
Stacja obsługuje ok. 33 222 pasażerów rocznie (dane za rok 2008) i wykazuje tendencję malejącą. Posiada bezpośrednie połączenia z Bristol Parkway, Severn Beach. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Przystanek autobusowy. Stacja nie posiada parkingu samochodowego, miejsce parkingowe dla czterech rowerów. Odprawa podróżnych odbywa się w pociągu.

</doc>
<doc id="1859147" url="https://pl.wikipedia.org/wiki?curid=1859147" title="Tobias Scherbarth">
Tobias Scherbarth

Tobias Scherbarth (ur. 17 sierpnia 1985 w Lipsku) – niemiecki lekkoatleta, skoczek o tyczce.

</doc>
<doc id="1859148" url="https://pl.wikipedia.org/wiki?curid=1859148" title="Szmit">
Szmit



</doc>
<doc id="1859149" url="https://pl.wikipedia.org/wiki?curid=1859149" title="Wiktorzec">
Wiktorzec

Wiktorzec - część wsi Kozodrza położona w województwie podkarpackim, w powiecie ropczycko-sędziszowskim, w gminie Ostrów. Miejscowość położona jest północ od Kozodrzy i zajmuje obszar około 100 hektarów. Od wsi Ocieka oddziela go rzeka Tuszymka. Nazwa pochodzi od dziedzica tej okolicy o nazwisku Wiktor.
Przez Wiktorzec przechodzą dwie drogi: jedna w stronę Sędziszowa Małopolskiego i druga w stronę wsi Zdżary.
Wiktorzec został wyzwolony spod okupacji hitlerowskiej w sierpniu 1944 r. W walkach o wyzwolenie zginęli między innymi: Konstantin Michajłowicz Poliszczuk i Anton Ignatowicz Nakoniecznyj, pochowani na cmentarzu w Pustkowie.
Miejscowość zamieszkana jest przez rodziny wywodzące się z rodzin o nazwiskach: Popielarz, Haracz, Kawecki, Niwa, Pasko, Hajduk i Kmieć.

</doc>
<doc id="1859152" url="https://pl.wikipedia.org/wiki?curid=1859152" title="Ikona Matki Bożej „Władająca”">
Ikona Matki Bożej „Władająca”

Ikona Matki Bożej „Władająca” – cudowna ikona szczególnie czczona w Rosyjskim Kościele Prawosławnym. Ostatni wizerunek Matki Bożej, który został uznany za cudowny w Rosji przed rewolucją październikową. 
Opis.
Ikona przedstawia Matkę Bożą siedzącą na tronie, w koronie, z berłem i jabłkiem w dłoniach, ubraną w czerwone, królewskie szaty. Maryja trzyma na kolanach Dzieciątko Jezus. Tło ikony jest ciemne, zaś wyraz twarzy Matki Bożej, patrzącej wprost, w porównaniu z innymi cudownymi wizerunkami, jest szczególnie poważny i surowy. W niektórych wariantach ikony ponad postacią Maryi widoczny jest Bóg Ojciec na niebiosach.
Historia.
Według legendy, po abdykacji Mikołaja II wieśniaczka nazwiskiem Adrianowa miała ujrzeć we śnie Maryję. Nakazała ona udać się do wsi Kołomienskoje i odnaleźć tam czarną ikonę Matki Bożej, po czym uczynić ją czerwoną i modlić się przed nią. Proboszcz cerkwi Wniebowstąpienia Pańskiego w tej miejscowości uznał, że opisanym we śnie wizerunkiem jest dawno zapomniana ikona pochodząca z monasteru Wniebowstąpienia Pańskiego w Moskwie, ukryta w jego cerkwi w 1812 w obawie przed wojskami napoleońskimi. Wygląd Matki Bożej na ikonie uznano za potwierdzenie, że Maryja jest władczynią całej ziemi, w szczególności zaś opiekunką Rosji. 
W czasach radzieckich ikona znajdowała się w Państwowym Muzeum Historycznym w Moskwie, w 1990 ponownie wystawiono ją dla kultu w cerkwi Kazańskiej Ikony Matki Bożej w Kołomienskim. Jej wspomnienie wypada 2 marca.

</doc>
<doc id="1859153" url="https://pl.wikipedia.org/wiki?curid=1859153" title="François Marty">
François Marty



</doc>
<doc id="1859155" url="https://pl.wikipedia.org/wiki?curid=1859155" title="Shirehampton (stacja kolejowa)">
Shirehampton (stacja kolejowa)

Shirehampton – stacja kolejowa w Bristolu na linii kolejowej Severn Beach Line, 12 km od stacji Bristol Temple Meads. Obsługuje dzielnicę Shirehampton.
Ruch pasażerski.
Stacja obsługuje 17 424 pasażerów rocznie (dane za okres od kwietnia 2020 do marca 2021) i wykazuje tendencję malejącą. Posiada bezpośrednie połączenia z Bristol Temple Meads, Severn Beach. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Przystanek autobusowy. Stacja posiada parking samochodowy na 10 miejsc i miejsce parkingowe dla czterech rowerów. Odprawa podróżnych odbywa się w pociągu.

</doc>
<doc id="1859160" url="https://pl.wikipedia.org/wiki?curid=1859160" title="Smyth">
Smyth



</doc>
<doc id="1859161" url="https://pl.wikipedia.org/wiki?curid=1859161" title="Witold Kundzewicz">
Witold Kundzewicz

Witold Kundzewicz (ur. 1983) - absolwent Akademii Ekonomicznej w Poznaniu, członek zarządu Telewizji WTK, założyciel i redaktor naczelny portalu epoznan.pl. Laureat nagród: Moje Wizje Poznania, Twoja Wizja Rozwoju Przedsiębiorczości, Pomysł na Biznes Roku 2006.
Syn profesora Zbigniewa Kundzewicza.

</doc>
<doc id="1859162" url="https://pl.wikipedia.org/wiki?curid=1859162" title="Cavour (2004)">
Cavour (2004)

Cavour (numer burtowy 550) – włoski lekki lotniskowiec wielozadaniowy, w służbie od 2009 roku. Okręt flagowy włoskiej marynarki wojennej (Marina Militare).
Historia.
Po doświadczeniach z budową i eksploatacją pierwszego w linii włoskiego lotniskowca "Giuseppe Garibaldi", dowództwo włoskiej marynarki wojennej zdecydowało się na zamówienie kolejnego okrętu tej klasy, większego i lepiej przystosowanego do wymagań współczesnego pola walki. Prace projektowe nad nowym okrętem powierzono, podobnie jak w przypadku poprzednika, koncernowi Fincantieri - Cantieri Navali Italiani. Oficjalne zamówienie złożono w listopadzie 2000 roku a budowę pierwszych elementów okrętu (początkowo mającego nosić nazwę "Andrea Doria", jednak wkrótce przemianowanego na "Cavour") położono w stoczni Riva Trigoso w Sestri Levante 17 lipca 2001 roku.
W związku z rozmiarami nowego lotniskowca jego konstrukcję powierzono jednocześnie dwóm stoczniom: w Riva Trigoso wybudowano śródokręcie z częścią rufową, która została uroczyście zwodowana 20 lipca 2004 roku w obecności prezydenta Włoch Carlo Azeglio Ciampiego a następnie przeholowana do stoczni Muggiano w La Spezia, gdzie połączono ją z powstającym tam dziobem. Próby morskie okrętu rozpoczęły się w grudniu 2006 roku.
Po ukończeniu prób okręt został oficjalnie przejęty przez Marina Militare 27 marca 2008 roku. Jego dowódcą został Gianluigi Reversi. Lotniskowiec pozostał w stoczni Muggiano, gdzie kończono jego wyposażanie i uzbrajanie. Pełną gotowość operacyjną osiągnął 10 czerwca 2009 roku i został przyjęty do służby liniowej w Marina Militare, przejmując od "Giuseppe Garibaldi" funkcję okrętu flagowego. Jego portem macierzystym jest Tarent.
"Cavour" jest trzecim we włoskiej marynarce okrętem, nazwanym dla uczczenia włoskiego polityka z XIX wieku Camillo Benso hrabiego di Cavour. Jego poprzednikami były transportowiec z końca XIX wieku oraz pancernik "Conte di Cavour", uczestnik obu wojen światowych.
W listopadzie 2021 roku w ramach ćwiczeń interoperacyjności na Morzu Śródziemnym, na „Cavour” lądowały dwa amerykańskie F-35B z lotniskowca „Queen Elizabeth”, na którym z kolei lądowały dwa włoskie F-35B. 
Charakterystyka taktyczno-techniczna.
"Cavour" jest lekkim lotniskowcem wielozadaniowym, zdolnym do prowadzenia działań w ramach zespołów wojsk NATO i w misjach międzynarodowych. Jego uzbrojenie i wyposażenie pozwala na wykorzystanie go jako okręt dowodzenia, ochrony przeciwlotniczej i przeciwpodwodnej, wsparcia dla operacji desantowych oraz jako wsparcie dla akcji humanitarnych w misjach pokojowych i podczas klęsk żywiołowych. Lotniskowiec wykorzystywano też komercyjnie: 30 września 2009 roku na pokładzie okrętu odbyła się prezentacja nowego modelu Fiata Punto Evo dla mediów międzynarodowych.
Na długim na 224 metry kadłubie zabudowany jest pokład lotniczy o wymiarach 220 na 34 metry, z pasem startowym długości 183 m wyposażony w rampę startową o wzniosie 12°. Łączność z pokładem hangarowym zapewniają cztery windy: dwie do transportu samolotów i śmigłowców o nośności 30 ton oraz dwie dla dostarczania amunicji i wyposażenia o nośności 15 ton. Maksymalna szerokość (39 m) i zanurzenie (8,7 m) okrętu są limitowane możliwością bezpiecznego wejścia do portu w Tarencie. Wymiary hangaru: długość 134 m, szerokość 21 m i wysokość 7,2 m pozwalają przewozić tam zarówno część grupy lotniczej, jak i alternatywnie do 24 czołgów podstawowych (obecnie C-1 Ariete), do 50 lżejszych pojazdów opancerzonych (LVTP-7 lub VCC-80 Dardo) albo do 100 samochodów, z możliwością ich załadunku i wyładunku w systemie ro-ro. W hangarze normalnie mieści się 12 śmigłowców lub 4 śmigłowce i 8 samolotów wielkości AV-8B, maksymalnie można tam zmieścić 16 samolotów. Na pokładzie lotniczym można zaparkować 24 samoloty lub śmigłowce.
Napęd lotniskowca, zrealizowany w układzie COGAG, stanowią cztery turbiny gazowe AVIO o mocy 22 MW każda, wspólnie nadające jednostce prędkość maksymalną 28 węzłów. Przy prędkości ekonomicznej 16 węzłów zasięg okrętu wynosi 7000 mil morskich, co oznacza możliwość pozostawania w morzu bez uzupełniania zapasów (autonomiczność) przez 18 dni. Napęd pomocniczy, zasilający systemy "Cavour" w energię elektryczną, składa się z sześciu grup generatorów wysokoprężnych Wärtsilä. Energię elektryczną dostarczają również dwie grupy generatorów zasilanych przez turbiny głównego napędu. Dla ułatwienia manewrowania w portach i na niewielkich przestrzeniach, lotniskowiec został wyposażony w stery strumieniowe na dziobie i rufie. Dla zmniejszenia kołysania "Cavour" posiada dwie pary stabilizatorów aktywnych.
Centrum dowodzenia okrętu (zlokalizowane pod pokładem lotniczym), przewidziane także jako miejsce kierowania połączonymi operacjami w ramach zespołów floty, oferuje 150 w pełni wyposażonych miejsc pracy dla 230 osób. Załogę lotniskowca "Cavour" tworzy 1210 osób. Jest to: 451 osób załogi okrętu, 203 osoby personelu latającego, 140 pracowników centrum dowodzenia oraz 325 żołnierzy piechoty morskiej z pułku "San Marco". W razie konieczności w krótkich rejsach można zwiększyć ilość okrętowanych "marines" o kolejnych 91 żołnierzy. Personel dysponuje na "Cavour" pomieszczeniami bytowymi i socjalnymi o wysokim standardzie.
"Cavour" nie ma grupy lotniczej o stałym składzie. Na jego pokładach może mieścić się do 30 samolotów V/STOL (pionowego i krótkiego startu i lądowania) oraz śmigłowców. Obecnie są to samoloty AV-8B Harrier (planowane jest ich zastąpienie powstającymi maszynami F-35B) oraz śmigłowce AW101, NH90 lub SH-3. "Cavour" może także przenosić ciężkie śmigłowce transportowe.
Między 7 grudnia 2018 a 6 maja 2020 roku okręt przeszedł modernizację w Tarencie celu dostosowania go do operowania samolotów F-35B, obejmującą m.in. wzmocnienie pokładu, pokrycie go na powierzchni 4200 m² żaroodporną powłoką i zmiany wyposażenia. 28 stycznia 2021 roku wyszedł po remoncie na ćwiczenia na Morzu Śródziemnym, a następnie na Atlantyku, zawijając 13 lutego do bazy Norfolk. 1 marca 2021 roku u wybrzeży USA po raz pierwszy wylądowały na nim amerykańskie samoloty F-35B i rozpoczęto testy ich bazowania. 30 lipca tego roku natomiast po raz pierwszy wylądował na nim włoski F-35B. Według planów, włoskie F-35B operujące z tego okrętu mają osiągnąć wstępną zdolność bojową do 2024 roku; łącznie ma ich być dostarczone 15.
Uzbrojenie lotniskowca składa się z systemu SAAM/IT, obejmującego 32 wyrzutnie rakietowe pionowego startu dla rakiet przeciwlotniczych Aster 15 o zasięgu 30 km oraz zdwojony system AEM Dardo-F kierujący ogniem dwóch armat uniwersalnych OTO Melara Super Rapid kal. 76 mm i trzech działek automatycznych OTO Melara Oerlikon KBA kal. 25 mm.

</doc>
<doc id="1859163" url="https://pl.wikipedia.org/wiki?curid=1859163" title="Kościół Matki Boskiej Częstochowskiej w Poznaniu">
Kościół Matki Boskiej Częstochowskiej w Poznaniu

Kościół Matki Bożej Częstochowskiej w Poznaniu – parafialny kościół rzymskokatolicki, znajdujący się w Poznaniu, na terenie Naramowic, na osiedlu samorządowym Naramowice, przy ul. Naramowickiej 156. Przynależy do Dekanatu Poznań-Piątkowo.
Historia.
Parafię naramowicką erygowano już w okresie międzywojennym. Początkowo służył jej mały kościół drewniany, a po jego pożarze salka w domu parafialnym. Kościół został wybudowany w latach 1977 - 1981, według projektu Henryka Marcinkowskiego, a z inicjatywy księdza Mariana Bogackiego (obiekt dokończony został za czasów księdza Tadeusza Neumanna). Była to jedna z pierwszych w Poznaniu przystosowana do wymogów liturgicznej odnowy Soboru Watykańskiego II.
Architektura.
Świątynia modernistyczna, trzynawowa. Fasada jest symetryczna, silnie zgeometryzowana. Strefa wejściowa wykonana w naturalnym betonie, oflankowana masywnymi częściami obłożonymi cegłą. Do głównego wejścia prowadzą silnie zaakcentowane schody. Bryłę optycznie wysmukla wysoka kampanila stojąca bliżej ulicy Naramowickiej. W 2009 dobudowano do kościoła windę dla osób niepełnosprawnych, starszych i z wózkami.
W 2009 na tyłach kościoła powstało neomodernistyczne osiedle Małe Naramowice, którego rynek otwiera się na panoramę świątyni (zejście systemem schodów na skarpie). Stanowi ono przykład dobrego zagospodarowania istniejącej przestrzeni urbanistycznej. 
Dojazd.
Dojazd zapewniają autobusy MPK Poznań - linie 46, 47, 67 (przystanek "Rubież") lub 51 i 69 (przystanek "os. Łokietka I").

</doc>
<doc id="1859164" url="https://pl.wikipedia.org/wiki?curid=1859164" title="JedenSiedem">
JedenSiedem

JedenSiedem – skład, w który wchodziło dwóch białostockich raperów: Pih i Tymi. Grupa wypromowała się głównie na składankach DJ-a Volta, refren w jednym z utworów zaśpiewała Reni Jusis. W 2000 roku wyszła ich debiutancka płyta "Wielka niewiadoma". Była to jedyna płyta, jaką wydali podczas swej kariery.
Po wydaniu płyty raperzy nagrali gościnnie wiele kawałków z takimi wykonawcami jak: Wzgórze Ya-Pa 3, Paktofonika czy Onar i O$ka. W 2001 roku Hirek Wrona zaprosił zespół na 38. Festiwal Piosenki Polskiej w Opolu, a niedługo potem zespół się rozpadł.

</doc>
<doc id="1859166" url="https://pl.wikipedia.org/wiki?curid=1859166" title="Avonmouth (stacja kolejowa)">
Avonmouth (stacja kolejowa)

Avonmouth – stacja kolejowa w Bristolu na linii kolejowej Severn Beach Line, 14 km od stacji Bristol Temple Meads. Obsługuje dzielnicę Avonmouth.
Ruch pasażerski.
Stacja obsługuje 46 076 pasażerów rocznie (dane za okres od kwietnia 2020 do marca 2021) i wykazuje tendencję malejącą. Posiada bezpośrednie połączenia z Bristol Parkway, Severn Beach. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Przystanek autobusowy. Stacja nie posiada parkingu samochodowego, miejsce parkingowe dla czterech rowerów. Odprawa podróżnych odbywa się w pociągu.

</doc>
<doc id="1859168" url="https://pl.wikipedia.org/wiki?curid=1859168" title="Louis Chiron">
Louis Chiron

Louis Chiron (ur. 3 sierpnia 1899 w Monako, zm. 22 czerwca 1979 tamże) – monakijski kierowca Formuły 1.
Startował w sezonach 1950–1958, jako kierowca zespołów: Maserati, Ecurie Rosier, Scuderia Enrico Platé, Louis Chiron, Lancia, Scuderia Centro Sud, Monte Carlo Auto Sport.
W 1931 wygrał domowe Grand Prix Monako. W 1950 zajął 9. miejsce w klasyfikacji generalnej kierowców pierwszego sezonu Formuły 1.
Ku jego czci swoją nazwę otrzymał Bugatti Chiron – limitowany hipersamochód dostosowany do ruchu ulicznego, produkowany przez Bugatti w latach 2016–2022.

</doc>
<doc id="1859169" url="https://pl.wikipedia.org/wiki?curid=1859169" title="Xiphactinus">
Xiphactinus

Xiphactinus – rodzaj wymarłej ryby żyjącej w późnej kredzie na obszarze dzisiejszej środkowej i wschodniej Ameryki Północnej. Duża drapieżna ryba (długość ciała ok. 5 m) żywiąca się rybami i ptakami morskimi. Stworzenie to było prawdopodobnie podobne do dzisiejszych ryb z rodziny tarponowatych.
Najsłynniejszy szkielet "Xiphactinus audax" znajduje się w Sternberg Museum of Natural History w Hays w Kanadzie. Ryba, do której należał szkielet zginęła zaraz po posiłku, dzięki temu w miejscu, gdzie znajdował się jej żołądek odnaleziono pełny szkielet ryby z gatunku "Gillicus arcuatus". Inne skamieniałości znajdują się m.in. w Amerykańskim Muzeum Historii Naturalnej, Peabody Museum, Denver Museum of Science and Nature i Cosmocaixa w Barcelonie.
Gatunek typowy rodzaju, "X. audax", został opisany w 1870 roku przez Josepha Leidy'ego, a rok później, niezależnie od niego, ten sam gatunek Edward Drinker Cope opisał pod nazwą "Portheus molossus". Mimo iż materiał typowy "P. molossus" jest bardziej kompletny niż "X. audax", zasada pierwszeństwa w nomenklaturze zoologicznej wymaga, by był on młodszym synonimem "X. audax". Opisano wiele gatunków należących do rodzaju "Xiphactinus", jednak większość z nich zsynonimizowano później z "X. audax". Jedynym ważnym oprócz niego gatunkiem jest "X. vetus", opisany przez Leidy'ego w 1856 roku pod nazwą "Polygonodon vetus".

</doc>
<doc id="1859170" url="https://pl.wikipedia.org/wiki?curid=1859170" title="St Andrews Road">
St Andrews Road

St Andrews Road – stacja kolejowa w Bristolu na linii kolejowej Severn Beach Line, 12 km od stacji Bristol Temple Meads. Obsługuje obszar przemysłowy dzielnicy Avonmouth.
Ruch pasażerski.
Stacja obsługuje 4910 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Bristol Parkway, Severn Beach. Pociągi odjeżdżają ze stacji w odstępach godzinnych w każdą stronę.
Obsługa pasażerów.
Przystanek autobusowy. Stacja posiada parking samochodowy na 10 miejsc, miejsce parkingowe dla czterech rowerów. Odprawa podróżnych odbywa się w pociągu.

</doc>
<doc id="1859175" url="https://pl.wikipedia.org/wiki?curid=1859175" title="Schmitt">
Schmitt



</doc>
<doc id="1859177" url="https://pl.wikipedia.org/wiki?curid=1859177" title="Severn Beach (stacja kolejowa)">
Severn Beach (stacja kolejowa)

Severn Beach - stacja kolejowa w Bristolu na linii kolejowej Severn Beach Line, 12 km od stacji Bristol Temple Meads. Obsługuje wieś Severn Beach. Jest stacją końcową linii.
Wieś posiada stację kolejową na linii Severn Beach Line, 12 km od stacji Bristol Temple Meads. Jest stacją końcową linii.
Ruch pasażerski.
Stacja obsługuje 98 726 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Bristol Parkway, Clifton Down. Pociągi odjeżdżają ze stacji w odstępach godzinnych w każdą stronę. 
Obsługa pasażerów.
Przystanek autobusowy. Stacja nie posiada parkingu samochodowego, miejsce parkingowe dla czterech rowerów. Odprawa podróżnych odbywa się w pociągu.

</doc>
<doc id="1859179" url="https://pl.wikipedia.org/wiki?curid=1859179" title="Mauri Rose">
Mauri Rose

Mauri Rose (ur. 26 maja 1906 w Columbus, zm. 1 stycznia 1981 w Royal Oak, Michigan) – był amerykańskim kierowcą wyścigowym.
Startował dwa razy w Indianapolis 500, w latach 1950–1951, jako kierowca zespołu Deidt przez co został sklasyfikowany jako kierowca Formuły 1.

</doc>
<doc id="1859180" url="https://pl.wikipedia.org/wiki?curid=1859180" title="Mistrzostwa Świata w Wioślarstwie 2009 – jedynka mężczyzn">
Mistrzostwa Świata w Wioślarstwie 2009 – jedynka mężczyzn

Jedynka mężczyzn (M1x) – konkurencja rozgrywana podczas Mistrzostw Świata w Wioślarstwie 2009 w Poznaniu między 23 a 30 sierpnia na Torze Regatowym "Malta".

</doc>
<doc id="1859181" url="https://pl.wikipedia.org/wiki?curid=1859181" title="Obwód Armii Krajowej Sambor">
Obwód Armii Krajowej Sambor



</doc>
<doc id="1859182" url="https://pl.wikipedia.org/wiki?curid=1859182" title="Kaliber (topologia)">
Kaliber (topologia)

Kaliber przestrzeni – dla danej przestrzeni topologicznej "X" – nieprzeliczalna liczba kardynalna formula_1 o tej własności, że dla każdej rodziny formula_2 mocy formula_3 składającej się ze zbiorów otwartych w "X" istnieje podrodzina formula_4 również mocy formula_1 taka, że
Pojęcie wprowadzone przez Nikołaja Szanina w roku 1948 (zaanonsowane w 1946).

</doc>
<doc id="1859183" url="https://pl.wikipedia.org/wiki?curid=1859183" title="Sensi">
Sensi

Sensi – debiutancki album studyjny polskiego rapera i producenta muzycznego Pelsona. Wydawnictwo ukazało się 12 grudnia 2005 roku nakładem oficyny Anonim Grupa. Materiał osiągnął sprzedaż rzędu co najmniej 2 tys. egzemplarzy. Płytę poprzedził wydany tego samego roku singel do utworu "Zawieszeni w próżni". Gościnnie w nagraniach wzięli udział Vienio, Rocca, Flexxip, Wigor, Aga.S, Olga.S, Maleo Reggae Rockers oraz Pezet. Natomiast producentami utworów byli DJ Seb, Waco, Mes, a także sam Pelson. W ramach promocji do utworów "Konekcion" i "Zawieszeni w próżni" zostały zrealizowane teledyski.
W 2007 roku w formie płyty gramofonowej nakładem Step Records ukazał się singel pt. "Zawieszeni w próżni / Bez snu". 7 kwietnia 2012 roku nakładem wytwórni Fonografika ukazała się reedycja debiutu Pelsona.
Lista utworów.
Opracowano na podstawie materiału źródłowego.

</doc>
<doc id="1859186" url="https://pl.wikipedia.org/wiki?curid=1859186" title="Reg Parnell">
Reg Parnell

Reg Parnell (ur. 2 lipca 1911 w Derby, zm. 7 stycznia 1964 w Derby) – był brytyjskim kierowcą Formuły 1.
Startował w sezonach 1950–1954 za kierownicą samochodów stajni: Scuderia Ambrosiana, Alfa Romeo, Vanwall, BRM i Archie Bryde.

</doc>
<doc id="1859188" url="https://pl.wikipedia.org/wiki?curid=1859188" title="Różowa Pantera (Serial animowany)">
Różowa Pantera (Serial animowany)



</doc>
<doc id="1859192" url="https://pl.wikipedia.org/wiki?curid=1859192" title="Angel Fournier Rodriguez">
Angel Fournier Rodriguez



</doc>
<doc id="1859193" url="https://pl.wikipedia.org/wiki?curid=1859193" title="Jean-Marie Dedecker">
Jean-Marie Dedecker

Jean-Marie Louis Dedecker (ur. 13 czerwca 1952 w Nieuwpoort) – belgijski i flamandzki polityk oraz sportowiec i trener, parlamentarzysta, założyciel Listy Dedeckera.
Życiorys.
W młodości trenował judo. Od 1981 do 2000 był trenerem belgijskiej kadry judoków, której zawodnicy w tym czasie zdobyli m.in. cztery medale olimpijskie. Prowadził również własną działalność gospodarczą.
W 1999 i 2003 był wybierany w skład Senatu z ramienia partii Flamandzcy Liberałowie i Demokraci (VLD). W 2004 uzyskał mandat posła do Parlamentu Flamandzkiego i jednocześnie został członkiem Senatu z ramienia wspólnoty flamandzkiej. Opowiadał się za możliwością przełamania tzw. kordonu sanitarnego ("cordon sanitaire") w odniesieniu do Interesu Flamandzkiego.
Był radnym Ostendy, w 2006 bez powodzenia ubiegał się o urząd burmistrza. Po głosowaniu publicznie stwierdził, iż z uwagi na słaby wynik wyborczy VLD nie wejdzie ona w koalicję z Partią Socjalistyczną, co było sprzeczne z zamierzeniami władz liberałów. W rezultacie został wkrótce wykluczony z partii. W listopadzie 2006 przystąpił do Nowego Sojuszu Flamandzkiego, odszedł z niego jednak już w grudniu tego samego roku (po dziesięciu dniach członkostwa), gdy ugrupowanie to podpisało porozumienie wyborcze z CD&amp;V.
W styczniu 2007 utworzył własną formację pod nazwą Lista Dedeckera, która w wyborach krajowych w tym samym roku uzyskała pięć mandatów poselskich w Izbie Reprezentantów. Jeden z nich objął Jean-Marie Dedecker, utrzymał go w 2010 jako jedyny przedstawiciel swojej partii i wykonywał do 2014.
W międzyczasie został radnym miejscowości Middelkerke, po wyborach lokalnych z 2018 powołano go na stanowisko burmistrza. W 2019 jako kandydat Nowego Sojuszu Flamandzkiego ponownie został wybrany do Izby Reprezentantów.

</doc>
<doc id="1859194" url="https://pl.wikipedia.org/wiki?curid=1859194" title="Parafia Matki Boskiej Częstochowskiej w Cicero">
Parafia Matki Boskiej Częstochowskiej w Cicero

Parafia Matki Boskiej Częstochowskiej w Cicero (ang. "St. Mary of Czestochowa Parish") – parafia rzymskokatolicka położona w Cicero w stanie Illinois w Stanach Zjednoczonych.
Jest ona wieloetniczną parafią w archidiecezji Chicago, z mszą św. w j. polskim dla polskich imigrantów.
Parafia została poświęcona Matce Boskiej Częstochowskiej.

</doc>
<doc id="1859195" url="https://pl.wikipedia.org/wiki?curid=1859195" title="Cecil Green">
Cecil Green

Cecil Green (ur. 30 września 1919 w Dallas zm. 29 lipca 1951 w Winchester) – amerykański kierowca wyścigowy. Startował w Indianapolis 500 w latach 1950-1951 dzięki czemu został sklasyfikowany jako kierowca Formuły 1. Startował w zespole Kurtis Kraft.

</doc>
<doc id="1859196" url="https://pl.wikipedia.org/wiki?curid=1859196" title="Parafia św. Jana Chrzciciela w Harvey">
Parafia św. Jana Chrzciciela w Harvey

Parafia św. Jana Chrzciciela w Harvey (ang. "St. John Baptist Parish") – parafia rzymskokatolicka położona w Harvey w stanie Illinois w Stanach Zjednoczonych.
Jest ona wieloetniczną parafią w Harvey, z mszą św. w j. polskim dla polskich imigrantów.
Parafia została poświęcona św. Janowi Chrzcicielowi.

</doc>
<doc id="1859197" url="https://pl.wikipedia.org/wiki?curid=1859197" title="Most kolejowy w Zgorzelcu">
Most kolejowy w Zgorzelcu

Most kolejowy w Zgorzelcu – graniczny most kolejowy na rzece Nysie Łużyckiej, łączący polski Zgorzelec i niemiecki Görlitz, wybudowany w roku 1847.
Opis mostu.
Jest to łukowy most kamienny o 448 lub 475 m długości i 35 przęsłach, składających się z 6 sekcji. Jest jednym z czterech najdłuższych mostów kamiennych w Polsce i najdłuższym mostem kamiennym w Niemczech. Do budowy wykorzystano granit miejscowy. Wygląd mostu nawiązuje do rzymskich mostów kamiennych. Most w Zgorzelcu, obok wiaduktu kolejowego w Bolesławcu, należy do najcenniejszych zabytków architektury i sztuki inżynierskiej z początkowego okresu budowy kolei.
Historia.
Most powstał w rekordowym czasie ok. 3 lat. Umowę z wykonawcą robót murarskich zawarto 6 września i 1 sierpnia 1842. Budowę rozpoczęto w maju 1844 roku, po ustąpieniu wiosennej powodzi, od budowy tymczasowego mostu drewnianego, służącego za dojazd do budowy. Po rozpoznaniu geologicznym podłoża zdecydowano, że filary rzeczne nr 2, 3, 4 i 5 zostaną zbudowane na palach (otoczone podwójnymi ściankami szczelnymi, między które zostaną wbite pale), filary nr 1 i 6-10 na wszystkie na zwykłym fundamencie, sięgającym litej skały, zaś pozostałe na fundamencie opartym na pokładach żwiru. W czerwcu rozpoczęto fundamentowanie filarów lądowych, zaś 5 lipca wbito pierwszy pal fundamentowy w dno rzeki. O ile budowa filarów lądowych postępowała zgodnie z planem, to w przypadku filarów rzecznych nastąpiły trudności i ze względu na konieczność ukończenia prac przed zimą kafary pracowały przez całą dobę. W październiku zbudowano pierwszy łuk po prawej stronie rzeki, a na początku względnie w połowie listopada przerwano budowę ze względu na warunki atmosferyczne. Fundamenty rzeczne nadal nie były gotowe, zatem zabezpieczono je tymczasowo.
Ostre mrozy (sięgające -20 °C) i opady śniegu w początku roku 1845 spowodowały powstanie grubej skorupy lodowej na Nysie. Wobec zbliżających się roztopów budowniczowie zdecydowali się na wysadzenie pokrywy lodowej przy użyciu dwóch funtów prochu strzelniczego, aby uniknąć uszkodzenia rozpoczętych filarów. Po nagłym wzroście temperatury rankiem 28 marca 1845 (między godziną 5 i 9) kra spłynęła, a szybko przybierające wody wymusiły rozbiórkę mostu tymczasowego, a w dniu następnym zniszczyły część budowanych ścian. Budowę wznowiono 7 kwietnia. Ponieważ w dnie rzeki powstała wyrwa po zniszczonych fundamentach, zdecydowano się na przeprojektowanie podpór nr 1-3 od lewej strony rzeki, zastępując planowane pierwotnie cztery przęsła trzema szerszymi. Spowodowało to poważne opóźnienia w budowie filara nr 3. Do 28 listopada uszczelniono ostatecznie ściankę otaczającą jego fundament, a do grudnia wymurowano filar do poziomu 6 stóp poniżej lustra wody. Ponieważ chciano uniknąć ponownego zniszczenia budowy przez roztopy, zdecydowano się jej na kontynuowanie w okresie zimowym – podwyższono ścianki i nakryto je dachem, tak że powstało ogrzewane pomieszczenie, chroniące murarzy przed mrozem. Tymczasem filary lądowe, nie licząc nr 6, były już gotowe, łuki pierwszej grupy ukończono we wrześniu, a drugiej w październiku 1845.
Zima 1845/1846 była stosunkowo łagodna. Odwilż nastąpiła już 26 stycznia 1846, mimo większego niż rok wcześniej spiętrzenia wody nie powodując żadnych szkód, ponownie jednak trzeba było rozebrać most tymczasowy. Ze względu na dotychczasowe opóźnienia nie zdołano dotrzymać przewidzianego umową z wykonawcą na 1 września 1846 terminu przekazania mostu; najpóźniejszym możliwym terminem był 24 lipca 1847, przewidziane w umowie z Królestwem Saksonii otwarcie kolei. Wykonawca tłumaczył, że przesunięcie filarów i zwiększenie prześwitu łuków spowodowało znacznie skomplikowanie prac i wyższe koszty. Wynegocjowany aneks do umowy w wysokości 4000 talarów zawierał datę 1 lipca 1847. Długa zima spowodowała przeciągnięcie się robót wykończeniowych, podłoże torowiska ukończono w lipcu 1847, a 26 sierpnia przejechała po moście pierwsza lokomotywa. Do codziennego użytku włączono most 1 września 1847. Przy wjeździe na most zamocowano dwie tablice – jedną upamiętniającą króla Fryderyka Wilhelma IV, zaś drugą budowniczych mostu: dyrektora budowlanego Henza, wydziałowego mistrza budowlanego Weishaupta, mistrza budowy stacji Fischera oraz projektanta mostu, mistrza murarskiego Gustava Kießlera.
7 maja 1945 r. wojska niemieckie wysadziły fragment mostu. Odbudowano go w 1954 r.
Na moście znajdowało się polsko-niemieckie kolejowe przejście graniczne Zgorzelec-Görlitz. Obiekt stanowi fragment paneuropejskiej linii kolejowej E 30.

</doc>
<doc id="1859198" url="https://pl.wikipedia.org/wiki?curid=1859198" title="Jueri Jaanson">
Jueri Jaanson



</doc>
<doc id="1859199" url="https://pl.wikipedia.org/wiki?curid=1859199" title="Grigorij Szelichow">
Grigorij Szelichow

Grigorij Iwanowicz Szelichow (; ur. 1747 w Rylsku, zm. 20 lub 31 lipca 1795 w Irkucku) – rosyjski geograf, nawigator, przemysłowiec i kupiec związany z historią Alaski.
Charakterystyka postaci.
Urodził się w bogatej rodzinie kupieckiej. Pracę rozpoczynał jako urzędnik w Rylsku i wykazywał już wtedy duże zainteresowanie kwestiami handlu. Podczas epidemii dżumy w 1770 stracił matkę i młodszego brata. Od 1773 w Kursku, potem, od jesieni tego samego roku w Irkucku, gdzie stał się udziałowcem ośmiu firm, a także handlował futrami. W 1775 wszedł w związek małżeński. Od 1793 był członkiem korespondentem rosyjskiego Wolnego Towarzystwa Ekonomicznego.
W 1784 przeniósł się na Aleuty (na wyspę Unalaska).
Szelichow organizował żeglugę handlową między Wyspami Kurylskimi a Wyspami Aleuckimi od 1775. W latach 1783–1786 poprowadził wyprawy w ramach rosyjskiej kolonizacji Ameryki, w czasie których otwarto pierwsze rosyjskie osiedla w Ameryce Północnej (nadzorował m.in. budowę kolejnych w 1790). Szelichow założył także Rosyjsko-Amerykańską Kompanię Handlową, oficjalnie zarejestrowaną w 1799.
Upamiętnienie.
Jego imieniem nazwano Zatokę Szelichowa na Morzu Ochockim, cieśninę między Alaską i Wyspą Kodiak (Cieśnina Szelichowa) oraz miasto Szelichow w Obwodzie Irkuckim. W rodzinnym Rylsku stoi pomnik ku jego czci.

</doc>
<doc id="1859201" url="https://pl.wikipedia.org/wiki?curid=1859201" title="Powiatowa Komenda Uzupełnień Drohobycz">
Powiatowa Komenda Uzupełnień Drohobycz



</doc>
<doc id="1859210" url="https://pl.wikipedia.org/wiki?curid=1859210" title="Robert Manzon">
Robert Manzon

Robert Manzon (ur. 12 kwietnia 1917 w Marsylii, zm., 19 stycznia 2015 w Cassis) – francuski kierowca Formuły 1. Startował w sezonach 1950-1956 jako kierowca zespołów: Gordini, Ecurie Rosier i Ferrari.
Był ostatnim żyjącym kierowcą, który startował w inauguracyjnym sezonie Formuły 1 w 1950.

</doc>
<doc id="1859211" url="https://pl.wikipedia.org/wiki?curid=1859211" title="Cross Country Route">
Cross Country Route

Cross Country Route - linia kolejowa w Anglii łącząca południowy zachód kraju z północnym wschodem. Przebiega przez Bristol, Birmingham, Sheffield i Leeds. Po trasie kursują szybkie pociągi dalekobieżne, w tym pociąg o najdłuższej trasie w Wielkiej Brytanii Penzance - Aberdeen. Linie obsługują szybkobieżne jednostki spalinowe Voyager 220, osiągające prędkość 200 km/h.
Przewóz pasażerów.
Linią operuje przewoźnik Arriva pod nazwą używaną dla połączeń dalekobieżnych CrossCountry. Do 2007 r. była operowana przez Virgin Trains. 

</doc>
<doc id="1859217" url="https://pl.wikipedia.org/wiki?curid=1859217" title="Charles Picqué">
Charles Picqué

Charles Picqué (ur. 1 listopada 1948 w Etterbeek) – belgijski francuskojęzyczny polityk i ekonomista, były minister federalny, wieloletni minister-prezydent Regionu Stołecznego Brukseli (1989–1999 i 2004–2013).
Życiorys.
Ukończył magisterskie studia ekonomiczne w Louvain School of Management działającej w ramach Uniwersytetu Katolickiego w Leuven.
Zaangażował się w działalność walońskiej Partii Socjalistycznej. W latach 80. był radnym Sint-Gillis i następnie Brabancji. Od 1985 zajmuje stanowisko burmistrza Sint-Gillis. W latach 1988–1990, 1999–2000 i 2003–2004 zasiadał w federalnej Izbie Reprezentantów.
Od 1988 do 1989 był ministrem wspólnoty francuskiej ds. stosunków społecznych. Następnie przez dziesięć lat wykonywał obowiązki ministra-prezydenta Regionu Stołecznego, odpowiadając także m.in. za planowanie miejskie, zatrudnienie i regenerację budynków. Od 1995 do 1999 ponownie wchodził jednocześnie w skład władz wspólnoty francuskiej jako minister spraw kulturalnych.
W 2000 objął urząd ministra gospodarki i badań naukowych w centralnym rządzie Guya Verhofstadta, funkcję tę pełnił do 2003. Rok później ponownie został ministrem-prezydentem w Brukseli, sprawując ten urząd do 2013. W 2014 objął funkcję przewodniczącego stołecznego parlamentu, nie kandydował w kolejnych wyborach w 2019.

</doc>
<doc id="1859218" url="https://pl.wikipedia.org/wiki?curid=1859218" title="Wiadukt kolejowy na Nysie Łużyckiej">
Wiadukt kolejowy na Nysie Łużyckiej



</doc>
<doc id="1859220" url="https://pl.wikipedia.org/wiki?curid=1859220" title="Yves Giraud-Cabantous">
Yves Giraud-Cabantous

Yves Giraud-Cabantous (ur. 8 października 1903 w Saint-Gaudens zm. 30 marca 1973 w Paryżu) – francuski kierowca Formuły 1. Brał udział w zawodach w latach 1950-1953. Jeździł w zespołach Talbot, Yves Giraud-Cabantous i HWM.

</doc>
<doc id="1859222" url="https://pl.wikipedia.org/wiki?curid=1859222" title="And, Like Sheep, We Have All Gone Astray">
And, Like Sheep, We Have All Gone Astray



</doc>
<doc id="1859223" url="https://pl.wikipedia.org/wiki?curid=1859223" title="Paektu-san">
Paektu-san



</doc>
<doc id="1859224" url="https://pl.wikipedia.org/wiki?curid=1859224" title="Baekdu-san">
Baekdu-san



</doc>
<doc id="1859225" url="https://pl.wikipedia.org/wiki?curid=1859225" title="Baekdu">
Baekdu



</doc>
<doc id="1859226" url="https://pl.wikipedia.org/wiki?curid=1859226" title="Kak">
Kak



</doc>
<doc id="1859228" url="https://pl.wikipedia.org/wiki?curid=1859228" title="Paektu">
Paektu



</doc>
<doc id="1859230" url="https://pl.wikipedia.org/wiki?curid=1859230" title="Wyspy Bonin">
Wyspy Bonin



</doc>
<doc id="1859231" url="https://pl.wikipedia.org/wiki?curid=1859231" title="Marc Verwilghen">
Marc Verwilghen

Marc Ernest Elisabeth Robert Juliette Verwilghen (ur. 21 września 1952 w Dendermonde) – belgijski i flamandzki polityk, parlamentarzysta, minister w rządach federalnych w latach 1999–2007.
Życiorys.
Kształcił się w zakresie prawa na Vrije Universiteit Brussel i Uniwersytecie w Gandawie. Posiada tytuł doktora "honoris causa" drugiego z nich. W 1975 rozpoczął praktykę adwokacką.
Z ramienia partii Flamandzcy Liberałowie i Demokraci w 1991, 1995 i 2003 był wybierany w skład Izby Reprezentantów, a w 1999 i 2007 w skład federalnego Senatu. Pełnił funkcję przewodniczącego parlamentarnych komisji prowadzących śledztwa w kwestiach dotyczących sprawy Marca Dutroux.
Od 1999 do 2003 Marc Verwilghen był ministrem sprawiedliwości w rządzie Guya Verhofstadta. Później do 2004 zajmował stanowisko ministra współpracy na rzecz rozwoju i następnie (do 2007) ministra gospodarki, małej i średniej przedsiębiorczości, klasy średniej, energii, handlu zamorskiego i nauki. Po wyborach w 2007 zajął się pracą w parlamencie.

</doc>
<doc id="1859232" url="https://pl.wikipedia.org/wiki?curid=1859232" title="East Coast">
East Coast

East Coast – dawny brytyjski przewoźnik kolejowy prowadzący przewozy na linii East Coast Main Line między Londynem a Szkocją. Firma prowadziła działalność w okresie od 14 listopada 2009 roku do 28 lutego 2015 roku. Główną linią obsługiwaną przez przewoźnika była trasa Londyn - Newcastle - Edynburg - Glasgow.
Pełna nazwa firmy to "East Coast Main Line Company Ltd", która jest spółką działającą w ramach "Directly Operated Railways Limited" utworzoną przez ministerstwo transportu po tym jak National Express Group odmówił dofinansowania prowadzonej przez siebie spółki National Express East Coast i stracił franczyzę na przewóz na tej linii. Do roku 2010 franczyza była częściowo znacjonalizowana.
Obsługiwane linie.
stan na rok 2010:

</doc>
<doc id="1859233" url="https://pl.wikipedia.org/wiki?curid=1859233" title="Piotr Adamczewski">
Piotr Adamczewski

Piotr Jerzy Adamczewski (ur. 19 maja 1942 w Warszawie, zm. 12 marca 2016 tamże) – polski dziennikarz, redaktor i krytyk kulinarny, związany m.in. z tygodnikiem „Polityka”, autor książek kulinarnych.
Życiorys.
Studiował polonistykę na Uniwersytecie Warszawskim (zakończone w 1966 absolutorium bez magisterium). W latach 1964–1970 pracował w „Sztandarze Młodych”, kolejno jako reporter, zastępca kierownika działu, sekretarz redakcji nocnej, w latach 1971–1975 był sekretarzem redakcji tygodnika „Kulisy” (dodatku do „Expressu Wieczornego”), od 1975 do końca 1980 w tej samej roli pracował w tygodniku „Kultura”. Od 1971 do 1981 należał do PZPR. W 1981 został sekretarzem redakcji tygodnika „Polityka”, zastępując Dariusza Fikusa. Odszedł z tego pisma wraz z grupą innych pracowników, wkrótce po ogłoszeniu stanu wojennego. W 1982 przez pewien czas pracował jako inspicjent w Teatrze Narodowym w Warszawie. Jeszcze w tym samym roku został sekretarzem redakcji tygodnika „Radar”. Funkcję tę pełnił do 1984, kiedy to powrócił do „Polityki”, w 1986 ponownie objął stanowisko sekretarza redakcji tego pisma. W latach 90. został, razem z Andrzejem Garlickim, krytykiem kulinarnym pisma, prowadząc w nim rubrykę „Za stołem”. Przy tekstach związanych z kulinariami współpracował również z Krzysztofem Mroziewiczem, Michałem Radgowskim oraz swoją żoną Barbarą Adamczewską. W kolejnych latach związał się także z radiem Tok FM, w którym prowadził z Marcinem Wojciechowskim program "Kuchnie świata", a następnie autorską audycję kulinarną "Na apetyt... Adamczewski!". Występował jako ekspert kulinarny w programach "Pytanie na śniadanie", "Kawa czy herbata?", a także w stacjach TVN i TV4.
Ukończył szkołę sommelierów w Bordeaux. Jako reporter podróżował po większości kontynentów, zbierając z podróży materiały do swoich książek.
Był autorem takich pozycji książkowych jak "Wielki świat od kuchni", "Smakosz wędrowny", "Męskie gotowanie", "Krwawa historia smaków", "Rok na talerzu" oraz "Wielka księga drinków i koktajli". Współautor dziesięciu przewodników po restauracjach Warszawy i okolic pt. "Za stołem". Wraz z Markiem Kalbarczykiem stworzyli książkę kucharską dla niewidomych pt. "Smak na koniuszkach palców". W latach 2006–2016 regularnie prowadził blog „Gotuj się” poświęcony przepisom i anegdotom kulinarnym, przeczytanym książkom czy wspomnieniom z podróży.
W 1980 wystąpił w dramacie obyczajowo-psychologicznym "Bez miłości", w reżyserii Barbary Sass jako redaktor działu społecznego tygodnika „Kultura i My”.
W 1997 został odznaczony Krzyżem Kawalerskim Orderu Odrodzenia Polski.
Życie prywatne.
Syn Władysława i Krystyny. Był żonaty z Barbarą Adamczewską – dziennikarką i autorką książek kulinarnych. Mieli jedno dziecko – córkę Agatę.
Zmarł w Warszawie 12 marca 2016. Został pochowany na cmentarzu Bródnowskim (kwatera 35A–1–16).

</doc>
<doc id="1859235" url="https://pl.wikipedia.org/wiki?curid=1859235" title="Suahili (lud)">
Suahili (lud)

Suahili, inaczej Waswahili – lud zamieszkujący tereny Afryki Wschodniej (głównie wybrzeża Kenii, Tanzanii i północnego Mozambiku), pod koniec lat 90. XX wieku liczący ok. 2,5 mln osób. Suahili zaliczani są do ludów Bantu. W czasach przedkolonialnych tworzyli luźną organizację polityczno-handlową. Dzięki kontaktom handlowym ich kultura rozwijała się przez wieki pod wpływami arabskimi, perskimi i indyjskimi. W X wieku Suahili przyjęli islam. Do ich tradycyjnych zajęć zalicza się rolnictwo, rybołówstwo i handel w Afryce Wschodniej i na wyspach Oceanu Indyjskiego.
Nazwa „suahili” pochodzi od liczby mnogiej arabskiego słowa "sāhil" (لحاس), oznaczającego wybrzeże. W liczbie mnogiej "sawāhil" (لحاوس), używanego jako przymiotnik określający mieszkańców wybrzeża. Suahili tradycyjnie mówią językiem suahili, który jest językiem bantu z grupy językowej niger-kongo. Charakterystyczne elementy kultury suahili to: złożoność etniczna, specyfika nadmorska, handel, bogata kultura piśmienna, wpływ islamu i doświadczenie kolonialne.

</doc>
<doc id="1859237" url="https://pl.wikipedia.org/wiki?curid=1859237" title="Aphelariaceae">
Aphelariaceae

Aphelariaceae Corner – rodzina podstawczaków należąca do rzędu pieprznikowców ("Cantharellales").
Charakterystyka.
Grzyby należące do rodziny "Aphelariaceae" to prawdopodobnie saprotrofy. Wytwarzają krzaczkowate, wielokrotnie rozgałęzione owocniki podobne do koralówek ("Ramaria"), stąd początkowo zaliczane były do rzędu goździeńcowatych ("Clavariaceae"). Podobne (przypominające jednak przypominające bardziej goździeńce niż koralówki), owocniki wytwarzają grzyby z należącej do tego samego rzędu rodziny goździeńczykowatych ("Clavulinaceae"), jednak "Aphelariaceae" różnią się od nich wytwarzaniem trój- lub czterozarodnikowych podstawek.
Grzyby z tej rodziny są szeroko rozpowszechnione w regionach tropikalnych.
Systematyka.
Rodzinę tę utworzył Edred John Henry Corner w artykule "Supplement to 'A monograph of Clavaria and allied genera"', opublikowanym w „Beihefte zur Nova Hedwigia” z 1970.
Według CABI databases bazującego na "Dictionary of the Fungi" do rodziny "Aphelariaceae" należą rodzaje:

</doc>
<doc id="1859239" url="https://pl.wikipedia.org/wiki?curid=1859239" title="IS-A Salamandra">
IS-A Salamandra

WWS-1 Salamandra, następnie IS-A Salamandra – polski szybowiec szkolno-treningowy z okresu międzywojennego, następnie w zrekonstruowanej w Instytucie Szybownictwa wersji IS-A Salamandra, pierwszy powojenny szybowiec, masowo używany w aeroklubach do szkolenia pilotów.
Historia.
Okres międzywojenny.
W 1936 roku inżynier Wacław Czerwiński odszedł z Warsztatów Szybowcowych ZASPL i rozpoczął pracę w Wojskowych Warsztatach Szybowcowych w Krakowie, gdzie zaprojektował jednomiejscowy szybowiec przejściowy Salamandra, służący do treningu pilotów przesiadających się ze szkolnych konstrukcji Wrona i CWJ na treningową Komar.
Prototyp został oblatany latem 1936 roku i po lotach testowych został skierowany do produkcji. Szybowiec był oceniany jako udana konstrukcja przejściowa, dająca możliwość wykonywania długotrwałych lotów termicznych i żaglowych, nawet w warunkach słabych noszeń.
Salamandra produkowana była seryjnie od 1937 roku w Wojskowych Warsztatach Szybowcowych (WWS) w Krakowie, Lwowskich Warsztatach Lotniczych oraz od 1938 roku w Śląskich Warsztatach Szybowcowych. Łącznie zbudowano około 150 sztuk tego szybowca, pierwsze z nich trafiły wiosną 1937 roku do Wojskowego Obozu Szybowcowego w Ustjanowej oraz do szkoły szybowcowej w Bezmiechowej. W 1938 roku kolejne egzemplarze zakupiono do szkół szybowcowych w Pińczowie, Tęgoborzu i Sokolej Górze. Salamandra była podstawowym szybowcem przejściowym do wybuchu II wojny światowej. Pilot Burak w dniu 22 sierpnia 1938 roku, po starcie z lotniska w Brasławiu, wykonał na Salamandrze lot trwający 11 godzin i 15 minut.
Salamandrę eksportowano do Jugosławii, Finlandii, Francji i Estonii. W Jugosławii podjęto również produkcję na licencji. Większość szybowców wykorzystywanych w polskich szkołach szybowcowych uległa zniszczeniu we wrześniu 1939 roku. Te, które ocalały, zostały przejęte przez Niemców i Sowietów. We Lwowskich Warsztatach Lotniczych Sowieci ukończyli budowę 10 szybowców i wykorzystywali je do szkolenia, natomiast szybowce zdobyte przez Niemców zostały przekazane lotnictwu Chorwacji. Podczas wojny produkowano je również od 1943 roku w Rumunii. Na egzemplarzu wyprodukowanym w Sânpetru pilot G. Braescu wykonał lot trwający ok. 23. godziny. Egzemplarz wykorzystywany w Finlandii został przekazany do muzeum lotnictwa w Vantaa w 1962 roku.
Okres powojenny.
Wojnę i okupację przetrwał ukryty w Goleszowie jeden egzemplarz szybowca o znakach rejestracyjnych SP-139, który po wyzwoleniu odremontowano i używano do szkolenia pilotów. Na podstawie ocalałego egzemplarza zespół inżynierów z Instytutu Szybownictwa (IS), Józef Niespał, Rudolf Matz i Marian Gracz, odtworzył dokumentację techniczną Salamandry, przystosowując projekt do masowej produkcji, którą podjęto w warsztatach IS w Bielsku Białej. Pierwszy egzemplarz seryjny o znakach rejestracyjnych SP-320 został oblatany 12 października 1946 roku.
Następne cztery egzemplarze, o znakach rejestracyjnych SP-321 do SP-324, ukończono w marcu 1947 roku. W 1948 roku opracowano ulepszoną wersję pierwotnego projektu oznaczoną jako Salamandra 48, produkowaną w Jeżowie. Seria liczyła 75 egzemplarzy, pierwszy szybowiec o oznaczeniach SP-580 został oblatany 17 kwietnia 1948 roku przez oblatywacza Kosabackiego. Rok później konstrukcję poddano kolejnym modyfikacjom wzmacniając ją oraz dodając płytowe hamulce aerodynamiczne. W ten sposób powstała wersja Salamandra 49. 50 egzemplarzy szybowca zbudowano w Jeżowie, 44 egzemplarze powstały w WSK Okęcie i Mielec. Oblot pierwszego egzemplarza tego rozwinięcia, noszący znaki rejestracyjne SP-825, nastąpił 8 czerwca 1948 roku.
Szybowiec stale unowocześniano, aby zapobiec niestateczności podłużnej, w jaką wpadał szybowiec po puszczeniu drążka. Kilka wypadków podczas startów za wyciągarką spowodowała, że szybowiec został skierowany na badania w Instytucie Lotnictwa. Na podstawie badań zwiększono usterzenie poziome i dwukrotnie powiększono usterzenie pionowe. Kabinę osłonięto wiatrochronem, dodano metalową misę w oparciu pilota mieszczącą jego spadochron, zmieniono konstrukcję płozy ogonowej. Tak zmodyfikowany szybowiec został oznaczony jako Salamandra 53. Niestety, zwiększeniu uległa masa szybowca, a środek ciężkości został przesunięty do tyłu. Po wstępnej eksploatacji podjęto decyzję aby szybowce wersji 48 i 49 doprowadzić do standardu zgodnego z 53.
Efektem tych zmian była niestateczność szybowca przy locie z różnymi kątami natarcia. Obliczenia aerodynamiczne, jakie wykonał inżynier Tadeusz Kostia, wykazały konieczność przesunięcia do przodu kadłuba względem skrzydeł o 15 cm. Zmieniono proporcje kadłuba poprzez skrócenie długości belek kadłuba i wydłużenie kabinki. Na przedniej wrędze kadłuba dodano miejsce na montaż ciężarków wyważających. Tak poprawiona wersja została oznaczona jako Salamandra 53A. Wersję tę eksportowano do Chin, gdzie podjęto jej produkcję i poddano ją kolejnej modyfikacji, tworząc szybowiec dwumiejscowy z miejscami w układzie tandem. Salamandra produkowana była w latach 1947-1957, wybudowano 264 egzemplarze, które służyły w aeroklubach do początku lat 60.
Ostatni lot na szybowcu wykonano w Polsce w 1962 roku. W produkcję zaangażowane był zakłady WSK Okęcie i Mielec.
Na Salamandrze wzorowały się również konstrukcje zagraniczne: jugosłowiańskie Soštarić / UTVA „Čavka” i Soštarić „Roda”, węgierski K-02b „Szellö” i fińskie Sisilisko i PIK-5C. W 1948 roku w Kanadzie, inżynier Wacław Czerwiński zrekonstruował Salamandrę zmieniając jej nazwę na DH Sparrow, budując w 1956 roku zmodernizowaną odmianę pod oznaczeniem Robin. Na podstawie egzemplarza wyeksportowanego do Francji został opracowany w 1945 roku szybowiec SA.103 „Emouchet” a następnie SA.104 „Emouchet”. Od 1957 roku Salamandra była też budowana na licencji w Chinach, opracowano tam również wersję dwumiejscową. Łączna produkcja powojenna Salamandry oceniana jest na 500 egzemplarzy.
W Muzeum Lotnictwa Polskiego w Krakowie jest eksponowany jeden zachowany szybowiec IS-A Salamandra. Jest to trzeci egzemplarz pierwszej serii produkcyjnej wyprodukowany w 1946 roku w Bielsku-Białej, który był eksploatowany do 1955 roku. Został przekazany do Narodowego Muzeum Techniki w Warszawie skąd w 1963 roku został trafił do Krakowa. W 2022 roku został odrestaurowany i ponownie trafił na ekspozycję.
W latach 2003–2009 w Zakładzie Szybowcowym „Jeżów” zbudowano i oblatano replikę Salamandry.
W 2015 roku w Aeroklubie Gliwickim, na podstawie oryginalnej dokumentacji, zbudowano pod kierunkiem Witolda Nowaka, a w 2017 roku dopuszczono do lotów i oblatano jeden latający egzemplarz Salamandry.
Konstrukcja.
Jednomiejscowy szybowiec szkolno-treningowy w układzie zastrzałowego górnopłata o konstrukcji drewnianej.
Płat o obrysie prostokątno-trapezowym, jednodźwigarowy, podparty zastrzałami z rury stalowej, połączony z kadłubem jedną parą okuć w części grzbietowej. Do dźwigara kryty sklejką, dalej płótnem. Wyposażone w bezszczelinowe lotki, na końcach zamocowano kabłąki wykonane z rurek stalowych, którymi skrzydło opiera się o ziemię. W wersjach produkowanych po 1949 roku wyposażony w hamulce aerodynamiczne.
Kadłub belkowy usztywniony linkami. Kabinka pilota odkryta, wykonana ze sklejki. Do niej zamocowane były dwie belki ogonowe konstrukcji skrzynkowej zakończone statecznikiem pionowym. Przód kadłuba zrobiono z blachy duralowej przykręcanej do wręgi oraz listew. Pod blachą umieszczony jest zaczep przedni, zaś w okolicy wręgi trzeciej z lewej strony kadłuba od dołu zaczep dolny. W szybowcach powojennych montowano tablicę przyrządów wyposażoną w prędkościomierz, wysokościomierz i wariometr.
Stateczniki kryte sklejką, stery płótnem. Statecznik poziomy podparty zastrzałami z rurki stalowej.
Podwozie drewniane, płozowe, płoza przednia amortyzowana dętką, tylna amortyzowana klockiem gumowym.

</doc>
<doc id="1859241" url="https://pl.wikipedia.org/wiki?curid=1859241" title="Wakefield Westgate">
Wakefield Westgate

Wakefield Westgate – stacja kolejowa w mieście Wakefield w hrabstwie West Yorkshire na liniach kolejowych Cross Country Route i East Coast. 
Ruch pasażerski.
Ze stacji korzysta ok. 1 760 000 pasażerów rocznie i ma tendencję spadkową (dane za rok 2007). Posiada bezpośrednie połączenia z Yorkiem, Sheffield, Doncaster, Exeterem, Leeds, Aberdeen, Londynem, Penzance, Bristolem, Edynburgiem. Pociągi odjeżdżają ze stacji w każdym kierunku odstępach co najwyżej półgodzinnych w każdą stronę.
Obsługa pasażerów.
Automat biletowy, kasy biletowe, bramka biletowa, przystanek autobusowy, poczekalnia I i II klasy postój taksówek, kiosk, bufet. Stacja dysponuje parkingiem samochodowym na 475 miejsc i rowerowym na 20 miejsc.

</doc>
<doc id="1859242" url="https://pl.wikipedia.org/wiki?curid=1859242" title="Pajęczynowcowate">
Pajęczynowcowate

Pajęczynowcowate ("Botryobasidiaceae" Jülich) – rodzina grzybów znajdująca się w rzędzie pieprznikowców ("Cantharellales").
Systematyka.
Pozycja w klasyfikacji według Index Fungorum: "Cantharellales, Incertae sedis, Agaricomycetes, Agaricomycotina, Basidiomycota, Fungi".
Według Index Fungorum bazującego na "Dictionary of the Fungi" do rodziny "Botryobasidiaceae" należą rodzaje:
Nazwy polskie według W. Wojewody (2003 r.). 

</doc>
<doc id="1859244" url="https://pl.wikipedia.org/wiki?curid=1859244" title="Botryobasidiaceae">
Botryobasidiaceae



</doc>
<doc id="1859245" url="https://pl.wikipedia.org/wiki?curid=1859245" title="Murakami (miasto)">
Murakami (miasto)

 – miasto w Japonii, w prefekturze Niigata, na wyspie Honsiu, nad rzeką Ara.
Położenie.
Miasto leży w północnej części prefektury nad rzeką Ara. Miasto graniczy z:
Historia.
W dawnych czasach prowincją zarządzała rodzina Murakami, mająca swoją siedzibę na zamku w tym mieście. 
Miasto utworzono 31 marca 1954 roku.
Transport.
Kolejowy.
Przez miasto przebiega główna linia JR Uetsu oraz linia Yonesaka. Na linii Uetsu znajduje się 11 stacji kolejowych, w tym główna Murakami.

</doc>
<doc id="1859246" url="https://pl.wikipedia.org/wiki?curid=1859246" title="Sheffield (stacja kolejowa)">
Sheffield (stacja kolejowa)

Sheffield – stacja kolejowa w mieście Sheffield w hrabstwie South Yorkshire na liniach kolejowych Cross Country Route i East Coast. Węzeł kolejowy.
Ruch pasażerski.
Ze stacji korzysta ok. 5 848 000 pasażerów rocznie i ma tendencję spadkową (dane za rok 2007). Posiada bezpośrednie połączenia z Yorkiem, Sheffield, Doncaster, Exeterem, Leeds, Aberdeen, Londynem, Penzance, Bristolem, Edynburgiem i Liverpoolem. Pociągi odjeżdżają ze stacji w każdym kierunku odstępach co najwyżej półgodzinnych w każdą stronę.
Obsługa pasażerów.
Automat biletowy, kasy biletowe, bramka biletowa, przystanek autobusowy, poczekalnia II, klasy postój taksówek, kiosk, bufet, sklepy, telefon. Stacja dysponuje parkingiem samochodowym na 678 miejsc i rowerowym na 50 miejsc.

</doc>
<doc id="1859248" url="https://pl.wikipedia.org/wiki?curid=1859248" title="Podstawkorożkowate">
Podstawkorożkowate

Podstawkorożkowate ("Ceratobasidiaceae" G.W. Martin) – rodzina grzybów znajdująca się w rzędzie pieprznikowców ("Cantharellales").
Systematyka.
Pozycja w klasyfikacji według Index Fungorum: "Cantharellales, Incertae sedis, Agaricomycetes, Agaricomycotina, Basidiomycota, Fungi".
Według "Dictionary of the Fungi" do rodziny "Ceratobasidiaceae" należą rodzaje:
Nazwy polskie według W. Wojewody (2003 r.). 

</doc>
<doc id="1859250" url="https://pl.wikipedia.org/wiki?curid=1859250" title="Ceratobasidiaceae">
Ceratobasidiaceae



</doc>
<doc id="1859259" url="https://pl.wikipedia.org/wiki?curid=1859259" title="Miss World 2003">
Miss World 2003

Miss World 2003 – była to 53. edycja konkursu Miss World. Konkurs odbył się 6 grudnia 2003 r., po raz pierwszy w Crown of Beauty Theatre w Sanya, w Chinach. Galę finałową poprowadzili: Phil Keoghan, Amanda Byram i Angela Chow. O koronę i tytuł "Miss World" walczyło 106 uczestniczek z całego świata. Miss World 2002 – Azra Akin ukoronowała swoją następczynię - Rosannę Davison, córkę znanego muzyka Chrisa de Burgha. Polskę reprezentowała Karolina Gorazda, nie odniosła jednak sukcesu.
Notatki dot. krajów uczestniczących.
Powracające państwa i terytoria.
Ostatnio uczestniczące w 1981:
Ostatnio uczestniczące w 1998:
Ostatnio uczestniczące w 1999:
Ostatnio uczestniczące w 2000:
Ostatnio uczestniczące w 2001:

</doc>
<doc id="1859260" url="https://pl.wikipedia.org/wiki?curid=1859260" title="Dalston (stacja kolejowa)">
Dalston (stacja kolejowa)

Dalston – stacja kolejowa w mieście Dalston w Kumbrii na linii kolejowejh Cumbrian Coast Line.
Ruch pasażerski.
Ze stacji korzysta ok. 269.630 pasażerów rocznie i ma tendencję wzrostową (dane za rok 2007). Posiada bezpośrednie połączenia z Carlisle i Barrow-in-Furness. Pociągi odjeżdżają ze stacji w każdym kierunku odstępach co najwyżej dwugodzinnych w każdą stronę.
Obsługa pasażerów.
Stacja nie dysponuje parkingiem samochodowym ani rowerowym. Odprawa podróżnych odbywa się w pociągu.

</doc>
<doc id="1859261" url="https://pl.wikipedia.org/wiki?curid=1859261" title="Goździeńczykowate">
Goździeńczykowate

Goździeńczykowate ("Clavulinaceae" Donk) – nieistniejąca już rodzina grzybów w rzędzie pieprznikowców ("Cantharellales"). Utworzona została w 1970 r., ale w X edycji "Dictionary of the Fungi" rodziny takiej już nie ma, a należące do niej gatunki zostały włączone do rodziny kolczakowatych ("Hydnaceae") lub rzędu pieprznikowców jako "incertae sedis".
Systematyka.
Pozycja w klasyfikacji według Index Fungorum: "Cantharellales, Incertae sedis, Agaricomycetes, Agaricomycotina, Basidiomycota, Fungi".
Do rodziny "Clavulinaceae" zaliczano rodzaje:
Polskie nazwy na podstawie pracy Władysława Wojewody z 2003 r.

</doc>
<doc id="1859262" url="https://pl.wikipedia.org/wiki?curid=1859262" title="Mitsuke">
Mitsuke

 – miasto w Japonii w prefekturze Niigata, na wyspie Honsiu, nad rzeką Shinano.
Położenie.
Miasto leży w środkowej części prefektury nad rzeką Shinano. Miasto graniczy z:

</doc>
<doc id="1859264" url="https://pl.wikipedia.org/wiki?curid=1859264" title="Tsubame">
Tsubame

 – miasto w Japonii, w prefekturze Niigata, na wyspie Honsiu ("Honshū"), nad rzeką Shinano.
Położenie.
Miasto leży w środkowej części prefektury. Graniczy z: Niigata, Sanjō, Nagaoka
Transport.
Kolejowy.
Przez miasto przebiega linia Jōetsu-Shinkansen, na której znajduje się stacja Tsubame-Sanjō oraz linie JR Echigo i Yahiko. 
Drogowy.
Autostrada Hokuriku, drogi krajowe nr: 116, 289.

</doc>
<doc id="1859265" url="https://pl.wikipedia.org/wiki?curid=1859265" title="Southend East">
Southend East

Dalston – stacja kolejowa w mieście Southend-on-Sea w hrabstwie Essex na linii kolejowej London, Tilbury &amp; Southend Line.
Ruch pasażerski.
Ze stacji korzysta 513 790 pasażerów rocznie (dane za okres od kwietnia 2020 do marca 2021). Posiada bezpośrednie połączenia z Londynem. Pociągi odjeżdżają ze stacji w każdym kierunku odstępach co najwyżej półgodzinnych w każdą stronę.
Obsługa pasażerów.
Kasy biletowe, automaty biletowe, poczekalnia klasy II, sklepy, bramki biletowe, telefon publiczny, bufet. Stacja dysponuje parkingiem samochodowym na 207 miejsc i rowerowym na 8 miejsc.

</doc>
<doc id="1859266" url="https://pl.wikipedia.org/wiki?curid=1859266" title="Scarborough (stacja kolejowa)">
Scarborough (stacja kolejowa)

Scarborough – stacja kolejowa w mieście Scarborough w hrabstwie North Yorkshire na linii kolejowej North TransPennine.
Ruch pasażerski.
Ze stacji korzysta ok. 773 000 pasażerów rocznie i ma tendencję wzrostową (dane za rok 2007). Posiada bezpośrednie połączenia z Yorkiem. Liverpoolem i Manchesterem. Pociągi odjeżdżają ze stacji w każdym kierunku odstępach co najwyżej godzinnych w każdą stronę.
Obsługa pasażerów.
Kasy biletowe, automaty biletowe, poczekalnia klasy II, bramki biletowe, telefon publiczny, bufet. Stacja dysponuje parkingiem samochodowym na 84 miejsca i rowerowym na 12 miejsc.

</doc>
<doc id="1859273" url="https://pl.wikipedia.org/wiki?curid=1859273" title="Kamo">
Kamo

 – miasto w Japonii w prefekturze Niigata, na wyspie Honsiu, nad rzekami Shinano i Kamo.
Położenie.
Miasto leży w środkowej części prefektury nad rzekami Shinano, Kamo. Miasto graniczy z:
Historia.
Miasto utworzono 10 marca 1954 roku.
Transport.
Kolejowy.
Przez miasto przebiegja linia JR Shinetsu, na której znajduje się stacja kolejowa Kamo.

</doc>
<doc id="1859274" url="https://pl.wikipedia.org/wiki?curid=1859274" title="Clavulinaceae">
Clavulinaceae



</doc>
<doc id="1859275" url="https://pl.wikipedia.org/wiki?curid=1859275" title="Marlborough (Anglia)">
Marlborough (Anglia)

Marlborough (wym. ) – miasto w Wielkiej Brytanii, w Anglii w hrabstwie Wiltshire, położone nad rzeką Kennet, między Londynem a Bath. Główna ulica, High Street, uchodzi za jedną z najszerszych w Wielkiej Brytanii.
Historia.
Na terytorium miasta odkryto tumulus świadczący o zamieszkiwaniu tych terenów w czasach prehistorycznych. Znaleziono również monety rzymskie, co świadczy o zamieszkaniu tego terenu w okresie panowania Rzymian. Pierwsza wzmianka o mieście pochodzi z 1087 r. W mieście istniał zamek; Ryszard I podarował go bratu w 1186. Zamek popadł w ruinę w XIV w. W roku 1653 miasto strawił pożar, spalając 250 domów; kolejne pożary miały miejsce w latach 1679 i 1690. Parlament wydał ustawę zabraniającą w mieście krycia dachów słomą.

</doc>
<doc id="1859276" url="https://pl.wikipedia.org/wiki?curid=1859276" title="Westbury">
Westbury

Westbury - miasto w Wielkiej Brytanii, w Anglii w hrabstwie Wiltshire, położone na zachodzie hrabstwa, przy granicy z Somersetem, na równinie Salisbury Plain. Węzeł kolejowy, miejsce skrzyżowania linii Wessex Main Line i Plymouth - Reading. Dla odróżnienia od innych miejscowości o tej samej nazwie, używało się w przeszłości określenia "Westbury-under-the-Plain".
Biały koń z Westbury.
Jest to płaskorzeźba przedstawiająca białego konia na jednym z podmiejskich wzgórz. Jest ona wykonana z naturalnie znajdującej się w tym miejscu kredy. Nie jest jedyną tego typu rzeźbą w hrabstwie, ale najstarszą. Jest również jedną z najlepiej usytuowanych i widocznych z dużej odległości. Najstarsza wzmianka o rzeźbie pochodzi z 1742 roku. Sto lat później płaskorzeźba została odnowiona. Według jednej z legend, rzeźba miała powstać dla uczczenia zwycięstwa króla Alfreda Wielkiego w wojnie z Duńczykami, a ściślej w bitwie pod Ethandun w 878 r..

</doc>
<doc id="1859277" url="https://pl.wikipedia.org/wiki?curid=1859277" title="Bliesdorf">
Bliesdorf

Bliesdorf – gmina w Niemczech w kraju związkowym Brandenburgia, w powiecie Märkisch-Oderland, wchodzi w skład urzędu Barnim-Oderbruch.

</doc>
<doc id="1859279" url="https://pl.wikipedia.org/wiki?curid=1859279" title="Neulewin">
Neulewin

Neulewin (pol. hist. "Łowinek") – gmina w Niemczech w kraju związkowym Brandenburgia, w powiecie Märkisch-Oderland, wchodzi w skład urzędu Barnim-Oderbruch.

</doc>
<doc id="1859280" url="https://pl.wikipedia.org/wiki?curid=1859280" title="Batalion Szkolny 8 Pułku Piechoty (III Rzesza)">
Batalion Szkolny 8 Pułku Piechoty (III Rzesza)

Batalion Szkolny 8 Pułku Piechoty (niem. "Ausbildungs-Bataillon vom Infanterie-Regiment 8") - szkolna jednostka organizacyjna wojska okresu III Rzeszy. W latach 1932-1934 skoszarowany w Legnicy ("Liegnitz"), w VIII Okręgu Wojskowym.
Jesienią 1934 na jego bazie powstał Batalion Szkolny 54 Pułku Piechoty w Głogowie ("Glogau").

</doc>
<doc id="1859281" url="https://pl.wikipedia.org/wiki?curid=1859281" title="Neutrebbin">
Neutrebbin

Neutrebbin (pol. hist. "Trzebin") – gmina w Niemczech w kraju związkowym Brandenburgia, w powiecie Märkisch-Oderland, wchodzi w skład urzędu Barnim-Oderbruch.

</doc>
<doc id="1859282" url="https://pl.wikipedia.org/wiki?curid=1859282" title="Oderaue">
Oderaue

Oderaue – gmina w Niemczech w kraju związkowym Brandenburgia, w powiecie Märkisch-Oderland, wchodzi w skład urzędu Barnim-Oderbruch.

</doc>
<doc id="1859283" url="https://pl.wikipedia.org/wiki?curid=1859283" title="Prötzel">
Prötzel

Prötzel (pol. hist. "Przecień") – gmina w Niemczech w kraju związkowym Brandenburgia, w powiecie Märkisch-Oderland, wchodzi w skład urzędu Barnim-Oderbruch.

</doc>
<doc id="1859284" url="https://pl.wikipedia.org/wiki?curid=1859284" title="Proetzel">
Proetzel



</doc>
<doc id="1859285" url="https://pl.wikipedia.org/wiki?curid=1859285" title="8 Pułk Piechoty (III Rzesza)">
8 Pułk Piechoty (III Rzesza)

8 Pułk Piechoty (niem. "Infanterie-Regiment 8", IR 8) − jeden z niemieckich pułków piechoty okresu Republiki Weimarskiej i III Rzeszy. Stacjonował we Frankfurcie nad Odrą w III Okręgu Wojskowym.

</doc>
<doc id="1859286" url="https://pl.wikipedia.org/wiki?curid=1859286" title="Reichenow-Möglin">
Reichenow-Möglin

Reichenow-Möglin – gmina w Niemczech w kraju związkowym Brandenburgia, w powiecie Märkisch-Oderland, wchodzi w skład urzędu Barnim-Oderbruch.

</doc>
<doc id="1859287" url="https://pl.wikipedia.org/wiki?curid=1859287" title="Przyboczna Dywizja Poglavnika">
Przyboczna Dywizja Poglavnika

Dywizja Przyboczna Poglavnika (chorw. "Poglavnikova tjelesna divizija") – elitarna jednostka wojskowa Sił Zbrojnych Ustaszy, a następnie Chorwackich Sił Zbrojnych podczas II wojny światowej
Historia działań zbrojnych jednostki.
Tego samego dnia, kiedy chorwaccy ustasze ogłosili utworzenie Niepodległego Państwa Chorwackiego (NDH), czyli 10 kwietnia 1941 r., rozpoczęto jednocześnie w Zagrzebiu formowanie oddziału przybocznego poglavnika Ante Pavelicia. W jego skład weszło ok. 200 ochotników, spośród głównie tych ustaszy, którzy powrócili z A. Paveliciem z Włoch. Czołową rolę w tworzeniu oddziału odegrał kpt. Vjekoslav Servatzi. Wkrótce oddział nazwano oficjalnie Batalionem Przybocznym Poglavnika. Na jego czele stanął kpt. Ante Moškov. Batalion podlegał bezpośrednio A. Paveliciowi. Wczesnym latem rozbudowano go o dodanie pododdziału zmotoryzowanego. Początkowo batalion pełnił zadania ochronne i wartownicze. Czasami uczestniczył w działaniach antypartyzanckich w rejonie Zagrzebia, a także w rejonie miejscowości Banija i Kordun. Część oficerów batalionu zostało wydzielonych, aby objęli dowództwo innych jednostek wojskowych ustaszy. W kompanii szkoleniowej przez cały czas trwało szkolenie rekrutów. Batalion miał też kompanię honorową, która uczestniczyła w paradach i różnych ceremoniach. W sierpniu 1941 r. batalion rozlokowano następująco: dwie kompanie w Varaždinie, jedna kompania w Slavonskiej Požedze i jedna z pododdziałem zmotoryzowanym w Zagrzebiu. W drugiej połowie września 1941 r. kompania batalionu pod dowództwem A. Moškova wraz z kompanią piechoty Chorwackiej Domobrany i 20-osobowym oddziałem konnym przeprowadziła działania antypartyzanckie w rejonie Sisaka. W listopadzie do batalionu w celach szkoleniowych został odkomenderowany przez Niemców SS-Untersturmführer Scheiber. Pododdział zmotoryzowany przemianowano na grupę zmotoryzowaną. 19 listopada 1941 r. kompania batalionu z Zagrzebia wraz z 12 Batalionem Ustaszy wzięła udział w oczyszczeniu z partyzantów terenu na wschód i południowy wschód od miejscowości Maja. Faktycznie zmasakrowały one ludność cywilną. Na początku grudnia 1941 r. batalion otrzymał z Włoch 6 tankietek CV 3/35, które włączono do grupy zmotoryzowanej (przemianowanej w tym czasie na batalion zmotoryzowany). Utworzono też pododdział artyleryjski (2 haubice 100 mm). Na przełomie grudnia 1941 r. i stycznia 1942 r. batalion uczestniczył w antypartyzanckiej operacji, mającej na celu zlikwidowanie „Czerwonej Republiki” w miejscowości Kirin w rejonie Korduna. W drugiej połowie marca 1942 r. batalion zmotoryzowany, 2 kompania, pododdział artyleryjski i niedawno sformowany pododdział kawaleryjski wzięły udział w ciężkich walkach z partyzantami w rejonie Petrovej Gory. Na początku kwietnia 1942 r. partyzanci przeprowadzili udany atak na w okolicy Krapinskich Toplic, na północ od Zagrzebia, na oddział ustaszy wspomagany przez kilka tankietek batalionu.
W maju A. Pavelić prowadził w Zagrzebiu rozmowy z Królewską Włoską Misją Wojskową w sprawie rozbudowy Batalionu Przybocznego Poglavnika do wielkości dywizji. Ostatecznie zdecydowano przekształcić go w brygadę z włoską pomocą w zakresie uzbrojenia, wyposażenia i szkolenia. Jednostka miała składać się z dowództwa, kompanii gwardii pałacowej, 2-kompanijnego batalionu honorowego, grupy zwiadowczej (szwadron kawalerii, kompania lekkich czołgów w liczbie 20, zmotoryzowana kompania karabinów maszynowych, kompania przeciwpancerna i pluton motocyklowy), 5-kompanijnego zmotoryzowanego batalionu gwardii, kompanii ciężkich moździerzy, grupy artyleryjskiej (dwie baterie dział 75 mm i bateria dział 100 mm), baterii przeciwlotniczej (6 działek 20 mm), plutonu saperów, plutonu łączności oraz sekcji medycznej, zaopatrzeniowej i transportowej.
Na początku czerwca 1942 r. dwa bataliony ustaszy wraz z oddziałami Brygady Przybocznej Poglavnika dowodzone przez mianowanego podpułkownikiem A. Moškova wzięły udział w rejonie Karlovaca w działaniach antypartyzanckich (w rzeczywistości skierowanych przeciwko miejscowej ludności cywilnej). Od 15 czerwca do 15 sierpnia 1, 2 i 3 kompanie batalionu gwardii brygady pod dowództwem kpt. Devcicia uczestniczyły w niemiecko-włoskiej operacji antypartyzanckiej „West-Bosnien”, prowadząc działania zbrojne w rejonie Kozary. W drugiej połowie września część pododdziałów brygady zaatakowała siły partyzanckie w rejonie Žumberaka na zachód od Zagrzebia w odpowiedzi na dużą koncentrację ich oddziałów. Na przełomie listopada i grudnia 1942 r. batalion gwardii brygady wraz z kilkoma oddziałami Domobrany uczestniczył w ataku na Partyzancki Oddział Kalnicki. Na pocz. stycznia 1943 r. kadra oficerska 721 Pułku Grenadierów 714 Dywizji Piechoty z Banja Luki wspomogła dowództwo brygady w jej reorganizacji. 2 batalion brygady przydzielono czasowo do 721 Pułku Grenadierów w celach szkoleniowo-obserwacyjnych. W pierwszej połowie stycznia część pododdziałów brygady została wysłana ponownie w okolice Žumberaka w celu stabilizacji sytuacji w tym regionie. Z kolei 8 – 10 lekkich czołgów z Grupy Mobilnej Brygady pod dowództwem por. Franjo Mušy wzięło udział w operacji antypartyzanckiej w zachodniej Bośni. Pod koniec lutego pododdziały brygady wraz z 1 Dywizją Piechoty Domobrany i niemiecką 187 Rezerwową Dywizją Piechoty znowu walczyły z Partyzanckim Oddziałem Kalnickim. Pod koniec maja lekkie czołgi brygady zaatakowały partyzantów w rejonie Podravskiej Slatiny. Następnie odparły ich atak na wykolejony przez wybuch miny pociąg w okolicy Viroviticy. Na początku czerwca na tym samym obszarze odzyskały zagarniętą przez partyzantów kolumnę konną z zaopatrzeniem. W drugiej połowie czerwca uczestniczyły wraz z niemiecką Grupą Bojową „West” ze 187 Rezerwowej Dywizji Piechoty w dużej operacji antypartyzanckiej w górach Papuk. Jednocześnie Brygada Przyboczna Poglavnika została rozbudowana do wielkości dywizji, osiągając liczebność ok. 10 tys. żołnierzy. Na początku lipca dwie kompanie 3 batalionu dywizji wspierane przez 4 lekkie czołgi broniły miasta Podravska Slatina. W połowie lipca jeden z batalionów dywizji pod dowództwem płk. Pericicia został przerzucony do Krapiny na zachód Varaždina, gdzie połączył się z 4 lekkimi czołgami. Następnie przemaszerował do Podravskiej Slatiny, łącząc się z kolejnymi 4 lekkimi czołgami. Grupa ta wraz z czołgami niemieckiego Panzer-Abteilung 202 zaatakowała przez zaskoczenie ok. 2-tysięczne siły partyzanckie, rozbijając je pod koniec lipca. Pod koniec sierpnia 1 batalion dywizji został przeniesiony na stałe do Krapiny, aby ubezpieczać ten region. Jednocześnie lekkie czołgi wraz z niemieckim 135 Rezerwowym Pułkiem Grenadierów wzięły udział w działaniach oczyszczających obszar Lepoglava – Lobor – Krapina. Na początku września kompania zmotoryzowana dywizja przeprowadziła patrolowanie linii kolejowej w rejonie Sesvete – Dugo Selo. Jednocześnie kompania piechoty i kompania lekkich czołgów dywizji zostały wysłane na wschód od Dugo Sela, aby zaatakować partyzantów, którzy wykoleili pociąg pasażerski. Na pocz. października 2 batalion dywizji wsparty lekkimi czołgami odzyskał zajętą wcześniej przez partyzantów miejscowość Ludbreg w rejonie Varaždina. Podczas tych walk 1 batalion z kilkoma lekkimi czołgami dywizji zaatakował siły partyzanckie w okolicy, tracąc 1 czołg. W drugiej połowie października i pierwszej połowie listopada pododdziały dywizji zgrupowane w ramach Kampfgruppe „Devcić” walczyły z partyzantami na południe i południowy wschód od Varaždina. Działania zostały wznowione na początku grudnia. Obie strony poniosły duże straty. W tym samym czasie do kolejnych walk z partyzantami doszło na południowy zachód od Zagrzebia. Wyjątkowo zaciekłe walki z partyzantami miały miejsce pod koniec grudnia na południe od Velikej Goricy. 27 grudnia w miejscowości Drnis w Dalmacji sformowano 5 ochotniczy pułk dywizji. Jego dowództwo objął płk Kecet (w kwietniu 1944 r. przeorganizowano go na VII Brygadę Ustaszów).
Od stycznia 1944 r. nasiliły się walki z partyzantami. Na początku tego miesiąca trzy bataliony, bateria haubic i pluton lekkich czołgów dywizji uczestniczyły w dużej operacji antypartyzanckiej krypt. „Cannae” w rejonie Zagrzeb – Sisak – Bjelovar. W tym samym czasie znowu doszło do walk w rejonie Varaždina. W dniach 6–9 stycznia partyzancka 32 Dywizja uderzyła na Zlatar, zajmując miasto. Na pomoc został wysłany zmotoryzowany pluton i pluton motocyklowy dywizji wraz z kompanią Domobrany. Siły te przełamały opór partyzantów ok. 3 km przed Zlatarem, po czym odzyskały miasto. W drugiej połowie stycznia 1 pułk dywizji zaatakował partyzancką 32 Dywizję w rejonie Hum – Novi Marof odrzucając nieprzyjaciela w góry Kalnik. Pod koniec stycznia z udziałem tego pułku wraz z V Brygadą Ustaszy i kilkoma oddziałami niemieckimi rozpoczęła się antypartyzancka operacja „Dubrovnik”. Doprowadziła ona do rozbicia partyzanckiego batalionu z Brygady „Matija Gubec”. Siły partyzanckie wypchnięto z gór Kalnik na południe w rejon miejscowości Bilo Gora. Pod koniec lutego pozycje 1 batalionu 1 pułku dywizji pod Ludbregiem zaatakowała w nocy partyzancka Brygada „Braca Radić”, ale bezskutecznie. Na początku marca ten batalion uderzył na Brygadę „Matija Gubec” na bagnach w Lasach Ribnjak na południe od Ludbrega, ale został zmuszony do wycofania się do miasta. Pod koniec marca w rejonie Mariji Bistricy 2 batalion Brygady „Matija Gubec” urządził udaną zasadzkę na kolumnę ok. 200 ustaszy eskortowanych przez 2 motocykle i 6 lekkich czołgów dywizji (1 czołg został uszkodzony). W kwietniu pododdział dywizji objął służbę strażniczą w obozie jenieckim w Lepoglavie. W tym samym miesiącu część grupy mobilnej i dwie kompanie batalionu gwardii dywizji wzięły udział w kontruderzeniu na partyzantów prowadzących ofensywę w rejonie Virovitica – Daruvar. W połowie kwietnia doszło do ciężkich walk w okolicy Zlatara, podczas których zostało uszkodzonych kilka lekkich czołgów i samochodów pancernych. Podobne walki miały miejsce w rejonie miejscowości Belec. Pod koniec kwietnia doszło do ciężkich walk z dużym zgrupowaniem partyzanckim na wzgórzach i w lasach w rejonie Novi Marof-Hum-Zajezda. Wzięły w nich udział 2 i 3 bataliony dywizji wsparte przez część grupy mobilnej i grupy zmotoryzowanej. Partyzanci przejęli 2 działa górskie, lekki czołg z załogą i 5 motocyklów, niszcząc 3 kolejne czołgi, ciężarówkę i motocykl. W tym samym czasie pododdział 1 pułku i część grupy zmotoryzowanej dywizji wraz z batalionem V Brygady Ustaszy, plutonem haubic Domobrany i oddziałem niemieckiej żandarmerii zaatakowali zgrupowanie partyzanckie, koncentrujące się koło Ivaneca na południowy zachód od Varaždina. W maju w Zagrzebiu sformowano 2-kompanijny Oficerski Batalion Szkoleniowy Przybocznej Dywizji Poglavnika, dowodzony przez mjr. Schebeka. Na początku maja kontynuowano ciężkie walki w rejonie Hum-Konjacina-Zitomir w rejonie Varaždina i w okolicy Ivaneca. W poł. maja partyzanci zaatakowali Komin na północny wschód od Zagrzebia. Do odparcia uderzenia wysłano pododdziały dywizji. Jednocześnie doszło do ataku na miejscowość Mace na zachód od Zlatara. Od 15 maja trwała antypartyzancka operacja „Sarajevo”, której celem było oczyszczenie z partyzantów obszaru na zachód od drogi Sesvete-Varaždin. Uczestniczył w niej 1 pułk dywizji. Pod koniec maja doszło z kolei do kolejnej operacji „Schach” w rejonie Kordun-Banija. W skład uczestniczącej w niej Grupy Bojowej „Berger” obok niemieckiego 7 Batalionu Policji SS wziął udział batalion 1 pułku i batalion rekrucki dywizji. W ostatnich dniach maja we wsi Jakovo koło Zemuna w Syrmii kompania dywizji wraz z grupą volksdeutschów została zaatakowana przez partyzancki 3 batalion 6 Brygady Vojvodinskiej. Na początku czerwca wzmocniony batalion i zmotoryzowany batalion dywizji wzięły udział w antypartyzanckiej operacji „Wildsau” w rejonie Dešinić-Vinogora na północ od Zagrzebia. W połowie czerwca batalion zmotoryzowany dywizji otrzymał 26 włoskich czołgów L6/40. Okazało się jednak, że jedynie 4 z nich były możliwe do użycia. Pozostałe miały różnego rodzaju usterki. Pod koniec czerwca ponownie rozgorzały walki w okolicy Koprivnicy. W lipcu I, II i III bataliony 1 pułku, I batalion 2 pułku, batalion pancerny i część batalionu zmotoryzowanego dywizji uczestniczyły w antypartyzanckiej operacji „Rouen” w rejonie Koprivnica-Ludbreg. 18 września silne zgrupowanie partyzanckie zaatakowało i zajęło Banja Lukę. W celu odzyskania miasta został wysłany m.in. jeden z batalionów dywizji. W połowie października doszło do ciężkich walk o Koprivnicę. Uczestniczyło w nich na początku kilka średnich i lekkich czołgów dywizji, które wsparły jednostki Domobrany. Wkrótce do walki weszły też I batalion 1 pułku i batalion zmotoryzowany dywizji. Partyzantom nie udało się zdobyć miasta. Pod koniec października batalion szkoleniowy dywizji wraz z oddziałem ze szkoły żandarmerii z Bjelovara zaangażował się w walkę z partyzancką 33 Dywizją. Na pocz. grudnia silne oddziały partyzanckie zaatakowały Bjelovar. Na pomoc zostały przysłane m.in. pododdziały dywizji. Pod koniec grudnia pododdziały 1 pułku dywizji wraz z 1 Chorwacką Dywizją Szturmową wzięły udział w rejonie Vrbovec-Križevci w antypartyzanckiej operacji „Bilogora”.
W styczniu i lutym 1945 r. główne siły dywizji były zaangażowane w walkach w rejonie Podrawie-Bilo Gora. Na przełomie marca i kwietnia III batalion szturmowy dywizji wraz z trzema lub czterema batalionami 20 Pułku Piechoty 1 Chorwackiej Dywizji Szturmowej i XIV Brygadą Piechoty Domobrany uczestniczył w walkach z partyzantami w rejonie Petrinja-Glina. W kwietniu dywizja zabezpieczała strategiczną drogę Zagrzeb-Varaždin. Jedynie artyleria dywizji wzięła udział w walkach w rejonie Vratno-Ludbreg. Pod koniec kwietnia 1 i 2 pułk dywizji zajęły pozycje nad rzeką Drawa w rejonie Vratno-Varaždin.
W pierwszych dniach maja oddziały dywizji wyruszyły wraz z resztą wojsk chorwackich na północ do południowej Austrii, gdzie dotarły oddziały brytyjskie. 9 maja partyzanci przechwycili pociąg wiozący szpital polowy dywizji wraz z całym personelem medycznym, zmuszając go do powrotu do wyzwolonego Zagrzebia. 13 maja część oddziałów dywizji została zaangażowana w ciężkie walki z partyzantami w okolicy Dravogradu i Slovengradu w Słowenii. 20 maja ok. 1 tys. żołnierzy dywizji wraz z batalionem zmotoryzowanym poddali się Brytyjczykom, po czym zostali umieszczeni w obozie w Grafenstein. Wkrótce Brytyjczycy odesłali ich jednak do komunistycznej Jugosławii, gdzie zostali w większości zabici. Inna grupa żołnierzy w liczbie ok. 700 na czele z gen. A. Moškovem przebywała w Salzburgu, gdzie przejęli ich Amerykanie. Dzięki temu nie zostali odesłani Jugosłowianom.
Skład organizacyjny.
Grudzień 1942 r.
Czerwiec 1943 r.
Październik 1943 r.
Styczeń 1944 r.
Czerwiec 1944 r.
Kwiecień 1945 r.

</doc>
<doc id="1859289" url="https://pl.wikipedia.org/wiki?curid=1859289" title="Falkenberg (Brandenburgia)">
Falkenberg (Brandenburgia)

Falkenberg (pol. hist. "Poradz") – gmina w Niemczech w kraju związkowym Brandenburgia, w powiecie Märkisch-Oderland, siedziba urzędu Falkenberg-Höhe.

</doc>
<doc id="1859292" url="https://pl.wikipedia.org/wiki?curid=1859292" title="Unia Tarnów (żużel)">
Unia Tarnów (żużel)

Unia Tarnów – polski klub żużlowy z Tarnowa. 3-krotny drużynowy mistrz Polski.
Historia klubu.
W latach 1957-2001 żużlowcy startowali jako sekcja żużlowa ZKS Unia Tarnów. Największym sukcesem drużynowym są złote medale DMP z 2004, 2005 i 2012, a indywidualnym są tytuły IMP uzyskane: w 1967 przez Zygmunta Pytko na torze w Rybniku, w 2005 i 2013 przez Janusza Kołodzieja, w 2006 przez Tomasza Golloba na torze w Tarnowie oraz przez Runę Holtę w 2007 na torze we Wrocławiu. W drugiej połowie sezonu 2001 sekcja żużlowa połączyła się z TŻ Kraków i startowała pod nazwą TŻ Kraków-Unia Tarnów. Drużyna uzyskała awans do I ligi. Od następnego roku „Jaskółki” wystartowały pod szyldem TTŻ Unia Tarnów. W 2003 miejsce TTŻ-u w lidze zajęła ŻSSA, której udziałowcem jest m.in. TTŻ.
Unia Tarnów ŻSSA jest pierwszym klubem żużlowym-spółką w Polsce. W 2003 żużlowcy tego klubu uzyskali awans do najwyższej klasy rozgrywkowej, po 7 latach walki w niższych ligach. Zimą 2003-2004 do klubu przyszli bracia Tomasz i Jacek Gollobowie oraz Tony Rickardsson, co w połączeniu z utalentowaną młodzieżą (Janusz Kołodziej i Marcin Rempała) i drugą linią opartą na wychowankach pozwoliło zdobywać DMP w latach 2004-2005. W latach 2005-2007 zawodnicy Unii stawali na najwyższym stopniu podium IMP, kolejno: Janusz Kołodziej, Tomasz Gollob i Rune Holta. Od zdobycia drugiego tytułu DMP klub stopniowo spadał niżej w tabeli, aż w 2008 został zdegradowany do I ligi, jednak w 2009 roku klub awansował do Ekstraligi. Pierwszy sezon po powrocie do najwyższej klasy rozgrywkowej tarnowianie zakończyli na 5. miejscu. W sezonie 2010 klub zorganizował finał indywidualnych mistrzostw Europy, które zwyciężył Sebastian Ułamek. W roku 2012, pod szyldem Azoty Tauron Tarnów, zespół prowadzony przez trenera Marka Cieślaka sięgnął po trzeci tytuł DMP. O sile drużyny stanowili: Janusz Kołodziej, który powrócił do Tarnowa po dwóch latach startów w barwach Unii Leszno, Greg Hancock, Martin Vaculík, Leon Madsen i Maciej Janowski. W sezonie zasadniczym 2013 Unia Tarnów zajęła 4. miejsce, natomiast w rozgrywkach finałowych pokonała w dwumeczu Dospel Włókniarz Częstochowa (49:41, 42:48) i ostatecznie zajęła 3. miejsce.
Osiągnięcia.
Krajowe.
Poniższe zestawienia obejmują osiągnięcia klubu oraz indywidualne osiągnięcia zawodników reprezentujących klub w rozgrywkach pod egidą PZM, GKSŻ oraz Ekstraligi.
Mistrzostwa Polski.
Drużynowe mistrzostwa Polski
Drużynowe mistrzostwa Polski juniorów
Mistrzostwa Polski par klubowych
Młodzieżowe mistrzostwa Polski par klubowych
Indywidualne mistrzostwa Polski
Młodzieżowe indywidualne mistrzostwa Polski
Pozostałe.
Drużynowy Puchar Polski
Złoty Kask
Srebrny Kask
Brązowy Kask
Liga Juniorów
Indywidualne międzynarodowe mistrzostwa Ekstraligi
Międzynarodowe.
Poniższe zestawienia obejmują osiągnięcia klubu oraz indywidualne osiągnięcia zawodników krajowych na arenie międzynarodowej, a także w barwach reprezentacji Polski, w rozgrywkach pod egidą FIM oraz FIM Europe.
Mistrzostwa świata.
Drużynowe mistrzostwa świata
Drużynowe mistrzostwa świata juniorów
Indywidualne mistrzostwa świata juniorów
Mistrzostwa Europy.
Drużynowe mistrzostwa Europy juniorów
Mistrzostwa Europy par
Indywidualne mistrzostwa Europy
Indywidualne mistrzostwa Europy juniorów
Pozostałe.
Klubowy Puchar Europy
Puchar Europy par U-19

</doc>
<doc id="1859297" url="https://pl.wikipedia.org/wiki?curid=1859297" title="United Artists">
United Artists

United Artists Corporation (krócej UA) – amerykańskie studio filmowe, założone w 1919 roku. Od 1981 kontrolę nad wytwórnią sprawuje grupa MGM Holdings.
Akcjonariusze.
MGM Holdings, Inc.:

</doc>
<doc id="1859298" url="https://pl.wikipedia.org/wiki?curid=1859298" title="Beiersdorf-Freudenberg">
Beiersdorf-Freudenberg

Beiersdorf-Freudenberg – gmina w Niemczech w kraju związkowym Brandenburgia, w powiecie Märkisch-Oderland, wchodzi w skład urzędu Falkenberg-Höhe.

</doc>
<doc id="1859299" url="https://pl.wikipedia.org/wiki?curid=1859299" title="How You Sell Soul to a Soulless People Who Sold Their Soul?">
How You Sell Soul to a Soulless People Who Sold Their Soul?

How You Sell Soul to a Soulless People Who Sold Their Soul? – dziesiąty studyjny album hip-hopowej grupy Public Enemy wydany 7 sierpnia 2007. Za muzykę na krążku w całości odpowiada Gary G-Wiz, który współpracował z zespołem już wiele razy, po raz pierwszy na albumie "Apocalypse 91… The Enemy Strikes Black".

</doc>
<doc id="1859303" url="https://pl.wikipedia.org/wiki?curid=1859303" title="Beiersdorf">
Beiersdorf

Niemcy:

</doc>
<doc id="1859304" url="https://pl.wikipedia.org/wiki?curid=1859304" title="Filip (diakon)">
Filip (diakon)

Filip – postać Nowego Testamentu, święty Kościoła katolickiego nazywany ewangelistą.
Życiorys.
Przypuszczalnie był Żydem mówiącym po grecku, a źródłem informacji o tej postaci w głównej mierze jest Pismo Święte. Żył w I wieku. Został wybrany do obsługiwania stołów przy których zasiadali apostołowie Jezusa Chrystusa obok Szczepana, Prochora, Nikanora, Tymona, Parmenasa i Mikołaja prozelity (Dz 6, 1-5 BT). Zgodnie z tradycją dało to początek diakonatowi (Dz 6, 6 BT). Następną informację o Filipie znajdujemy przy opisie jego działalności w Samarii, gdzie udał się po śmierci św. Szczepana. Głosił Ewangelię i ochrzcił Szymona Maga (Dz 8, 5-13 BT), a później w drodze powrotnej do Jerozolimy nawrócił dworzanina etiopskiej królowej (Dz 8, 25-39 BT). Dzielił się wiarą głosząc Słowo Boże początkowo w Aszdod, a wędrując od miasta do miasta dotarł do Cezarei (Dz 8, 40 BT) gdzie jak twierdzi św. Hieronim osiadł. Miał cztery córki mające dar proroctwa (Dz 21, 9 BT). Jest nazywany ewangelistą (Dz 21, 8 BT). Klemens Aleksandryjski upatruje w Filipie adresata słów Pańskich (Mt 8, 21-22 BT; Łk 9, 59-60 BT): 
Jego wspomnienie zgodnie z wpisem w "Martyrologium Romanum" obchodzone jest w Kościele katolickim 6 czerwca.

</doc>
<doc id="1859305" url="https://pl.wikipedia.org/wiki?curid=1859305" title="Unpopular Yawns of Middle Class Warfare">
Unpopular Yawns of Middle Class Warfare



</doc>
<doc id="1859306" url="https://pl.wikipedia.org/wiki?curid=1859306" title="Artur i zemsta Maltazarda">
Artur i zemsta Maltazarda



</doc>
<doc id="1859308" url="https://pl.wikipedia.org/wiki?curid=1859308" title="All I Ever Wanted (singel Basshuntera)">
All I Ever Wanted (singel Basshuntera)

„All I Ever Wanted” – siódmy singel szwedzkiego muzyka Basshuntera, został stworzony na podstawie "Vi sitter i Ventrilo och spelar DotA".
Teledysk.
Teledysk został nakręcony w Maladze. Teledysk został wyreżyserowany przez Aleksa Herrona, a za produkcję odpowiadał Knut Inge Solbu. W teledysku zagrała między innymi Aylar Lie. Teledysk został opublikowany 30 maja 2008 roku.
Druga wersja teledysku zawiera sceny z udziałem Basshuntera.
Występy na żywo.
W lipcu 2008 roku w ramach Channel 4 podczas imprezy „T4 on the Beach 2008” wykonał utwór. Basshunter w 2010 roku wykonał utwór w brytyjskim programie relity show "Celebrity Big Brother". Basshunter pod koniec lipca 2010 roku wykonał utwór na żywo podczas imprezy "Radio Aire's Party In The Park 2010". 4 lipca 2010 roku w ramach Channel 4 na „T4 on the Beach 2010” ponownie wykonał ten utwór.

</doc>
<doc id="1859309" url="https://pl.wikipedia.org/wiki?curid=1859309" title="Hatred Surge">
Hatred Surge



</doc>
<doc id="1859311" url="https://pl.wikipedia.org/wiki?curid=1859311" title="Ogoniaste">
Ogoniaste



</doc>
<doc id="1859315" url="https://pl.wikipedia.org/wiki?curid=1859315" title="Freudenberg">
Freudenberg

Polska.
Dawna nazwa:

</doc>
<doc id="1859317" url="https://pl.wikipedia.org/wiki?curid=1859317" title="Opowieść wigilijna Flintstonów">
Opowieść wigilijna Flintstonów

Opowieść wigilijna Flintstonów (ang. "A Flintstones Christmas Carol", 1994) – amerykański film animowany bazujący na popularnym serialu "Flintstonowie" i powieści Charlesa Dickensa pod tym samym tytułem.
Fabuła.
Wszyscy mieszkańcy miasta Bedrock oczekują pierwszej gwiazdki i chwili, kiedy będą mogli wystawić własną teatralną wersję „"Opowieści wigilijnej"”. Jedną z gwiazd przedstawienia staje się Fred Flintstone w roli Scrooge'a, który w pewnym momencie zaczyna traktować swoją rolę poważnie.
Wersja polska.
Wystąpili:
i inni
Śpiewały: Anna Apostolakis, Beata Jankowska, Brygida Turowska
Wersja polska: Master Film na zlecenie Warner Bros.
Reżyseria: Henryka Biedrzycka
Dialogi: Katarzyna Precigs
Dźwięk: Anna Barczewska
Montaż: Agnieszka Kołodziejczyk
Kierownictwo produkcji: Romuald Cieślak
Tekst piosenki: Andrzej Brzeski
Opracowanie muzyczne: Eugeniusz Majchrzak

</doc>
<doc id="1859318" url="https://pl.wikipedia.org/wiki?curid=1859318" title="From Enslavement to Obliteration (demo)">
From Enslavement to Obliteration (demo)



</doc>
<doc id="1859320" url="https://pl.wikipedia.org/wiki?curid=1859320" title="Heckelberg-Brunow">
Heckelberg-Brunow

Heckelberg-Brunow – gmina w Niemczech w kraju związkowym Brandenburgia, w powiecie Märkisch-Oderland, wchodzi w skład urzędu Falkenberg-Höhe.

</doc>
<doc id="1859323" url="https://pl.wikipedia.org/wiki?curid=1859323" title="Höhenland">
Höhenland

Höhenland – gmina w Niemczech w kraju związkowym Brandenburgia, w powiecie Märkisch-Oderland, wchodzi w skład urzędu Falkenberg-Höhe.

</doc>
<doc id="1859325" url="https://pl.wikipedia.org/wiki?curid=1859325" title="Hoehenland">
Hoehenland



</doc>
<doc id="1859327" url="https://pl.wikipedia.org/wiki?curid=1859327" title="Dinamo Bukareszt">
Dinamo Bukareszt

Dinamo Bukareszt – rumuński wielosekcyjny klub sportowy

</doc>
<doc id="1859330" url="https://pl.wikipedia.org/wiki?curid=1859330" title="Noddy w Krainie Zabawek">
Noddy w Krainie Zabawek

Noddy w Krainie Zabawek () – brytyjski serial animowany dla dzieci z 2009 roku, wykonany techniką cyfrową 3D, stylizowaną na tradycyjny film lalkowy. Serial oparty na podstawie powieści Enid Blyton „Noddy goes to Toyland”, wydanej w 1949 roku. Serial powstał z okazji 60. urodzin drewnianego bohatera.
Fabuła.
Akcja serialu toczy się w różnych zakątkach Krainy Zabawek. Opowiada o przygodach Noddy’ego i jego przyjaciół, którzy spędzają czas na wspólnej zabawie oraz pomagając nawzajem. Noddy musi stawić czoła Chytrusowi i Gobbo, którzy jak zwykle chcą zepsuć dobrą zabawę.
Wersja polska.
W Polsce emitowany był na kanale MiniMini od 1 stycznia 2010 roku. Od 26 stycznia 2011 roku serial był nadawany na kanale TVP1 w Wieczorynce. Od 3 kwietnia 2011 roku serial nadawany był w TVP Polonia w Dobranocce. Aktualnie można go oglądać na kanale Polsat Jim Jam 
Wersja polska: Eurocom Studio
Reżyseria: Dorota Kawęcka
Dialogi:
Dźwięk i montaż: Krzysztof Podolski
Kierownictwo produkcji: Aneta Studnicka
Wystąpili:
i inni
Lektor: Andrzej Gajda

</doc>
<doc id="1859331" url="https://pl.wikipedia.org/wiki?curid=1859331" title="Ariel Suárez">
Ariel Suárez

Ariel Suárez (ur. 24 lutego 1980 r. w San Fernando) – argentyński wioślarz.

</doc>
<doc id="1859332" url="https://pl.wikipedia.org/wiki?curid=1859332" title="PTJV">
PTJV



</doc>
<doc id="1859333" url="https://pl.wikipedia.org/wiki?curid=1859333" title="Maksim Szauczenka">
Maksim Szauczenka

Maksim Szauczenka (biał. Максiм Шаўчэнка; ur. 3 kwietnia 1988) – białoruski wioślarz.

</doc>
<doc id="1859334" url="https://pl.wikipedia.org/wiki?curid=1859334" title="Seyedmojtaba Shojaei">
Seyedmojtaba Shojaei

Seyedmojtaba Shojaei (ur. 22 czerwca 1988 r. w Zanjanie) – irański wioślarz.

</doc>
<doc id="1859335" url="https://pl.wikipedia.org/wiki?curid=1859335" title="Husebyrennet">
Husebyrennet

Husebyrennet – zawody narciarskie, pierwsze organizowane zawody w skokach narciarskich. Odbywały się w dzielnicy Oslo – Ullern. Organizowane były w latach 1879–1891. Począwszy od stycznia 1892 zawody te przeniesiono do innej dzielnicy Oslo – Holmenkollen.
Pierwsze konkursy, organizowane przez klub "Christiania Skiklub" dość znacznie różniły się od dzisiejszych. Składały się one z jednego skoku oraz 4 km biegu na nartach (początki kombinacji norweskiej). Nie mierzono długości skoku, a jedynie oceniano styl przyznając od 1 do 5 punktów.
Skocznia, pierwotnie nazwana "Kastellbakken" (później przemianowana na "Husebybakken"), była uważana w tamtych czasach za ogromną. Pozwalała ona na skoki w okolicach 20 metrów. W pierwszym konkursie na Husebybakken, w 1879 r., Norweg Olaf Haugann ustanowił pierwszy rekord świata w długości skoku wynikiem 20 metrów.
Początkowo w zawodach dominował Sondre Norheim. Później nastała era braci Mikkjela i Torjusa Hemmestveita. W 1883 r. w zawodach wziął udział Fridtjof Nansen, który zyskał wtedy sławę po tym, jak przebył na nartach trasę z Bergen do Oslo.
Z czasem zawody zaczęły przyciągać coraz więcej widzów. Zdarzało się, że liczba widzów sięgała 10 tysięcy. Wśród znalazł się między innymi król Norwegii i Szwecji Oskar II.
Z powodu braku śniegu zawody zostały odwołane i przeniesione w inne miejsce w 1880 i 1890 r. Niepewności co do warunków pogodowych była jednym z powodów przeniesienia na stałe tych zawodów w inne miejsce. Wybór padł na Holmenkollen. Dzisiaj w miejscu Husebybakken znajduje się brązowa tablica pamiątkowa.

</doc>
<doc id="1859336" url="https://pl.wikipedia.org/wiki?curid=1859336" title="Warren Anderson">
Warren Anderson

Warren Anderson (ur. 1 września 1983 r. w San Louis Obisbo) – amerykański wioślarz.

</doc>
<doc id="1859337" url="https://pl.wikipedia.org/wiki?curid=1859337" title="Kurabiedes">
Kurabiedes

Kurabiedes (ngr. "κουραμπιέδες") – greckie maślane ciasteczka bożonarodzeniowe. 
Wykonane z kruchego ciasta, najczęściej z kawałkami migdałów, pokryte cukrem pudrem, obficie sypanym na gorące jeszcze ciastka, skropione też wodą różaną. Niekiedy dodaje się do nich nieco winiaku (Metaxa). Mogą mieć rozmaite kształty: kulek, bryłek, półksiężyców bądź litery S. Zbliżone są do egipskich ciasteczek kahk.

</doc>
<doc id="1859338" url="https://pl.wikipedia.org/wiki?curid=1859338" title="Peter Lambert">
Peter Lambert

Peter Lambert (ur. 3 grudnia 1986 r. Johannesburgu) – brytyjski wioślarz, srebrny i brązowy medalista mistrzostw świata, trzykrotny medalista mistrzostw Europy. Do 2012 roku reprezentował Południową Afrykę, gdzie się urodził.
Igrzyska olimpijskie.
Na igrzyskach zadebiutował w 2016 roku w Rio de Janeiro. Wystąpił w czwórce podwójnej. W osadzie znaleźli się również Jack Beaumont, Sam Townsend i Angus Groom. W eliminacjach zajęli czwarte miejsce, co pozwoliło popłynąć w repasażach. Tam jednak zajmując drugie miejsce, awansowali do finału, gdzie dopłynęli do mety na piątej pozycji ze stratą 6,27 sekundy do zwycięzców.

</doc>
<doc id="1859339" url="https://pl.wikipedia.org/wiki?curid=1859339" title="Oreksyna">
Oreksyna



</doc>
<doc id="1859340" url="https://pl.wikipedia.org/wiki?curid=1859340" title="Mathias Rocher">
Mathias Rocher

Mathias Rocher (ur. 30 września 1989 r. w Rostocku) – niemiecki wioślarz.

</doc>
<doc id="1859341" url="https://pl.wikipedia.org/wiki?curid=1859341" title="Joie Chitwood">
Joie Chitwood

George Rice „Joie” Chitwood (ur. 14 kwietnia 1912 w Denison zm. 3 stycznia 1988 w Tampa) – amerykański kierowca wyścigowy. Wziął udział w Indianapolis 500 w roku 1950, przez co został sklasyfikowany jako kierowca Formuły 1. Startował w zespole Kurtis Kraft.

</doc>
<doc id="1859342" url="https://pl.wikipedia.org/wiki?curid=1859342" title="Yokohama (ujednoznacznienie)">
Yokohama (ujednoznacznienie)



</doc>
<doc id="1859344" url="https://pl.wikipedia.org/wiki?curid=1859344" title="Alejka">
Alejka



</doc>
<doc id="1859347" url="https://pl.wikipedia.org/wiki?curid=1859347" title="I/10 Batalion Pancerny (III Rzesza)">
I/10 Batalion Pancerny (III Rzesza)



</doc>
<doc id="1859349" url="https://pl.wikipedia.org/wiki?curid=1859349" title="APPD">
APPD



</doc>
<doc id="1859350" url="https://pl.wikipedia.org/wiki?curid=1859350" title="Europejski Challenge Juniorów w Curlingu 2010">
Europejski Challenge Juniorów w Curlingu 2010

Europejski Challenge Juniorów w Curlingu 2010 został rozegrany w Pradze, między 3 a 8 stycznia 2010 w hali curlingowej Roztyly. W rywalizacji o miejsce w Mistrzostwach Świata Juniorów 2010 rywalizowało 10 reprezentacji kobiecych oraz 13 męskich, łącznie z 16 państw.
Mistrzostwa Świata Juniorów 2010 odbędą się w Szwajcarii, więc do występu zakwalifikowali się tylko zwycięzcy challenge'u.
W konkurencji kobiet drużyna, która zajęła po fazie grupowej pierwsze miejsce, automatycznie awansowała do finału. W półfinale zmierzyły się ze sobą zespoły z 2. i 3. miejsca. W półfinałach mężczyzn zwycięzca grupy rywalizował będzie przeciwko drużynie z drugiego miejsca z drugiej grupy.
Zawody kobiet wygrała reprezentacja Niemiec pokonując 3:2 Dunki, w konkurencji mężczyzn awans do mistrzostw świata wywalczyli Finowie, którzy pokonali 6:5 Francuzów.
Kobiety.
Play off.
Finał.
8 stycznia 2010; 15:30
Półfinały.
8 stycznia 2010; 11:30
Round Robin.
Sesja 1..
3 stycznia 2010, 17:15
Sesja 2..
3 stycznia 2010, 20:45
Sesja 3..
4 stycznia 2010, 8:00
Sesja 4..
4 stycznia 2010, 11:05
Sesja 5..
4 stycznia 2010, 14:00
Sesja 6..
4 stycznia 2010, 17:55
Sesja 7..
4 stycznia 2010, 21:00
Sesja 8..
5 stycznia 2010, 8:00
Sesja 9..
5 stycznia 2010, 11:05
Sesja 10..
5 stycznia 2010, 14:10
Sesja 11..
5 stycznia 2010, 21:00
Sesja 12..
6 stycznia 2010, 8:00
Sesja 13..
6 stycznia 2010, 11:05
Sesja 14..
6 stycznia 2010, 14:10
Sesja 15..
6 stycznia 2010, 17:55
Sesja 16..
6 stycznia 2010, 21:00
Sesja 17..
7 stycznia 2010, 11:05
Sesja 18..
7 stycznia 2010, 17:55
Mężczyźni.
Play off.
Finał.
8 stycznia 2010; 15:30
Półfinały.
8 stycznia 2010; 11:30
Round Robin.
Sesja 1..
3 stycznia 2010; 20:45
Sesja 2..
4 stycznia 2010; 11:05
Sesja 3..
4 stycznia 2010; 14:10
Sesja 4..
4 stycznia 2010; 17:55
Sesja 5..
4 stycznia 2010; 21:00
Sesja 6..
5 stycznia 2010; 8:00
Sesja 7..
5 stycznia 2010; 11:05
Sesja 8..
5 stycznia 2010; 17:55
Sesja 9..
6 stycznia 2010; 8:00
Sesja 10..
6 stycznia 2010; 11:05
Sesja 11..
6 stycznia 2010; 14:10
Sesja 12..
6 stycznia 2010; 17:55
Sesja 13..
7 stycznia 2010; 8:00
Sesja 14..
7 stycznia 2010; 11:05
Sesja 15..
7 stycznia 2010; 14:10

</doc>
<doc id="1859355" url="https://pl.wikipedia.org/wiki?curid=1859355" title="Muzeum Narciarstwa w Oslo">
Muzeum Narciarstwa w Oslo

Muzeum Narciarstwa w Oslo (nor. "Skimuseet i Holmenkollen") – najstarsze na świecie muzeum poświęcone narciarstwu. Zostało założone w 1923 r. Znajduje się u podstawy skoczni Holmenkollbakken.
W muzeum zgromadzono eksponaty ukazujące rozwój narciarstwa, począwszy od malowideł naskalnych z epoki kamienia, przez narty używane przez wikingów, aż do dziś. Jest to okres obejmujący około 4000 lat. W muzeum znajduje się sprzęt używany przez wyprawy Fridtjofa Nansena i Roalda Amundsena.

</doc>
<doc id="1859356" url="https://pl.wikipedia.org/wiki?curid=1859356" title="Opel-Gang">
Opel-Gang

Opel-Gang – debiutancki album niemieckiego zespołu punkrockowego Die Toten Hosen, wydany w 1983 roku.

</doc>
<doc id="1859357" url="https://pl.wikipedia.org/wiki?curid=1859357" title="Przewlekła rzekoma niedrożność jelit">
Przewlekła rzekoma niedrożność jelit

Przewlekła rzekoma niedrożność jelit (ang. chronic intestinal pseudo-obstruction, CIPO) – zespół objawów i cech niedrożności przewodu pokarmowego w badaniach dodatkowych, spowodowany istotnymi zaburzeniami motoryki jelit. W zespole tym nie stwierdza się czynnika blokującego światło jelita.
Etiopatogeneza.
Przyczyna zaburzenia jest nieznana. W powstawaniu przewlekłej rzekomej niedrożności jelit biorą prawdopodobnie udział:
Czynniki te powodują degenerację i upośledzenie funkcji komórek nerwowych. W patogenezie ma też prawdopodobnie swój udział zmniejszenie ekspresji genu "BCL-2", co nasila apoptozę komórek.
Ze względu na patogenezę przewlekłą rzekomą niedrożność jelit dzieli się na postać:
Postać neuropatyczna może się dziedziczyć autosomalnie, zarówno dominująco, jak i recesywnie. Może to być również cecha sprzężona z chromosomem X. Występują też postacie sporadyczne, niepojawiające się u innych członków rodziny. Postacie neuropatyczne mogą być pierwotne, wśród nich znajdują się rodzinne i nie tylko neuropatie trzewne. W przypadkach sporadycznych za przyczynę pierwotnej niedrożności rzekomej uznaje się np. zakażenia, toksyny, niedotlenienie.
Postać miopatyczna może się dziedziczyć autosomalnie, zarówno dominująco, jak i recesywnie, może być sporadyczna. Rozwija się w każdym wieku, również w noworodkowym.
Postacie wtórne niedrożności rzekomej pojawiają się w przebiegu twardziny układowej, tocznia rumieniowatego układowego, skrobiawicy, cukrzycy, niedoczynności tarczycy, nadczynności i niedoczynności przytarczyc, pierwotnej niedoczynności kory nadnerczy, dystrofii mięśniowej, zespołu Downa, zespołu Silvera-Russella, nerwiakowłókniakowatości. Opisywano też przypadek niedrożności rzekomej w przebiegu choroby Kawasakiego.
Wtórna przewlekła rzekoma niedrożność jelit występuje również jako zespół paranowotworowy, głównie w przebiegu raka drobnokomórkowego płuc, a także w rakowiaku. Może ona towarzyszyć zakażeniom cytomegalowirusem (CMV), wirusem opryszczki (HSV), wirusem Epsteina-Barr (EBV), a także pierwotniakiem "Trypanosoma cruzi". W publikacji Lennona i wsp. z 1991 zasugerowano, że w patogenezie wtórnej postaci choroby w przebiegu raka drobnokomórkowego płuc mogą brać udział reakcje autoimmunologiczne. Z kolei w chorobie Chagasa wywołanej przez świdrowca "Trypanosoma cruzi" dochodzi do reakcji immunologicznej skierowanej przeciwko komórkom zwojowym obecnym w śródściennych splotach nerwowych jelita.
Objawy i wyniki badań dodatkowych.
Pacjenci odczuwają nudności, szybko nasycają się pokarmem, mogą pojawić się wymioty. Ponadto obserwuje się ból brzucha, wzdęcie brzucha, zaparcie stolca. W przypadku uogólnionych zaburzeń nerwowo-mięśniowych mogą pojawić się zaburzenia czynności pęcherza moczowego i poszerzenie moczowodów, a także hipotonia ortostatyczna. Niedrożność rzekoma zazwyczaj jest przyczyną wyniszczenia chorego. W badaniu fizykalnym jamy brzusznej stwierdza się opukowo odgłos bębenkowy. Osłuchowo stwierdza się przelewanie w jelitach, spowolnienie albo całkowity brak perystaltyki jelit. W badaniu rentgenowskim widoczne mogą być cechy typowe dla niedrożności przewodu pokarmowego. Badanie histopatologiczne ma sens jedynie przy pobraniu materiału obejmującego całą grubość ściany jelita, wówczas stwierdza się zmiany w błonie mięśniowej i śródściennych splotach nerwowych.
Leczenie.
Nie ma skutecznego leczenia przyczynowego. Zaleca się modyfikację diety (obniżenie spożycia tłuszczów i laktozy). Próbowano stosować leki prokinetyczne, takie jak cyzapryd, metoklopramid, tegaserod. W przypadku zespołu rozrostu bakteryjnego jelita cienkiego podaje się antybiotyki. W przypadku istotnego niedożywienia zaleca się żywienie dojelitowe lub pozajelitowe. Stosuje się również leczenie operacyjne (usuwanie całkowicie niedrożnych odcinków jelita, wytworzenie gastrostomii lub jejunostomii odżywczej), podejmowane są próby przeszczepiania jelit.

</doc>
<doc id="1859358" url="https://pl.wikipedia.org/wiki?curid=1859358" title="3 Pułk Artylerii (III Rzesza)">
3 Pułk Artylerii (III Rzesza)

3 Pułk Artylerii (niem. "Artillerie-Regiment 3") – pułk artylerii Reichswehry i Wehrmachtu.
3 Pułk Artylerii został sformowany 1 stycznia 1921 we Frankfurcie nad Odrą w III Okręgu Wojskowym.
Stacjonował we Frankfurcie nad Odrą (sztab, II i III dywizjon) i Krośnie Odrzańskim (I dywizjon).
Pułk był organiczną jednostką artylerii 3 Dywizji Piechoty.

</doc>
<doc id="1859359" url="https://pl.wikipedia.org/wiki?curid=1859359" title="Ma Yuan">
Ma Yuan



</doc>
<doc id="1859361" url="https://pl.wikipedia.org/wiki?curid=1859361" title="357 Pułk Artylerii">
357 Pułk Artylerii



</doc>
<doc id="1859362" url="https://pl.wikipedia.org/wiki?curid=1859362" title="Rzekoma niedrożność jelit">
Rzekoma niedrożność jelit



</doc>
<doc id="1859363" url="https://pl.wikipedia.org/wiki?curid=1859363" title="Przewlekła idiopatyczna niedrożność jelit">
Przewlekła idiopatyczna niedrożność jelit



</doc>
<doc id="1859364" url="https://pl.wikipedia.org/wiki?curid=1859364" title="Reebok Grand Prix 2009">
Reebok Grand Prix 2009

Reebok Grand Prix 2009 – mityng lekkoatletyczny, który rozegrano 30 maja w Nowym Jorku. Zawody zaliczane były do cyklu World Athletics Tour i posiadały rangę Grand Prix IAAF.

</doc>
<doc id="1859368" url="https://pl.wikipedia.org/wiki?curid=1859368" title="Tomasz Sokołowski III">
Tomasz Sokołowski III



</doc>
<doc id="1859369" url="https://pl.wikipedia.org/wiki?curid=1859369" title="Tomasz Sokołowski I">
Tomasz Sokołowski I



</doc>
<doc id="1859372" url="https://pl.wikipedia.org/wiki?curid=1859372" title="GJ 1214">
GJ 1214

GJ 1214 – gwiazda, czerwony karzeł o typie widmowym M4.5 położona w gwiazdozbiorze Wężownika w odległości około 40 lat świetlnych od Ziemi. Obserwowana wielkość gwiazdowa GJ 1214 wynosi 14,7m, temperatura powierzchni gwiazdy około 2700 °C, a jej jasność absolutna około 0,3% jasności Słońca.
GJ 1214 posiada układ planetarny, której jedynym odkrytym do tej pory składnikiem jest GJ 1214 b.

</doc>
<doc id="1859373" url="https://pl.wikipedia.org/wiki?curid=1859373" title="Unter falscher Flagge">
Unter falscher Flagge

Unter falscher Flagge – album niemieckiego zespołu punkrockowego Die Toten Hosen, wydany w 1984 roku.

</doc>
<doc id="1859375" url="https://pl.wikipedia.org/wiki?curid=1859375" title="MKS Kalisz (piłka siatkowa mężczyzn)">
MKS Kalisz (piłka siatkowa mężczyzn)

MKS Kalisz - męska drużyna siatkarska z Kalisza, założona w 2005 roku, występująca w II lidze.

</doc>
<doc id="1859376" url="https://pl.wikipedia.org/wiki?curid=1859376" title="AZS Politechnika Opolska (piłka siatkowa)">
AZS Politechnika Opolska (piłka siatkowa)

 AZS Politechnika Opolska – polski męski klub siatkarski z Opola należący do KU AZS Politechniki Opolskiej i będący jego sekcją. Drużyna siatkarska powstała w 1966 roku, przy Wyższej Szkole Inżynierskiej (w 1996 uczelnia zmieniła nazwę na Politechnika Opolska). W obecnej formie istnieje od 1999 roku.
W sezonie 2011/2012 występował pod nazwą AZS Politechnika Opolska Cementownia Odra SA.
Bilans sezon po sezonie.
Poziom rozgrywek:
Linki zewnętrzne.
Strona klubu

</doc>
<doc id="1859377" url="https://pl.wikipedia.org/wiki?curid=1859377" title="Andre Maurois">
Andre Maurois



</doc>
<doc id="1859379" url="https://pl.wikipedia.org/wiki?curid=1859379" title="Charade Circuit">
Charade Circuit

Charade Circuit – tor wyścigowy we Francji nieopodal miasta Clermont-Ferrand. W latach 1965–1972 organizowano na nim wyścigi Formuły 1 o Grand Prix Francji, a w latach 1958–1967 i 1972–1974 motocyklowe mistrzostwa świata.

</doc>
<doc id="1859380" url="https://pl.wikipedia.org/wiki?curid=1859380" title="Nowy Nieskurzów">
Nowy Nieskurzów



</doc>
<doc id="1859383" url="https://pl.wikipedia.org/wiki?curid=1859383" title="Stary Nieskurzów">
Stary Nieskurzów



</doc>
<doc id="1859386" url="https://pl.wikipedia.org/wiki?curid=1859386" title="Zamek Herburt koło Dobromila">
Zamek Herburt koło Dobromila

Zamek Herburt koło Dobromila – ruiny murowanego zamku, zbudowanego w 1584 r. przez Stanisława Herburta na wyniosłym wzgórzu Herburt (554 m n.p.m.) w Masywie Wilczej Jamy (614 m n.p.m.) nad Jasienką, potokiem uchodzącym do Wyrwy, odległym o 4 km na południe od Dobromila, na północ od wsi Tarnawa.
Historia.
Pierwsza wzmianka o drewnianym zamku w tym miejscu pochodzi z 1450 r. Drugi zamek zbudował w 1584 r. Stanisław Herburt, kasztelan lwowski. Po śmierci Stanisława Herburta (syna poprzedniego) w 1601 r. Jan Szczęsny Herburt z Felsztyna pod pretekstem oddania czci zmarłemu przybył do Dobromila ze zbrojnym orszakiem i po pogrzebie przemocą opanował zamek oraz wszystkie należące do niego wsie. Wdowa została wypędzona pomimo zapisu, iż ma prawo do zamku z racji swego posagu i zapisu męża aż do spłaty 34 000 zł. Wszystkie znalezione dobra zostały przez Jana Sz. Herburta przywłaszczone. Znajdowały się tam klejnoty, kosztowna broń, szable i buławy oraz wielkie zapasy soli nagromadzone w żupach.
Profesor Ludwik Dziedzicki, jeden z autorów "Słownika geograficznego Królestwa Polskiego i innych krajów słowiańskich" tak opisuje warownię: "Na wzgórzu sterczą ruiny zamku osobliwego kształtu. Przetrwał on liczne burze w wojnie kozackiej i szwedzkiej, w ustach zaś ludu żyje podanie, jak się załoga mężnie broniła, rzucając z murów kamienie, belki i jagły wrzące na wdzierających się wrogów. Zdobiły go różne malowidła alegoryczne i napisy, zastosowane najwięcej do pamiętnego za Zygmunta III rokoszu, w którym Jan Szczęsny Herburt wielki miał udział". 
Na początku XVII w. w zamku mieściła się drukarnia, a gród był także przybytkiem nauki. Ten sam zamek był jednocześnie kuźnią spisków rokoszańskich i zamachów na sąsiadów. Mieli w nim siedzibę najemni żołnierze i sabaci węgierscy. Jan Sz. Herburt umierając 31 grudnia 1616 r. pozostawił po sobie długi i zrujnowany majątek. Jego syn Jan Lew w 1622 r. zrzekł się Dobromila i majątku na rzecz wierzycieli, a sam zmarł w 1631 r. Później dobra przeszły w ręce rodziny Czuryłłów, a po nich Krasickich. W swojej historii zamek przeżył kilka najazdów i napadów, z których wychodził bardziej lub mniej zniszczony. Na przykład w 1657 r. ucierpiał podczas najazdu księcia Jerzego Rakoczego, sprzymierzeńca Szwedów podczas "Potopu". Jednakże nigdy zamek nie został zdobyty przez żadnego najeźdźcę.
Architektura.
Położona na wysokim wzgórzu budowla założona była na planie podkowy o wymiarach 80x25 m. Grubość murów dochodziła do 2 m, a miejscami nawet je przekraczała. Około 1614 r. powstał murowany zamek w stylu renesansowym z attykami. Wtedy to nastąpił podział na zamek wyższy i niższy. Niższy to ten zbudowany przez Jana Sz. Herburta. Znajdują się w nim na ścianach freski z alegorią cnót obywatelskich. W 1784 r. Anna Białogłowska zezwoliła na rozebranie południowej części murów zamkowych i wykorzystanie odzyskanego materiału przy budowie monastyru bazylianów. W 1890 r. zaczęto rozbierać pozostałą część, lecz interwencja austriackich konserwatorów zapobiegła temu i północną stronę udało się uratować. Pod koniec XVIII w. opuszczona budowla niszczała i popadała w ruinę. Do dzisiaj z zamku pozostał bastion z bramą wjazdową i fragmenty murów.

</doc>
<doc id="1859390" url="https://pl.wikipedia.org/wiki?curid=1859390" title="The Battle of the Bands">
The Battle of the Bands

The Battle of the Bands – minialbum niemieckiego zespołu punkrockowego Die Toten Hosen, wydany w 1985 roku.

</doc>
<doc id="1859392" url="https://pl.wikipedia.org/wiki?curid=1859392" title="Śluzowoszczkowate">
Śluzowoszczkowate

Śluzowoszczkowate ("Tulasnellaceae" Jülich) – rodzina grzybów znajdująca się w rzędzie pieprznikowców ("Cantharellales").
Systematyka.
Pozycja w klasyfikacji według Index Fungorum: "Cantharellales, Incertae sedis, Agaricomycetes, Agaricomycotina, Basidiomycota, Fungi".
Według Index Fungorum bazującego na "Dictionary of the Fungi" do rodziny "Tulasnellaceae" należą rodzaje:
Nazwy polskie według W. Wojewody (2003 r.).

</doc>
<doc id="1859396" url="https://pl.wikipedia.org/wiki?curid=1859396" title="Tulasnellaceae">
Tulasnellaceae



</doc>
<doc id="1859402" url="https://pl.wikipedia.org/wiki?curid=1859402" title="Damenwahl">
Damenwahl

Damenwahl – album niemieckiego zespołu punkrockowego Die Toten Hosen, wydany w 1986 roku.

</doc>
<doc id="1859405" url="https://pl.wikipedia.org/wiki?curid=1859405" title="Daniel Słupnik">
Daniel Słupnik

Daniel Słupnik, Daniel Stylita, Daniel z Konstantynopola, cs. "Prepodobnyj Daniił Stołpnik" (ur. 409 w Ma(e)ratha w Syrii, obecnie Samsat w Turcji, zm. ok. 490 lub 493 w Anaplus nad Cieśniną Kerczeńską (Bosporus), dzisiejsza dzielnica Kuruçeşme w Stambule) – święty Kościoła katolickiego, prawosławnego i ormiańskiego, jeden ze świętych stylitów.
Żywot świętego.
Źródłem wiedzy o Danielu Słupniku jest biografia sporządzona przez jednego z jego uczniów. Według współczesnych badaczy mnichem został w wieku osiemnastu lat, a później pełnił urząd igumena. Poznanie Symeona Słupnika zainspirowało go i po rezygnacji z pełnionej w klasztorze funkcji wędrował odwiedzając pustelników Palestyny i Syrii. Z Jerozolimy udał się do Konstantynopola do klasztoru św. Michała, a po dziewięciu latach, na wieść o śmierci Symeona podjął za jego przykładem życie na słupie.
Hagiograficzne zapisy mówią iż zadziwiał innych zakonników swoją gorliwością. Był uczniem św. Symeona Stylity Starszego, który pobłogosławił go na prowadzenie samotnego życia w ruinach pogańskiej świątyni w pobliżu Konstantynopola. Po śmierci Symeona przeniósł się nad Morze Czarne, gdzie wzniósł dla siebie platformę opartą na dwóch słupach. Otrzymał tam święcenia kapłańskie; ze słupa zszedł do końca życia tylko raz, aby wystąpić przeciw monofizytyzmowi.
Za życia zyskał opinię świętego. Przybywali do niego zwykli wierni, jak również patriarchowie Konstantynopola oraz cesarze Leon I i Zenon. Święty wygłaszał dla wszystkich proste kazania, w których ostrzegał przed grzechem, wzywał do wzajemnej miłości i szczególnej troski o biednych. Zmarł w 489 lub 490 i został pochowany w pobliżu słupa, na którym przeżył trzydzieści trzy lata.
Kult.
Wspomnienie liturgiczne w Kościele katolickim obchodzone jest 11 grudnia.
Cerkiew prawosławna i Kościół ormiański wspominają świętego mnicha 11/24 grudnia, tj. 24 grudnia według kalendarza gregoriańskiego. Czczony jest razem z innym świętym stylitą, Łukaszem, którego pamięć Cerkiew czci tego samego dnia.
W ikonografii przedstawiany jest na słupie, ubrany w czarne mnisze szaty stoi (widoczny od pasa) na słupie skalnym, do którego prowadzi jeden otwór. Ma długą siwą brodę, a ręce złożone w modlitewnym geście. Niekiedy w jeden z nich trzyma zwój.

</doc>
<doc id="1859406" url="https://pl.wikipedia.org/wiki?curid=1859406" title="Memoriał Eugeniusza Nazimka 2009">
Memoriał Eugeniusza Nazimka 2009

XXVI Memoriał im. Eugeniusza Nazimka – 26. edycja turnieju w celu uczczenia pamięci polskiego żużlowca Eugeniusza Nazimka, który odbył się 26 września 2009. Zwyciężył Lee Richardson.
Wyniki.
Bieg po biegu
do uzupełnienia

</doc>
<doc id="1859409" url="https://pl.wikipedia.org/wiki?curid=1859409" title="Paweł Januszewicz">
Paweł Januszewicz

Paweł Januszewicz (ur. 18 maja 1952 w Warszawie) – polski lekarz pediatra, profesor nauk medycznych, wieloletni dyrektor Centrum Zdrowia Dziecka w Warszawie.
Życiorys.
Pochodzi z rodziny o tradycjach medycznych. Ukończył Liceum Ogólnokształcące im. Tadeusza Reytana (1971), w którym uzyskał maturę z wyróżnieniem. W 1971 rozpoczął studia lekarskie w Akademii Medycznej w Warszawie. W 1977 otrzymał dyplom lekarza medycyny, a także nagrodę rektorską za dobre wyniki w nauce. Studia podyplomowe ukończył w RFN i Kanadzie. W latach 1981–1983 przebywał na stypendium w Institut für Klinische Pharmakologie w Stuttgarcie. W 1983 uzyskał stopień doktora nauk medycznych. Od 1984 do 1986 przebywał w Medical Research Council of Canada w Montrealu w Kanadzie. W 1987 uzyskał I stopień specjalizacji z pediatrii, a w 1988 stopień doktora habilitowanego nauk medycznych. Jego rozprawa habilitacyjna miała tytuł: "Wpływ przedsionkowego czynnika sodopędnego na uwalnianie hormonu antydiuretycznego in vitro i in vivo". W 1989 uzyskał II stopień specjalizacji z pediatrii. W 1998 otrzymał Order Uśmiechu. Jest jednym z założycieli Wielkiej Orkiestry Świątecznej Pomocy. W 2004 uzyskał specjalizację w dziedzinie zdrowia publicznego. Brat prof. Andrzeja Januszewicza. Jest żonaty (żona Ewa), posiada 3 dzieci. Prowadzi wraz z Eweliną Kopic program "Encyklopedia Zdrowia" w Polsat News.

</doc>
<doc id="1859412" url="https://pl.wikipedia.org/wiki?curid=1859412" title="Never Mind the Hosen, Here’s Die Roten Rosen">
Never Mind the Hosen, Here’s Die Roten Rosen

Never Mind the Hosen, Here's Die Roten Rosen – czwarty studyjny album niemieckiego zespołu punkrockowgo Die Toten Hosen (na tej płycie pod nazwą „Die Roten Rosen (aus Düsseldorf)” ("„Czerwone Róże”"), wydany w 1987 roku. Nazwa jest parodią tytułu płyty brytyjskiego zespołu punkrockowego Sex Pistols – „Never Mind the Bollocks, Here's the Sex Pistols”, do której nawiązuje zarówno tytuł jak i okładka.
Lista utworów.
Na podstawie katalogu Discogs:

</doc>
<doc id="1859415" url="https://pl.wikipedia.org/wiki?curid=1859415" title="Stefano Dionisi">
Stefano Dionisi

Stefano Dionisi (ur. 1 października 1966 w Rzymie) – amerykańsko-włoski aktor filmowy i telewizyjny.
Życiorys.
Wczesne lata.
Po ukończeniu szkoły średniej, w 1985 roku pobierał lekcje aktorstwa w teatrze la Scaletta w Rzymie. Po studiach, w późnych latach osiemdziesiątych przebywał w Nowym Jorku, a w latach 1987 i 1991 w Indiach.
Kariera.
Debiutował na szklanym ekranie w telefilmie "Rose" (1986) u boku Valerie Perrine. W następnym roku pojawił się w serialu "Ośmiornica 5" ("La piovra 5 - Il cuore del problema", 1990), a na dużym ekranie w "Sekret" ("Il segreto", 1990) obok Nastassji Kinski. Przełom w karierze nastąpił, gdy został zaangażowany do głównej roli Carla Broschiego zwanego Farinellim w opartym na biografii śpiewaka dramacie muzycznym "" ("Farinelli: Il castrato", 1994), która przyniosła mu włoską nagrodę specjalną Davida di Donatello.
W brytyjskim telewizyjnym filmie biblijnym "Józef w Egipcie" ("Joseph", 1995) z Benem Kingsleyem zagrał postać faraona. Znalazł się w obsadzie dramatu "...twierdzi Pereira" ("Sostiene Pereira", 1996) wg powieści Antonio Tabucchiego u boku Marcello Mastroianniego, Daniela Auteuila i Joaquima de Almeidy.
W melodramacie Bigasa Luny "Bambola" ("Bámbola", 1996) z Anitą Ekberg wystąpił w roli Flavio, gejowskiego brata tytułowej bohaterki. W dramacie wojennym Francesco Rosiego "Rozejm" ("La Tregua", 1997) z Johnem Turturro i Rade Šerbedžiją zagrał Daniele, ocalałego z obozu koncentracyjnego w Oświęcimiu. W dramacie wojennym "Partyzant Johnny" ("Il partigiano Johnny", 2000) wcielił się w Johnny'ego, młodego studenta dezertera pod koniec II wojny światowej.
Na podstawie własnych doświadczeń w klinikach psychiatrycznych, w 2015 roku wydał książkę "Oltre le porte dell'inferno".
Ma firmę produkcyjną, Rats Produzioni. W 1995 ożenił się z producentką filmową Annie Stewart, z którą ma córkę Milo (ur. 1997). Jednak doszło do rozwodu. Związał się z aktorką Barbarą Lerici i zamieszkał na stałe w Rzymie.

</doc>
<doc id="1859417" url="https://pl.wikipedia.org/wiki?curid=1859417" title="Garnizon Frankfurt">
Garnizon Frankfurt



</doc>
<doc id="1859418" url="https://pl.wikipedia.org/wiki?curid=1859418" title="Memoriał Eugeniusza Nazimka 2008">
Memoriał Eugeniusza Nazimka 2008

XXV Memoriał im. Eugeniusza Nazimka – 25. edycja turnieju w celu uczczenia pamięci polskiego żużlowca Eugeniusza Nazimka, który odbył się 26 września 2008. Zwyciężył Matej Žagar.
Wyniki.
Bieg po biegu
do uzupełnienia

</doc>
<doc id="1859419" url="https://pl.wikipedia.org/wiki?curid=1859419" title="Łukasz Słupnik">
Łukasz Słupnik

Łukasz Słupnik (ur. 879, zm. 11 grudnia 978 w Chalcedonie) - święty prawosławny i katolicki, mnich, jeden ze świętych stylitów.
Życiorys.
Łukasz Słupnik urodził się we Frygii. I jako młody człowiek służąc w armii brał udział w walkach z Bułgarami. Uczestniczył w przegranej bitwie pod Bulgarophygonem po której oddał się ascezie (896 rok). Po siedmiu latach umartwiania przyjął święcenia kapłańskie i został kapelanem. Mając już czterdzieści pięć lat wstąpił do zakonu w klasztorze św. Zachariasza na Górze Olimp w Bitynii. Po ośmiu latach, w 932 roku i rozpoczął samotne życie na wysokim słupie, który wybudował w swojej rodzinnej miejscowości. Po trzech latach w dniu 11 grudnia, kiedy obchodzono wspomnienie św. Daniela (409-493) wstąpił na kolumnę pod Chalcedonem; przebywał na niej 44 lata. Cieszył się powszechnym szacunkiem wiernych, miał dar czynienia cudów. Zmarł w wieku 98 lat. W niedługim czasie po jego śmierci został zredagowany jego życiorys.

</doc>
<doc id="1859423" url="https://pl.wikipedia.org/wiki?curid=1859423" title="Mistrzostwa Świata Juniorów w Hokeju na Lodzie 2010/Elita">
Mistrzostwa Świata Juniorów w Hokeju na Lodzie 2010/Elita

34. Mistrzostwa Świata Juniorów w Hokeju na Lodzie Elity 2010 odbyły się dwóch największych miastach prowincji Saskatchewan: Saskatoon oraz Regina, w dniach 26 grudnia 2009 – 5 stycznia 2010. Mecze rozgrywane zostały w Kanadzie po raz jedenasty w historii.
W tej części mistrzostw uczestniczy najlepsze 10 drużyn na świecie. System rozgrywania meczów jest inny niż w niższych dywizjach. Najpierw drużyny rozgrywają mecze w fazie grupowej (2 grupy po 5 zespołów), systemem każdy z każdym. Dwie najgorsze zespoły walczą o utrzymanie w elicie, z czego dwie drużyny spada. Drużyny, które zajmą pierwsze miejsca w swoich grupach awansują bezpośrednio do półfinałów, zaś drużyny z miejsc drugich i trzecich, grają między sobą o awans do półfinału.
Hale w których odbyły się zawody to:
Mecze na terenie Polski można było oglądać w komercyjnej stacji: Eurosport 2.
Faza grupowa.
Grupa A.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa B.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Strefa spadkowa.
Zaliczane są mecze rozegrane w fazie grupowej pomiędzy zainteresowanymi drużynami. W tym wypadku:
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"

</doc>
<doc id="1859425" url="https://pl.wikipedia.org/wiki?curid=1859425" title="Andropodium">
Andropodium

Andropodium ("pseudophallus") – narząd kopulacyjny ryb z rodziny półdziobcowatych (Hemiramphidae), Zenarchopteridae i żyworódkowatych (Goodeidae). Powstał z przekształconych, skróconych przednich promieni płetwy odbytowej oddzielonych wcięciem od jej pozostałej części. Jest to struktura analogiczna do gonopodium karpieńcokształtnych.

</doc>
<doc id="1859428" url="https://pl.wikipedia.org/wiki?curid=1859428" title="Zaiyi">
Zaiyi

Zaiyi, książę Duan (ur. 1856, zm. 1922) – arystokrata mandżurski, polityk schyłkowego okresu Qing.
W 1894 roku otrzymał tytuł księcia Duan (端郡王, "Duān jùnwáng"). W 1898 roku poparł przewrót obalający sto dni reform. Faworyt cesarzowej Cixi, mąż jej bratanicy.
Po wybuchu powstania bokserów jeden z czołowych zwolenników rebeliantów na dworze. Sprowokował wypowiedzenie przez Chiny wojny obcym mocarstwom, przedkładając Cixi sfałszowaną notę w której cudzoziemcy domagali się rzekomo uwolnienia cesarza Guangxu. W 1900 roku stanął na czele Zongli Yamen, a jego syn Pujun został wyznaczony na następcę tronu.
Po upadku powstania mocarstwa zażądały jego egzekucji. Ostatecznie na mocy edyktu cesarskiego został skazany na zesłanie do Xinjiangu. Powrócił do Pekinu w 1917 roku i spędził ostatnie lata życia jako pupil konserwatywnych polityków młodej Republiki Chińskiej.

</doc>
<doc id="1859430" url="https://pl.wikipedia.org/wiki?curid=1859430" title="Dammvorstadt">
Dammvorstadt



</doc>
<doc id="1859432" url="https://pl.wikipedia.org/wiki?curid=1859432" title="Kwasir">
Kwasir



</doc>
<doc id="1859434" url="https://pl.wikipedia.org/wiki?curid=1859434" title="Kvasir">
Kvasir



</doc>
<doc id="1859435" url="https://pl.wikipedia.org/wiki?curid=1859435" title="Albrecht II Zwyrodniały">
Albrecht II Zwyrodniały



</doc>
<doc id="1859436" url="https://pl.wikipedia.org/wiki?curid=1859436" title="Zozym Sołowiecki">
Zozym Sołowiecki

Zozym Sołowiecki – święty mnich prawosławny. Obok świętych Sawwacjusza i Germana jeden z twórców Monasteru Sołowieckiego.
Urodził się na terytorium eparchii nowogrodzkiej w rodzinie Barbary i Gabriela. Według hagiografii od dzieciństwa miał wykazywać głęboko religijną postawę i wstąpić do monasteru natychmiast po śmierci rodziców. Udał się następnie na północ Rosji w celu założenia nowego męskiego klasztoru. U ujścia rzeki Sumy spotkał się z mnichem Germanem, który opowiedział mu o samotnej wyspie (w archipelagu Wysp Sołowieckich), na której przez sześć lat żył razem z zakonnikiem o imieniu Sawwacjusz. Wszyscy trzej udali się we wskazane przez Germana miejsce, gdzie około 1436 wznieśli pierwszą cerkiew oraz budynek mieszkalny dla mnichów. Chcieli, aby monaster był samowystarczalny i starali się uprawiać przy nim rośliny oraz łowić ryby, jednak z powodu warunków klimatycznych byli uzależnieni od wsparcia miejscowej ludności. Jedną z zim Zozym przeżył sam na wyspie. Według legend był kuszony przez diabły i cudem uniknął śmierci głodowej.
Z czasem do mnichów zaczęli przyłączać się kolejni posłusznicy; razem z założycielami wspólnoty wznieśli oni nową cerkiew-refektarz pod wezwaniem Przemienienia Pańskiego. Początkowo Zozym nie chciał przyjąć godności ihumena i prosił eparchię nowogrodzką o przysyłanie doświadczonych zakonników na funkcję przełożonego monasteru. W końcu jednak, widząc, że przybywający na wyspy mnisi nie wytrzymywali surowości życia na północy, zgodził się. Funkcję tę pełnił do końca życia.
Prowadził niezwykle surowy tryb życia, również od innych zakonników wymagał poświęcania się ascezie. W 1465 umieścił w monasterze relikwie zmarłego wcześniej Sawwacjusza Sołowieckiego. Miał być obdarzony darem jasnowidzenia; przewidział śmierć sześciu bojarów, którzy wcześniej utrudniali funkcjonowanie monasteru. Zmarł w 1478.
Relikwie Zozyma i Sawwacjusza Sołowieckich były przechowywane w założonym przez nich monasterze. W 1925, po zaadaptowaniu Monasteru Sołowieckiego na łagier i w czasie akcji otwarcia relikwii Rosyjskiego Kościoła Prawosławnego zostały wystawione na widok publiczny.

</doc>
<doc id="1859438" url="https://pl.wikipedia.org/wiki?curid=1859438" title="Ludwik Aviz (książę Beja)">
Ludwik Aviz (książę Beja)

Ludwik Avis, 5 książę Beja (ur. 3 marca 1506 r., zm. 27 listopada 1555 r. w Lizbonie) – drugi syn króla Portugalii Manuela I Szczęśliwego i jego drugiej żony Marii Aragońskiej (3 córki Izabeli katolickiej i Ferdynanda Katolickiego), w związku z tym również portugalski infant.

</doc>
<doc id="1859440" url="https://pl.wikipedia.org/wiki?curid=1859440" title="Skakuszka kąsająca">
Skakuszka kąsająca

Skakuszka kąsająca ("Notomys mordax") – gatunek wymarłego gryzonia z rodziny myszowatych (Muridae), występujący dawniej endemicznie w Australii.
Ssak ten został opisany na podstawie jednej czaszki (BMNH 46.4.4.65) przez Thomasa w 1922 roku. Czaszkę znaleziono w 1840 roku w Darling Downs w Queensland. Nie ma żadnych informacji na temat ekologii tego ssaka. Niektórzy naukowcy kwestionują odrębność tego gatunku i przypisują go do "N. mitchelli".
W Australii zwierzę jest nazywane angielską nazwą oraz aborygeńską nazwą "payi". W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę skakuszka wielkoucha.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EX (wymarły). Nie są znane przyczyny wymarcia tego ssaka, prawdopodobnie jest to związane ze sprowadzeniem do Australii kotów i lisów.

</doc>
<doc id="1859443" url="https://pl.wikipedia.org/wiki?curid=1859443" title="Polana Smutkowska">
Polana Smutkowska

Polana Smutkowska – polana w Roztoce Ryterskiej położona na wysokości 680-750 m n.p.m., u podnóża Jaworzyny Małej (884 m n.p.m.) w Paśmie Radziejowej w Beskidzie Sądeckim w dolinie bezimiennego obecnie (kiedyś zwanym Jasionowskim, Podjasionowskim) potoku będącego bocznym dopływem Małej Roztoki.
Nazwa polany miałaby pochodzić od jej położenia w "smutnej" dolinie, do której słońce zagląda na krótko i szybko zachodzi za położone naprzeciw polany wzniesienia Jaworzyny: Bystrą (803 m n.p.m.) i Małą (884 m n.p.m.). Natomiast na mapie katastralnej z 1846 roku figuruje jako "Polana Smułkowska". Według E.Pawłowskiego polana swą nazwę zawdzięcza właścicielowi o nazwisku "Smułka". Do połowy lat 80. XX wieku użytkowana była przez dwóch właścicieli jako łąka kośna. Obecnie w połowie jest zalesiona, a druga nieużytkowana powoli zarasta.

</doc>
<doc id="1859445" url="https://pl.wikipedia.org/wiki?curid=1859445" title="Artur Petrosjan">
Artur Petrosjan

Artur Petrosjan (orm. Արթուր Պետրոսյան, ur. 17 grudnia 1971 w Leninakanie) – ormiański piłkarz grający na pozycji ofensywnego pomocnika.
Kariera klubowa.
Petrosjan pochodzi z miasta Leninakan. Jest wychowankiem tamtejszego klubu Szirak Leninakan. W 1989 roku zadebiutował w jego barwach w trzeciej lidze radzieckiej i od czasu debiutu stał się podstawowym zawodnikiem zespołu. Od 1992 roku grał w barwach Sziraka w rozgrywkach ligi ormiańskiej. Już w 1992 roku wywalczył z Szirakiem mistrzostwo Armenii, a w 1994 roku po raz drugi został mistrzem kraju. W 1996 roku zdobył Superpuchar Armenii.
W 1998 roku Petrosjan przeszedł do izraelskiego Maccabi Petach Tikwa. W 1999 roku wygrał z nim rozgrywki Toto Cup, czyli Pucharu Izraela. Po sezonie odszedł do rosyjskiego Lokomotiwu Niżny Nowogród i w rosyjskiej lidze rozegrał 6 spotkań. Jeszcze w 1999 roku wrócił do Armenii i grał w Sziraku Giumri. W 1999 roku wywalczył z nim mistrzostwo i Superpuchar Armenii.
W 2000 roku Petrosjan odszedł z Sziraka do szwajcarskiego BSC Young Boys z Berna. W Young Boys grał do lata 2003 będąc podstawowym zawodnikiem zespołu. Kolejnym i ostatnim klubem w karierze Ormianina był FC Zürich, w którym zadebiutował 16 lipca 2003 w przegranym 1:2 wyjazdowym spotkaniu z FC Basel. W 2005 roku zdobył Puchar Szwajcarii, a w 2006 zakończył karierę piłkarską w wieku 35 lat.
Kariera reprezentacyjna.
W reprezentacji Armenii Petrosjan zadebiutował 16 czerwca 1992 roku w wygranym 1:0 towarzyskim spotkaniu z Mołdawią. 15 listopada 1995 roku w meczu eliminacji do Euro 96 z Danią (1:3) strzelił swojego pierwszego gola w reprezentacji. Wraz z Armenią wystąpił też w eliminacjach do Mistrzostw Świata 1998, Euro 2000, Mistrzostw Świata 2002, Euro 2004 i Mistrzostw Świata 2006. Od 1992 do 2005 roku rozegrał w kadrze narodowej 69 spotkań, w których strzelił 11 goli. Jest najskuteczniejszym graczem w historii reprezentacji Armenii.

</doc>
<doc id="1859446" url="https://pl.wikipedia.org/wiki?curid=1859446" title="Dina Rubina">
Dina Rubina

Dina Rubina, ros. Дина Ильинична Рубина, hebr. דינה רובינה (ur. 19 września 1953 w Taszkencie) – izraelska pisarka pisząca w języku rosyjskim.
Życiorys.
Ukończyła Specjalistyczną Szkołę Muzyczną i Taszkienckie Konserwatorium. Następnie wykładała w Instytucie Kultury w Taszkencie. Zadebiutowała w wieku 16 lat w młodzieżowym czasopiśmie literackim "Junost", a w 1978 roku została członkiem Związku Pisarzy. W drugiej połowie lat 80. wyjechała do Moskwy, natomiast w 1990 wyemigrowała wraz z rodziną do Izraela, gdzie obecnie mieszka i posiada obywatelstwo tego kraju. W latach 2001–2003 pracowała w Moskwie na stanowisku kierownika spraw kulturalnych w Agencji Żydowskiej na rzecz Izraela.
Wydała ponad 40 książek tłumaczonych w 15 językach, sprzedających się w milionowych nakładach. Na język polski jej książki zostały przetłumaczone przez Margaritę Bartosik. W języku polskim wydana została również monografia o pisarce, autorstwa Joanny Mianowskiej, "Dina Rubina – wczoraj i dziś".
Twórczość.
Zbiory powieści i opowiadań.
Źródło.

</doc>
<doc id="1859454" url="https://pl.wikipedia.org/wiki?curid=1859454" title="Bhajji">
Bhajji



</doc>
<doc id="1859458" url="https://pl.wikipedia.org/wiki?curid=1859458" title="Sejm Rusinów Podkarpackich">
Sejm Rusinów Podkarpackich

Sejm Rusinów Podkarpackich - rusińska separatystyczna organizacja społeczna, utworzona w lutym 2000 w Użhorodzie. 
Celem organizacji jest wywalczenie autonomii obwodu zakarpackiego (Zakarpacia), jako autonomicznej "Rusi Podkarpackiej". Przywódcą Sejmu jest Dmytro Sydor. 
Sejm w 2008 ogłosił ultimatum do zakarpackiej rady obwodowej, z żądaniem ogłoszenia autonomii Zakarpacia do 1 grudnia 2008, grożąc w przypadku odmowy lub braku odpowiedzi samodzielnym ogłoszeniem autonomii. Tak się też stało - 1 grudnia 2008 Dmytro Sydor ogłosił w Mińsku autonomię Zakarpacia.
W marcu 2009 szef Służby Bezpieczeństwa Ukrainy Wałentyn Naływajczenko potwierdził doniesienia prasowe o finansowaniu Sejmu przez Rosję.

</doc>
<doc id="1859462" url="https://pl.wikipedia.org/wiki?curid=1859462" title="Małżeństwo aranżowane">
Małżeństwo aranżowane

Małżeństwo aranżowane () – rodzaj małżeństwa w społeczeństwach tradycyjnych, gdzie przyszły małżonek/małżonka jest wyszukiwany (wyszukiwana) przez rodziców, często z pomocą swata, astrologa itd. W zależności od społeczności zdanie osób bezpośrednio zainteresowanych nie jest brane pod uwagę, albo też w niewielkim stopniu.
Małżeństwa aranżowane do tej pory dominują m.in. w Indiach. Do początku XX w. były normą także w Europie i Japonii.

</doc>
<doc id="1859467" url="https://pl.wikipedia.org/wiki?curid=1859467" title="Seks przedmałżeński">
Seks przedmałżeński

Seks przedmałżeński – relacje seksualne między osobami przed zawarciem związku małżeńskiego. 
W zależności od kultury bywa aprobowany, tolerowany lub zupełnie niedopuszczalny, stanowiąc hańbę dla rodziny, możliwą do usunięcia tylko przez zabójstwo honorowe. W społeczeństwie trobriandzkim wręcz zachęca się młode dziewczęta do nawiązywania takich relacji. Seks przedmałżeński jest zupełnie zabroniony np. przez islam i nietolerowany lub zabroniony przez większość wyznań chrześcijańskich.

</doc>
