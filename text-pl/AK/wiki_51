<doc id="1859471" url="https://pl.wikipedia.org/wiki?curid=1859471" title="Uszakowate">
Uszakowate

Uszakowate ("Auriculariaceae" Fr.) – rodzina grzybów znajdująca się w rzędzie uszakowców ("Auriculariales").
Systematyka.
Pozycja w klasyfikacji według Index Fungorum: "Auriculariales, Auriculariomycetidae, Agaricomycetes, Agaricomycotina, Basidiomycota, Fungi".
Według "Dictionary of the Fungi" do rodziny "Auriculariaceae" należą:
Polskie nazwy na podstawie pracy Władysława Wojewody z 2003 r.

</doc>
<doc id="1859472" url="https://pl.wikipedia.org/wiki?curid=1859472" title="Auriculariaceae">
Auriculariaceae



</doc>
<doc id="1859473" url="https://pl.wikipedia.org/wiki?curid=1859473" title="Getto w Bielsku Podlaskim">
Getto w Bielsku Podlaskim

Getto w Bielsku Podlaskim – getto żydowskie utworzone przez Niemców w Bielsku Podlaskim w sierpniu 1941. 
Opis.
W getcie zamknięto około 5–6 tys. żydowskich mieszkańców Bielska i okolicznych miejscowości, m.in. Narwi i Orli. Obejmowało dużą część centrum miasta, położoną między dzisiejszymi Granice getta wyznaczały  ulice: Mickiewicza (od Kopernika do Widowskiej), Widowska do Jagiellońskiej, Bóżnicza zwana Żydowską (dzisiaj Kazimierzowska), Wąska (nie istnieje) oraz Jagiellońska i Dubicze. Przy Kazimierzowskiej znajdowała się główna brama. Getto otoczone zostało trzymetrowym drewnianym ogrodzeniem z drutem kolczastym. Ogrodzenie musieli wybudować sami Żydzi. Gdy zabrakło drewna, musieli użyć własnych mebli. Świadkowie powstania i likwidacji getta oraz traktowania Żydów w getcie pisali o tym, co widzieli. Są wśród nich Sonia Gleicher, Henoch Piasek i Meir Peker. 
W połowie lipca 1941 roku powstał Judenrat, na czele którego stanął Szlomo Epstein, oraz policję żydowską, którą dowodził Żyd z Orli Wajnsztajn. 
Niemcy wydali rozporządzenie, by zebrano wszystkie tałesy, sejfer-tory i inne religijne księgi, a następnie nakazali by Żydzi sami je spalili. Wszystkim Żydom kazali ściąć brody. Zakazali modlić się. 
Ogółem przez getto przeszło 15 tys. osób. Pracowali oni w warsztatach stolarskich, przy wydobywaniu torfu, wyrębie drzew oraz byli zatrudniani do robót porządkowych na terenie miasta.
W dniach 2–11 listopada 1942 roku getto zostało zlikwidowane. Część Żydów wywieziono w transportach po 1000 osób do getta w Białymstoku i do obozu zagłady w Treblince. Podczas akcji Niemcy dokonywali licznych, doraźnych egzekucji. 100 osób, głównie starszych i niedołężnych, rozstrzelano przy ul. Jagiellońskiej.
Akcją likwidacji getta kierował Waldemar Macholl, skierowano tu specjalnych pełnomocników, oficerów SS – Erdbrueggera i Ennulata. 
W mieście pozostawiono 48 lub 49 szewców z rodzinami. W styczniu 1943 roku zostali oni przesiedleni do Pietraszy pod Białymstokiem. W lutym kobiety i dzieci wywieziono do Treblinki, a samych rzemieślników stopniowo wywożono do obozu w Auschwitz i na Majdanek.
Bielscy Żydzi zostali upamiętnieni jednym z kamieni z nazwą miasta, stanowiącym element pomnika Ofiar Obozu Zagłady w Treblince.
Część ocalałych Żydów po wojnie powróciła do miasta. W 1946 roku mieszkało tu ponad 100 osób narodowości żydowskiej. Część z nich spisało wspomnienia, które weszły do „Księgi Pamięci Żydów z Bielska Podlaskiego zgładzonych w czasie Holocaustu 1939-1945”, wydanej w 1975 r. w Tel Awiwie.
Społeczność żydowską w mieście upamiętniono pomnikiem z fragmentami odnalezionych macew, ufundowany w 2019 roku przez Fundację Ochrony Dziedzictwa Ziemi Bielskiej przy cmentarzu żydowskim na ul. Brańskiej oraz tablicą pamiątkowa przy ul. Kazimierzowskiej, postawioną w 2010 roku staraniem Stowarzyszenia „Muzeum Małej Ojczyzny w Studziwodach” w 2010 roku. Tablica stanęła w miejscu, gdzie dawniej znajdowała się brama do getta. Od 2017 r. niewielki placyk przed pływalnią nosi też nazwę Placu Pamięci Żydów Bielskich.

</doc>
<doc id="1859475" url="https://pl.wikipedia.org/wiki?curid=1859475" title="Edy Hubacher">
Edy Hubacher

Eduard «Edy» Hubacher (ur. 15 kwietnia 1940 w Bernie) – szwajcarski lekkoatleta i bobsleista. Dwukrotny medalista olimpijski z Sapporo.
Jako lekkoatleta specjalizował się w pchnięciu kulą i rzucie dyskiem, choć startował także w wielobojach. W tych konkurencjach kilkanaście razy był mistrzem Szwajcarii, bił rekordy tego kraju. Brał udział w olimpiadzie w Meksyku (1968), zarówno w pchnięciu kulą jak i w rzucie dyskiem odpadając w eliminacjach. Bobsleistą został na początku lat 70., kiedy to współpracę zaproponował mu Jean Wicki. Podczas IO 72 w dwójkach zajęli trzecie miejsce, w czwórkach bob prowadzony przez Wickiego nie miał sobie równych.

</doc>
<doc id="1859477" url="https://pl.wikipedia.org/wiki?curid=1859477" title="Tipitaka koreana">
Tipitaka koreana



</doc>
<doc id="1859478" url="https://pl.wikipedia.org/wiki?curid=1859478" title="Jesiotr jeziorny">
Jesiotr jeziorny

Jesiotr jeziorny ("Acipenser fulvescens") – gatunek ryby z rodziny jesiotrowatych (Acipenseridae).
Wygląd.
Szarozielona ryba o smukłym ciele i charakterystycznych wyrostkach kostnych na bokach. Na pysku ma dwie pary wąsów, służących do odbierania bodźców dotykowych. Dorasta do 2 m długości, waży około 90 kg.
Występowanie.
Główne skupiska tych ryb zamieszkują dorzecze Missisipi, słodkie wody wokół Zatoki Hudsona i Wielkie Jeziora Północnoamerykańskie.
Pożywienie.
Jesiotr jeziorny żywi się drobnymi zwierzętami wodnymi, takimi jak ślimaki, narybek, małże, a także rybia ikra.
Tryb życia.
Jesiotr żyje przy dnie jezior i dużych rzek (zazwyczaj na głębokości 5-9 m). Samiec dożywa wieku 55 lat, samica może żyć nawet 150 lat.
Powiązanie z człowiekiem.
Ryba poławiana ze względu na smaczne mięso, niegdyś na wielką skalę, obecnie jej połowy są ograniczone ze względu na gwałtowny spadek liczby populacji w XX w. W ostatnich latach liczba osobników znów zaczęła wzrastać.

</doc>
<doc id="1859479" url="https://pl.wikipedia.org/wiki?curid=1859479" title="Acipenser fulvescens">
Acipenser fulvescens



</doc>
<doc id="1859481" url="https://pl.wikipedia.org/wiki?curid=1859481" title="Górne Węgry">
Górne Węgry



</doc>
<doc id="1859482" url="https://pl.wikipedia.org/wiki?curid=1859482" title="Projekt Euler">
Projekt Euler

Projekt Euler – to ogólnie dostępna, strona internetowa gromadząca zadania o tematyce matematyczno-informatycznej, do których rozwiązania konieczne jest zaprogramowanie efektywnego algorytmu. Każde z zadań umieszczonych w projekcie można rozwiązać, przy pomocy odpowiedniego sposobu, na współczesnym komputerze, w czasie nie dłuższym niż minutę. Najpopularniejsze języki stosowane przez uczestników to C, C++, Python i Java.
Projekt wystartował w październiku 2001 roku, jako podstrona mathschallenge.net. W roku 2006 doczekał się własnej domeny. W lutym 2011 roku strona zgromadziła 323 indywidualne zagadki, a w marcu 2019 liczba zagadek przekroczyła 660.

</doc>
<doc id="1859483" url="https://pl.wikipedia.org/wiki?curid=1859483" title="Potyczka pod Uzbin">
Potyczka pod Uzbin



</doc>
<doc id="1859485" url="https://pl.wikipedia.org/wiki?curid=1859485" title="PeSTka">
PeSTka



</doc>
<doc id="1859486" url="https://pl.wikipedia.org/wiki?curid=1859486" title="Jean Wicki">
Jean Wicki

Jean Wicki (ur. 18 czerwca 1933) – szwajcarski bobsleista. Trzykrotny medalista olimpijski.
Dwa razy startował na igrzyskach olimpijskich (IO 68, IO 72) i na obu olimpiadach zdobywał medale. W 1968 w czwórkach wywalczył brązowy medal. Na początku lat 70. zaproponował współpracę lekkoatlecie Edy'emu Hubacherowi. Podczas IO 72 w dwójkach zajęli trzecie miejsce, w czwórkach bob prowadzony przez Wickiego nie miał sobie równych.

</doc>
<doc id="1859487" url="https://pl.wikipedia.org/wiki?curid=1859487" title="Alicja (księżna Ligne)">
Alicja (księżna Ligne)

Alicja, księżna Ligne, właśc. Alix Marie Anne Antonia Charlotte Gabrielle (ur. 24 sierpnia 1929 w Colmar-Berg, zm. 11 lutego 2019) – księżniczka Luksemburga, Nassau i Parmy, księżna Ligne. 
Była szóstym, najmłodszym dzieckiem (czwartą córką) wielkiej księżnej Luksemburga Szarlotty i jej męża Feliksa Burbon-Parmeńskiego oraz siostrą wielkiego księcia Luksemburga Jana. 17 sierpnia 1950 poślubiła księcia Antoniego (od 3 marca 1985 trzynastego księcia Ligne). Antoni zmarł 21 sierpnia 2005. Para miała siedmioro dzieci:

</doc>
<doc id="1859488" url="https://pl.wikipedia.org/wiki?curid=1859488" title="Hannes Sigurðsson">
Hannes Sigurðsson

Hannes Þorsteinn Sigurðsson (ur. 10 kwietnia 1983 w Reykjavíku) – islandzki piłkarz, napastnik. Od sierpnia 2014 roku zawodnik norweskiego Sandnes Ulf.
Kariera klubowa.
Hannes zaczynał jako junior w Hafnarfjarðar, w 2000 podpisał z tym klubem zawodowy kontrakt i grał tam jeszcze rok i przeniósł się do Vikingu FK. W klubie ze Stavanger spędził cztery lata i zagrał w nim 68 ligowych spotkań, w których strzelił 14 goli. W styczniu 2006 przeszedł do Stoke City, jednak w klubie Championship był tylko rezerwowym i sierpniu 2006 roku odszedł do klubu z Duńskiej Superligaen, Brøndby IF, był tam podstawowym zawodnikiem, ale postanowił wrócić do Vikingu FK. Jednak już po roku spędzonym w tym klubie odszedł do GIF Sundsvall.
Kariera reprezentacyjna.
Karierę reprezentacyjną rozpoczynał od drużyn juniorskich. Obecnie jest piłkarzem seniorskiej reprezentacji Islandii.

</doc>
<doc id="1859492" url="https://pl.wikipedia.org/wiki?curid=1859492" title="Michael Stocklasa">
Michael Stocklasa

Michael Stocklasa (ur. 2 grudnia 1980 w Vaduz) – liechtensteiński piłkarz grający na pozycji obrońcy. Jest bratem Martina, także reprezentanta Liechtensteinu i zawodnika SV Ried.
Kariera klubowa.
Karierę piłkarską Stocklasa rozpoczął w klubie USV Eschen/Mauren z Liechtensteinu, ale grającym w niższych ligach Szwajcarii. Zadebiutował w nim w 1997 roku i grał tam do lata 1998. Następnie odszedł do FC Vaduz, czołowego klubu w Liechtensteinie. W latach 1999 i 2000 dwukrotnie z rzędu zdobył z nim Puchar Liechtensteinu. W 2000 roku odszedł do FC Winterthur i przez pół roku grał z nim w drugiej lidze szwajcarskiej. Na początku 2001 roku przeszedł do innego drugoligowca FC Baden, gdzie występował do 2002 roku.
Od lata 2002 Stocklasa ponownie zaczął grać w zespołach z Liechteinsteinu. W latach 2002–2006 występował w FC Vaduz, w drugiej lidze Szwajcarii. W latach 2003, 2004, 2005 i 2006 zdobył z nim kolejne Puchary Liechtensteinu. W 2006 roku wrócił do USV Eschen/Mauren i występuje w trzeciej lidze szwajcarskiej.
Kariera reprezentacyjna.
W reprezentacji Liechtensteinu Stocklasa zadebiutował 2 czerwca 1998 roku w przegranym 1:6 towarzyskim spotkaniu z Austrią. Wraz z Liechtensteinem wystąpił w eliminacjach do Euro 2000, Mistrzostw Świata 2002, Euro 2004, Mistrzostw Świata 2006, Euro 2008 i Mistrzostw Świata 2010.

</doc>
<doc id="1859494" url="https://pl.wikipedia.org/wiki?curid=1859494" title="Trofotenia">
Trofotenia

Trofotenia ("trophotaeniae") – krótkie, rozetowate lub silnie wydłużone wyrostki odchodzące od otworu odbytowego embrionów ryb z rodziny żyworódkowatych (Goodeidae) służące do dokarmiania embrionów, podobnie jak pępowina. Trofotenia przylegają do ścian jajnika i czerpią z nich substancje odżywcze. Tworzą łożysko trofoteniczne. Silnie wydłużone trofotenia taśmowate występują u ryb z rodzajów "Allophorus", "Ameca" i "Chapalichthys" mogą pobierać duże cząsteczki pokarmu. Występujące w rodzajach "Allotoca", "Goodea" i "Neophorus" trofotenia rozetkowate są zdolne do wchłaniania tylko małych cząsteczek. U "Ataeniobius toweri" nie występują.
Termin "trophotaeniae" został wprowadzony przez C. L. Hubbsa i C. L. Turnera.

</doc>
<doc id="1859497" url="https://pl.wikipedia.org/wiki?curid=1859497" title="David MacEachern">
David MacEachern

David MacEachern (ur. 4 listopada 1967 w Charlottetown), kanadyjski bobsleista. Mistrz olimpijski z Nagano.
Na igrzyskach startował trzykrotnie. Debiutował w 1992. Sukcesy zaczął odnosić jako członek załogi Pierre'a Luedersa. Razem startowali już na IO 94, pierwszy sukces odnieśli w 1996, zdobywając na mistrzostwach świata srebrny medal. W 1998 podzielili tytuł mistrzów olimpijskich z włoską dwójką Huber-Tartaglia.

</doc>
<doc id="1859498" url="https://pl.wikipedia.org/wiki?curid=1859498" title="Kuestriner Vorland">
Kuestriner Vorland



</doc>
<doc id="1859504" url="https://pl.wikipedia.org/wiki?curid=1859504" title="German Sołowiecki">
German Sołowiecki

German Sołowiecki – święty mnich Rosyjskiego Kościoła Prawosławnego. Jeden z trzech – obok św. Zosimy i św. Sawwacjusza – założycieli Monasteru Sołowieckiego. 
Czas jego urodzenia jest nieznany. Pochodził z miasta Totma i nie miał żadnego wykształcenia. W 1428 opuścił rodzinną miejscowość i razem z rybakami udał się na północne wybrzeże Rosji. Razem z mnichem Sawwacjuszem z monasteru wałaamskiego założył pustelnię na jednej z Wysp Sołowieckich. Około 1429 spotkał mnicha Zosimę, który razem z Sawwacjuszem i Germanem zaczął tworzyć monaster w miejscu, gdzie żyli. W 1435 Sawwacjusz zmarł, jednak do Germana i Zosimy zaczęli dołączać nowi posłusznicy, którzy uformowali wspólnotę mniszą.
W 1479 udał się do Nowogrodu w sprawach klasztoru i tam zmarł w monasterze św. Antoniego Rzymianina. Został pochowany we wsi Chawronina; dopiero w 1484 ihumen sołowiecki Izajasz doprowadził do przeniesienia jego relikwii do monasteru, z którym był związany przyszły święty. Obecnie znajdują się one pod prawym ołtarzem cerkwi św. Mikołaja w monasterze, obok relikwii św. Sawwacjusza. W czasach radzieckich relikwie, otwarte w czasie akcji masowego odsłaniania rak, zostały wywiezione z Sołowek, gdzie wróciły w 1992. 

</doc>
<doc id="1859505" url="https://pl.wikipedia.org/wiki?curid=1859505" title="Ślicznotki w kąpieli">
Ślicznotki w kąpieli

Ślicznotki w kąpieli (ang. "Bathing Beauty") – amerykańska komedia muzyczna z 1944 roku.
Treść.
Kompozytor Steve Elliott ma poślubić Caroline Brooks, instruktorkę pływania w żeńskim college'u. Po ślubie oboje planują porzucić swoje dotychczasowe zajęcia. Jednak producent Steve'a, George nie chce dopuścić do zakończenia kariery przez Steve'a. Knując intrygę wynajmuje młodą aktorkę, żeby ta udawała jego żonę i matkę jego dzieci. Wściekła Caroline zrywa zaręczyny ze Steve'em i wraca do swej poprzedniej pracy. Zdeterminowany Steve postanawia walczyć o jej uczucie.

</doc>
<doc id="1859508" url="https://pl.wikipedia.org/wiki?curid=1859508" title="Luciano de Paolis">
Luciano de Paolis

Luciano de Paolis (ur. 14 czerwca 1941 w Rzymie) – włoski bobsleista, dwukrotny złoty medalista olimpijski z Grenoble.
Dwa razy startował na igrzyskach olimpijskich (IO 68, IO 72). W 1968 w duecie z pilotem Eugenio Montim (jednym z najwybitniejszych bobsleistów w historii) triumfował w dwójkach. Byli także członkami zwycięskiej czwórki. W 1970 został mistrzem świata. Był chorążym reprezentacji Włoch podczas ceremonii otwarcia IO 72.

</doc>
<doc id="1859510" url="https://pl.wikipedia.org/wiki?curid=1859510" title="Jeździec znikąd (film 1953)">
Jeździec znikąd (film 1953)

Jeździec znikąd (ang. "Shane") – amerykański western w reżyserii George'a Stevensa z 1953, zrealizowany według powieści Jacka Schaefera pod tym samym tytułem. Film uchodzi za klasyk tego gatunku filmowego.
Fabuła.
Wyoming, XIX w. Tajemniczy Shane, były rewolwerowiec, zatrudnia się u rodziny Starrettów – miejscowych farmerów. Szybko zżywa się z tą rodziną, a zwłaszcza z małym Joeyem. Dowiaduje się, że Starretowie, podobnie jak inni miejscowi rolnicy, są terroryzowani przez bandę Rufusa Rykera, zamożnego hodowcy bydła. Shane postanawia pomóc rolnikom w walce z Rykerem.
Nagrody i nominacje.
Film otrzymał 5 nominacji do Oscara:
Obraz miał także 2 nominacje do nagrody BAFTA:

</doc>
<doc id="1859511" url="https://pl.wikipedia.org/wiki?curid=1859511" title="IS-2 Mucha">
IS-2 Mucha

IS-2 Mucha – polski szybowiec treningowo-wyczynowy skonstruowany w Instytucie Szybownictwa (późniejszy Szybowcowy Zakład Doświadczalny) w Bielsku Białej. 
Historia.
Ideą przyświecającą powstaniu Muchy było zbudowanie szybowca, który miał zastąpić używane w aeroklubach, poniemieckie Schneider Grunau Baby. Miała być to konstrukcja tania w masowej produkcji i użytkowaniu o dobrych osiągach w lotach treningowych i wyczynowych oraz prostej budowie. 
W 1946 roku inżynier Franciszek Kotowski i inżynier Irena Kaniewska rozpoczęli pracę nad szybowcem wykorzystując doświadczenia zdobyte podczas prawie równolegle projektowanego innego szybowca Instytutu Szybownictwa IS-1 Sęp. Przy projektowaniu skrzydła przyjęto założenie określane jako "15 - 15 - 15" czyli 15 m rozpiętości, 15 m2 powierzchni nośnej i 15 jednostek wydłużenia. Gotowa Mucha (SP-561) po raz pierwszy wzniosła się w powietrze 24 kwietnia 1948 roku, za jej sterami siedział pilot doświadczalny Piotr Mynarski. Aby obniżyć koszty projektu używano wysokogatunkowego drewna sosny jedynie do budowy pasów dźwigara skrzydła i głównej wręgi kadłuba, z wysokogatunkowych stali stopowych wykonano tylko okucia główne. 
Rok później, 21 maja 1949, oblatano wersję seryjną IS-2 Mucha-bis o numerze rejestracyjnym SP-887. W porównaniu z prototypami wprowadzono kilka zmian. Osłonę kabiny pilota zmieniono na jednoczęściową, odejmowaną w całości, zamiast kawałków bieżnika opony samochodowej, które amortyzowały przednią płozę szybowca, wprowadzono nadmuchiwaną dętkę. Pierwszych dziesięć Much-bis posiadało hamulce aerodynamiczne IAW (umieszczone na dolnej powierzchni skrzydeł) o napędzie korbowym opracowane w Instytucie Aerodynamicznym w Warszawie, wszystkie następne Muchy posiadały już zmienione hamulce o napędzie dźwigniowym. Wykonane z blachy, płytowe, opracowane w Instytucie Szybownictwa ze zmienionym mechanizmem ich otwierania. Umieszczono je po obydwu stronach skrzydeł. 
Doświadczenia zebrane podczas używania odmiany seryjnej pozwoliły na dokonanie kolejnych modyfikacji szybowca. Poprawiono szczelność kabiny, zamontowano pod kadłubem kółko ułatwiające manewrowanie szybowcem na ziemi, usztywniono napęd hamulców aerodynamicznych, poprawiono zamontowanie usterzenia wysokości. Tak zmodyfikowany szybowiec otrzymał oznaczenie IS Mucha-ter i 10 października 1950 roku po raz pierwszy wzbiła się w powietrze (egzemplarz o numerze SP-1046). Na przełomie lat 1951/1952 Dział Wytrzymałościowo-Konstrukcyjny Instytutu Lotnictwa po przeprowadzeniu kontroli obliczeń, prób statycznych skrzydła i kadłuba oraz przeprowadzonych prób technicznych i badań w locie szybowca seryjnego IS-2 Mucha-ter wydał orzeczenie co do zdatności szybowca do lotu. Stwierdzono, że szybowiec IS-2 Mucha-ter po usunięciu wymienionych usterek spełnia wymagania wytrzymałościowe i sprawnościowe oraz nadaje się do wykonywania lotów treningowych i wyczynowych. Łącznie wyprodukowano jeden prototyp, 20 Much-bis i 116 Much-ter. Jeden egzemplarz Muchy-ter (SP-1000) przekazano do NRD. Szybowce produkowano w zakładach w Jeżowie, Poznaniu, Gdańsku i Łodzi. 
Mucha-ter stał się wkrótce podstawowym typem szybowca Jednym z pierwszych rekordów ustanowionych na szybowcu IS-2 Mucha-ter należał do Andrzeja Ziemińskiego. W 1953 roku ustanowił on krajowy rekord przelotu otwartego wynoszący 615 km, który utrzymał się do 1957 r., kiedy na tym samym typie szybowca Jan Gawęcki przeleciał dystans 637 km. Również w 1953 r. na X Szybowcowych Mistrzostwach Polski w Lesznie aż 26 szybowców Mucha-ter zdołało pokonać trójkąt 300 km. W 1954 r. Rudolf Kopernok za przelot na tym szybowcu ponad 500 km na trasie docelowo-powrotnej z Katowic przez Mysłowice do Leszna i z powrotem do Katowic uzyskał odznakę diamentową. 
Konstrukcja.
Jednomiejscowy, wolnonośny grzbietopłat o drewnianej konstrukcji. 
Skrzydło dwudzielne, wolnonośne, jednodźwigarowe ze skośnym dźwigarkiem pomocniczym i dźwigarkiem lotkowym. O obrysie trapezowym, wyposażone w lotki szczelinowe oraz płytowe hamulce aerodynamiczne o napędzie linkowym. Na ich końcówkach znajdowały się otwory do kotwiczenia szybowca na ziemi. 
Kadłub o konstrukcji półskorupowej, kryty sklejką, wykonany jako całość ze statecznikiem pionowym. Kabina zakryta, osłona jednoczęściowa, mocowana na czopach ustalających i blokowana przednim zamkiem. Tablica przyrządów wyposażona w: prędkościomierz, wysokościomierz, wariometr, busola i zakrętomierz. Wyposażony w zaczep przedni i dolny oraz hak do startu z lin gumowych. 
Usterzenie – statecznik pionowy i statecznik poziomy kryte sklejką, powierzchnie sterowe kryte płótnem. Napędy sterów linkowe.
Podwozie jednotorowe, stałe składające się z drewnianej płozy przedniej, za którą znajdowało się koło ułatwiającej manewrowanie szybowcem na ziemi oraz płozy ogonowej.

</doc>
<doc id="1859513" url="https://pl.wikipedia.org/wiki?curid=1859513" title="Jeździec znikąd">
Jeździec znikąd



</doc>
<doc id="1859514" url="https://pl.wikipedia.org/wiki?curid=1859514" title="Ronny Büchel">
Ronny Büchel

Ronny Büchel (ur. 19 marca 1982 w Vaduz) – liechtensteiński piłkarz grający na pozycji pomocnika w szwajcarskim klubie FC Buchs, reprezentant swojego kraju.
Kariera klubowa.
Ronny Büchel jest wychowankiem liechtensteińskiego klubu FC Vaduz, gdzie też w 2000 roku rozegrał swój pierwszy sezon w seniorskiej piłce. Po roku spędzonym w dorosłej kadrze tego zespołu, przeniósł się do BSC Young Boys, gdzie jednak nie przebił się do pierwszej drużyny, zaliczając tylko jedno spotkanie, co skończyło się powrotem do FC Vaduz, grającego już wtedy w szwajcarskiej drugiej lidze. Również w drużynie ze stolicy Liechtensteinu nie pozostał na dłużej, gdyż przeniósł się do szwajcarskiego czwartoligowca FC Chur 97.
W sezonie 2004/2005 grał już w następnym klubie - USV Eschen/Mauren, drużynie ze szwajcarskiej piątej klasy rozgrywkowej. W 2008 roku zdołał z nim wywalczyć awans do czwartej ligi. Rundę jesienną sezonu 2010/2011 spędził poza drużyną, co było wywołane przyczynami zawodowymi. W następnym sezonie jednak wrócił, rozegrał jedną rundę w dotychczasowym klubie, a następnie przeniósł się do FC Ruggell. Od sezonu 2013/2014 reprezentuje barwy szwajcarskiego FC Buchs.
Kariera reprezentacyjna.
W reprezentacji Liechtensteinu Büchel zadebiutował 14 października 1998 roku w wygranym 2:1 spotkaniu eliminacji do Euro 2000 z Azerbejdżanem. Wraz z Liechtensteinem wystąpił też w eliminacjach do Mistrzostw Świata 2002, Euro 2004, Mistrzostw Świata 2006, Euro 2008, Mistrzostw Świata 2010 oraz Euro 2012.

</doc>
<doc id="1859515" url="https://pl.wikipedia.org/wiki?curid=1859515" title="Ronny Buechel">
Ronny Buechel



</doc>
<doc id="1859516" url="https://pl.wikipedia.org/wiki?curid=1859516" title="Sawwacjusz Sołowiecki">
Sawwacjusz Sołowiecki

Sawwacjusz Sołowiecki () – święty mnich prawosławny, jeden z trzech – obok św. Germana i św. Zosimy – założycieli Monasteru Sołowieckiego.
Jego pochodzenie jest nieznane. Śluby monastyczne złożył w monasterze Cyrylo-Biełozierskim, jednak w poszukiwaniu jeszcze surowszych umartwień przeniósł się do monasteru Wałaam. Opuścił jednak również i to miejsce, pragnąc żyć w całkowitym odosobnieniu na jednej z wysp Sołowieckich. Zamieszkał tam razem z innym poszukującym samotności mnichem z monasteru wałaamskiego - Germanem. Wspólnie wznieśli pierwszy krzyż i budynek mieszkalny na wybranej wyspie. Sawwacjusz przebywał tam do swojej śmierci w 1435. Lata ascezy miały sprawić, że otrzymał dar czynienia cudów. Wcześniej, ok. 1429, obaj zakonnicy spotkali trzeciego mnicha – Zosimę, za sprawą którego dotychczasowa pustelnia zaczęła przeobrażać się w tradycyjny monaster.
Relikwie Zosimy i Sawwacjusza Sołowieckich były przechowywane w założonym przez nich monasterze. W 1925, po zaadaptowaniu Monasteru Sołowieckiego na łagier i w czasie akcji otwarcia relikwii Rosyjskiego Kościoła Prawosławnego zostały wystawione na widok publiczny.

</doc>
<doc id="1859517" url="https://pl.wikipedia.org/wiki?curid=1859517" title="Ganz Mavag">
Ganz Mavag



</doc>
<doc id="1859518" url="https://pl.wikipedia.org/wiki?curid=1859518" title="Dolina Sucha Zuberska">
Dolina Sucha Zuberska

Dolina Sucha lub Dolina Suchego Potoku (słow. "Suchá dolina", "dolina Suchého potoka") – boczne, prawe odgałęzienie Doliny Siwej w słowackich Tatrach Zachodnich. Na polskich mapach dla odróżnienia od innych Dolin Suchych nazywana jest Doliną Suchą Zuberską. Jej wylot znajduje się ok. 500 m od wylotu Doliny Siwej, na wysokości 825 m. Dolina biegnie w południowo-wschodnim kierunku do podnóży Siwego Wierchu (do wysokości ok. 1500 m). Orograficznie lewe jej zbocza tworzy Pośredni Siwy Klin (Czoło), prawe Miękki Wierch, Koziniec i jego północno-zachodni grzbiet. Dnem Doliny Suchej spływa Suchy Potok uchodzący do Siwego Potoku.
Przez dolinę nie poprowadzono żadnego szlaku, nie ma też ona znaczenia turystycznego. Dawniej jednak były tutaj polany, dolina była wypasana. Wchodziła w skład Hali Siwe. O dawnym pasterstwie świadczy też nazwa upłazu Zadné Košariská na jej wschodnich zboczach. Na starszych mapach zaznaczone są polany. Po włączeniu doliny w obszar TANAP-u polany zarastają lasem, ale na satelitanej wersji mapy można jeszcze je odróżnić od lasu. Wschodnimi zboczami doliny prowadzi droga leśna.

</doc>
<doc id="1859521" url="https://pl.wikipedia.org/wiki?curid=1859521" title="Max Simon">
Max Simon

Max Simon (ur. 6 stycznia 1899, zm. 1 lutego 1961) – SS-Gruppenführer und Generalleutnant der Waffen-SS podczas II wojny światowej. Odznaczony Krzyżem Rycerskim Krzyża Żelaznego z liśćmi dębu. 
Simon był szeregowym w armii pruskiej podczas I wojny światowej oraz jednym z pierwszych członków SS we wczesnych latach 30. 1 kwietnia 1932 wstąpił do NSDAP. W listopadzie 1934 awansował na SS-Untersturmführera. Był również komendantem KL Sachsenburg. Awansował w SS do stopnia dowódcy korpusu podczas II wojny światowej. Pod koniec wojny został wzięty do niewoli przez aliantów i osądzony za zbrodnie wojenne.

</doc>
<doc id="1859522" url="https://pl.wikipedia.org/wiki?curid=1859522" title="Yokohama Rubber Company">
Yokohama Rubber Company

The Yokohama Rubber Company, Limited – japońskie przedsiębiorstwo produkujące opony, wchodzące w skład grupy Furukawa.
Historia.
Firma założona została 13 września 1917 w wyniku porozumienia między Yokohama Cable Manufacturing i B.F. Goodrich.
W 1921 firma wprowadziła na rynek opony kordowe, trzy razy bardziej wytrzymałe od stosowanych wcześniej na japońskich drogach opon z tkaniny. W tym samym roku rozpoczęła sprzedaż gumowych pasów transmisyjnych, stosowanych w wielu dziedzinach przemysłu. Weszła na rynek międzynarodowy w 1934, po opatentowaniu pojedynczego węża do zalewania oleju. Przełomowy moment w rozwoju Yokohama Rubber miał miejsce w 1935, kiedy to zaczęła zaopatrywać w opony największych japońskich producentów aut – Nissana i Toyotę.
W 1939 Yokohama wyprodukowała swoją pierwszą syntetyczną gumę.
W czasie oraz po II wojnie światowej firma rozpoczęła m.in. produkcję części do samolotów oraz opon lotniczych, wciąż udoskonalając stosowane technologie. Pracowano również nad rozwojem opon samochodowych.
W latach 80. i 90. Yokohama zawarła szereg spółek joint venture z przedsiębiorstwami m.in. z Malezji i Stanów Zjednoczonych, a także wykupiła (w całości lub częściowo) wiele firm z branży gumowej. Działania te miały na celu przeciwstawienie się silnej konkurencji, szczególnie ze strony lidera rynku światowego Michelin.
Obecnie.
Główna siedziba przedsiębiorstwa znajduje się w Tokio. Dzieli się na dwa segmenty: "Tire Group", odpowiadający za produkcję i sprzedaż opon, oraz "Multiple Business Group", zajmujący się pozostałymi wyrobami.
Obecnie firma znajduje się na siódmym miejscu na świecie wśród największych producentów technologii gumowej. Jest drugim co do wielkości dostawcą opon w Japonii.
Opony Yokohama wykorzystywane są przez niektóre zespoły w 24-godzinnym wyścigu Le Mans, serii Intercontinental Rally Challenge oraz przez wszystkie zespoły w serii wyścigowej WTCC World Touring Car Championship, a w latach 2004–2007 były stosowane w Formule TR 2000 Pro Series.

</doc>
<doc id="1859523" url="https://pl.wikipedia.org/wiki?curid=1859523" title="Pomnik żołnierzy radzieckich w Wilnie">
Pomnik żołnierzy radzieckich w Wilnie

Pomnik żołnierzy radzieckich w Wilnie – zespół pomnikowy w obrębie Cmentarza Antokolskiego, poświęcony pamięci żołnierzy radzieckich, którzy zginęli w bitwie o Wilno przeciwko III Rzeszy, w lipcu 1944. 
Pomnik został wzniesiony na masowej mogile, w której pochowanych zostało 2906 żołnierzy 3. Frontu Białoruskiego, zabitych w czasie walk o Wilno i 86 radzieckich partyzantów. W wydzielonej części zespołu pomnikowego w późniejszych latach chowani byli litewscy działacze komunistyczni. Cały kompleks zajmował powierzchnię dwóch hektarów. W 2022 r. figury żołnierzy, usytuowane w najwyższej części kompleksu pomnikowego, zostały usunięte. 
Architektura pomnika.
Wejście na teren kompleksu wyznaczają cztery głazy. Na dwóch z nich umieszczono daty początku i końca działań wojennych na terytorium Litwy: 1941-1945. W dalszej części uformowanych zostało sześć tarasów, na których znajdują się kolejne wspólne groby żołnierzy i partyzantów. Na poziomie tarasów od trzeciego do piątego znajdują się tablice pamiątkowe z granitu, na których wypisane zostały imiona i nazwiska pochowanych w danym miejscu osób. Na szóstym tarasie, na podwyższeniu z granitu i brązu, płonie wieczny ogień. Za nim wznosi się sześć geometrycznie wyrzeźbionych figur żołnierzy, dołączonych do powstałego wcześniej pomnika w 1984. Mają one wysokość 6,20 metrów. 
Osobną część pomnika stanowi obszar wydzielony dla pogrzebów litewskich Bohaterów Związku Radzieckiego oraz innych działaczy Komunistycznej Partii Litwy. 
Historia.
Pierwotnie zabici i zmarli przy zdobywaniu Wilna żołnierze Armii Czerwonej byli chowani w dwóch miejscach Cmentarza Antokolskiego: przy jego bramie głównej oraz na terenie obecnego pomnika. Koncepcja wzniesienia obszernego zespołu architektonicznego pojawiła się w 1951, zaś autorami jego projektu byli Lew Kazarinski i Anatolij Kołosow. W trakcie prac budowlanych na teren przyszłego pomnika zwożono ekshumowane ciała żołnierzy radzieckich także z innych cmentarzy w okolicach Wilna. Pierwotnie najważniejszy punkt konstrukcji stanowił granitowy obelisk, zastąpiony w 1984 sześcioma postaciami żołnierzy. Odsłonięcia pomnika miało miejsce 9 maja 1951, kiedy zapalono wieczny ogień. W założeniach na terenie pomnika miały znaleźć się wszystkie szczątki radzieckich uczestników walk o Wileńszczyznę, toteż były one przywożone na teren kompleksu jeszcze w latach 1954-1955 i na początku lat 80. XX wieku.
W 2022 r. władze Wilna zdecydowały o usunięciu sześciu figur żołnierzy znajdujących się w najwyższym punkcie pomnikowego wzgórza. Rozbiórka tego elementu kompleksu została ukończona 9 grudnia 2022 r.; figury być może znajdą się docelowo w Litewskim Muzeum Narodowym. Zbiorowe mogiły i tablice pamiątkowe pozostaną natomiast w dotychczasowym miejscu. 

</doc>
<doc id="1859524" url="https://pl.wikipedia.org/wiki?curid=1859524" title="Dicho">
Dicho

Dicho – dwudziesty ósmy album zespołu Boys wydany w sierpniu 2009 roku w firmie fonograficznej Green Star. Do piosenek "Tu jest", "Kochać to kochać" oraz "Będziesz moja" zostały nakręcone teledyski.
W piosence "Polo dicho" wykorzystano fragmenty utworów "Radia Chlew" i "Żiżeja Skwarki".

</doc>
<doc id="1859525" url="https://pl.wikipedia.org/wiki?curid=1859525" title="Kopalnia Siersza">
Kopalnia Siersza



</doc>
<doc id="1859526" url="https://pl.wikipedia.org/wiki?curid=1859526" title="Esther Williams">
Esther Williams

Esther Jane Williams (ur. 8 sierpnia 1921 w Inglewood w Kalifornii, zm. 6 czerwca 2013 w Beverly Hills) – amerykańska pływaczka i aktorka.
Życiorys.
Jeszcze przed ukończeniem dwudziestego roku życia Esther została mistrzynią w młodzieżowych zawodach pływackich. Planowała w 1940 roku wziąć udział w Letnich Igrzyskach Olimpijskich licząc na sukces także i tam. Niestety olimpiada nie odbyła się z powodu trwania II wojny światowej. Jednak młoda i utalentowana sportsmenka została szybko dostrzeżona przez producentów filmowych, którzy skłonili ją by spróbowała swoich sił jako aktorka. W 1942 roku zagrała w swoim pierwszym filmie 
"Andy Hardy's Double Life". W następnych latach pojawiać się zaczęła w tzw. "Aqua Musicalach", gdzie mogła wykorzystywać swoje pływackie umiejętności. Pierwszym z nich był musical "Ślicznotki w kąpieli" ("Bathing Beauty") z 1944 roku. Jednak największym sukcesem okazał się "Million Dollar Mermaid" z 1952 roku, po którym została ochrzczona przydomkiem "Amerykańska Syrena". W późniejszym okresie zagrała jeszcze w kilku filmach, także role dramatyczne, pojawiała się też w telewizji i na deskach teatrów, by ostatecznie porzucić aktorstwo. W późniejszym okresie pojawiała się sporadycznie w filmach dokumentalnych. W 1999 roku wydała swoją autobiografię "Million Dollar Mermaid". Od 2009 roku Williams mieszkała ze swoim czwartym mężem Edwardem Bell, w Beverly Hills, gdzie 6 czerwca 2013 roku zmarła.
Esther Wiliams była zamężna 4-krotnie. Jej mężami byli:

</doc>
<doc id="1859527" url="https://pl.wikipedia.org/wiki?curid=1859527" title="Bis zum bitteren Ende – Die Toten Hosen Live!">
Bis zum bitteren Ende – Die Toten Hosen Live!

Bis zum bitteren Ende – Die Toten Hosen Live! – koncertowy album niemieckiego zespołu punkrockowego Die Toten Hosen, wydany w 1987 roku.

</doc>
<doc id="1859528" url="https://pl.wikipedia.org/wiki?curid=1859528" title="Reprezentacja Francji na Mistrzostwach Świata w Narciarstwie Klasycznym 2007">
Reprezentacja Francji na Mistrzostwach Świata w Narciarstwie Klasycznym 2007

Reprezentacja Francji na Mistrzostwach Świata w Narciarstwie Klasycznym 2007 liczyła 16 sportowców. Najlepszym wynikiem było 5. miejsce w sztafecie mężczyzn 4 x 10 km.
Wyniki.
Biegi narciarskie mężczyzn.
Sprint
Sprint drużynowy
Bieg na 15 km
Bieg na 30 km
Bieg na 50 km
Sztafeta 4 x 10 km
Biegi narciarskie kobiet.
Sprint
Sprint drużynowy
Bieg na 10 km
Bieg na 15 km
Bieg na 30 km
Kombinacja norweska.
Sprint HS 134 / 7,5 km
HS 100 / 15.0 km metodą Gundersena
Kombinacja drużynowa
Skoki narciarskie.
Normalna skocznia indywidualnie HS 100
Duża skocznia indywidualnie HS 134

</doc>
<doc id="1859529" url="https://pl.wikipedia.org/wiki?curid=1859529" title="Jim Thomas (tenisista)">
Jim Thomas (tenisista)

Jim Thomas (ur. 24 września 1974 w Canton) – amerykański tenisista.
Kariera tenisowa.
Karierę profesjonalną Thomas rozpoczął w roku 1996, a zakończył w 2009.
W 2001 roku odniósł pierwsze turniejowe zwycięstwo w zawodach rangi ATP World Tour, w Auckland (razem z Mariusem Barnardem). W 2004 roku wygrał w turniej w Newport oraz Indianapolis (oba z Jordanem Kerrem). Czwarty deblowy triumf odniósł w 2005 roku w Newport (z Kerrem), a w 2006 roku na ziemnych kortach w Pörtschach, grając wspólnie z Paulem Hanleyem. W 2007 roku po raz trzeci zwyciężył w rozgrywkach w Newport, ponownie partnerując Jordanowi Kerrowi. Ponadto grał jeszcze w 7 finałach, najpierw w roku 2000 w Brighton (z Paulem Goldsteinem), potem w 2001 roku w Houston (z Kevinem Kimem) oraz Taszkencie (z Mariusem Barnardem), w 2005 roku w Delray Beach (z Jordanem Kerrem), w 2006 w San José, Indianapolis i Tokio (wszystkie z Paulem Goldsteinem).
Najwyżej sklasyfikowany w rankingu singlistów Thomas był w listopadzie 1998 roku, będąc na 288. miejscu, a w klasyfikacji deblistów w sierpniu 2006 roku zajmował 29. pozycję. W całej karierze zarobił 801 553 dolarów amerykańskich.

</doc>
<doc id="1859530" url="https://pl.wikipedia.org/wiki?curid=1859530" title="Mistrzostwa Świata w Wioślarstwie 2009 – jedynka wagi lekkiej mężczyzn">
Mistrzostwa Świata w Wioślarstwie 2009 – jedynka wagi lekkiej mężczyzn

Jedynka wagi lekkiej mężczyzn (LM1x) – konkurencja rozgrywana podczas Mistrzostw Świata w Wioślarstwie 2009 w Poznaniu między 23 a 30 sierpnia na Torze Regatowym "Malta".

</doc>
<doc id="1859534" url="https://pl.wikipedia.org/wiki?curid=1859534" title="PPAP">
PPAP

PPAP (ang. "Production Part Approval Process ") – to proces zatwierdzania części do produkcji seryjnej stosowany w branży motoryzacyjnej. Proces PPAP wywodzi się z amerykańskiego systemu jakości QS-9000.
Cel.
Celem PPAP jest dostarczenie przez dostawcę klientowi dowodów na prawidłowe zrozumienie przez klienta wszelkich wymagań specyfikacji, oraz na posiadanie przez proces produkcji potencjału do produkcji wyrobu stale spełniającego te wymagania.
Najważniejszym dokumentem procesu PPAP jest Gwarancja Przedłożonej Części (PSW). Dostawca wystawiając gwarancję PSW oficjalnie akceptuje wszystkie wymagania klienta oraz gwarantuje spełnianie tych wymagań przez jego produkt. Podpisanie przez klienta PSW jest oficjalnie uznawane za zamknięcie procesu PPAP.
Wymagania.
W zależności od wymagań klienta przedłożenie dokumentów PPAP może mieć 5 różnych poziomów dowodów:
Poziom 1 - przedłożenie do klienta jedynie gwarancji PSW.
Poziom 2 - przedłożenie do klienta gwarancji z próbkami wyrobu i ograniczonymi danymi potwierdzającymi.
Poziom 3 - przedłożenie do klienta gwarancji z próbkami wyrobu i kompletnymi danymi potwierdzającymi.
Poziom 4 - przedłożenie gwarancji i zgodnie z innymi wymaganiami określonymi przez klienta.
Poziom 5 - przedłożenie do klienta gwarancji z próbkami wyrobu i skorygowanymi kompletnymi danymi potwierdzającymi w oddziale produkcyjnym organizacji.
Poziom 3 jest domyślnym poziomem dla każdego przedłożenia.
Przyczyny przedłożenia PPAP.
Zgodnie z procedurą PPAP należy przedłożyć z następujących przyczyn:

</doc>
<doc id="1859535" url="https://pl.wikipedia.org/wiki?curid=1859535" title="Prawobrzeże Świnoujście">
Prawobrzeże Świnoujście



</doc>
<doc id="1859536" url="https://pl.wikipedia.org/wiki?curid=1859536" title="Neolith">
Neolith

Neolith – polski zespół heavymetalowy założony w 1991 w Lesku. Muzyka Neolith w początkowym okresie wyrosła z nurtu death/doom metal, by po pewnym czasie zbliżyć się do death/black metalu z elementami thrash.
Historia.
W 1998 roku nakładem Dogma Rec. ukazał się debiutancki album „Igne Natura Renovabitur Integra”, który zyskał pozytywne recenzje wśród krytyków muzycznych. Album został zrealizowany w sanockim Manek Studio, a za konsoletą siedział Arek „Malta” Malczewski (Behemoth, Decapitated, Azarath). Promocja albumu została poparta recenzjami, wywiadami w prasie muzycznej zarówno w Polsce, jak i na całym świecie oraz koncertami (w tym po raz pierwszy w historii zagranicą). Czytelnicy magazynu Horna uznali „Igne Natura...” za jeden z 20 najważniejszych albumów w historii polskiego metalu.
Kolejny okres działalności zespołu obfitował w zmiany składu oraz prace nad nowym albumem. Grupa po raz kolejny skorzystała z Manek Studio i nagrała drugi album zatytułowany „Immortal”. Utwory zawarte na tej płycie były bardziej brutalne, mroczne, a przy tym o mocno progresywnym i technicznym zacięciu. Premiera albumu miała miejsce w 2004 roku, a wydawcą była białoruska wytwórnia The Flaming Arts. Promocja płyty była zakrojona na skalę do tej pory niespotykaną w historii Neolith. Recenzje i wywiady oraz dystrybucja na całym świecie oraz trasy koncertowe: Barbarossa 2 po krajach byłego ZSRR w towarzystwie Behemoth, trasa z Devilyn, Diamanthian, Maple Cross po Finlandii oraz pierwsza trasa w charakterze headlinera po Słowacji razem z Abstract i Return To Innocence. W międzyczasie Neolith występował na Metalmanii, Metal Head's Mission (Krym/Ukraina), Jalometalli (Finlandia) czy Merciless East.
Po długim okresie koncertów i prac nad nowym materiałem Neolith rozpoczął nagrywanie kolejnego albumu. Sesje nagraniową przerwała nagła śmierć perkusisty, 18 lutego 2008. Po wielu miesiącach zespół kontynuował nagrywanie „Individual Infernal Idimmu”, tym razem w dębickim Screw Factory, pod okiem Jasia Bryta (Vader, Destruction). Premiera albumu miała miejsce w maju 2010, a wydawcą było Wydawnictwo Psycho. Album został dobrze przyjęty, o czym świadczą dobre recenzje materiału oraz koncerty, w tym trasa z francuskim Svart Crown.
W 2012 zespół nagrał dwa nowe utwory oraz intro, które ukazały pod tytułem „Iter Ad Inferni”, czyli promo zwiastujące nowy album formacji. Jeden z utworów z tego promo ukazał się w połowie 2014 roku na winylu - limitowany do 500 sztuk (400 szt. na czarnym i 100 szt. na czerwono-brązowym krążku) 7-calowy split z Betrayer. Gatefold ukazał się nakładem Fallen Temple. W 2013 roku Neolith rozpoczął sesję nagraniową swojej nowej płyty. Materiał na czwarty album został zarejestrowany w trzech studiach, a na początku 2014 poddany miksowi i masteringowi w Zed Studio pod uchem Tomka Zalewskiego. „Izi.Im.Kurnu-Ki (Fire.Wind.Hell)” została wydana w marcu 2015 roku nakładem holenderskiej wytwórni Non Serviam Rec.
Mocnym punktem Neolith są żywiołowe koncerty, które zespół na przestrzeni lat zagrał w towarzystwie m.in.: Morbid Angel, Krisiun, Vader, Kat, Lux Occulta, TSA, Moonspell, Hate, Corruption, Krabathor, Christ Agony, Azarath, Decapitated, Trauma, Disastrous Murmur, Dead Infection, Pungent Stench.
Dyskografia.
Betrayer (2014) Fallen Temple

</doc>
<doc id="1859537" url="https://pl.wikipedia.org/wiki?curid=1859537" title="Mohsen Shadi Naghadeh">
Mohsen Shadi Naghadeh



</doc>
<doc id="1859539" url="https://pl.wikipedia.org/wiki?curid=1859539" title="Ein kleines bisschen Horrorschau">
Ein kleines bisschen Horrorschau

Ein kleines bisschen Horrorschau – album niemieckiego zespołu punkrockowego Die Toten Hosen, wydany w 1988 roku.

</doc>
<doc id="1859540" url="https://pl.wikipedia.org/wiki?curid=1859540" title="Abraham Løkin Hansen">
Abraham Løkin Hansen

Abraham Løkin Hansen (ur. 16 czerwca 1959 w Fuglafjørður) – piłkarz z Wysp Owczych, reprezentant kraju grający na pozycji pomocnika.
Kariera piłkarska.
Przygodę z futbolem rozpoczynał w 1976 w klubie ÍF Fuglafjørður. Wraz z drużyną zdobył mistrzostwo Wysp Owczych w 1979. W sezonie 1981 był zawodnikiem IK Sleipner, jednak na poziomie drugiej ligi szwedzkiej zagrał tylko w jednym spotkaniu. Po tej krótkiej przygodzie z zagranicznym futbolem powrócił do kraju, że dołączył do drugoligowego NSÍ Runavík. Pomógł drużynie w zwycięstwie w rozgrywkach 2. deild w 1983, co pozwoliło uzyskać awans na najwyższy poziom rozgrywek w kraju. Po trzech latach odszedł do ÍF Fuglafjørður. Drugą połowę sezonu 1985 spędził w Odense Boldklub, w barwach którego rozegrał 8 spotkań na poziomie Superligaen. 
Sezon 1986 rozegrał w NSÍ Runavík. Wraz z zespołem zdobył Puchar Wysp Owczych. Lata 1987–1988 to czas gry Hansena w B36 Tórshavn, z którego na sezon 1989 ponownie przeniósł się do ÍF Fuglafjørður. Drugą część sezonu 1989 oraz pierwszą część sezonu 1990 spędził w duńskim BK Frem, po czym wrócił do ÍF Fuglafjørður.
Od 1992 występował w B68 Toftir. Już w pierwszym sezonie zdobył z B68 mistrzostwo Wysp Owczych. Dobra gra zaowocowała transferem do francuskiego US Boulogne. Podczas gry w Boulogne 8 razy wystąpił na boiskach CFA. Drugą połowę sezonu 1994 spędził w macierzystym ÍF Fuglafjørður, po czym powrócił do B68 Toftir. Dotarł z drużyną do finału Pucharu Wysp Owczych w sezonie 1995. W kolejnych sezonach występował kolejno w NSÍ Runavík (1996–1998), ÍF Fuglafjørður (1999) oraz ponownie NSÍ Runavík (1999–2002). Z ostatnią drużyną zdobył Puchar Wysp Owczych w sezonie 2002. Po sezonie 2002 zakończył karierę piłkarską. W 2003 został uznany najlepszym piłkarzem 50-lecia Wysp Owczych z okazji jubileuszu UEFA.
Kariera reprezentacyjna.
Hansen po raz pierwszy w reprezentacji zagrał 24 sierpnia 1988 w meczu przeciwko reprezentacji Islandii, przegranym 0:1. W latach 1990–1991 wystąpił w 8 spotkaniach eliminacyjnych do Mistrzostw Europy 1992. Brał udział także w 6 spotkaniach eliminacji do Mistrzostw Świata 1994. 
Po raz ostatni wystąpił w drużynie narodowej zagrał 7 września 1994, w spotkaniu eliminacji do Mistrzostw Europy 1996 przeciwko Grecji, przegranym 1:5. Łącznie w latach 1988–1994 Hansen zagrał dla Wysp Owczych w 22 spotkaniach.
Sukcesy.
ÍF Fuglafjørður
NSÍ Runavík
B68 Toftir

</doc>
<doc id="1859544" url="https://pl.wikipedia.org/wiki?curid=1859544" title="Hymn studentów">
Hymn studentów



</doc>
<doc id="1859545" url="https://pl.wikipedia.org/wiki?curid=1859545" title="Chorał Ujejskiego">
Chorał Ujejskiego



</doc>
<doc id="1859550" url="https://pl.wikipedia.org/wiki?curid=1859550" title="Nikołaj Szanin">
Nikołaj Szanin

Nikołaj Aleksandrowicz Szanin, (ur. 25 maja 1919 w Pskowie, wówczas na terenach ZSRR – zm. 17 września 2011) – rosyjski matematyk specjalizujący się w topologii mnogościowej oraz konstruktywno-finitarnym ujęciu analizy matematycznej. W roku 1961 skupił wokół siebie grupę logików matematycznych, która zajmowała się tworzeniem pierwszego programu komputerowego do automatycznego dowodzenia twierdzeń. Mimo podeszłego wieku, Szanin pozostaje nadal aktywny naukowo uczestnicząc w seminariach Instytutu Stiekłowa w Moskwie. Ostatnia publikacja Szanina pochodzi z roku 2008. Od nazwiska matematyka pochodzą nazwy pojęć i twierdzeń takich jak liczba Szanina czy twierdzenie Szanina.

</doc>
<doc id="1859552" url="https://pl.wikipedia.org/wiki?curid=1859552" title="Aczoli">
Aczoli

Aczoli (także: "Acholi", "Akoli", "Gang") − grupa etniczna zaliczana do ludów nilotyckich, zamieszkująca Sudan Południowy, Ugandę i północną Kenię. Posługują się językiem aczoli z rodziny nilo-saharyjskiej. Etnicznie najbliżej im do ludów Luo, a zwłaszcza Szylluków z Sudanu. Ich liczebność ocenia się od około miliona do dwóch milionów. Największa grupa, licząca około 750 tysięcy zamieszkuje Ugandę. Nazwa "Aczoli" wywodzi się od słowa "Shûli", oznaczającego łączenie arabskiego z innym językiem. Terminem tym określali ich Arabowie.
Rys historyczny.
Według legend samych Aczoli osiedlili się na współcześnie zamieszkiwanych przez siebie ziemiach około 300 lat temu, przybywając z północy. Nie wiadomo kiedy dokładnie wyodrębnili się jako osobna grupa ludów nilotyckich. Pierwsze informacje o nich pochodzą z XVII wieku. Wówczas doszło również do podziału na trzy główne podgrupy, który istnieje do dziś. W XIX wieku Aczoli stali się obiektem zainteresowania ze strony arabskich i suahilijskich handlarzy niewolników. Łowcy niewolników często najeżdżali i niszczyli wioski Aczolich, zabijając i porywając ich mieszkańców. Doszło wówczas do poważnego kryzysu społecznego i gospodarczego na ich ziemiach, spowodowanego masowymi migracjami ludności, próbującej uciec przed pojmaniem w niewolę.
Życie i tradycyjna kultura Aczoli koncentruje się wokół hodowli bydła, co jest cechą charakterystyczną dla wielu ludów nilotyckich. Do XIX wieku Aczoli posiadali bardzo duże stada ale w wyniku najazdów łowców niewolników i chorób które przynieśli ze sobą europejscy odkrywcy i kolonizatorzy, ich stan posiadania znacząco się zmniejszył. Współcześnie ich głównym problemem są powtarzające się i długotrwałe susze. Na skutek przyzwyczajeniu do częstych wędrówek i zmian miejsca pobytu gorzej niż wiele innych ludów odnaleźli się w cywilizacji miejskiej i współcześnie należą do jednej z najbiedniejszych i najmniej wykształconych grup etnicznych zamieszkujących Ugandę. Problemy ekonomiczne sprawiły, że bardzo wielu Aczoli decydowało się na służbę w armii kolonialnej. Oddziały złożone z żołnierzy pochodzących z tej grupy etnicznej były często wykorzystywane przez Brytyjczyków do tłumienia wystąpień innych miejscowych ludów. Po uzyskaniu niepodległości przez Ugandę Aczoli nadal stanowili znaczną część żołnierzy. W konflikcie Idiego Amina z Miltonem Obote, Aczoli opowiedzieli się po stronie tego drugiego. Walki zakończyły się jednak zwycięstwem Amina. Jego niechęć do Aczoli zaowocowała masakrami i dyskryminacją tej grupy etnicznej. Spotykało się to często z uznaniem innych ludów Ugandy, pamiętających o walkach z brytyjskimi wojskami kolonialnymi.
Po upadku reżimu Amina ich sytuacja uległa poprawie, niechęć do nich była jednak nadal silna, zwłaszcza w południowej części kraju. W 1985 roku, w wyniku przewrotu, prezydentem Ugandy został Aczoli, Tito Okello. Nie cieszył się on jednak popularnością i już rok później został obalony przez pochodzącego z południa Yoweriego Museveniego. Oddziały wierne Okello, złożone z jego rodaków, wycofały się na północ, którą w bardzo krótkim czasie opanował nowy prezydent. Obawiając się nowych prześladowań wielu Aczoli nie uznało Museveniego i zdecydowało się na walkę. Najbardziej znaną formacją Aczoli był Ruch Ducha Świętego, utworzony przez Alice Aumę. Auma ogłosiła, że wstąpił w nią Duch Święty (Lakwena), który nakazał jej walkę z nowym reżimem w celu ustanowienia sprawiedliwego porządku w Ugandzie. Po serii mniejszych zwycięstw, oddziały Ruchu Ducha Świętego podjęły próbę zdobycia Kampalii, która jednak zakończyła się druzgocącym zwycięstwem armii rządowej. Wojska Museveniego ponownie opanowały niemal całą północ. Dziedzicem Aumy ogłosił się Joseph Kony, twórca Armii Bożego Oporu, działającej do dnia dzisiejszego.
Społeczeństwo.
Organizacja społeczna Aczoli opiera się na rodach patrylinearnych. Podstawą gospodarki jest rolnictwo (uprawa kukurydzy, sorgo, fasoli i tytoniu).

</doc>
<doc id="1859553" url="https://pl.wikipedia.org/wiki?curid=1859553" title="Acholi">
Acholi



</doc>
<doc id="1859555" url="https://pl.wikipedia.org/wiki?curid=1859555" title="Yorkshire pudding">
Yorkshire pudding

Yorkshire pudding – potrawa kuchni angielskiej, o nieznanym pochodzeniu, tradycyjnie przypisywana hrabstwu Yorkshire, znana i spożywana na terenie całej Wielkiej Brytanii. 
Skład i przygotowanie.
Yorkshire pudding przygotowuje się z ciasta zbliżonego do ciasta naleśnikowego, składającego się z wody, mleka, mąki i jajek. Jako tłuszczu używa się oleju roślinnego. Następnie piecze w blaszanej formie. Upieczone puddingi mają kształt czarek lub kubków o wysokości około 10 cm. Podaje się na gorąco, do pieczeni lub mięs w sosie. Jest serwowany co niedzielę w każdym pubie w Wielkiej Brytanii. Jest jedną z potraw tradycyjnego obiadu świątecznego, zwłaszcza w Boże Narodzenie.
Historia.
Choć potrawę łączy się tradycyjnie z hrabstwem Yorkshire, jej pochodzenie nie jest znane. Nazwa jest znana co najmniej od roku 1747, kiedy opublikowano przepis w książce kucharskiej Hannah Glase "The Art of Cookery Made Plain and Simple", jej też przypisuje się tę nazwę. W porównaniu z obecną formą tej potrawy, w XVIII i XIX w. pieczono ją w prostokątnych blachach. W Wielkiej Brytanii "dzień yorkshire puddingu" obchodzony jest w pierwszą niedzielę lutego.

</doc>
<doc id="1859556" url="https://pl.wikipedia.org/wiki?curid=1859556" title="Seks, wstyd i łzy">
Seks, wstyd i łzy

Seks, wstyd i łzy ("Sexo, pudor y lágrimas") - meksykański komediodramat z 1999 roku w reżyserii Antoniego Serrano. Scenariusz stanowi autorską adaptację sztuki teatralnej napisanej wcześniej przesz reżysera. Opowiada o skomplikowanych perypetiach uczuciowych szóstki młodych mieszkańców wielkiego meksykańskiego miasta. Był pokazywany w kinach w Meksyku aż przez 27 tygodni i ustanowił rekord tego kraju, jeśli chodzi o wypracowany przez jakikolwiek film dochód (choć później jego wynik został pobity przez "Zbrodnię Ojca Amaro").
Obsada.
i inni
Nagrody.
Film otrzymał 12 nominacji do Ariela, najważniejszej meksykańskiej nagrody filmowej. Ostatecznie uzyskał 5 statuetek: dla najlepszej aktorki (Susana Zabaleta), za najlepsze kierownictwo artystyczne (Brigitte Broch), najlepszą muzykę (Aleks Syntek), najlepszy scenariusz adaptowany oraz najlepsze dekoracje (Francisca Maira).

</doc>
<doc id="1859557" url="https://pl.wikipedia.org/wiki?curid=1859557" title="Ásgeir Sigurvinsson">
Ásgeir Sigurvinsson

Ásgeir Sigurvinsson (ur. 8 maja 1955 w Vestmannaeyjar) – islandzki piłkarz, reprezentant kraju grający na pozycji pomocnika.
Kariera piłkarska.
Sigurvinsson urodził się w Vestmannaeyjar i swoją przygodę z futbolem rozpoczynał w 1971 w zespole z tego miasta, ÍBV. Z drużyną sięgnął po Puchar Islandii w 1972. Po dobrych występach w rodzimej lidze, w 1973 został piłkarzem Standardu Liège. Z zespołem "Les Rouches" zdobył Puchar Belgii w sezonie 1980/81 oraz Puchar Ligi Belgijskiej w 1975. Przez 8 lat stanowił o sile Standardu, dla którego w 249 spotkaniach ligowych strzelił 57 bramek. 
Sezon 1981/82 spędził w Bayernie Monachium, z którym zdobył Puchar Niemiec oraz dotarł do finału Pucharu Europy, w którym Bayern uległ Aston Villi 0:1. Sigurvinsson nie wystąpił w finale.
Po tym sezonie przeniósł się do VfB Stuttgart, z którym zdobył tytuł mistrza kraju w sezonie 1983/84. Sigurvinsson w mistrzowskim sezonie strzelił 12 bramek. Dotarł z zespołem także do finału Pucharu UEFA w sezonie 1988/89. Dwumecz zakończył się zwycięstwem SSC Napoli, a Sigurvinsson wystąpił w obu spotkaniach. Dla "Die Schwaben" zagrał przez 8 lat w 194 spotkaniach, w których strzelił 38 bramek. W 1990 zakończył karierę piłkarską. W 2003 został uznany najlepszym piłkarzem 50-lecia Islandii z okazji jubileuszu UEFA.
Kariera reprezentacyjna.
Sigurvinsson w reprezentacji Islandii zadebiutował 3 lipca 1972 w przegranym 2:5 spotkaniu z Danią. Przez 17 lat gry w drużynie narodowej grał udział w wielu meczach eliminacyjnych do Mistrzostw Świata 1974 (3 mecze), 1978 (5 spotkań, 1 gol), 1982 (5 spotkań, 2 gole), 1986 (3 mecze) i 1990 (5 spotkań). 
Wystąpił także w spotkaniach eliminacji do Mistrzostw Europy 1976 (6 spotkań, 1 gol), 1980 (5 spotkań), 1984 (1 mecz) i 1988 (4 mecze). Po raz ostatni w kadrze Islandii zagrał 20 września 1989 w meczu z Turcją, wygranym 2:1. Łącznie w latach 1972–1989 wystąpił w 45 spotkaniach, w których strzelił 5 bramek.
Kariera trenerska.
Sigurvinsson w 1993 pracował w zespole Fram. W 2003 został selekcjonerem reprezentacji Islandii. Prowadził drużynę podczas eliminacji do Mistrzostw Europy 2004 i Mistrzostw Świata 2006. 
Sigurvinsson pracował z drużyną narodową Islandii do 2005, prowadząc ją w 24 spotkaniach (6 zwycięstw, 5 remisów, 13 porażek). Kadra Islandii była ostatnim zespołem, z jakim Sigurvinsson miał okazję pracować. 
Sukcesy.
ÍBV
Standard Liège
Bayern Monachium
VfB Stuttgart

</doc>
<doc id="1859559" url="https://pl.wikipedia.org/wiki?curid=1859559" title="Herbowiecka Ikona Matki Bożej">
Herbowiecka Ikona Matki Bożej

Herbowiecka Ikona Matki Bożej – cudowna ikona znajdująca się w męskim monasterze Zaśnięcia Matki Bożej w Herbowcu (mołd.: Hîrbovăţ,ros.: Гырбовец) w rejonie kalaraskim, ok. 60 km od Kiszyniowa w Mołdawii. 
Opis.
Ikona przedstawia Matkę Bożą w jasnoczerwonych szatach zdobionych motywami roślinnymi, przytrzymującą na lewym ramieniu Dzieciątko Jezus, na które wskazuje drugą ręką. Jest to klasyczny przykład ikony Matki Bożej typu Hodegetria. 
Historia.
Według tradycji w 2. poł. XVIII wieku ihumen monasteru w Herbowcu Pachomiusz przyjaźnił się z pułkownikiem Nikołajem Ałbadujewem, który w 1790, po nieszczęśliwym upadku z konia, zmarł na terenie klasztoru. Wówczas jego żona lub matka przyniosła do klasztoru ikonę Matki Bożej, która dotąd była pamiątką rodzinną. Mnisi umieścili wizerunek w jednej z klasztornych cerkwi, gdzie wkrótce zyskał on opinię cudownego. Monaster, położony obecnie na terytorium Mołdawii, był kilkakrotnie niszczony przez najeźdźców, w tym Turków, jednak ikona nigdy nie została uszkodzona. Od 1859 jest oficjalnie czczona przez Rosyjski Kościół Prawosławny. Dzień jej wspomnienia przypada 1 października. 
Szczególnym kultem otaczał ikonę biskup kiszyniowski Serafim (Cziczagow).

</doc>
<doc id="1859561" url="https://pl.wikipedia.org/wiki?curid=1859561" title="Skokanské mostíky Dukla">
Skokanské mostíky Dukla

Skokanské mostíky Dukla – kompleks nieczynnych skoczni narciarskich położonych w słowackiej wsi Králiky położonej w pobliżu Bańskiej Bystrzycy.
Skokanské mostíky Dukla powstały w 1984 roku i początkowo pełniły rolę centrum treningowego reprezentacji Czechosłowacji w skokach narciarskich. W 1992 w kompleksie przeprowadzono szereg napraw niszczejących obiektów. W kolejnych latach, po rozpadzie Czechosłowacji, nie były one jednak zbyt często wykorzystywane, a rolę głównego ośrodka skoków narciarskich na Słowacji pełniły skocznie MS 1970 w Szczyrbskim Jeziorze. Do 2004 roku właścicielem kompleksu były Słowackie Siły Zbrojne, następnie przeszedł on we władanie miasta Bańska Bystrzyca. Jego zarządzaniem zajmuje się klub Kartík Bańska Bystrzyca.
Choć w kompleksie skokanské mostíky Dukla nigdy nie rozgrywano ważniejszych zawodów międzynarodowych w latach 90. XX wieku kilkukrotnie organizowano w Králikach pokazowe zawody kończące sezon zimowy skoków narciarskich, w których uczestniczyli również zagraniczni skoczkowie – w 1996 w zmaganiach tych najlepszy okazał się Czech Jaroslav Sakala. Kompleks gościł również mistrzostwa Słowacji (między innymi w 1999, 2000, 2006 i 2010 roku), w których także brali udział skoczkowie spoza tego kraju.
Ze względu na wielkość obiektu przygotowanie skoczni dużej do użytku zajmowało około 3 tygodni. Po raz ostatni próbowano ją uruchomić w marcu 2012 roku, gdy miały się na niej odbyć międzynarodowe mistrzostwa Słowacji w skokach narciarskich i kombinacji norweskiej, jednak ze względu na warunki atmosferyczne organizatorzy nie byli w stanie przygotować obiektu i odwołali zawody. Zdaniem René Pretzelmayera, który w Słowackim Związku Narciarskim odpowiada za skoki narciarskie i kombinację norweską, mimo zaniedbania kompleksu przy odpowiednio silnych opadach śniegu skocznię można byłoby przygotować do użytku.
Skocznia duża w kompleksie skokanské mostíky Dukla jest jedną z największych skoczni narciarskich jaka kiedykolwiek funkcjonowała – pod względem rekordu skoczni zajmuje 9. miejsce na świecie, a wśród dużych skoczni jest trzecia (poza skoczniami mamucimi dalsze skoki oddawano tylko na obiekcie Kasztak w Krasnojarsku, którego rekord wynosi 154 metry i na Mühlenkopfschanze w Willingen). Kilkukrotnie osiągano na niej granicę 150 metrów – rekordzista skoczni Słowak Marián Bielčík, oprócz próby z 2000 roku, gdy uzyskał 153 metry, oddał tu również skok na odległość 150 metrów (w 1996 roku), a Austriak Manuel Fettner skoczył 151,5 metra. Ponadto w 1996 roku Bielčík w trakcie treningu uzyskał odległość 151 metrów, jednak podparł swą próbę.
Duża skocznia w Králikach była pierwowzorem dla projektantów nowej Mühlenkopfschanze w Willingen.
Skocznia normalna w Králikach nie miała stałej konstrukcji – przygotowywano ją w trakcie sezonu zimowego poprzez wykorzystanie śniegu. Podobnie jak skocznia duża był to obiekt naturalny, wykorzystujący ukształtowanie terenu. Jej rekord wynosił 97,5 metra. W 1997 Słowak Martin Mesík w trakcie treningu uzyskał na niej dystans 100 metrów, jednak nie ustał swojej próby. Początkowo Králikom przyznano prawo organizacji Mistrzostw Świata Juniorów w Narciarstwie Klasycznym 2000, jednak FIS wymagał budowy nowej, stałej skoczni normalnej (skocznie w kompleksie nie posiadały homologacji), a ze względu na brak funduszy do tego nie doszło i ostatecznie zawody przeniesiono do Szczyrbskiego Jeziora.
We wsi Králiky funkcjonowały również dwie mniejsze skocznie narciarskie (K40 i K26), położone w innej części miejscowości niż kompleks skokanské mostíky Dukla.

</doc>
<doc id="1859562" url="https://pl.wikipedia.org/wiki?curid=1859562" title="SS-Flak-Ersatz-Regiment">
SS-Flak-Ersatz-Regiment



</doc>
<doc id="1859567" url="https://pl.wikipedia.org/wiki?curid=1859567" title="3 Oddział Obserwacyjny">
3 Oddział Obserwacyjny

3 Oddział Obserwacyjny (niem. "Beobachtungs-Abteilung 3") - jeden z niemieckich oddziałów obserwacyjnych okresu III Rzeszy. Sformowany 1 maja 1933 jako "Abteilung B der Artillerie-Schule Jüterbog" na poligonie "Truppenübungsplatz Jüterbog" w III Okręgu Wojskowym.
15 października 1935 przemianowany na "Beobachtungs-Abteilung 3". W czasie pokoju stacjonował we Frankfurcie nad Odrą.

</doc>
<doc id="1859570" url="https://pl.wikipedia.org/wiki?curid=1859570" title="3 Oddział Łączności">
3 Oddział Łączności

3 Oddział Łączności (niem. "Nachrichten-Abteilung 3") - jeden z niemieckich oddziałów łączności okresu Republiki Weimarskiej i III Rzeszy. Sformowany 1 stycznia 1921 w Poczdamie w III Okręgu Wojskowym. 1 października 1934 podzielony na:
15 października 1935 "Nachrichten-Abteilung Potsdam A" przemianowany na "Infanterie-Divisions-Nachrichten-Abteilung 3" i przypisany w podległość 3 Dywizji Piechoty. W czasie pokoju stacjonował we Frankfurcie nad Odrą.
27 października 1940 oddział został zmotoryzowany.

</doc>
<doc id="1859571" url="https://pl.wikipedia.org/wiki?curid=1859571" title="Mattitjahu Szoham">
Mattitjahu Szoham

Mattitjahu Szoham, pierwotnie Mattitjahu Polakiewicz (hebr. מתתיה שהם; ur. 1883 w Warszawie, zm. 2 lipca 1937 tamże) – żydowski poeta i dramaturg tworzący w języku hebrajskim.
Napisał poematy i liryczne cykli: "Szulamit", "Kedem", "Peret", "Ahawa" i "Ur Kasdim". Stworzył dramaty: "Jerycho", "Baalam", "I bogów z żelaza tworzyć nie będziecie" oraz "Tyr i Jerozolima". Za ten ostatni otrzymał nagrodę miasta Tel Awiwu. Redagował czasopismo „Hatufa”, w którym także publikował. W latach 1930–1932 przebywał w Palestynie. Wykładał literaturę nowohebrajską w Instytucie Nauk Judaistycznych w Warszawie. Przewodniczył Zrzeszeniu Literatów i Dziennikarzy Hebrajskich i hebrajskiemu PEN Clubowi w Polsce.
Jest pochowany na cmentarzu żydowskim przy ulicy Okopowej w Warszawie (kwatera 31, rząd 2).

</doc>
<doc id="1859574" url="https://pl.wikipedia.org/wiki?curid=1859574" title="Elisabeth Domitien">
Elisabeth Domitien

Elisabeth Domitien (ur. 1925, zm. 26 kwietnia 2005 w Bimbo) – środkowoafrykańska polityk, premier; pierwsza kobieta-szef rządu na kontynencie afrykańskim.
Od 1972 roku była wiceprzewodniczącą Ruchu Rozwoju Społecznego Czarnej Afryki (MESAN), jedynej legalnej partii politycznej w kraju. 2 stycznia 1975 dyktator Jean-Bédel Bokassa mianował ją na nowo utworzony urząd premiera. Rząd został zdymisjonowany 7 kwietnia 1976. Po obaleniu cesarza Bokassy w 1979 roku została na krótki okres aresztowana. Po wyjściu na wolność zajęła się biznesem, pozostając jednocześnie wpływową postacią w kraju.

</doc>
<doc id="1859576" url="https://pl.wikipedia.org/wiki?curid=1859576" title="Cerkiew św. św. Kosmy i Damiana w Miliku">
Cerkiew św. św. Kosmy i Damiana w Miliku

Cerkiew św. św. Kosmy i Damiana w Miliku – dawna drewniana cerkiew greckokatolicka zbudowana w 1813, znajdująca się w Miliku.
Po 1947 przejęta i użytkowana przez kościół rzymskokatolicki i pełni funkcję kościoła parafialnego pod tym samym wezwaniem. Cerkiew jest obiektem małopolskiego Szlaku Architektury Drewnianej.
Historia.
Istnienie cerkwi w Miliku jest odnotowane już od XVI wieku. Świątynia powstała w tym okresie została zniszczona przez powódź w 1813. Mieszkańcy uratowali jednak znaczną część wyposażenia budynku i w tym samym roku wznieśli nową cerkiew. Była ona remontowana w 1926. Na kościół katolicki zaadaptowana po wysiedleniach ludności rusińskiej w czasie Akcji „Wisła”.
Architektura.
Cerkiew w Miliku reprezentuje północno-zachodni typ cerkwi łemkowskich. Jest to budynek trójdzielny o konstrukcji zrębowej. Posiada wieżę usytuowaną nad przedsionkiem, krytą hełmem z kutym krzyżem. Nawę pokrywa kalenicowy dach, zaś prezbiterium – dach namiotowy. Architektura cerkwi wykazuje wyraźne wpływy budownictwa katolickiego – świątynia posiada wyraźnie wyodrębnioną zakrystię oraz dwie kaplice boczne.
Ikonostas w cerkwi pochodzi z poprzedniej, niezachowanej świątyni i został wykonany w 1806, być może z wykorzystaniem elementów jeszcze wcześniejszego. W bocznych kaplicach znajdują się osiemnastowieczne ikony Matki Bożej i Chrystusa Ukrzyżowanego, zaś w nawie najstarsza z ikon – Opłakiwanie Chrystusa z 1700. Pozostała polichromia w budynku pochodzi z okresu po ostatnim remoncie świątyni, została wykonana w 1930.

</doc>
<doc id="1859578" url="https://pl.wikipedia.org/wiki?curid=1859578" title="Flaga Mosiny">
Flaga Mosiny



</doc>
<doc id="1859579" url="https://pl.wikipedia.org/wiki?curid=1859579" title="Mosze Mordechaj Morgenstern">
Mosze Mordechaj Morgenstern

Mosze Mordechaj Morgenstern (jid. משה מרדכי מאָרגענשטערן; ur. 1862, zm. 26 marca 1929 w Warszawie) – rabin chasydzki, w latach 1909–1929 cadyk pilawski.
Był synem Chaima Israela z Pilawy i prawnukiem Menachema Mendla z Kocka (1787–1859). W 1909 został cadykiem w Pilawie. W 1914 przeniósł siedzibę do Warszawy. Jest autorem "Mideresz Mosze" i "Miderche Mosze". Był jednym z najpopularniejszych cadyków w międzywojennej Polsce.
Zmarł w Warszawie. Jest pochowany w ohelu na cmentarzu żydowskim przy ulicy Okopowej (kwatera 47, rząd 6).

</doc>
<doc id="1859581" url="https://pl.wikipedia.org/wiki?curid=1859581" title="39 Pułk Artylerii (III Rzesza)">
39 Pułk Artylerii (III Rzesza)

39 Pułk Artylerii (niem. "Artillerie-Regiment 39", AR 39) - jeden z niemieckich pułków artylerii ciężkiej okresu III Rzeszy. Sformowany w 1935 w III Okręgu Wojskowym. Nie posiadał sztabu pułkowego.
I batalion został sformowany 15 października 1935 w Kostrzynie. W 1939 jego dowódcą był mjr Beeken. II batalion został sformowany 15 października 1935 we Frankfurcie nad Odrą, stacjonował w koszarach von Ziethena ("Ziethen-Kaserne"). Jego dowódcami byli m.in.: mjr Gerhard Hüther, mjr Hans Bruhn, mjr Friedrich Thedieck.

</doc>
<doc id="1859582" url="https://pl.wikipedia.org/wiki?curid=1859582" title="Mojżesz Mordechaj Morgenstern">
Mojżesz Mordechaj Morgenstern



</doc>
<doc id="1859584" url="https://pl.wikipedia.org/wiki?curid=1859584" title="Cerkiew św. Dymitra w Szczawniku">
Cerkiew św. Dymitra w Szczawniku

Cerkiew św. Dymitra Sołuńskiego w Szczawniku – greckokatolicka cerkiew łemkowska w Szczawniku, wzniesiona w 1841, obecnie użytkowana jako kościół rzymskokatolicki.
Historia.
Cerkiew znajdowała się w Szczawniku już przed rokiem 1624. Obecny budynek powstał w 1841, być może przez przebudowę poprzedniego. W latach 1936-1937 w obiekcie wykonano polichromię. Po Akcji „Wisła”, w 1947, budynek przejął Kościół łaciński.
Architektura.
Cerkiew w Szczawniku jest cerkwią typu łemkowskiego. Nad jej przedsionkiem, nawą i prezbiterium wznoszą się wieże z hełmami i kutymi krzyżami. Prezbiterium zamknięte jest trójbocznie i połączone z zakrystią. We wnętrzu obiektu znajduje się ikonostas powstały na przełomie XVIII i XIX wieku oraz ołtarze boczne powstałe w 1729 z ikonami Opłakiwania Chrystusa i Przemienienia Pańskiego. Z XVII wieku pochodzi ikona Chrystusa Pantokratora w pomieszczeniu ołtarzowym. Z tego samego okresu pochodziła ikona św. Michała Archanioła, przeniesiona z cerkwi do muzeum w Nowym Sączu. Na jednej z wież cerkwi znajduje się dzwon z 1707.

</doc>
<doc id="1859585" url="https://pl.wikipedia.org/wiki?curid=1859585" title="Zazdrość i medycyna (film)">
Zazdrość i medycyna (film)

Zazdrość i medycyna – polski fabularny film psychologiczny z roku 1973 w reżyserii Janusza Majewskiego, ekranizacja przedwojennej powieści "Zazdrość i medycyna" Michała Choromańskiego.
Treść.
Akcja filmu rozgrywa się w ciągu kilku dni w Krynicy, w latach 30. XX wieku, w okresie II Rzeczypospolitej. Podstarzały przemysłowiec Widmar podejrzewa swą młodszą, atrakcyjną żonę Rebekę, że zdradza go z doktorem Tamtenem – znanym chirurgiem i dyrektorem miejscowego szpitala. Po lekturze pamiętników byłej kochanki całkiem traci zaufanie do żony wskutek ujawnienia jej zagmatwanej i niemoralnej przeszłości. Ogarnięty manią zazdrości, usiłuje wszelkimi sposobami potwierdzić prawdziwość swych podejrzeń, będąc też coraz bliżej chęci zgładzenia lekarza. Za dużą sumę wynajmuje swego starego krawca Golda, by śledził Rebekę i w odpowiedniej chwili sprowadził go dla zaskoczenia kochanków. Cały plan udaremnia jednak nieprzewidziany wypadek; ostatecznie nie doczekawszy się potwierdzenia podejrzeń, Widmar zawierza miłosnym zapewnieniom żony, dochodząc do wniosku, iż jedynie uległ opętańczej zazdrości.

</doc>
<doc id="1859589" url="https://pl.wikipedia.org/wiki?curid=1859589" title="Parafia św. Kazimierza w Pruszkowie">
Parafia św. Kazimierza w Pruszkowie

Parafia Świętego Kazimierza w Pruszkowie – parafia rzymskokatolicka w Pruszkowie. Obsługiwana przez księży diecezjalnych.
Parafia została erygowana w 1913. Obecny kościół został zbudowany w latach 1903-1938 według projektu architekta inżyniera Czesława Domaniewskiego w stylu neoromańsko-gotyckim.
Duszpasterze.
Księża posługujący w parafii:

</doc>
<doc id="1859590" url="https://pl.wikipedia.org/wiki?curid=1859590" title="Duncan Grant (wioślarz)">
Duncan Grant (wioślarz)

Duncan Grant (ur. 7 lutego 1980 r. w Ashburton) – nowozelandzki wioślarz.

</doc>
<doc id="1859592" url="https://pl.wikipedia.org/wiki?curid=1859592" title="Makiełki">
Makiełki



</doc>
<doc id="1859593" url="https://pl.wikipedia.org/wiki?curid=1859593" title="Ailson Silva">
Ailson Silva

Ailson Silva (ur. 9 stycznia 1988 r.) – brazylijski wioślarz.

</doc>
<doc id="1859595" url="https://pl.wikipedia.org/wiki?curid=1859595" title="Parafia Niepokalanego Poczęcia Najświętszej Maryi Panny w Pruszkowie">
Parafia Niepokalanego Poczęcia Najświętszej Maryi Panny w Pruszkowie

Parafia Niepokalanego Poczęcia Najświętszej Maryi Panny w Pruszkowie – parafia rzymskokatolicka w Pruszkowie w dzielnicy Żbików. Obsługiwana przez księży diecezjalnych.
Parafia została erygowana w 1236. Obecny kościół parafialny został wybudowany w latach 1906-1914 w stylu neogotyckim według projektu Henryka Juliusza Gaya.
Zachowane księgi metrykalne z parafii Żbików są zinwentaryzowane w Katalogu Ksiąg Metrykalnych w ramach działań grupy "projektpodlasie". 

</doc>
<doc id="1859596" url="https://pl.wikipedia.org/wiki?curid=1859596" title="Mordechaj Josef Twerski">
Mordechaj Josef Twerski

Mordechaj Josef Twerski (jid. מרדכי יוסף טווערסקי; zm. 5 czerwca 1929 w Warszawie) – rabin chasydzki, cadyk ze Złotopola na Ukrainie. 
Był synem Dawida ze Złotopola, prawnukiem Menachem Nachum z Czarnobyla, założyciela dynastii oraz zięciem Abrahama Jehoszuy Heszla ze Skwiry. Podczas rewolucji październikowej przeprowadził się do Kijowa i następnie do Warszawy, gdzie mieszkał do śmierci.
Jest pochowany w ohelu na cmentarzu żydowskim przy ulicy Okopowej w Warszawie (kwatera 47, rząd 6).

</doc>
<doc id="1859597" url="https://pl.wikipedia.org/wiki?curid=1859597" title="Jaap Schouten">
Jaap Schouten

Jaap Schouten (ur. 9 grudnia 1984 r. w Gravenhage) – holenderski wioślarz.

</doc>
<doc id="1859598" url="https://pl.wikipedia.org/wiki?curid=1859598" title="Cerkiew św. Łukasza w Jastrzębiku">
Cerkiew św. Łukasza w Jastrzębiku

Cerkiew św. Łukasza w Jastrzębiku – greckokatolicka cerkiew w Jastrzębiku. 
Historia.
Cerkiew w Jastrzębiku jest wzmiankowana w 1651. Obecny budynek jest jednak młodszy i pochodzi z 1837, zaś przebudowywany był w okresie między 1856 a 1886. Po Akcji „Wisła” został przejęty przez Kościół łaciński. 
Architektura.
Cerkiew w Jastrzębiku jest cerkwią łemkowską, trójdzielną. Ściany obiektu są obite gontem, przedsionek i prezbiterium pokrywa dach kalenicowy, zaś nawę – namiotowy. Nad trzema wieżami budynku znajdują się hełmy z krzyżami. Cechą charakterystyczną cerkwi jest umiejscowienie jednej z wież nie nad przedsionkiem, ale obok jego zachodniej ściany. 
We wnętrzu cerkwi zachował się ikonostas z przełomu XVIII i XIX wieku, zawierający dwie osiemnastowieczne ikony: św. Mikołaja i Chrystusa Nauczającego. W ikonostasie znajduje się rzadko spotykana ikona Chrystusa w Grobie. Jeden rząd wcześniejszego ikonostasu jest obecnie wykorzystywany jako element parapetu na cerkiewnym chórze. W nawie znajduje się ikona św. Jozafata Kuncewicza. 
Na teren cerkwi prowadzi drewniana brama-dzwonnica z początku XX wieku.

</doc>
<doc id="1859599" url="https://pl.wikipedia.org/wiki?curid=1859599" title="Adam Freeman-Pask">
Adam Freeman-Pask

Adam Freeman-Pask (ur. 19 czerwca 1985 r. w Windsor) – brytyjski wioślarz.

</doc>
<doc id="1859600" url="https://pl.wikipedia.org/wiki?curid=1859600" title="Mordechaj Józef Twerski">
Mordechaj Józef Twerski



</doc>
<doc id="1859601" url="https://pl.wikipedia.org/wiki?curid=1859601" title="Parafia św. Józefa Oblubieńca Najświętszej Maryi Panny w Pruszkowie">
Parafia św. Józefa Oblubieńca Najświętszej Maryi Panny w Pruszkowie

Parafia Świętego Józefa Oblubieńca Najświętszej Maryi Panny w Pruszkowie – parafia rzymskokatolicka w Pruszkowie. Obsługiwana przez księży diecezjalnych.
Parafia została erygowana w 1987. Obecny kościół parafialny został wybudowany w latach 1984-2008.

</doc>
<doc id="1859602" url="https://pl.wikipedia.org/wiki?curid=1859602" title="Temida (serial telewizyjny)">
Temida (serial telewizyjny)

Temida – polski serial kryminalny z 1987 roku, którego akcja rozgrywa się w dwudziestoleciu międzywojennym. Składa się on z trzech odcinków, tematem każdego z nich jest inne przestępstwo, wokół którego toczy się rozprawa w sądzie. Serial jest filmową adaptacją utworów Stanisława Szenica ("Pitaval warszawski" i "Pitaval wielkopolski") i Stanisława Waltosia ("Pitaval krakowski"). Był kręcony m.in. w Krakowie.

</doc>
<doc id="1859603" url="https://pl.wikipedia.org/wiki?curid=1859603" title="Sizwe Ndlovu">
Sizwe Ndlovu

Sizwe Lawrence Ndlovu (ur. 24 września 1980 r. w Johannesburgu) – południowoafrykański wioślarz, mistrz olimpijski.

</doc>
<doc id="1859607" url="https://pl.wikipedia.org/wiki?curid=1859607" title="Parafia Matki Bożej Nieustającej Pomocy w Pruszkowie">
Parafia Matki Bożej Nieustającej Pomocy w Pruszkowie

Parafia Matki Bożej Nieustającej Pomocy w Pruszkowie – parafia rzymskokatolicka w Pruszkowie. Obsługiwana przez księży diecezjalnych.
Historia.
Parafia została erygowana w 1996 przez kardynała Józefa Glempa. Obecny kościół parafialny został wybudowany w latach 1997–2006.
Msze święte odbywały się w prowizorycznej wiacie do 2 listopada 1996, a następnie do grudnia 2005, w kaplicy urządzonej w podziemiach domu parafialnego. Od grudnia 2006 nabożeństwa odprawiane są w nowo wybudowanej świątyni.
Proboszczowie.
"Źródło": strona parafialna

</doc>
<doc id="1859611" url="https://pl.wikipedia.org/wiki?curid=1859611" title="Fabrizio Gabriele">
Fabrizio Gabriele

Fabrizio Gabriele (ur. 11 maja 1985 r. w Neapolu) – włoski wioślarz.

</doc>
<doc id="1859612" url="https://pl.wikipedia.org/wiki?curid=1859612" title="Corynactis californica">
Corynactis californica

 "Corynactis californica" - gatunek koralowca występujący u zachodnich wybrzeży Ameryki Północnej od amerykańskiego stanu Waszyngton do meksykańskiego stanu Kalifornia Dolna.
Wygląd.
Czerwony koralowiec dorastający do wielkości 2,5 cm.
Tryb życia.
"Corynactis californica" żyje w wodzie o głębokości powyżej 50 metrów. Kolonie osadzone na kamienistym podłożu mogą liczyć do 3000 osobników na metr kwadratowy. Koralowiec rozmnaża się przez podział i pączkowanie.

</doc>
<doc id="1859613" url="https://pl.wikipedia.org/wiki?curid=1859613" title="Auf dem Kreuzzug ins Glück">
Auf dem Kreuzzug ins Glück

Auf dem Kreuzzug ins Glück – podwójny, studyjny album niemieckiego zespołu punkrockowego Die Toten Hosen, wydany w 1990 roku na dwóch płytach CD.

</doc>
<doc id="1859614" url="https://pl.wikipedia.org/wiki?curid=1859614" title="Program kosmiczny Unii Europejskiej">
Program kosmiczny Unii Europejskiej

Program kosmiczny Unii Europejskiej lub unijny program kosmiczny – fundusz Unii Europejskiej finansujący działania, którym celem jest wdrażanie "Europejskiej Polityki Kosmicznej" obejmującej wspieranie rozwoju potencjału kosmicznego Unii Europejskiej i jej wykorzystania dla realizacji jej celów. Operatorem jest Agencja Unii Europejskiej ds. Programu Kosmicznego.
Program obejmuje obecnie w szczególności rozwój systemów nawigacji satelitarnej Galileo i EGNOS oraz systemu obserwacji Ziemi dla potrzeb środowiska i bezpieczeństwa Copernicus.
Cele.
I. Zwiększenie wysiłków zmierzających do rozwoju infrastruktury kosmicznej i aplikacji, które umożliwią lepsze zaspokojenie potrzeb obywateli i realizację politycznych celów Unii poprzez: 
II. Konsolidację i wzmocnienie istniejącej bazy naukowej i technologicznej:
III. Zmiany instytucjonalne i organizacyjne poszerzające odpowiedzialność UE za kierowanie, finansowanie i koordynowanie działań podejmowanych w ramach polityki kosmicznej: 

</doc>
<doc id="1859615" url="https://pl.wikipedia.org/wiki?curid=1859615" title="Felipe Leal Atero">
Felipe Leal Atero

Felipe Leal Atero (ur. 8 marca 1982 r. w Santiago) – chilijski wioślarz.

</doc>
<doc id="1859616" url="https://pl.wikipedia.org/wiki?curid=1859616" title="Andy Soucek">
Andy Soucek

Andy Soucek (ur. 14 czerwca 1985 w Madrycie) – hiszpański kierowca wyścigowy.
Kariera.
Karting i niższe serie.
Jego kariera rozpoczęła się w 1997 r., kiedy zaczął starty w profesjonalnych zawodach kartingowych. W 2001 r. zadebiutował w Portugalskiej Formule Ford. W 2002 r. kontynuował swoją przygodę z kartingiem oraz jeździł w hiszpańskiej Formule 3. W 2003 r. zakończył starty w kartingu i przeniósł się do zespołu EV. Rok później także reprezentował barwy zespołu EV, jednak na dwa wyścigi przeniósł się do zespołu GTA. Rok 2005 był dla niego przełomowym rokiem, zmienił zespół na Llusia i wywalczył z nim tytuł mistrzowski.
Seria GP2.
Po trwających jeden sezon występach w WSbR, przeniósł się na sezon 2007 do serii GP2, gdzie występował w zespole DPR, wystąpił z tym zespołem także w azjatyckiej serii GP2, jednak po pierwszym wyścigu zespół zakończył z nim współpracę, po tym Soucek podpisał kontrakt na występy w głównej serii z zespołem FMS International. Pięć dni przed startem nowego sezonu zespół FMS International wypowiedział mu jednostronnie umowę na starty i zastąpił go innym Hiszpanem - Roldánem Rodríguezem. Soucek nie miał szansy na znalezienie nowego pracodawcy i pozwał zespół FMS International do sądu.
Po pierwszej rundzie sezonu zastąpił on w zespole Super Nova kontuzjowanego Christiana Bakkeruda. Po rundzie z zespołem Super Nova Soucek przeniósł się do zespołu DPR, gdzie zastępował Giacomo Ricciego i zdobył swoje pierwsze punkty w sezonie. Po rundzie z zespołem DPR Soucek wrócił do zespołu Super Nova i na stałe zastąpił Christiana Bakkeruda. Wywalczył jedno podium (na Hungaroringu) oraz czternaście punktów.
Superleague Formula.
W 2008 roku wystartował w pierwszej rundzie Superleague Formula, gdzie reprezentował barwy brazylijskiego zespołu piłkarskiego Corinthians Paulista. Zastąpił on Antônio Pizzonię, który w tym czasie startował w Stock Car Brasil. Od drugiego wyścigu do końca sezonu reprezentował barwy zespołu Atlético Madryt.
Formuła 2.
W 2009 roku przeniósł się do wskrzeszonej Formuły 2, jeździł tam z numerem 22 i zdobył mistrzostwo tej serii. W nagrodę 1 grudnia 2009 r. odbył testy z zespołem Williams występującym w Formule 1 i uzyskał najlepszy czas jednego okrążenia.
Formuła 1.
23 lutego 2010 roku nowy zespół Formuły 1 - Virgin Racing oficjalnie ogłosił, że Soucek będzie ich kierowcą testowym.
Życie prywatne.
Rodzice Souceka są Austriakami, a on sam, mimo że urodził się w Hiszpanii i tam spędził większość swojego życia, ma podwójne obywatelstwo: hiszpańskie i austriackie. Startuje pod hiszpańską flagą, ponieważ "czuje się Hiszpanem".

</doc>
<doc id="1859617" url="https://pl.wikipedia.org/wiki?curid=1859617" title="Parafia św. Edwarda w Pruszkowie">
Parafia św. Edwarda w Pruszkowie

Parafia Świętego Edwarda w Pruszkowie – parafia rzymskokatolicka w Pruszkowie. Obsługiwana przez księży diecezjalnych.
Parafia została erygowana w dniu 1 czerwca 1984, a 14 kwietnia tego samego roku poświęcono kaplicę tymczasową (w 2018 roku w budynku mieściła się hala sportowa i kancelaria parafialna). Obecny kościół parafialny został wybudowany w latach 1986–1996 według projektu architekta Janusza Trzebuchowskiego, a świątynia została konsekrowana 3 czerwca 2000 roku. W ścianie świątyni znajduje się kamień węgielny poświęcony w czerwcu 1987 roku przez Jana Pawła II.
Na terenie parafii znajduje się kościół Przemienienia Pańskiego przy Szpitalu Psychiatrycznym w Tworkach wybudowany w latach 1904–1906 jako cerkiew szpitalna, w którym posługę na rzecz szpitala i pobliskich mieszkańców pełnią Ojcowie Kamilianie.
Proboszczowie.
Daty oznaczone "kursywą" oznaczają zakończenie urzędu z powodu śmierci kapłana.

</doc>
<doc id="1859618" url="https://pl.wikipedia.org/wiki?curid=1859618" title="Elimelech Menachem Mendel Landau">
Elimelech Menachem Mendel Landau

Elimelech Menachem Mendel Landau (jid. אלימלך מנחם מנדל לאנדא; zm. 12 lutego 1936 w Otwocku) – rabin chasydzki, cadyk ze Strykowa.
Był synem Dow Berisza z Białej. Początkowo aktywny w Zduńskiej Woli. Od 1910 był cadykiem w Strykowie. Zmarł w Otwocku. Jest pochowany w ohelu na cmentarzu żydowskim przy ulicy Okopowej w Warszawie (kwatera 73).
Jego synem był Jaakow Jicchak Dan Landau (1882–1943), cadyk w Zgierzu.

</doc>
<doc id="1859619" url="https://pl.wikipedia.org/wiki?curid=1859619" title="Lukáš Babač">
Lukáš Babač

Lukáš Babač (ur. 20 marca 1985 r. w Piestanach) – słowacki wioślarz.

</doc>
<doc id="1859623" url="https://pl.wikipedia.org/wiki?curid=1859623" title="Cody Lowry">
Cody Lowry

Cody Lowry (ur. 19 lipca 1979 r.) – amerykański wioślarz.

</doc>
<doc id="1859625" url="https://pl.wikipedia.org/wiki?curid=1859625" title="Reprezentacja Kanady na Mistrzostwach Świata w Narciarstwie Klasycznym 2007">
Reprezentacja Kanady na Mistrzostwach Świata w Narciarstwie Klasycznym 2007

Reprezentacja Kanady na Mistrzostwach Świata w Narciarstwie Klasycznym 2007 liczyła 17 sportowców. Najlepszym wynikiem było 6. miejsce w sprincie drużynowym mężczyzn.
Wyniki.
Biegi narciarskie mężczyzn.
Sprint
Sprint drużynowy
Bieg na 15 km
Bieg na 30 km
Bieg na 50 km
Sztafeta 4 × 10 km
Biegi narciarskie kobiet.
Sprint
Sprint drużynowy
Bieg na 10 km
Bieg na 15 km
Bieg na 30 km
Sztafeta 4 × 5 km
Kombinacja norweska.
Sprint HS 134 / 7,5 km
HS 100 / 15.0 km metodą Gundersena
Skoki narciarskie.
Normalna skocznia indywidualnie HS 100
Duża skocznia indywidualnie HS 134
Duża skocznia drużynowo HS 134

</doc>
<doc id="1859627" url="https://pl.wikipedia.org/wiki?curid=1859627" title="Język gilański">
Język gilański



</doc>
<doc id="1859628" url="https://pl.wikipedia.org/wiki?curid=1859628" title="Język bikol">
Język bikol



</doc>
<doc id="1859629" url="https://pl.wikipedia.org/wiki?curid=1859629" title="Język pangasino">
Język pangasino



</doc>
<doc id="1859630" url="https://pl.wikipedia.org/wiki?curid=1859630" title="Język bugiński">
Język bugiński



</doc>
<doc id="1859631" url="https://pl.wikipedia.org/wiki?curid=1859631" title="Learning English, Lesson One">
Learning English, Lesson One

Learning English, Lesson One – studyjny album niemieckiego zespołu punkrockowego Die Toten Hosen, wydany 11 listopada 1990 roku.

</doc>
<doc id="1859632" url="https://pl.wikipedia.org/wiki?curid=1859632" title="Lukas Babac">
Lukas Babac



</doc>
<doc id="1859633" url="https://pl.wikipedia.org/wiki?curid=1859633" title="Jesús Álvarez González">
Jesús Álvarez González

Jesús Álvarez González (ur. 9 września 1974 w Tui) – hiszpański wioślarz.

</doc>
<doc id="1859636" url="https://pl.wikipedia.org/wiki?curid=1859636" title="Bartłomiej Leśniak">
Bartłomiej Leśniak

Bartłomiej Leśniak (ur. 23 marca 1986 r. w Krakowie) – polski wioślarz.

</doc>
<doc id="1859637" url="https://pl.wikipedia.org/wiki?curid=1859637" title="Parafia Najświętszego Serca Pana Jezusa w Sopocie">
Parafia Najświętszego Serca Pana Jezusa w Sopocie

Parafia Najświętszego Serca Pana Jezusa w Sopocie – rzymskokatolicka parafia usytuowana w Sopocie przy ulicy Malczewskiego. Wchodzi w skład dekanatu Sopot, który należy do archidiecezji gdańskiej. Erygowana 1 października 1946 na bazie aktu erekcyjnego z dnia 31 października br.; i jest trzecią w kolejności, powstałą w mieście. Kościół został zbudowany jako dawna kaplica cmentarna – cmentarza ewangelickiego, a po wojnie – cmentarza komunalnego, na którego terenie mieści się obecny kościół parafialny.
Upamiętnienie.
23 kwietnia 1996 odsłonięto i poświęcono w kościele ufundowaną tablice pamiątkową, upamiętniającą pierwszego proboszcza parafii – Ks. Prałata Franciszka Gruczę – oraz nadano placowi przed kościołem nazwę „"Plac ks. Prałata Franciszka Gruczy"”.

</doc>
<doc id="1859640" url="https://pl.wikipedia.org/wiki?curid=1859640" title="Mykola Balandin">
Mykola Balandin



</doc>
<doc id="1859641" url="https://pl.wikipedia.org/wiki?curid=1859641" title="Ivan Balandin">
Ivan Balandin



</doc>
<doc id="1859642" url="https://pl.wikipedia.org/wiki?curid=1859642" title="Ingo Voigt">
Ingo Voigt

Ingo Voigt (ur. 4 grudnia 1985 r. w Konstancja) – niemiecki wioślarz.

</doc>
<doc id="1859643" url="https://pl.wikipedia.org/wiki?curid=1859643" title="The Nightmare Continues E.P.">
The Nightmare Continues E.P.

The Nightmare Continues E.P. – minialbum niemieckiego zespołu punkrockowego Die Toten Hosen, wydany w 1991 roku.

</doc>
<doc id="1859644" url="https://pl.wikipedia.org/wiki?curid=1859644" title="Dmitrijew-Lgowskij">
Dmitrijew-Lgowskij

Dmitrijew-Lgowskij (ros. "Дмитриев-Льговский") – miasto w Rosji, w obwodzie kurskim nad rzeką Swapą.

</doc>
<doc id="1859645" url="https://pl.wikipedia.org/wiki?curid=1859645" title="Parafia Najświętszej Maryi Panny Wniebowziętej – Gwiazda Morza w Sopocie">
Parafia Najświętszej Maryi Panny Wniebowziętej – Gwiazda Morza w Sopocie

Parafia Najświętszej Maryi Panny Wniebowziętej – Gwiazda Morza w Sopocie – rzymskokatolicka parafia usytuowana w Sopocie przy ulicy Kościuszki. Wchodzi w skład dekanatu Sopot, który należy do archidiecezji gdańskiej. Powstała w kwietniu 1911 i jest najstarszą w mieście.
Historia.
Kościół parafialny został wzniesiony w grudniu 1902 przez sopockich katolików jako „"Dom Stowarzyszeń Katolickich"”. Pierwotnym jego przeznaczeniem miał być prowizoryczny kościół, natomiast właściwy miał być wybudowany w późniejszych latach. Projekt ten jednak nie został nigdy zrealizowany. W dniu 21 grudnia 1902 budowla została poświęcona i otrzymała wezwanie Najświętszej Maryi Panny Wniebowziętej – Gwiazda Morza. W tym samym roku zostały sprowadzone trzy dzwony odlane w Apoldzie, oraz organy wykonane w firmie Saher we Frankfurcie nad Menem oraz ołtarze z Monachium. W 1925 do kościoła została dobudowana kaplica chrzcielna, a w 1931 wieża została podwyższona o 2 metry.
Jednym z najważniejszych wydarzeń w życiu i na terenie parafii, były dwie wizyty kardynała Stefana Wyszyńskiego – "Prymasa Tysiąclecia". Pierwsza 10 czerwca 1952 i sprawowana przez niego Msza św. podczas której udzielił sakramentu bierzmowania, jak i druga 5 stycznia 1958 w trakcie której odprawił nabożeństwo dla młodzieży i wygłosił okolicznościowe kazanie.
Od 1 października 2018 do 21 grudnia 2019 kościół parafialny był poddawany renowacji i z tego powodu był zamknięty. Wszystkie nabożeństwa sprawowane były w kaplicy (tj. kościele filialnym) św. Wojciecha w Sopocie przy ul. Chopina 16 A – która to kaplica została rozebrana na początku marca 2021.

</doc>
<doc id="1859646" url="https://pl.wikipedia.org/wiki?curid=1859646" title="Frederic Hanselmann">
Frederic Hanselmann

Frederic Hanselmann (ur. 10 lutego 1978 r. w Ste Croix) – szwajcarski wioślarz.

</doc>
<doc id="1859647" url="https://pl.wikipedia.org/wiki?curid=1859647" title="Oratorium na Boże Narodzenie (Bach)">
Oratorium na Boże Narodzenie (Bach)

Oratorium na Boże Narodzenie (BWV 248; niem. "Weihnachtsoratorium") – sześcioczęściowe oratorium na solistów, chór mieszany i orkiestrę autorstwa Johanna Sebastiana Bacha z 1734 roku.
Historia.
Bach napisał oratorium z myślą o wykonywaniu go w kościołach. Zostało napisane na Boże Narodzenie 1734 roku. Zawierało fragmenty wcześniejszych kompozycji, łącznie z trzema świeckimi kantatami z lat 1733–1734 oraz obecnie zaginionej kantaty kościelnej BWV 248a. Data została potwierdzona autografem Bacha na rękopisie oratorium. Kolejne wykonanie oratorium odbyło się dopiero w 1857 roku. Dzisiaj "Oratorium na Boże Narodzenie" zalicza się do najbardziej znanych kompozycji religijnych i często jest wykonywane w całości lub w części w okresie adwentu i Bożego Narodzenia.
Dzieło należy do grupy trzech oratoriów napisanych pod koniec twórczej działalności Bacha, w latach 1734 i 1735, z okazji najważniejszych świąt religijnych. Obok "Oratorium Bożonarodzeniowego" obejmuje ona "Oratorium na Wielkanoc" (BWV 249) i "Oratorium na Wniebowstąpienie" (BWV 11). Wszystkie one zawierają tenorowy śpiew Ewangelisty jako narratora i przeróbkę wcześniejszych utworów, choć "Oratorium na Boże Narodzenie" wyróżnia się długością i złożonością. Pełny czas trwania Oratorium wynosi niemal trzy godziny.
Pierwsza część opisuje narodziny Jezusa Chrystusa, druga – objawienie pasterzom, trzecia – adorację pasterzy, czwarta – obrzezanie i nadanie imienia Jezusowi, piąta – podróż mędrców ze wschodu, szósta – adorację mędrców.

</doc>
<doc id="1859648" url="https://pl.wikipedia.org/wiki?curid=1859648" title="Oratorium na Boże Narodzenie">
Oratorium na Boże Narodzenie

Oratorium na Boże Narodzenie – wokalno-instrumentala forma muzyczna muzyki kościelnej związana z Bożym Narodzeniem.
Do znanych oratoriów bożonarodzeniowych należą:

</doc>
<doc id="1859649" url="https://pl.wikipedia.org/wiki?curid=1859649" title="Ołeksandr Serdiuk (wioślarz)">
Ołeksandr Serdiuk (wioślarz)

Ołeksandr Serdiuk (ukr. Олександр Сердюк; ur. 20 listopada 1980 w Kijowie) – ukraiński wioślarz.

</doc>
<doc id="1859650" url="https://pl.wikipedia.org/wiki?curid=1859650" title="Dietmar Schauerhammer">
Dietmar Schauerhammer

Dietmar Schauerhammer (ur. 12 sierpnia 1955) – niemiecki bobsleista, wielokrotny medalista olimpijski.
Reprezentował barwy NRD. Bobsleistą został w połowie lat 70, wcześniej był lekkoatletą – specjalizował się w wielobojach. W 1976, 1977, 1979 i 1980 był mistrzem NRD w pięcioboju, w 1978 brał udział w mistrzostwach Europy (dziesięciobój). Startował na dwóch olimpiadach (IO 84, IO 88) i na obu zdobywał medale (łącznie trzy). W 1984 był członkiem zwycięskich bobów DRR w dwójkach i czwórkach, prowadzonych przez Wolfganga Hoppe. Cztery lata później stanął na drugim stopniu podium w czwórkach. Pięć razy był medalistą mistrzostw świata, w 1985 i 1986 zdobywając tytuły mistrzowskie w dwójkach (wspólnie z Hoppe).

</doc>
<doc id="1859652" url="https://pl.wikipedia.org/wiki?curid=1859652" title="Parafia św. Andrzeja Boboli w Sopocie">
Parafia św. Andrzeja Boboli w Sopocie

Parafia św. Andrzeja Boboli w Sopocie – rzymskokatolicka parafia usytuowana w sopockiej dzielnicy Dolny Sopot przy ulicy Powstańców Warszawy. Wchodzi w skład dekanatu Sopot, który należy do archidiecezji gdańskiej. Powstała w 1993. Kaplica została zbudowana w latach 1869–1870, a rozbudowana o Kościół w latach 1985–1988. 31 lipca 1988 konsekracji kościoła parafialnego dokonał kard. Jaime Sin – arcybiskup metropolita Manili.

</doc>
<doc id="1859659" url="https://pl.wikipedia.org/wiki?curid=1859659" title="Kgf">
Kgf



</doc>
<doc id="1859660" url="https://pl.wikipedia.org/wiki?curid=1859660" title="Artyom Kudryashov">
Artyom Kudryashov

Artyom Kudryashov (ur. 25 maja 1987 r. w Taszkencie) – uzbecki wioślarz.

</doc>
<doc id="1859661" url="https://pl.wikipedia.org/wiki?curid=1859661" title="Matti Jääskeläinen">
Matti Jääskeläinen

Matti Jääskeläinen (ur. 17 grudnia 1982 r. w Tampere) – fiński wioślarz.

</doc>
<doc id="1859662" url="https://pl.wikipedia.org/wiki?curid=1859662" title="Parafia św. Bernarda w Sopocie">
Parafia św. Bernarda w Sopocie

Parafia św. Bernarda z Clairvaux w Sopocie – rzymskokatolicka parafia znajdująca się na osiedlu Mickiewicza w sopockiej dzielnicy Górny Sopot przy ulicy Abrahama. Wchodzi w skład dekanatu Sopot, który należy do archidiecezji gdańskiej.
Historia.
W 1981 roku grupa wiernych, mieszkańców Górnego Sopotu, przy poparciu proboszcza parafii Gwiazdy Morza – ks. Edwarda Brzozowskiego, udała się do biskupa Lecha Kaczmarka – ordynariusza diecezji gdańskiej, z pisemną prośbą (podpisaną przez 2000 osób) o utworzenie w tej części miasta kościoła parafialnego. Dekretem biskupim z dnia 2 lutego 1983 erygowana została parafia pod wezwaniem św. Bernarda z Clairvaux.
Pierwszym zadaniem było wybudowanie tymczasowej kaplicy. Do prac budowlanych przystąpiono w maju 1983, a w sierpniu tegoż roku kaplica była już gotowa. 21 sierpnia 1983 w uroczystość odpustu parafialnego, bp. Kaczmarek dokonał poświęcenia kaplicy i odprawił w niej pierwszą mszę, a po niej poświęcił pamiątkowy krzyż misyjny oraz plac pod budowę kościoła.

</doc>
<doc id="1859663" url="https://pl.wikipedia.org/wiki?curid=1859663" title="Chand Singh">
Chand Singh

Chand Singh (ur. 8 czerwca 1986 r.) – indyjski wioślarz.

</doc>
<doc id="1859664" url="https://pl.wikipedia.org/wiki?curid=1859664" title="Enrico Kuhn">
Enrico Kuhn



</doc>
<doc id="1859665" url="https://pl.wikipedia.org/wiki?curid=1859665" title="Oleksandr Serdiuk">
Oleksandr Serdiuk



</doc>
<doc id="1859666" url="https://pl.wikipedia.org/wiki?curid=1859666" title="Jebur Al-Hilfi">
Jebur Al-Hilfi



</doc>
<doc id="1859667" url="https://pl.wikipedia.org/wiki?curid=1859667" title="Parafia cywilno-wojskowa św. Jerzego w Sopocie">
Parafia cywilno-wojskowa św. Jerzego w Sopocie

Parafia cywilno–wojskowa św. Jerzego w Sopocie – rzymskokatolicka parafia cywilno–wojskowa, usytuowana w Sopocie przy ulicy Kościuszki. Wchodzi w skład dekanatu Sopot w archidiecezji gdańskiej oraz dekanatu Marynarki Wojennej w Ordynariacie Polowym Wojska Polskiego.
Historia.
Parafia powstała w 1947 przy neogotyckim kościele poewangelickim noszącym do 1945 wezwanie "Zbawiciela" ("Erlöserkirche") i wybudowanym w latach 1899–1901 według projektu Ludwiga von Tiedemanna, ze środków ofiarowanych przez cesarzową Augustę Wiktorię i cesarza Wilhelma II.
Dnia 8 maja 1945 świątynia została przekazana duszpasterstwu wojskowemu. 1 lipca 1967 rozkazem Głównego Kwatermistrza Wojska Polskiego, Kościół został przekazany Marynarce Wojennej.
Jej pierwszym administratorem jako parafii terytorialnej wchodzącej w skład diecezji gdańskiej w latach 1947–1986 był ks. kan. Paweł Matulewicz, późniejszy (1986–1991) proboszcz. W 1991 przy kościele garnizonowym została erygowana przez biskupa polowego parafia wojskowa, której proboszczem i kapelanem wojskowym został ks. kmdr por. Józef Kubalewski. Jej późniejszy proboszcz ks. kmdr Zbigniew Rećko, został w lutym 2016 roku mianowany dziekanem dekanatu Marynarki Wojennej.
Wikariusze parafii wojskowej byli również kapelanami 7 Szpitala Marynarki Wojennej w Gdańsku Oliwie:
Patronami parafii są św. Jerzy oraz Matka Boska Częstochowska – jako patronka drugorzędna z dekretu Stefana Kardynała Wyszyńskiego z dnia 26 września 1959, dzięki staraniom ówczesnego rektora ks. ppłk Wiktora Kłosowicza.
W 1971 w bocznym ołtarzu zamontowano płaskorzeźbę Matki Bożej Częstochowskiej z kaplicy historycznego statku m/s Batory.
Stan obecny.
Od lipca 2013 proboszczem parafii jest ks. płk prał. mgr Jan Wołyniec, wikariuszem parafii cywilnej ks. mgr lic. Marek Jóskowski (od lipca 2019). Decyzją biskupa polowego Wojska Polskiego Józefa Guzdka, z dniem 1 maja 2015 roku przydzielony został, kapelan Straży Granicznej ks. kmdr ppor. Andrzej Szpura jako rezydent parafii wojskowej.
Decyzją arcybiskupa metropolity gdańskiego – Sławoja Leszka Głódzia, z dnia 11 grudnia 2017 parafia została mianowania siedzibą dekanatu.
Upamiętnienie dwóch wybitnych Sopocian.
Z inicjatywy Urzędu Miasta Sopotu 28 marca 2017 odsłonięto i poświęcono ufundowane tablice w kościele upamiętniające dwóch wybitnych Sopocian ks. kanonika Pawła Matulewicza i ks. dr Jana Kaczkowskiego przy bocznym ołtarzu "św. Józefa Robotnika". Mszy św. oraz odsłonięcia tablic dokonał dziekan Marynarki Wojennej, ks. kmdr Zbigniew Rećko.

</doc>
<doc id="1859671" url="https://pl.wikipedia.org/wiki?curid=1859671" title="Parafia św. Michała Archanioła w Sopocie">
Parafia św. Michała Archanioła w Sopocie

Parafia św. Michała Archanioła w Sopocie – rzymskokatolicka parafia usytuowana w sopockiej dzielnicy Karlikowo przy ulicy 3-go Maja. Wchodzi w skład dekanatu Sopot, który należy do archidiecezji gdańskiej. Powstała w 15 grudnia 1938 i jest drugą parafią co do kolejności powstania w mieście.
Jednym z najważniejszych wydarzeń w parafii była wizyta papieża Jana Pawła II (5 czerwca 1999 podczas VII pielgrzymki do Polski) i sprawowana przez niego msza na sopockim Hipodromie, w trakcie której koronował cudowny obraz Matki Boskiej Wejherowskiej papieskimi koronami. 
Kościół parafialny był od 1 stycznia 1978 do 10 grudnia 2017 siedzibą dekanatu, a jej proboszcz dziekanem.
Przez szereg lat przy parafii pracowali bracia szkolni. Obecnie swoje domy zakonne mają tu siostry karmelitanki Dzieciątka Jezus oraz ojcowie karmelici bosi.
Na terenie parafii mieszka były premier Donald Tusk.
Stan obecny.
Od grudnia 2007 proboszczem parafii jest ks. kan. Marian Krzywda, wikariuszem ks. mgr Przemysław Zocholl (od sierpnia 2022), a pomocą duszpasterską służą: ks. kan. Adam Kroll (od września 2022) oraz jako rezydent (od lipca 2018) ks. mgr Tomasz Włodarczyk, a także jako emeryt – "zamieszkały na terenie parafii", (od stycznia 1994) ks. Henryk Galikowski.

</doc>
<doc id="1859673" url="https://pl.wikipedia.org/wiki?curid=1859673" title="Nathusius">
Nathusius

Osoby
Firma

</doc>
<doc id="1859674" url="https://pl.wikipedia.org/wiki?curid=1859674" title="Zbrodnia i kara (film 1970)">
Zbrodnia i kara (film 1970)

Zbrodnia i kara (ros. "Преступление и наказание", "Priestuplenije i nakazanije") – składający się z dwóch części dramat filmowy produkcji ZSRR z 1970 roku, oparty na powieści Fiodora Dostojewskiego pod tym samym tytułem.
Opis fabuły.
Dwudziestotrzyletni były student prawa, Rodion Raskolnikow, uważa, iż jest ponad prawem - wymyślił on teorię, w myśl której pewni ludzie mają prawo zabijać, by osiągnąć swoje cele. Doprowadza go to do zabójstwa starej lichwiarki Alony Iwanowny (której był klientem) oraz przypadkowego świadka, jej siostry Lizawiety. Podwójne morderstwo doprowadza go do wyczerpania psychicznego, którego objawami są między innymi gorączka, majaczenie i "wybuchowy" nastrój. Przykuwa to uwagę sędziego śledczego Porfirego Pietrowicza podczas rutynowej wizyty Raskolnikowa na policji, co wzmaga w śledczym przekonanie, że to właśnie Raskolnikow jest sprawcą. Tymczasem do Petersburga przyjeżdżają matka i siostra Raskolnikowa. Ta ostatnia chce wyjść za Piotra Łużyna, ale Raskolnikow powoduje zerwanie zaręczyn. Poznaje również Sonię, młodą prostytutkę. Jest ona córką zmarłego nagle urzędnika-alkoholika, Marmieładowa, na pogrzeb którego Raskolnikow dał jego żonie swoje ostatnie pieniądze. Uwagę Raskolnikowa przykuwa charakter Sonii, wskutek czego postanawia się przyznać jej do zbrodni. Sonia twierdzi, że Raskolnikow powinien przyznać się policji do morderstwa, a ona pojedzie za nim na Syberię. Nieoczekiwanie podobne zalecenie wydaje sędzia śledczy Porfiry, twierdząc, iż Raskolnikow, przyznając się, otrzyma łagodną karę (w tym czasie kłamliwie oskarżał siebie o zabójstwo sekciarz Mikołka). Po wahaniach i próbach usprawiedliwienia siebie Raskolnikow decyduje przyznać się do winy.
Wersja polska.
Obsada:
i inni

</doc>
<doc id="1859675" url="https://pl.wikipedia.org/wiki?curid=1859675" title="Erhard (ujednoznacznienie)">
Erhard (ujednoznacznienie)



</doc>
<doc id="1859676" url="https://pl.wikipedia.org/wiki?curid=1859676" title="Parafia Zesłania Ducha Świętego w Sopocie">
Parafia Zesłania Ducha Świętego w Sopocie

Parafia Zesłania Ducha Świętego w Sopocie – rzymskokatolicka parafia usytuowana w sopockiej dzielnicy Kamienny Potok przy ulicy Kujawskiej. Wchodzi w skład dekanatu Sopot, który należy do archidiecezji gdańskiej. Erygowana w czerwcu 1981, a od roku 1987 jest prowadzona przez Zgromadzenie Księży Misjonarzy św. Wincentego a Paulo. Kościół został zbudowany w latach 1995–2004. 29 maja 2004 roku konsekracji kościoła dokonał Tadeusz Gocłowski – arcybiskup metropolita gdański, który również należał do Zgromadzenia Misji.
Plac przed kościołem.
W roku 2001, na placu przed kościołem pojawiła się replika „"Krzyża na Giewoncie"”. Krzyż to dar mieszkańców Zakopanego z okazji 100-lecia Sopotu (i jednocześnie100-lecie poświęcenia samego krzyża). Z zastrzeżeniem, że ma być widoczny z morza. Nic dziwnego, że wybór padł na kościół przy ul. Kujawskiej bo z placu przed kościołem rozlega się panorama na Zatokę Gdańską i Kamienny Potok. Na krzyżu umieszczono tablicę ze słowami Jana Pawła II: "„Trzeba, ażeby cała Polska od Bałtyku po Tatry, patrząc w stronę krzyża na Giewoncie słyszała i powtarzała: Sursum corda – w górę serca.”"Odsłonięty został 11 listopada 2001 roku.
W tym samym roku odsłonięto (tj. 3 listopada 2001) też pomnik papieża ufundowany przez rodzinę z USA autorstwa Jacka Kucaby. Nazwano go „"Łódź Piotrowa III Tysiąclecia"”. Przedstawia unoszącego się na fali Jana Pawła II, a na drugim krańcu fali umieszczona została miniatura watykańskiej bazyliki św. Piotra.
Również koło krzyża misyjnego jest niewielka dzwonnica z 2002 z trzema dzwonami o imionach: Jan Paweł II, św. Piotr i Mariusz. Ten ostatni ufundowali rodzice dla uczczenia pamięci swego tragicznie zmarłego syna.

</doc>
<doc id="1859677" url="https://pl.wikipedia.org/wiki?curid=1859677" title="Magda Korczak">
Magda Korczak



</doc>
<doc id="1859681" url="https://pl.wikipedia.org/wiki?curid=1859681" title="Suchy Hradek">
Suchy Hradek

Suchy Hradek (słow. "Suchý hrádok") – lesisty szczyt w południowej części słowackich Tatr Zachodnich, wznoszący się na wysokość 1204 m n.p.m. Znajduje się w bocznej grani Bystrej, w zakończeniu szerokiego grzbietu opadającego na południe z Jeżowej Kopy ("Ježová", 2043 m). Od tej ostatniej oddzielony jest szeroką przełęczą (ok. 1152 m), zajętą przez zarastającą polanę Pokrzywnik ("Žihľavník"). Zachodnie stoki opadają do Dolinki Kozowej ("Kozová"), południowe wprost do Kotliny Liptowskiej ("Liptovská kotlina"), zaś wschodnie do rozpoczynającej się pod Pokrzywnikiem nienazwanej dolinki i znajdującej się na jej zachodnim zboczu polany Hradek (1015 m). W odległości ok. 450 m na północny wschód od głównej kulminacji znajduje się niższy wierzchołek, sięgający ok. 1175 m n.p.m.
Masyw Suchego Hradku odróżnia się wyraźnie od sąsiednich wzniesień swą budową geologiczną – tworzą go skały wapienne. W pobliżu wierzchołka pojawiają się one na powierzchni w postaci niewysokich skalnych ścianek. U południowych podnóży istnieje kilka wywierzysk, których woda pochodzi z potoku Bystra ("Bystrá") po północno-wschodniej stronie góry. Największe ma wydajność ok. 50 l/s i stanowi ujęcie wody dla Przybyliny ("Pribylina") i Wawrzyszowa ("Vavrišovo"). Suchy Hradek porośnięty jest lasami świerkowymi z domieszką sosny. Dzięki podłożu w runie występują rośliny wapieniolubne.
Na szczyt nie prowadzą żadne szlaki turystyczne. Wzdłuż południowych podnóży poprowadzona jest czerwono znakowana Magistrala Tatrzańska.

</doc>
<doc id="1859683" url="https://pl.wikipedia.org/wiki?curid=1859683" title="Sejmik województwa dolnośląskiego">
Sejmik województwa dolnośląskiego



</doc>
<doc id="1859685" url="https://pl.wikipedia.org/wiki?curid=1859685" title="Reprezentacja Polski na Mistrzostwach Świata w Wioślarstwie 2009">
Reprezentacja Polski na Mistrzostwach Świata w Wioślarstwie 2009

Reprezentacja Polski na Mistrzostwach Świata w Wioślarstwie 2009 liczyła 44 sportowców. Najlepszym wynikami były 1. miejsce w dwójce podwójnej kobiet i 1. miejsce w czwórce podwójnej mężczyzn.

</doc>
<doc id="1859687" url="https://pl.wikipedia.org/wiki?curid=1859687" title="Eureka seveN">
Eureka seveN



</doc>
<doc id="1859688" url="https://pl.wikipedia.org/wiki?curid=1859688" title="Eureka seven">
Eureka seven



</doc>
<doc id="1859693" url="https://pl.wikipedia.org/wiki?curid=1859693" title="Bitwa pod Kłeckiem">
Bitwa pod Kłeckiem

Zobacz też:

</doc>
<doc id="1859698" url="https://pl.wikipedia.org/wiki?curid=1859698" title="Sasso de Anagni">
Sasso de Anagni

Sasso Conti de Anagni (zm. ok. 1131/33) – włoski kardynał.
Życiorys.
Pochodził z Anagni i był kapelanem lub skryptorem papieża Paschalisa II, który około 1116 mianował go kardynałem prezbiterem Santo Stefano in Monte Celio. Uczestniczył w papieskiej elekcji 1118, w wynik której papieżem został Gelazjusz II. Występuje jako świadek na bullach Kaliksta II z 17 kwietnia 1121 i 16 maja 1122. W 1122–23 razem z kardynałami Lambertem z Ostii i Gregorio Papareschi był legatem papieskim w Niemczech, gdzie uczestniczył w negocjacjach, które doprowadziły do zawarcia konkordatu wormackiego. W czasie papieskiej elekcji 1124 był jednym z kandydatów do tiary, jednak papieżem został wówczas Lambert z Ostii (jako Honoriusz II). Podpisywał bulle Honoriusza II między 5 maja 1125 a 10 kwietnia 1129. W czasie podwójnej elekcji 14 lutego 1130 stanął po stronie antypapieża Anakleta II, który mianował go swoim kanclerzem. Na tym urzędzie jest poświadczony między 27 marca 1130 a 14 września 1131. Zmarł przed 11 października 1133.

</doc>
<doc id="1859699" url="https://pl.wikipedia.org/wiki?curid=1859699" title="Erminio Rullo">
Erminio Rullo

Erminio Rullo (ur. 19 lutego 1984 roku w Neapolu, Włochy) – włoski trener i piłkarz, który grał na pozycji obrońcy.

</doc>
<doc id="1859704" url="https://pl.wikipedia.org/wiki?curid=1859704" title="Piotr (biskup Tusculum)">
Piotr (biskup Tusculum)

Piotr (zm. ok. 1063) – kardynał biskup Tusculum mianowany przez papieża Wiktora II (1055–57). Należał do stronnictwa reformatorskiego w Kościele. W sierpniu 1057 był zaliczany do kandydatów na następcę Wiktora II. Sygnował papieskie dokumenty datowane między 18 października 1057 a 12 grudnia 1062.

</doc>
<doc id="1859707" url="https://pl.wikipedia.org/wiki?curid=1859707" title="Kukuczka kapturkowata">
Kukuczka kapturkowata

Kukuczka kapturkowata ("Neottianthe cucullata") – gatunek byliny należący do rodziny storczykowatych ("Orchidaceae"). Jedyny europejski przedstawiciel rodzaju kukuczka ("Neotthianthe"). Występuje od Polski na zachodzie po Japonię na wschodzie. 
W Polsce stwierdzono jego występowanie jedynie w kilku miejscach, ale obecnie spotkać go można tylko nad Kanałem Augustowskim i w Wigierskim Parku Narodowym.
Biologia i ekologia.
Bylina, geofit. Rośnie w borach sosnowych, sosnowo-świerkowych i sosnowo-dębowych. Kwitnie w lipcu i sierpniu. 
Zmienność.
Gatunek zróżnicowany na dwie odmiany:
Zagrożenia i ochrona.
Kategorie zagrożenia:
Gatunek znajduje się w Polsce pod ochroną prawną. Ochrona czynna prowadzona jest w Wigierskim Parku Narodowym. Na początku XXI wieku zrealizowano tam projekt polegający na przesiedleniu kilkudziesięciu okazów storczyków z ich stanowisk macierzystych na nowo wybrane miejsca. Akcja przesiedlania poprzedzona została szczegółową analizą mikrosiedliskową, na którą składały się badania: fizykochemiczne gleby i roztworów glebowych, florystyczne i faunistyczny. W latach 2003-04 przeniesiono około 50 osobników kukuczki. Dla roślin wytypowano trzy stanowiska na terenie obwodów chronionych: Lipniak, Leszczewek i Krusznik. Obserwacje poczynione w latach kolejnych wykazały, że przesiedlone osobniki rozwinęły się, zakwitły i wydały nasiona.

</doc>
<doc id="1859709" url="https://pl.wikipedia.org/wiki?curid=1859709" title="Śrubki">
Śrubki

Śrubki – grupa muzyczna pod kierownictwem Michała Jurkiewicza.
Na płycie "Śrubki" wystąpili m.in. Kuba Badach, Grzegorz Turnau, Zbigniew Wodecki, Dorota Miśkiewicz, Jacek Królik, Leszek Szczerba. Uroczysta premiera płyty miała miejsce 22 lutego 2010 roku na peronie stacji Jędrzejów Wąskotorowy (Świętokrzyska Kolej Dojazdowa), gdzie odbył się minikoncert, premierowy przejazd motodrezyną, która została specjalnie skonstruowana na tę okoliczność oraz wycieczka po trasie Świętokrzyskiej Kolejki Dojazdowej „Ciuchcia Expres Ponidzie” (w planie do Pińczowa, jednak zakończona w okolicach granic miasta, z powodu wykolejonego pługu).
Koncertowa premiera odbyła się 28 listopada 2009 w Collegium Polonicum w Słubicach podczas 6. Międzynarodowego Festiwalu Piosenki Autorskiej „transVOCALE”. Przed koncertem rozdawany był singel zwiastujący płytę (zawierający utwory "Kołysanka", "Kolejowy szlak" oraz "Z wysokiego nieba").
Śrubki wystąpiły również na corocznym imieninowym koncercie Grzegorza Turnaua, międzynarodowym festiwalu Carpathia 2010 (na koncercie wieczornym oraz inicjatywie "Pierwszy Polski Peron Artystyczny" otwierającej festiwal) oraz na krakowskiej premierze w Fortach Kleparz.
W 2010 Śrubki nagrały "Piosenkę świąteczną". Do utworu został nakręcony teledysk na terenie skansenu kolejowego w Pyskowicach.
22 maja 2012 została wydana druga płyta zespołu – "Gra mandolina". Na płycie występują m.in. Kuba Badach, Andrzej Sikorowski, Maja Sikorowska, Cezary Konrad, Robert Kubiszyn, Krzysztof Napiórkowski. Pierwszym singlem promującym płytę był utwór "Cierpliwe anioły".
Do trzech utworów z albumu zostały nakręcone teledyski: "Piosenka o drezynie", "Na niepogodę" i "Taka noc".
Skład koncertowy.
oraz gościnnie:
Współpracują również:

</doc>
<doc id="1859710" url="https://pl.wikipedia.org/wiki?curid=1859710" title="Brea Grant">
Brea Grant

Brea Colleen Grant (ur. 16 października 1981 w Marshall) − amerykańska aktorka.
Znana przede wszystkim jako Daphne Millbrook w serialu NBC "Herosi", wcieliła się także w drugoplanową postać Myi Rockwell w horrorze Roba Zombie "Halloween II" (2009).
Absolwentka University of Texas at Austin.

</doc>
<doc id="1859718" url="https://pl.wikipedia.org/wiki?curid=1859718" title="Osiedle Europejskie w Krakowie">
Osiedle Europejskie w Krakowie



</doc>
<doc id="1859720" url="https://pl.wikipedia.org/wiki?curid=1859720" title="David Della Rocco">
David Della Rocco

David Della Rocco (ur. 4 maja 1952) − włosko-amerykański aktor i komik. Najbardziej znany z kultowego thrillera kryminalnego "Święci z Bostonu" ("The Boondock Saints", 1999), gdzie zagrał postać nazwaną jego imieniem i nazwiskiem. Della Rocco jest przyjacielem reżysera i scenarzysty Troya Duffy’ego, który rolę w owym projekcie stworzył specjalnie dla niego. Aktor odegrał tę rolę raz jeszcze w sequelu filmu zatytułowanym "The Boondock Saints II: All Saints Day" (2009).

</doc>
<doc id="1859726" url="https://pl.wikipedia.org/wiki?curid=1859726" title="Sławomir Berny">
Sławomir Berny

 
Sławomir Berny (ur. 6 października 1968 w Chrzanowie) – polski muzyk sesyjny, perkusista, członek zespołu Grzegorza Turnaua, Orkiestry Adama Sztaby, projektu Śrubki.
Życiorys.
Od 1987 współpracował z teatrami krakowskimi, w latach 1987-1992 z Filharmonią Krakowską. W 1991 uzyskał dyplom w klasie instrumentów perkusyjnych Akademii Muzycznej w Krakowie.
Od 1987 grał w zespole Over time, w latach 1990-2000 występował w zespole Marka Grechuty, od 1992 współpracuje z Janem Kantym Pawluśkiewiczem, od 1993 z Grzegorzem Turnauem, od 1994 jest artystą Piwnicy pod Baranami.

</doc>
<doc id="1859729" url="https://pl.wikipedia.org/wiki?curid=1859729" title="Maggie Lawson">
Maggie Lawson

Maggie Lawson, właśc. Margaret Lawson (ur. 12 sierpnia 1980 w Louisville) − amerykańska aktorka filmowa i telewizyjna, najbardziej znana z roli Juliet O'Hary w serialu USA Network "Świry".
W latach 2006-2014 związana była z Jamesem Rodayem, którego poznała na planie serialu "Świry". W sierpniu 2015 wyszła za Bena Koldyke'a, lecz w 2017 rozpoczął się ich proces rozwodowy.

</doc>
<doc id="1859740" url="https://pl.wikipedia.org/wiki?curid=1859740" title="Cieśnina Szelichowa">
Cieśnina Szelichowa

Cieśnina Szelichowa (ang. "Shelikof Strait", ros. "Пролив Шелихова") - cieśnina morska w Stanach Zjednoczonych, zlokalizowana na południu Alaski. Oddziela stały ląd tego stanu od archipelagu Kodiak (wysp Kodiak i Afognak). 
Długość cieśniny wynosi około 240 km, a szerokość - 40-48 km. Przy północnym krańcu Cieśniny Szelichowa zlokalizowana jest Zatoka Cooka (). Cieśnina Szelichowa znana jest ze skrajnych pływów (do 12 metrów). Największą osadą w rejonie jest Larsen Bay na wyspie Kodiak (115 mieszkańców) oraz Karluk na tej samej wyspie (27 mieszkańców) - dane na 2000.
Nazwa pochodzi od rosyjskiego podróżnika i handlowca Grigorija Szelichowa (1747-1795). Założył on w rejonie zatoki Three Saints Bay pierwsze rosyjskie osiedle na Alasce (1784).

</doc>
<doc id="1859743" url="https://pl.wikipedia.org/wiki?curid=1859743" title="Tokai">
Tokai



</doc>
<doc id="1859747" url="https://pl.wikipedia.org/wiki?curid=1859747" title="Goździolepek">
Goździolepek



</doc>
<doc id="1859748" url="https://pl.wikipedia.org/wiki?curid=1859748" title="Eocronartium">
Eocronartium



</doc>
<doc id="1859749" url="https://pl.wikipedia.org/wiki?curid=1859749" title="Agrogaster coneae">
Agrogaster coneae

Agrogaster coneae" D.A. Reid – gatunek wielkoowocnikowych podstawczaków należący do rodziny gnojankowatych ("Bolbitiaceae"), jedyny z rodzaju Agrogaster" D.A. Reid.
Taksonomia.
Gatunek ten został po raz pierwszy opisany przez Dereka Reida w artykule "New or interesting records of Australian Basidiomycetes: IV", opublikowanym w „Transactions of the British Mycological Society” z 1986 r. W tej samej publikacji wyodrębniono dla tego gatunku nowy rodzaj, "Agrogaster", który z uwagi na budowę skórki kapelusza i zabarwienie zarodników zaliczono do rodziny gnojankowatych ("Bolbitiaceae"). Nazwa rodzajowa złożona jest z pierwszego członu rodzaju "Agrocybe" w kombinacji z członem "gaster", wskazującym na podobieństwo do tzw. "wnętrzniaków" ("Gasteromycetes").
Charakterystyka.
Grzyby z gatunku "Agrogaster coneae" tworzą naziemne, agarykoidalne lub sekotioidalne owocniki o wysokości do 4 cm. Kapesz średnicy 1,0-1,5 cm, o różnym pokroju, brązowawy w odcieniu sjeny nieco higrofaniczny (suchy jaśniejszy), o gładkiej, woskowej powierzchni. Blaszki w akgarykoidalnych owocnikach regularne, średnio gęste, wąsko przyrośnięte do trzonu. W owocnikach sekotioidalnych hymenofor składa się z blaszek mocno anastomozujących, tworzących wewnątrz owocnika zamknięte komory. Trzon o wysokości 1,5-2 (do 4) cm i średnicy 0,2-0,25 cm. Miąższ o barwach od kremowobiałej do sjeny. Podstawki czterozarodnikowe, cienkościenne, hialinowe. Zarodniki elipsoidalne lub łezkowate, o wymiarach ok. 10×5,5 μm, nieamyloidalne.
Występowanie.
Gatunek ten odkryto na Nowej Zelandii, pod zastrzalinami "Podocarpus dacrydioides" i "Podocarpus spicatus".

</doc>
<doc id="1859750" url="https://pl.wikipedia.org/wiki?curid=1859750" title="Błonkowce">
Błonkowce

Błonkowce ("Atheliales" Jülich) – rząd grzybów w klasie pieczarniaków ("Agaricomycetes").
Systematyka.
Rząd "Atheliales" do taksonomii grzybów wprowadził Walter Jülich w 1981 r. Jest to takson monotypowy zawierający rodzinę błonkowatych ("Atheliaceae" Jülich) z następującymi rodzajami:
Polskie nazwy na podstawie pracy Władysława Wojewody z 2003 r.

</doc>
<doc id="1859751" url="https://pl.wikipedia.org/wiki?curid=1859751" title="Błonkowate">
Błonkowate



</doc>
<doc id="1859752" url="https://pl.wikipedia.org/wiki?curid=1859752" title="Atheliaceae">
Atheliaceae



</doc>
<doc id="1859754" url="https://pl.wikipedia.org/wiki?curid=1859754" title="Powłocznikowce">
Powłocznikowce

Powłocznikowce ("Corticiales" K.H. Larss.) – rząd grzybów w klasie pieczarniaków ("Agaricomycetes").
Systematyka.
Według aktualizowanej klasyfikacji Index Fungorum bazującej na "Dictionary of the Fungi" do rzędu "Corticiales" należą:
Nazwy polskie według W. Wojewody z 2003 r.. 

</doc>
<doc id="1859755" url="https://pl.wikipedia.org/wiki?curid=1859755" title="Powłocznikowate">
Powłocznikowate

Powłocznikowate ("Corticiaceae" Herter) – rodzina grzybów znajdująca się w rzędzie powłocznikowców ("Corticiales").
Systematyka.
Pozycja w klasyfikacji według Index Fungorum: "Corticiaceae, Corticiales, Incertae sedis, Agaricomycetes, Agaricomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:
Nazwy polskie według W. Wojewody z 2003 r.

</doc>
<doc id="1859756" url="https://pl.wikipedia.org/wiki?curid=1859756" title="Corticiaceae">
Corticiaceae



</doc>
<doc id="1859762" url="https://pl.wikipedia.org/wiki?curid=1859762" title="Hysterangiales">
Hysterangiales

Hysterangiales K. Hosaka &amp; Castellano – rząd grzybów należący do klasy pieczarniaków ("Agaricomycetes").
Systematyka.
Rząd ten do taksonomii grzybów wprowadzili K. Hosaka &amp; Castellano w 2007 r. Według aktualizowanej klasyfikacji CABI databases bazującej na "Dictionary of the Fungi" należą do niego rodziny:
Polskie nazwy na podstawie pracy Władysława Wojewody z 2003 r.

</doc>
<doc id="1859764" url="https://pl.wikipedia.org/wiki?curid=1859764" title="Sebacinales">
Sebacinales

Sebacinales M. Weiss, Selosse, Rexer, A. Urb. &amp; Oberw. – rząd grzybów należący do klasy pieczarniaków ("Agaricomycetes").
Systematyka.
Pozycja taksonomiczna według Index Fungorum:
"Incertae sedis, Agaricomycetes, Agaricomycotina, Basidiomycota, Fungi".
Według "Index Fungorum" bazującego na "Dictionary of the Fungi" do rzędu "Sebacinales" należą:
Nazwy polskie według W. Wojewody.

</doc>
<doc id="1859767" url="https://pl.wikipedia.org/wiki?curid=1859767" title="I Brygada Ochronna Ustaszy">
I Brygada Ochronna Ustaszy

I Brygada Obronna Ustaszy (chor. I Ustaška Obrabena Zdrug) - jednostka wojskowa Sił Zbrojnych Ustaszy w Niepodległym Państwie Chorwackim podczas II wojny światowej
Historia.
Brygada została sformowana prawdopodobnie w styczniu 1942 r. w rejonie miejscowości Novska. W jej skład weszły dotychczasowe kompanie ochronne Milicji Ustaszy, służące jako straż w obozach koncentracyjnych. Dowódcą został gen. Slavko Skoliber, zaś od marca ppłk Frane Primorac. W I poł. 1942 r. brygada prowadziła działania blokujące siły partyzanckie w Górach Psunj. W lipcu jednostka została rozwiązana, zaś poszczególne pododdziały zasiliły nowo formowane II Brygadę Ochronną Ustaszy i 1 Ochotniczy Pułk Chorwackiej Domobrany. W styczniu - lutym 1943 r. I Brygada Ochronna Ustaszy została odtworzona. Na jej czele stanął płk Marko Pavlović. Stacjonowała w Jasenovacu, gdzie istniał obóz koncentracyjny. W I poł. lutego I batalion pod dowództwem kpt. Mato Primoraca wraz z 1 Ochotniczym Pułkiem Domobrany prowadził działania oczyszczające z partyzantów obszar Posušje-Imotski. Pod koniec 1943 r. lub na pocz. 1944 r. brygadzie został podporządkowany, sformowany w Jasenovacu, 1 Ludowy Pułk Ustaszy pod dowództwem mjr. Nikoli Vidakovicia. We wrześniu 1944 r. II batalion brygady był zaangażowany w walkach z partyzantami w rejonie Banja Luki. W styczniu 1945 r. brygada walczyła z oddziałami partyzanckimi w okolicy Sunji, które straciły ponad 60 ludzi zabitych i ponad 30 schwytanych. W poł. kwietnia silnie osłabiona walkami brygada została przeorganizowana w 30 Szturmowy Pułk Piechoty w składzie 18 Szturmowej Dywizji Chorwackiej. Dowódcą 4-tysięcznego pułku został ppłk Alarih Desković. Na pocz. maja resztki pułku wraz z innymi jednostkami chorwackimi wycofały się do południowej Austrii, gdzie poddały się Brytyjczykom. Ostatecznie Chorwaci zostali przekazani do komunistycznej Jugosławii, gdzie ich w większości wymordowano.
Skład organizacyjny.
Czerwiec 1942 r.
Sierpień 1944 r.
Brygada liczyła ogółem 11 tys. ludzi
Marzec 1945 r.

</doc>
<doc id="1859768" url="https://pl.wikipedia.org/wiki?curid=1859768" title="Trechisporales">
Trechisporales

Trechisporales K.H. Larss. – rząd grzybów należący do klasy pieczarniaków ("Agaricomycetes").
Systematyka.
Według "Index Fungorum" bazującego na "Dictionary of the Fungi" rząd "Trechisporales" to takson monotypowy z jedną rodziną:
Nazwy polskie według W. Wojewody.

</doc>
<doc id="1859769" url="https://pl.wikipedia.org/wiki?curid=1859769" title="Hydnodontaceae">
Hydnodontaceae



</doc>
<doc id="1859816" url="https://pl.wikipedia.org/wiki?curid=1859816" title="Eoban">
Eoban

Eoban – żyjący w VIII wieku męczennik, święty Kościoła katolickiego.
Źródłem informacji o tym świętym są listy św. Bonifacego. Na polecenie apostoła od 735 roku prowadził działalność ewangelizacyjną w Anglii, a od 753 pełnił obowiązki biskupa pomocniczego ("chorepiscopus") w nowo utworzonej diecezji w Utrechcie.
W czasie prowadzenia misji we Fryzji został pojmany i stracony razem ze świętymi: Adalariuszem (Adelher), Bonifacym, Bozą, Elleherem, Gundekarem, Hamundem, Hatewulfem, Hildebrandem, Scirbaldem, Walterem, Wakkardem, Wintrugiem i innymi. Ścięto Eobana ok. 754 roku. Głowy świętego nie odnaleziono, a relikwie przeniesiono najpierw do Fuldy, później do Erfurtu.
Jego wspomnienie liturgiczne obchodzone jest w Kościele katolickim, zgodnie z wpisem w "Martyrologium Romanum" 7 czerwca (wcześniej wspominany był 26 lipca). Można również spotkać dzień 5 czerwca przy okazji dnia pamięci św. Bonifacego.

</doc>
<doc id="1859818" url="https://pl.wikipedia.org/wiki?curid=1859818" title="Thiès (region)">
Thiès (region)

Thiès – region w środkowo-wschodniej części Senegalu, ze stolicą w Thiès, będącym jednocześnie największym miastem regionu.
Region nie jest gęsto zaludniony. Ludzie zamieszkują głównie obszary w pobliżu miasta Thiès. Przeważają tutaj tereny pustynne, z niewielką ilością drzew i roślin liściastych.

</doc>
<doc id="1859819" url="https://pl.wikipedia.org/wiki?curid=1859819" title="Christmas on Bear Mountain">
Christmas on Bear Mountain



</doc>
<doc id="1859820" url="https://pl.wikipedia.org/wiki?curid=1859820" title="Huy (pasmo w Niemczech)">
Huy (pasmo w Niemczech)

Huy (IPA /hyː/) – łańcuch wzniesień w Niemczech, w landzie Saksonia-Anhalt na północ od gór Harz, 10 km na północny zachód od Halberstadt. Najwyższym wzniesieniem jest Buchenberg (314 m n.p.m.). Pasmo zbudowane jest z piaskowca i wapienia muszlowego. W górach znajdują się pokłady soli kamiennej.
Teren wzgórz jest zalesiony, przecinają go szlaki turystyczne i edukacyjne. Na wzgórzach znajduje się klasztor benedyktyński Huysburg. Podczas II wojny światowej mieścił się tu ośrodek pracy przymusowej "Heeres-Munitionsanstalt Dingelstedt bei Halberstadt" produkujący amunicję. W wyniku eksplozji 21 września 1944 zginęło 59 osób.

</doc>
<doc id="1859822" url="https://pl.wikipedia.org/wiki?curid=1859822" title="Huy (ujednoznacznienie)">
Huy (ujednoznacznienie)



</doc>
<doc id="1859823" url="https://pl.wikipedia.org/wiki?curid=1859823" title="Reiko Nakamura">
Reiko Nakamura

 – japońska pływaczka, dwukrotna brązowa medalistka olimpijska, trzykrotna brązowa medalistka mistrzostw świata, wicemistrzyni świata (basen 25 m).
Specjalizuje się w stylu grzbietowym. Dwukrotnie startowała w igrzyskach olimpijskich. W 2004 w Atenach była trzecia na 200 m i czwarta na 100 m, natomiast cztery lata później w Pekinie ponownie zdobyła brązowy medal na 200 m, a na dystansie 100 m stylem grzbietowym zajęła 4. miejsce. Startowała również w sztafecie 4 x 100 m stylem zmiennym, dwukrotnie pływając w finale: w 2004 roku zajęła piąte, a w 2008 roku szóste miejsce.

</doc>
<doc id="1859824" url="https://pl.wikipedia.org/wiki?curid=1859824" title="Rekordy halowych mistrzostw świata w lekkoatletyce">
Rekordy halowych mistrzostw świata w lekkoatletyce

Rekordy halowych mistrzostw świata w lekkoatletyce – najlepsze rezultaty w historii uzyskane podczas halowych mistrzostw świata.

</doc>
<doc id="1859831" url="https://pl.wikipedia.org/wiki?curid=1859831" title="Rolls-Royce Twenty">
Rolls-Royce Twenty

Rolls-Royce Twenty – luksusowy samochód osobowy produkowany przez brytyjską firmę Rolls-Royce w latach 1922–1929. Dostępny jako 4-drzwiowy sedan. Do napędu użyto silnika R6 o pojemności 3,1 litra. Moc przenoszona była na oś tylną poprzez 3- a później 4-biegową manualną skrzynię biegów. Samochód został zastąpiony przez modele 20/25.

</doc>
<doc id="1859833" url="https://pl.wikipedia.org/wiki?curid=1859833" title="Sławko Janewski">
Sławko Janewski

Sławko Janewski (lub "Slavko Janevski", cyryl. Славко Јаневски; ur. 11 stycznia 1920 w Skopju, zm. 20 stycznia 2000 tamże) – macedoński pisarz, poeta, scenarzysta filmowy i eseista.
Ukończył szkołę podstawową i technikum w Skopju. Podczas II wojny światowej przebywał w Belgradzie. Do Skopje wrócił w 1945 r., podejmując pracę w pierwszym macedońskim piśmie dla dzieci "Pionier". Pracował także w redakcjach czasopism "Titowcze", "Now den" i "Sowremenost", "Horizont" i "Osten".
Janewski był autorem wszechstronnym, podejmującym zróżnicowaną tematykę i uprawiającym rozmaite gatunki literackie. Pisał poezje, opowiadania, powieści, scenariusze filmowe, zapiski z podróży itp. Jest również autorem książek dla dzieci.
Opublikowany w 1952 r. utwór "Seloto zad sedumte jaseni" ("Wieś za siedmioma jesionami") była pierwszą powieścią macedońską. Wśród utworów znajdują się m.in. "Pesni" (1950), "Twrdogławi" (1970), czy "Pupi paf" (1991).
Sławko Janewski jest laureatem wielu nagród literackich i państwowych Jugosławii. W 1947 r. wraz z pisarzami Błaże Koneskim, Aco Szopowem, Włado Małeskim oraz Kole Czaszule Janewski był współzałożycielem Związku Pisarzy Macedonii, a następnie pełnił funkcję jego przewodniczącego.
Powieść "Twrdogławi" (1971) ukazała się w przekładzie język polski pt. "Zawzięci", w tłumaczeniu Haliny Kality, Warszawa 1981.

</doc>
<doc id="1859834" url="https://pl.wikipedia.org/wiki?curid=1859834" title="Rolls-Royce Silver Wraith">
Rolls-Royce Silver Wraith

Rolls-Royce Silver Wraith – luksusowy samochód osobowy produkowany przez brytyjską firmę Rolls-Royce w latach 1946–1959. Dostępny jako 4-drzwiowy sedan. Następca modeli Wraith oraz Phantom III. Do napędu używano trzech silników R6: 4,3 l, 4,6 l oraz 4,9 l. Moc przenoszona była na oś tylną poprzez 4-biegową manualną skrzynię biegów.

</doc>
<doc id="1859837" url="https://pl.wikipedia.org/wiki?curid=1859837" title="Mały Wołoszyn">
Mały Wołoszyn

Mały Wołoszyn (, , ) – szczyt o wysokości 2144 m w długiej wschodniej grani Świnicy w polskich Tatrach Wysokich, znajdujący się w grzbiecie Wołoszyna, oddzielającym Dolinę Waksmundzką od Doliny Roztoki.
Szczyt jest pierwszym od zachodu z kilku wierzchołków położonych w grani Wołoszyna. W kierunku północno-zachodnim opada w stronę przełęczy Krzyżne (2112 m). Grzbiet oddziela się od grani Buczynowych Turni i Koszystej w jej okolicach. Zwornikiem nie jest sama przełęcz, lecz trawiasta równinka położona tuż ponad nią, w stronę Małego Wołoszyna. Południowo-zachodnie stoki Małego Wołoszyna opadają do Żlebu pod Krzyżnem, północno-wschodnie do najwyższej części Doliny Waksmundzkiej. Od strony południowo-wschodniej Mały Wołoszyn graniczy z najwyższym punktem grzbietu, Wielkim Wołoszynem (2155 m). Pomiędzy tymi wzniesieniami położona jest Wołoszyńska Szczerbina (ok. 2135 m).
Pierwsze odnotowane wejście: Eugeniusz Janota, Maksymilian Nowicki i przewodnik Maciej Sieczka, 16 sierpnia 1867 r. Pierwsze wejście zimowe: Mieczysław Karłowicz i Roman Kordys, 25 stycznia 1908 r. Oba wejścia miały miejsce podczas drogi z Krzyżnego na Wielki Wołoszyn.
Przez masyw Wołoszyna przeprowadzona została na początku XX wieku przez ks. Walentego Gadowskiego trasa Orlej Perci. Odcinek od Polany pod Wołoszynem do Krzyżnego od wielu lat jest jednak zamknięty, cały masyw Wołoszyna został natomiast objęty ścisłą ochroną i wyłączony z ruchu turystycznego i taternickiego.

</doc>
<doc id="1859838" url="https://pl.wikipedia.org/wiki?curid=1859838" title="6CT107">
6CT107



</doc>
<doc id="1859839" url="https://pl.wikipedia.org/wiki?curid=1859839" title="Toropi">
Toropi

Toropi – gmina w Brazylii w stanie Rio Grande do Sul.
Populacja w roku 2004 wynosiła 3174 mieszkańców.
Gmina zajmuje powierzchnię 202,98 km².

</doc>
<doc id="1859840" url="https://pl.wikipedia.org/wiki?curid=1859840" title="Antje Buschschulte">
Antje Buschschulte

Antje Buschschulte (ur. 27 grudnia 1978 w Berlinie Zachodnim) – niemiecka pływaczka, pięciokrotna brązowa medalistka olimpijska (czterokrotnie w sztafetach), dwukrotna mistrzyni świata, dwukrotna mistrzyni świata (basen 25 m), sześciokrotna mistrzyni Europy, jedenastokrotna mistrzyni Europy (basen 25 m).
Specjalizuje się w stylu grzbietowym. Czterokrotnie startowała w igrzyskach olimpijskich, zdobywając pięć brązowych medali, w tym cztery w sztafetach. Wielokrotna medalistka mistrzostw świata i Europy.

</doc>
<doc id="1859843" url="https://pl.wikipedia.org/wiki?curid=1859843" title="Iwan Kapuszczak">
Iwan Kapuszczak

Iwan Kapuszczak (ukr. Іва́н Капуща́к, ur. 17 listopada 1807 w Lachiwcach koło Bohorodczan – zm. 17 października 1868 tamże) – ukraiński działacz polityczny i społeczny Galicji.
Był działaczem chłopskim i diakiem w Liachiwcach. W 1848 został wybrany posłem do parlamentu austriackiego. 

</doc>
<doc id="1859845" url="https://pl.wikipedia.org/wiki?curid=1859845" title="Collombey-Muraz">
Collombey-Muraz

Collombey-Muraz – gmina w południowej części Szwajcarii, w kantonie Valais, w okręgu Monthey. 
Na terenie gminy znajduje się rafineria ropy naftowej.

</doc>
<doc id="1859849" url="https://pl.wikipedia.org/wiki?curid=1859849" title="Endomikoryza">
Endomikoryza



</doc>
<doc id="1859853" url="https://pl.wikipedia.org/wiki?curid=1859853" title="Francis Mer">
Francis Mer

Francis Mer (ur. 25 maja 1939 w Pau) – francuski przedsiębiorca, przemysłowiec i polityk, w latach 2002–2004 minister gospodarki, finansów i przemysłu.
Życiorys.
Absolwent paryskich szkół technicznych École polytechnique oraz École nationale supérieure des mines de Paris. Dołączył do "Corps des mines", państwowego korpusu wyższych urzędników technicznych. Pracę zawodową rozpoczął jako urzędnik ministerstwa przemysłu. W 1970 zatrudniony w koncernie Saint-Gobain, od 1978 był zastępcą dyrektora generalnego grupy, a od 1982 prezesem wchodzącej w jej skład firmy Pont-à-Mousson. W 1986 objął stanowisko dyrektora generalnego koncernu stalowego Usinor-Sacilor, który po prywatyzacji współtworzył w 2001 konsorcjum Arcelor. Francis Mer został również m.in. przewodniczącym Fédération française de l'acier, francuskiego zrzeszenia przedsiębiorstw przemysłu stalowego.
Od maja 2002 do marca 2004 sprawował urząd ministra gospodarki, finansów i przemysłu w dwóch gabinetach, na czele których stał Jean-Pierre Raffarin.
Powrócił następnie do sektora przemysłowego. W 2005 dołączył do rady dyrektorów przedsiębiorstwa górniczego Vale Inco. W 2006 dołączył do koncernu Safran, spółki działającej w sektorze lotniczym i obronnym. Był przewodniczącym rady nadzorczej grupy, w 2011 po zmianie struktury organizacyjnej został wiceprezesem kompanii.

</doc>
<doc id="1859859" url="https://pl.wikipedia.org/wiki?curid=1859859" title="In flagranti">
In flagranti

In flagranti – polski dramat psychologiczny z 1991 roku w reżyserii Wojciecha Biedronia, który napisał również scenariusz.
Opis fabuły.
Doktor Nowak jest wykładowcą literatury na uniwersytecie. Kiedy opuszcza go żona, pokaleczony psychicznie i mający kłopoty finansowe naukowiec otrzymuje od znajomego fotografika propozycję napisania powieści erotycznej, którą jego przyjaciel zilustruje własnymi zdjęciami. W trakcie pracy, tworzona przez niego fikcja literacka coraz bardziej zlewa się Nowakowi z rzeczywistością. Zaczyna mu się wydawać, że to on sam przeżywa miłosne przygody na kartach własnej książki.
Obsada.
i inni
Nagrody.
Film otrzymał dwie nagrody na FPFF w Gdyni: Barbara Komosińska została uhonorowana za najlepszą scenografię, a Bogusław Linda otrzymał nagrodę specjalną jury.

</doc>
<doc id="1859862" url="https://pl.wikipedia.org/wiki?curid=1859862" title="Cwi Hirsz z Łomazów">
Cwi Hirsz z Łomazów



</doc>
<doc id="1859865" url="https://pl.wikipedia.org/wiki?curid=1859865" title="Metro Goldwyn Mayer">
Metro Goldwyn Mayer



</doc>
<doc id="1859870" url="https://pl.wikipedia.org/wiki?curid=1859870" title="Wielki Wołoszyn">
Wielki Wołoszyn

Wielki Wołoszyn (, , ) – położony na wysokości 2155 m szczyt w Tatrach Wysokich, najwyższy punkt grzbietu Wołoszyna, oddzielającego Dolinę Waksmundzką od Doliny Roztoki.
Szczyt znajduje się we wschodniej Grani Świnicy i jest drugim od zachodu z kilku wierzchołków położonych w grani Wołoszyna. Od zachodu graniczy z Małym Wołoszynem, od którego oddziela go Wołoszyńska Szczerbina. Mały Wołoszyn opada na przełęcz Krzyżne, w której okolicy oddziela się na północ grań Koszystej. Od strony północno-wschodniej Wielki Wołoszyn graniczy z Pośrednim Wołoszynem. Pomiędzy tymi dwoma szczytami leży Wyżnia Wołoszyńska Przełęcz. Z południowych stoków Wielkiego Wołoszyna opada do Doliny Roztoki Urwany Żleb, zaś z Wyżniej Wołoszyńskiej Przełęczy żleb Koryto.
Pierwsze odnotowane wejście: Eugeniusz Janota, Maksymilian Nowicki i przewodnik Maciej Sieczka, 16 sierpnia 1867. Pierwsze wejście zimowe: Mieczysław Karłowicz i Roman Kordys, 25 stycznia 1908. Oba wejścia prowadziły przez przełęcz Krzyżne.
Przez masyw Wołoszyna przeprowadzona została na początku XX wieku przez ks. Walentego Gadowskiego trasa Orlej Perci. Odcinek od Polany pod Wołoszynem do Krzyżnego od wielu lat jest jednak zamknięty, cały masyw Wołoszyna stanowi obszar ochrony ścisłej i wyłączony jest z ruchu turystycznego i taternickiego.

</doc>
<doc id="1859871" url="https://pl.wikipedia.org/wiki?curid=1859871" title="Bitwa pod Jankowicami">
Bitwa pod Jankowicami



</doc>
<doc id="1859874" url="https://pl.wikipedia.org/wiki?curid=1859874" title="Akoli">
Akoli



</doc>
<doc id="1859880" url="https://pl.wikipedia.org/wiki?curid=1859880" title="Mount Lincoln">
Mount Lincoln

Mount Lincoln – szczyt w Gór Skalistych, w paśmie Mosquito Range. Leży 8 km na wschód od Climax w stanie Kolorado. Jest to ósmy pod względem wysokości szczyt Gór Skalistych. 
Pierwszego wejścia na szczyt dokonał Wilbur Stone w czerwcu 1861 r.

</doc>
<doc id="1859881" url="https://pl.wikipedia.org/wiki?curid=1859881" title="Jezioro Genval">
Jezioro Genval

 
Jezioro Genval (nider. "Meer van Genval", fr. "Lac de Genval") – jezioro w Belgii, na płd.-wsch. od Brukseli. Miejsce wypoczynkowe dla mieszkańców stolicy. 
Jednym z najsławniejszych miejsc jest pięciogwiazdkowy hotel Chateau du Lac, z usług którego korzystała reprezentacja Francji w piłce nożnej na Euro 2000 w Belgii.

</doc>
<doc id="1859883" url="https://pl.wikipedia.org/wiki?curid=1859883" title="Parafia bł. Stefana Wyszyńskiego w Olsztynie">
Parafia bł. Stefana Wyszyńskiego w Olsztynie

Parafia błogosławionego Stefana Wyszyńskiego w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn IV – Jaroty. Została utworzona 1 lipca 1990 jako parafia błogosławionej Franciszki Siedliskiej. Kościół parafialny mieści się przy ulicy Wilczyńskiego. Zasięgiem obejmuje osiedle Pieczewo oraz płd.-wsch. część osiedla Jaroty. Parafię prowadzą księża diecezjalni. W 2021 roku zmieniła nazwę na obecną. 
Historia.
Parafia została wydzielona z części osiedla dotychczas administrowanej przez Parafię Bogurodzicy Dziewicy Matki Kościoła. Jako patronkę otrzymała s. Marię od Pana Jezusa Dobrego Pasterza (Franciszkę Siedliską), beatyfikowaną przez papieża Jana Pawła II 23 kwietnia 1989 r. w Rzymie. Diecezja Warmińska, w celu budowy w tym miejscu obiektów parafialnych, uzyskała działkę przy skrzyżowaniu ulic biskupów Krasickiego i Wilczyńskiego. Wspólnota rozpoczynała swoje życie parafialne gromadząc się wokół polowego ołtarza ustawionego na trawniku koło bloku przy ul. Herdera 6. Już w 1990 roku udało się zbudować tymczasową kaplicę, która służyła wiernym aż do 2010 r. 
Pierwszym proboszczem parafii został ks. kan. mgr lic. Romuald Zapadka, dotychczasowy proboszcz w parafii Najświętszego Zbawiciela w Głotowie k. Dobrego Miasta. Pierwszym wikariuszem był ś.p. ks. Jerzy Kupeć. Na duszpasterzach spoczął obowiązek organizacji katechizacji dzieci i młodzieży, uczących się w szkołach położonych na terenie parafii.
Parafia początkowo borykała się z problemami lokalowymi: nie było budynku plebanii, a zakrystia została zlokalizowana w mieszkaniu prywatnym. Ogromnym ułatwieniem było powstanie świątyni tymczasowej, w której przez wiele lat funkcjonował sklepik parafialny. Z biegiem lat ukończono budowę domu parafialnego (dotychczas stan surowy), w którym zamieszkali pracujący księża, oraz w którym umiejscowiono kancelarię parafialną. W budynku znajduje się również salka przeznaczona do spotkań duszpasterskich oraz Parafialny Oddział Caritas.

</doc>
<doc id="1859886" url="https://pl.wikipedia.org/wiki?curid=1859886" title="Parafia Bogarodzicy Dziewicy Matki Kościoła w Olsztynie">
Parafia Bogarodzicy Dziewicy Matki Kościoła w Olsztynie

Parafia Bogarodzicy Dziewicy Matki Kościoła w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn IV – Jaroty. Została utworzona 25 listopada 1980. Kościół parafialny mieści się przy ulicy Podgórnej. Parafię prowadzą księża diecezjalni.

</doc>
<doc id="1859887" url="https://pl.wikipedia.org/wiki?curid=1859887" title="Liv Strædet">
Liv Strædet

Liv Strædet (ur. 21 października 1964) - norweska piłkarka, była reprezentką Norwegii w piłce nożnej, gdzie grała na pozycji pomocnika.
Grała w zespole, który zdobył srebrny medal na World Cup 1991 FIFA kobiet w Chinach

</doc>
<doc id="1859889" url="https://pl.wikipedia.org/wiki?curid=1859889" title="Heinrich Schüle">
Heinrich Schüle

Heinrich Schüle (ur. 24 sierpnia 1840 we Fryburgu Bryzgowijskim, zm. 9 grudnia 1916 w Illenau) – niemiecki lekarz psychiatra.
Studiował na Uniwersytecie we Fryburgu i Uniwersytecie Wiedeńskim. Tytuł doktora medycyny otrzymał w 1873 roku. Przez dwa lata był asystentem Ottona Spiegelberga. Od czerwca 1863 lekarz pomocniczy ("Hilfsarzt") w Heil- und Pflegeanstalt Illenau, od 1890 do 1916 trzeci dyrektor tego ośrodka, jako następca Karla Hergta. Autor podręcznika psychiatrii (1878).
Był członkiem honorowym wielu europejskich towarzystw naukowych: Royal College of Psychiatrists, Société médico-psychologique, Societa Italiana di Freniatria i innych. Od 1879 w komitecie redakcyjnym Allgemeine Zeitschrift für Psychiatrie.
Schüle przed Pickiem i Kraepelinem stosował pojęcie dementia praecox – w swoim podręczniku psychiatrii odnosił je do ostrych psychoz wieku młodzieńczego u dziedzicznie obciążonych osób.
Objawem Schülego (niem. "Schüle’sches Melancholiezeichnen", "Omega melancholicum") określano w starszym piśmiennictwie psychiatrycznym obserwowane u pacjentów z melancholią (depresją) zmarszczki u nasady nosa, między brwiami, przybierające kształt omegi (). Przed Schülem zaobserwował do Charles Darwin.
Zmarł 9 grudnia 1916 w Illenau, wspomnienie pośmiertne poświęcił mu Carl Moeli. Pochowany jest na miejscowym cmentarzu. Ponieważ był wielkim miłośnikiem Goethego, na jego nagrobku znajduje się wers z "Pieśni nocnego wędrowca", „über allen Gipfeln ist Ruh”.
W Achern znajduje się nazwana na jego cześć "Heinrich-Schüle-Straße".

</doc>
<doc id="1859891" url="https://pl.wikipedia.org/wiki?curid=1859891" title="Žlté Piesky">
Žlté Piesky

Žlté Piesky – kompleks skoczni narciarskich w Bańskiej Bystrzycy na Słowacji.
Obiekty powstały w 1999 dzięki dotacji władz miasta Bańska Bystrzyca. Skocznie wyposażono w igelit, który dzisiaj jest już przestarzały. Progi najazdowe również wymagają wymiany. Skocznie są lubiane przez młodzież zarówno ze Słowacji jak i z Polski. 14 maja 2005 podczas zawodów Klemens Murańka poleciał na odległość 70,5 metra co jest oficjalnym rekordem skoczni. Na skoczniach trenują głównie zawodnicy z klubu AŠK Dukla Banská Bystrica. Rekordzistą obiektu K38 jest również Klemens Murańka.

</doc>
<doc id="1859892" url="https://pl.wikipedia.org/wiki?curid=1859892" title="Parafia Matki Boskiej Fatimskiej w Olsztynie">
Parafia Matki Boskiej Fatimskiej w Olsztynie

Parafia Matki Boskiej Fatimskiej w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn IV – Jaroty. Została utworzona 14 kwietnia 1996. Kościół parafialny mieści się przy ulicy Bajkowej. Parafię prowadzą księża diecezjalni.

</doc>
<doc id="1859897" url="https://pl.wikipedia.org/wiki?curid=1859897" title="Parafia Chrystusa Odkupiciela Człowieka w Olsztynie">
Parafia Chrystusa Odkupiciela Człowieka w Olsztynie

Parafia Chrystusa Odkupiciela Człowieka w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn V - Kormoran. Została utworzona w 1980. Kościół parafialny mieści się przy ulicy Wyszyńskiego. Parafię prowadzą księża diecezjalni.
W latach 1995-1997 wikariuszem parafii był Henryk Błaszczyk.

</doc>
<doc id="1859898" url="https://pl.wikipedia.org/wiki?curid=1859898" title="Mistrzostwa Świata w Wioślarstwie 2009 – dwójka podwójna wagi lekkiej mężczyzn">
Mistrzostwa Świata w Wioślarstwie 2009 – dwójka podwójna wagi lekkiej mężczyzn

Dwójka podwójna wagi lekkiej mężczyzn (LW2x) – konkurencja rozgrywana podczas Mistrzostw Świata w Wioślarstwie 2009 w Poznaniu między 23 a 30 sierpnia na Torze Regatowym "Malta".

</doc>
<doc id="1859900" url="https://pl.wikipedia.org/wiki?curid=1859900" title="Parafia Miłosierdzia Bożego w Olsztynie">
Parafia Miłosierdzia Bożego w Olsztynie

Parafia Miłosierdzia Bożego w Olsztynie – rzymskokatolicka parafia w Olsztynie, należąca do dekanatu Olsztyn V – Kormoran archidiecezji warmińskiej.
Parafia została utworzona 1 stycznia 1990. Kościół parafialny mieści się przy ulicy Barcza. Parafię prowadzą księża diecezjalni.

</doc>
<doc id="1859902" url="https://pl.wikipedia.org/wiki?curid=1859902" title="Oravská vrchovina">
Oravská vrchovina



</doc>
<doc id="1859903" url="https://pl.wikipedia.org/wiki?curid=1859903" title="Jajo anizolecytalne">
Jajo anizolecytalne

Jajo anizolecytalne – komórka jajowa charakteryzująca się nierównomiernym rozmieszczeniem żółtka w cytoplazmie, np. na jednym biegunie wegetatywnym (jajo telolecytalne) lub w części centralnej (jajo centrolecytalne).

</doc>
<doc id="1859904" url="https://pl.wikipedia.org/wiki?curid=1859904" title="Siedem lat w Tybecie">
Siedem lat w Tybecie

Siedem lat w Tybecie – autobiograficzna książka podróżnicza napisana przez Heinricha Harrera na podstawie jego własnych przeżyć w Tybecie w latach 1944–1951 podczas II wojny światowej oraz okresu przejściowego przed inwazją Chińskiej Armii Ludowo-Wyzwoleńczej na Tybet w 1950.
Książka opisuje ucieczkę Harrera i jego towarzysza Petera Aufschnaitera z brytyjskiego obozu jenieckiego w Indiach. Następnie Harrer i Aufschnaiter odbywają podróż przez Tybet do jego stolicy, Lhasy. Tam spędzają kilka lat a Harrer szczegółowo opisuje ówczesną kulturę tybetańską. Następnie Harrer staje się nauczycielem i przyjacielem XIV Dalajlamy.
Na podstawie książki został w 1997 nakręcony film o takim samym tytule.

</doc>
<doc id="1859905" url="https://pl.wikipedia.org/wiki?curid=1859905" title="Parafia Matki Bożej Różańcowej w Olsztynie">
Parafia Matki Bożej Różańcowej w Olsztynie

Parafia Matki Bożej Różańcowej w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn III – Gutkowo. Została utworzona 15 lutego 1978. Kościół parafialny mieści się przy ulicy Żytniej. Parafię prowadzą księża diecezjalni.

</doc>
<doc id="1859906" url="https://pl.wikipedia.org/wiki?curid=1859906" title="Haruna (1913)">
Haruna (1913)

 – krążownik liniowy Japońskiej Marynarki Wojennej, od 1940 klasyfikowany jako szybki pancernik, należący do typu "Kongō". Służył podczas I i II wojny światowej, zatopiony po ciężkim bombardowaniu 24 lipca 1945 w bazie morskiej w Kure. Nazwa pochodzi od wulkanu Haruna w prefekturze Gunma.
Budowa.
„Haruna” zbudowany został jako czwarty i ostatni okręt typu "Kongō" (a trzeci zbudowany w Japonii), w stoczni Kawasaki w Kobe. Stępkę okrętu położono 16 marca 1912, kadłub wodowano 14 grudnia 1913, a okręt wszedł do służby 19 kwietnia 1915.
Modernizacje.
Okręt podlegał po I wojnie światowej szeregowi gruntownych modernizacji, podobnie jak inne okręty typu, opisanych bliżej w artykule o typie "Kongō". Już w 1920 zwiększono donośność dział z 25 800 m do 29 000 m przez zwiększenie kąta ich podniesienia z 25° do 33°.
W latach 1926–1928 okręt poddano pierwszej dużej modernizacji (rekonstrukcji) w stoczni w Yokosuka. Zwiększono wówczas grubość poziomego opancerzenia – pokładu pancernego, nad siłownią do 80 mm i nad komorami amunicyjnymi do 120 mm, a także dachów wież i barbet, dodając ok. 3600 ton pancerza. W celu zwiększenia odporności przeciw wybuchom podwodnym, dodano na burtach dodatkowe przedziały przeciwtorpedowe – „bąble”, zwiększające szerokość o ponad metr. Usunięto 4 podwodne wyrzutnie torpedowe. Stare kotły w liczbie 36 opalanych węglem zamieniono na 6 nowszych oraz na 10 opalanych olejem, o większej wydajności, co pociągnęło za sobą zlikwidowanie jednej kotłowni i dziobowego komina, zmniejszając liczbę kominów do dwóch. Wyporność standardowa okrętu wzrosła z 26 330 do 29 330 t, przy czym prędkość spadła w niewielkim stopniu, do 26 w. Utworzono miejsce dla trzech wodnosamolotów. W lipcu 1928 „Harunę” przeklasyfikowano z krążownika liniowego na pancernik.
1 lipca 1933 w Kure rozpoczęto kolejną modyfikację okrętu. Rozbudowano znacznie wzwyż nadbudówkę dziobową, wokół trójnożnego masztu, która przyjęła charakterystyczną dla japońskich modernizowanych pancerników formę wysokiej wieży o nieregularnym kształcie (tzw. „pagody”). 16 kotłów zastąpiono 11 nowymi kotłami Kampon opalanymi mazutem, co pozwoliło na uzyskanie ponad dwukrotnie większej mocy – 136 000 KM siłowni przy podobnych rozmiarach i mniejszej masie. W celu zwiększenia prędkości, oprócz większej mocy siłowni, zoptymalizowano kształt kadłuba, wydłużając rufę okrętów o 7,6 m. Działania te spowodowały przyrost prędkości do 30,5 w. Ponownie zwiększono kąt podniesienia dział do 43°, przez co zwiększono ich donośność z 29 000 m do 33 000 m. Zwiększono również z 15° do 30° kąt podniesienia dział artylerii średniej 152 mm umieszczonych w kazamatach i ich donośność, zmniejszając przy tym ich liczbę do 14. Wzmocniono uzbrojenie plot, zamieniając działa 76 mm na cztery podwójne stanowiska dział uniwersalnych 127 mm i cztery działka automatyczne 40 mm „Harunę” wyposażono w katapultę dla wodnosamolotów rozpoznawczych i 2-3 wodnosamoloty Nakajima E4N2.
W 1936 przestarzałe działka plot 40 mm i wkmy 13,2 mm zamieniono na 10 podwójnie sprzężonych działek 25 mm Typ 96. Wodnosamoloty zamieniono na 2 Nakajima E8N1 („Dave”) i 1 Kawanishi E7K1 („Alf”).
W 1943 zamontowano dodatkowe działka przeciwlotnicze kalibru 25 mm w miejsce 6 dział kalibru 152 mm.
Służba.
Przed II wojną światową.
19 kwietnia 1915 „Haruna” został formalnie wcielony do służby. Dowództwo objął kapitan Kajishiro Funakoshi, który poprzednio kierował wyposażeniem okrętu po zwodowaniu. Po ośmiu miesiącach prób „Haruna” został przydzielony do 3. dywizjonu okrętów liniowych Drugiej Floty, bazując w Sasebo. Następowały częste zmiany dowódców. Po przystąpieniu Japonii do I wojny światowej po stronie ententy, okręt operował kilkakrotnie od 1916 na wodach Chin, bez akcji bojowych. Od grudnia 1917 był przeniesiony do rezerwy.
12 września 1920 podczas ćwiczeń artyleryjskich w okolicach Hokkaido doszło na okręcie do eksplozji, która zniszczyła prawoburtowe działo artylerii głównej z wieży nr 1, zabijając 7 ludzi. Późniejsze dochodzenie wykazało, że spowodowała do wada zapalnika, który zbyt wcześnie zapalił ładunki prochowe. Po trzech miesiącach „Haruna” powrócił do służby.
W okresie międzywojennym następowały częste zmiany dowódców. Od 1926 do 1928 nastąpiła pierwsza modyfikacja okrętu, po której został sklasyfikowany jako pancernik. 10 grudnia 1924 przydzielono okręt do 4. dywizjonu okrętów liniowych 2. Floty. Od 1 lutego 1929 służbę na „Harunie” pełnił młodszy brat cesarza Hirohito, książę Takamatsu. Do grudnia 1930 okręt operował między Sasebo i Port Arturem. Od 30 listopada 1929 należał do 1. dywizjonu okrętów liniowych 1. Floty. Od grudnia 1930 przesunięty do rezerwy, przywrócony do aktywnej służby od 30 maja do 20 sierpnia 1933, następnie poddany drugiej zasadniczej modyfikacji w Kure.
Od 1 sierpnia 1936 „Haruna” został przydzielony do 3. dywizjonu okrętów liniowych 1. Floty. W 1937, po wybuchu wojny chińsko-japońskiej był używany do transportu wojska, a od 1 grudnia 1937 do 15 listopada 1939 znowu został przeniesiony do rezerwy. Na początku 1940 przeszedł do bazy w Takao na Formozie.
1941 i 1942.
„Haruna” opuścił wody japońskie w listopadzie 1941, aby wziąć udział w początkach wojny na Pacyfiku. Wraz z bliźniaczym „Kongō” należał do południowej (malajskiej) części sił głównych w powództwem wiceadmirała Nobutake Kondō. Uczestniczył w inwazji na posiadłości brytyjskie w Indochinach. Po bitwie pod Kuantanem eskortował japońskie konwoje na Malaje i Filipiny. 25 grudnia 1941 powrócił na Formozę.
18 stycznia 1942, wraz z pozostałymi siłami adm. Kondō, przybył do Palau, by osłaniać japońską inwazję na Borneo i Holenderskie Indie Wschodnie. Razem z krążownikiem „Maya” i lotniskowcami „Hiryū” i „Sōryū” działał na wschód od Mindanao, następnie powrócił do Palau 18 lutego, a 25 lutego ochraniał ataki lotnicze na Jawę. 7 marca ostrzeliwał Wyspę Bożego Narodzenia. W kwietniu wziął udział w rajdzie na Ocean Indyjski pod dowództwem wiceadm. Chūichi Nagumo. 5 kwietnia uczestniczył w ataku na Kolombo. 9 kwietnia samolot rozpoznawczy z „Haruny” wypatrzył brytyjski lotniskowiec „Hermes”, który następnie został zatopiony przez japońskie samoloty. 23 kwietnia okręt powrócił do Japonii dla przeglądu i napraw.
29 maja wraz z bliźniaczym „Kirishimą” „Haruna” wyruszył z siłami wiceadm. Nagumo, by 4 i 5 czerwca wziąć udział w bitwie pod Midway. Był celem wielu ataków lotniczych, ale odniósł tylko niewielkie uszkodzenia. Wziął na podkład rozbitków z czterech zatopionych lotniskowców japońskich i powrócił do Japonii. Pozostał tam do września.
6 września został przebazowany na wyspy Truk. 13 października podczas walk o Guadalcanal razem z „Kongō” ostrzeliwał lotnisko Henderson Field. Pancerniki wystrzeliły 918 pocisków 356 mm, niszcząc 48 samolotów i ciężko uszkadzając lotnisko. 26 października, w czasie bitwy koło wysp Santa Cruz „Haruna” był bezskutecznie atakowany przez łódź latającą Catalina. Następnie 3 dywizjon okrętów liniowych powrócił do Truk.
1943.
W styczniu 1943 „Haruna” uczestniczył w Operacji Ke, osłaniając ewakuację żołnierzy japońskich z Guadalcanalu. W lutym przeszedł z Truk do Kure. W maju miał wziąć udział w odsieczy dla wyspy Attu, ale ta padła, zanim flotylla japońska wyruszyła. 18 września wziął w udział w kontrataku za amerykańskie rajdy na atol Eniwetok, a 17 października w podobnej operacji w odpowiedzi na atak na wyspę Wake. W obu przypadkach nie nawiązano kontaktu z nieprzyjacielem.
1944.
W maju 1944 „Haruna” opuścił Japonię i przeniósł się do Lingga na południe od Singapuru. W składzie floty wiceadm. Jisaburō Ozawy wzięła udział w bitwie na Morzu Filipińskim, gdzie osłaniał lotniskowce. Okręt otrzymał trafienie 230 kg bombą. Po naprawie w Japonii powrócił do Lingga.
Podczas bitwy w Zatoce Leyte w październiku „Haruna” wchodził w skład sił wiceadm. Takeo Kurity. W bitwie na morzu Sibuyan 24 października odniósł lekkie uszkodzenia. Podczas bitwy koło wyspy Samar następnego dnia pociski „Haruny” spowodowały uszkodzenia amerykańskich lotniskowców eskortowych „White Plains” i „Fanshaw Bay”.
22 listopada „Haruna” wszedł na rafę koralową koło Linggi, co spowodowało konieczność naprawy w stoczni w Japonii. 2 grudnia, w drodze powrotnej był zaatakowany przez amerykański okręt podwodny USS Cavalla, ale uniknęła torped. Na koniec tego roku przeszedł ponownie do Kure.
1945.
Od 1 stycznia 1945 „Haruna” nie należał do rozwiązanego 3. dywizjonu, lecz do 1 dywizjonu okrętów liniowych. 10 lutego został przydzielony do Morskiego Rejonu Kure. 19 marca został lekko uszkodzony po trafieniu bombą podczas ataku lotniczego. 24 lipca zaczęły się kolejne ataki, które tego dnia spowodowały uszkodzenie „Haruny” i zatopienie pancernika „Hyūga”. 28 lipca kolejny atak spowodował trafienie 8 bombami, po których okręt osiadł na dnie na równej stępce o godz. 16.15. Podczas tych dwóch ataków 65 osób z załogi „Haruny” zginęło.
Wrak okrętu podniesiono z dna w 1946, a złomowano do 1948.
Dane techniczne.
"Szczegółowe dane i opis konstrukcji w artykule głównym okręty liniowe typu Kongō."
po zbudowaniu:
po modernizacji w 1934:
Uzbrojenie i wyposażenie.
po wejściu do służby:
po modernizacji: 1933-1942:
Opancerzenie:

</doc>
<doc id="1859907" url="https://pl.wikipedia.org/wiki?curid=1859907" title="Hrabina Cosel (ujednoznacznienie)">
Hrabina Cosel (ujednoznacznienie)



</doc>
<doc id="1859909" url="https://pl.wikipedia.org/wiki?curid=1859909" title="Parafia Najświętszej Maryi Panny Wspomożenia Wiernych w Olsztynie">
Parafia Najświętszej Maryi Panny Wspomożenia Wiernych w Olsztynie

Parafia Najświętszej Maryi Panny Wspomożenia Wiernych w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn III – Gutkowo.
Została utworzona 29 czerwca 1992. Kościół parafialny mieści się przy ulicy Bałtyckiej. Parafię prowadzą księża Salezjanie.
Obecnie prowadzi ją ks. Dariusz Makowski oraz ks. Jacek Trykoszko.

</doc>
<doc id="1859910" url="https://pl.wikipedia.org/wiki?curid=1859910" title="Parafia św. Arnolda w Olsztynie">
Parafia św. Arnolda w Olsztynie

Parafia Świętego Arnolda w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn III - Gutkowo. 
Została utworzona 1 grudnia 1998. Kościół parafialny mieści się przy ulicy św. Arnolda. Parafię prowadzą księża Werbiści.

</doc>
<doc id="1859912" url="https://pl.wikipedia.org/wiki?curid=1859912" title="Parafia św. Jana Bosko w Olsztynie">
Parafia św. Jana Bosko w Olsztynie

Parafia Świętego Jana Bosko w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn III - Gutkowo. 
Została utworzona 25 grudnia 1998. Kościół parafialny mieści się przy ulicy Żółkiewskiego 1. Parafię prowadzą księża archidiecezjalni.

</doc>
<doc id="1859913" url="https://pl.wikipedia.org/wiki?curid=1859913" title="Hrabina Cosel (serial telewizyjny)">
Hrabina Cosel (serial telewizyjny)

Hrabina Cosel – polski 3-odcinkowy miniserial telewizyjny, zrealizowany na podstawie powieści Józefa Ignacego Kraszewskiego, który powstał równocześnie z wersją kinową pod tym samym tytułem.
Podobnie jak film, serial zrealizowano na kolorowym negatywie Kodak Eastman 35 mm. Jak wyjaśniał reżyser Jerzy Antczak, w 1969 r. TVP nie zdecydowała się na wykonanie kolorowej kopii serialu. Powodem były wysokość kosztów i ówczesna czarno-biała emisja sygnału telewizji. Dopiero na przełomie kwietnia i maja 2007 r. TVP Kultura pokazała nową, kolorową wersję serialu sporządzoną z jego negatywu odnalezionego w archiwum Filmoteki Narodowej w Łodzi.
Fabuła.
Rok 1704. Trwa Wojna Północna. Król szwedzki Karol XII rozbija wojska Augusta II Wettina, zwanego Mocnym. Sejm ogłasza detronizację Augusta i na króla Polski wybiera Stanisława Leszczyńskiego. Wiadomość tę przywozi do Drezna młody polski szlachcic Zaklika.
August, pozornie nie przejmuje się detronizacją. Zapomnienia szuka w zabawach i ucztach, a pojawienie się na dworze pięknej Anny Hoym (tytułowej hrabiny Cosel) wnosi do jego życia ożywienie. Wkrótce August zakochuje się w hrabinie, która rozwodzi się dla niego z mężem i rozpoczyna panowanie na drezdeńskim dworze, padając przy tym ofiarą intryg i politycznych rozgrywek.
Kiedy niestały w uczuciach król wybiera inną kochankę, hrabina Cosel zaczyna walczyć o swoją pozycję. Intryganci dworscy odsuwają ją, lecz ta nie ustaje w dążeniu do małżeństwa z królem, ma bowiem jego pisemne zobowiązanie ślubu. Ostatecznie zostaje uwięziona w twierdzy Stolpen, a wierny jej polski szlachcic Zaklika, próby jej uwolnienia, przypłaca życiem.

</doc>
<doc id="1859914" url="https://pl.wikipedia.org/wiki?curid=1859914" title="Cestrum diurnum">
Cestrum diurnum

Cestrum diurnum L. – gatunek krzewów z rodzaju "Cestrum" w rodzinie psiankowatych, pochodzący z Karaibów: Kuby, Haiti, Jamajki i Portoryko. Naturalizowany w południowo-wschodnich Stanach Zjednoczonych, na Hawajach i w Azji tropikalnej. Uprawiany w tropikach na całym świecie.

</doc>
<doc id="1859915" url="https://pl.wikipedia.org/wiki?curid=1859915" title="Alt Tucheband">
Alt Tucheband

Alt Tucheband – gmina w kraju związkowym Brandenburgia, w powiecie Märkisch-Oderland, wchodzi w skład urzędu Golzow. Leży w pobliżu granicy polsko-niemieckiej, na terenie historycznej ziemi lubuskiej. Przez gminę przebiega droga krajowa nr 1.
Historia.
Ok. 1400 Tucheband i Hathenow przynależały administracyjnie do dekanatu żelowskiego w diecezji lubuskiej.
W 2001 do gminy włączono Rathstock (hist. ) i Hathenow.
Demografia.
Wykres zmian populacji Alt Tucheband w granicach z 2013 r. od 1875 r.:

</doc>
<doc id="1859916" url="https://pl.wikipedia.org/wiki?curid=1859916" title="Parafia św. Wawrzyńca w Olsztynie">
Parafia św. Wawrzyńca w Olsztynie

Parafia Świętego Wawrzyńca w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn III – Gutkowo. 
Została utworzona 7 marca 1871. Kościół parafialny mieści się przy ulicy Bałtyckiej. Parafię prowadzą księża Salezjanie.

</doc>
<doc id="1859917" url="https://pl.wikipedia.org/wiki?curid=1859917" title="Reprezentacja Kazachstanu na Mistrzostwach Świata w Narciarstwie Klasycznym 2007">
Reprezentacja Kazachstanu na Mistrzostwach Świata w Narciarstwie Klasycznym 2007

Reprezentacja Kazachstanu na Mistrzostwach Świata w Narciarstwie Klasycznym 2007 liczyła 22 sportowców. Najlepszym wynikiem było 5. miejsce w sprincie drużynowym mężczyzn.
Wyniki.
Biegi narciarskie mężczyzn.
Sprint
Sprint drużynowy
Bieg na 15 km
Bieg na 30 km
Bieg na 50 km
Sztafeta 4 × 10 km
Biegi narciarskie kobiet.
Sprint
Sprint drużynowy
Bieg na 10 km
Bieg na 15 km
Bieg na 30 km
Sztafeta 4 × 5 km
Kombinacja norweska.
Sprint HS 134 / 7,5 km
HS 100 / 15,0 km metodą Gundersena
Kombinacja drużynowa
Skoki narciarskie.
Normalna skocznia indywidualnie HS 100
Duża skocznia indywidualnie HS 134
Duża skocznia drużynowo HS 134

</doc>
<doc id="1859919" url="https://pl.wikipedia.org/wiki?curid=1859919" title="Wiera Kietlinska">
Wiera Kietlinska

Wiera Kazimirowna Kietlinska (ros. "Вера Казимировна Кетлинская") (ur. 28 kwietnia 1906, zm. 23 kwietnia 1976) – radziecka pisarka, przedstawicielka stylu socrealistycznego, laureatka nagrody stalinowskiej trzeciego stopnia w 1948 za powieść "W osadie" (W oblężeniu).
Życiorys.
Była córką polskiego oficera marynarki w służbie rosyjskiej, Kazimierza Kietlińskiego. Od 1923 mieszkała w Leningradzie. Pracowała w Państwowym Wydawnictwie RFSRR (Gosizdacie). Od 1927 należała do Wszechzwiązkowej Komunistycznej Partii. W 1929 debiutowała powieścią o robotniczej młodzieży "Natka Miczurina". Wraz z m.in. Michaiłem Zoszczenką i Jewgienijem Szwarcem należała do redakcji leningradzkiego pisma dla pionierów "Joż". W 1936 została wykluczona ze Związku Pisarzy ZSRR (przywrócona w 1939). Od 1941 do 1942 pełniła funkcję sekretarz odpowiedzialnej Leningradzkiego oddziału Związku Pisarzy ZSRR. Jej najbardziej znane powieści to "W osadie" o blokadzie Leningradu w czasie II wojny światowej i "Mużestwo" (Męstwo) o budowniczych Komsomolska nad Amurem, zekranizowana w 1981 przez Borisa Sawczenkę. W 1938 została wystawiona wersja operowa "Mużestwo" z muzyką Niny Makarowej. W 1967 na podstawie jej scenariusza Grigorij Roszal nakręcił film "Oni żywut riadom" (Oni mieszkają obok). Pochowana na cmentarzu Komarowskim w aglomeracji Sankt-Petersburga.
W 1956 została odznaczona Orderem Czerwonego Sztandaru Pracy.
Jej drugim mężem był malarz i grafik Jewgienij Kibrik, trzecim (od 1942) - pisarz i krytyk Aleksandr Zonin.

</doc>
<doc id="1859920" url="https://pl.wikipedia.org/wiki?curid=1859920" title="Mistrzostwa Świata w Gimnastyce Sportowej 1905">
Mistrzostwa Świata w Gimnastyce Sportowej 1905

2. Mistrzostwa świata w gimnastyce sportowej, które odbyły się w francuskim mieście Bordeaux w 1905 roku.

</doc>
<doc id="1859921" url="https://pl.wikipedia.org/wiki?curid=1859921" title="Parafia Chrystusa Króla w Olsztynie">
Parafia Chrystusa Króla w Olsztynie

Parafia Chrystusa Króla w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn II - Zatorze. Została utworzona 2 lutego 1978. Kościół parafialny mieści się przy ulicy Wyspiańskiego. Parafię prowadzą księża Franciszkanie.

</doc>
<doc id="1859922" url="https://pl.wikipedia.org/wiki?curid=1859922" title="Timur Gajdar">
Timur Gajdar

Timur Arkadiewicz Gajdar, ros. Тимур Аркадьевич Гайдар (ur. 8 grudnia 1926 w Archangielsku, zm. 23 grudnia 1999 w Moskwie) – radziecki kontradmirał, radziecki i rosyjski dziennikarz i pisarz.
Syn pisarza Arkadego Gajdara, który jego imię nadał bohaterowi swojej powieści "Timur i jego drużyna". Ojciec polityka i premiera Rosji – Jegora Gajdara. Dziadek Marii Gajdar, która w 2015 dostała ukraińskie obywatelstwo i została mianowana zastępcą gubernatora Odessy (M. Saakaszwilego).

</doc>
<doc id="1859923" url="https://pl.wikipedia.org/wiki?curid=1859923" title="Biegun wegetatywny">
Biegun wegetatywny

Biegun wegetatywny – część zwierzęcej komórki jajowej zawierająca cytoplazmę bogatą w materiał odżywczy (żółtko). Występuje w jajach typu telolecytalnego lub mezolecytalnego. Charakteryzuje się słabszym przebiegiem procesów metabolicznych. Powstaje z niego endoderma. Po jego przeciwnej stronie leży biegun animalny.

</doc>
<doc id="1859924" url="https://pl.wikipedia.org/wiki?curid=1859924" title="Niż (geografia)">
Niż (geografia)

Niż – nizina obejmująca duże obszary, termin stosowany także dla rodzaju wielkiej jednostki podziału fizycznogeograficznego na szczeblu megaregionu bądź prowincji. 
Niż, jak każda nizina, charakteryzuje wyniesienie do kilkuset metrów nad poziom morza (konkretna wysokość jest w nauce sporna, zazwyczaj przyjmuje się 200-300 m n.p.m.) oraz rzeźba terenu – głównie akumulacyjna (fluwialna, glacjalna, czasem eoliczna), niekiedy mająca charakter wynurzonego dna morskiego. 
Mniejszą jednostką niżu, na szczeblu podprowincji lub makroregion są niziny, równiny, czasem wyżyny, wysoczyzny i inne. 
W Europie do niży zalicza się Niż Środkowoeuropejski i Niż Wschodnioeuropejski (Nizinę Wschodnioeuropejską), a w jego obrębie Niż Wschodniobałtycko-Białoruski, w Azji m.in. Nizinę Zachodniosyberyjską. 
Analogiczna nazwa "wyż" w odniesieniu do wielkich obszarów wyżynnych wyszła z użycia.

</doc>
<doc id="1859925" url="https://pl.wikipedia.org/wiki?curid=1859925" title="Parafia św. Anny w Olsztynie">
Parafia św. Anny w Olsztynie

Parafia Świętej Anny w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn II - Zatorze. Została utworzona 25 kwietnia 1991. Kościół parafialny mieści się przy ulicy Morwowej. Parafię prowadzą księża diecezjalni.

</doc>
<doc id="1859926" url="https://pl.wikipedia.org/wiki?curid=1859926" title="Pachydactylus rangei">
Pachydactylus rangei

Pachydactylus rangei – gatunek gada z rodziny gekonowatych występujący na pustyni Namib.
Wygląd.
Niewielki (10-15 cm) gekon o łososiowym ubarwieniu z jasnym brzuchem i brązowymi pasami na grzbiecie. Pomiędzy palcami posiada błonę, pomagającą mu poruszać się po sypkim piasku i zakopywać się w nim.
Tryb życia.
Gekon żywi się owadami, takimi jak świerszcze i szarańcze, oraz niewielkimi pająkami. Prowadzi nocny tryb życia, dnie spędza ukryty w piasku. Dożywa 5 lat.

</doc>
<doc id="1859928" url="https://pl.wikipedia.org/wiki?curid=1859928" title="Józef Witczak">
Józef Witczak

Józef Antoni Witczak (ur. 29 lipca 1900 w Jastrzębiu Dolnym, zm. 6 września 1987 w Katowicach) – polski adwokat, działacz plebiscytowy, powstaniec śląski.
Życiorys.
Józef Antoni Witczak urodził się w Jastrzębiu Dolnym, współcześnie znajdującym się w granicach Jastrzębia-Zdroju. Był synem pochodzącego z Wielkopolski Mikołaja seniora i Niemki, Marii Anny von Adlersfeld. Miał czwórkę rodzeństwa, jednak wieku dorosłego dożyli jedynie sam Józef i jego starszy brat Mikołaj junior.
Uczęszczał do gimnazjum w Rybniku oraz Wrocławiu. Studiował na uniwersytecie w Monachium. W 1927 ukończył studia prawnicze w Poznaniu.
W latach 1916–1917 był żołnierzem wojska pruskiego. W 1919 znalazł się w naczelnych władzach POW Górnego Śląska. W okresie międzywojennym był współwłaścicielem uzdrowiska w Jastrzębiu-Zdroju. Był działaczem Związku Powstańców Śląskich. W latach 1926–1931 pracował w sądownictwie. Od 1 sierpnia 1931 prowadził biuro adwokackie w Katowicach. Był dwukrotnie posłem do Sejmu Śląskiego II i III kadencji z ramienia NChZP.
W związku z wybuchem II wojny światowej, z obawy przed niemieckimi prześladowaniami, razem z bratem zdecydował się opuścić Polskę. W czasie drugiej wojny światowej trafił do 1 Dywizji Pancernej gen. Stanisława Maczka i brał udział w ofensywie na froncie zachodnim jako kapitan audytor. W 1946 wrócił do kraju.
Był żonaty z Krystyną Witczak (1912–2008); są pochowani w rodzinnym grobowcu na cmentarzu przy Sanktuarium Opatrzności Bożej w Jastrzębiu-Zdroju.

</doc>
<doc id="1859929" url="https://pl.wikipedia.org/wiki?curid=1859929" title="Mistrzostwa Świata w Gimnastyce Sportowej 1907">
Mistrzostwa Świata w Gimnastyce Sportowej 1907

3. Mistrzostwa świata w gimnastyce sportowej, które odbyły się w Austro-Węgrzech w Pradze w 1907 roku.

</doc>
<doc id="1859932" url="https://pl.wikipedia.org/wiki?curid=1859932" title="Parafia św. Józefa w Olsztynie">
Parafia św. Józefa w Olsztynie

Parafia Świętego Józefa w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn II - Zatorze. Została utworzona 18 grudnia 1924 (pełne prawa parafialne 19 listopada 1932). Parafię prowadzą księża diecezjalni.

</doc>
<doc id="1859933" url="https://pl.wikipedia.org/wiki?curid=1859933" title="Człowiek bez przeszłości">
Człowiek bez przeszłości

Człowiek bez przeszłości (fiń. "Mies vailla menneisyyttä") – fiński komediodramat z 2002 roku w reżyserii Akiego Kaurismäkiego. Film uhonorowano wieloma nagrodami i wyróżnieniami, w tym nominacją do Oscara dla najlepszego filmu nieanglojęzycznego oraz trzema nagrodami na 55. MFF w Cannes.
Fabuła.
Główny bohater jest spawaczem na głębokiej prowincji na północy Finlandii. Nie wiedzie mu się najlepiej, więc postanawia wyjechać za chlebem do Helsinek. Wkrótce po przyjeździe zostaje brutalnie pobity przez grupę wyrostków, w wyniku czego całkowicie traci pamięć. Nie wie, kim jest, nie pamięta też niczego ze swojego wcześniejszego życia. Trafia do nadbrzeżnego slumsu, gdzie musi zacząć całe swoje życie zupełnie od początku.
Obsada.
i inni

</doc>
<doc id="1859935" url="https://pl.wikipedia.org/wiki?curid=1859935" title="Nukleus">
Nukleus



</doc>
<doc id="1859936" url="https://pl.wikipedia.org/wiki?curid=1859936" title="Golzow (powiat Märkisch-Oderland)">
Golzow (powiat Märkisch-Oderland)

Golzow – gmina w kraju związkowym Brandenburgia, w powiecie Märkisch-Oderland, siedziba urzędu Golzow.
Na mapie topograficznej wydanej w 1947 roku przez Wojskowy Instytut Geograficzny Sztabu Generalnego Wojska Polskiego odnotowano wariantową nazwę w języku polskim w brzmieniu Golczów.
Demografia.
Wykres zmian populacji Golzow w granicach z 2013 r. od 1875 r.:

</doc>
<doc id="1859938" url="https://pl.wikipedia.org/wiki?curid=1859938" title="Pułk Pancerny Kurmark">
Pułk Pancerny Kurmark

Pułk Pancerny Kurmark (niem. "Panzer-Regiment Kurmark") – jeden z niemieckich pułków pancernych okresu III Rzeszy. Sformowany 31 stycznia 1945 nad Odrą. Posiadał tylko 1 batalion. Wchodził w skład Dywizji Grenadierów Pancernych Kurmark.

</doc>
<doc id="1859939" url="https://pl.wikipedia.org/wiki?curid=1859939" title="Biegun animalny">
Biegun animalny

Biegun animalny – część zwierzęcej komórki jajowej, w której położone jest jądro komórkowe, a cytoplazma jest uboga w substancje odżywcze (brak żółtka). Biegun animalny występuje w jajach typu telolecytalnego lub mezolecytalnego. Na nim rozpoczyna się bruzdkowanie. Po jego przeciwnej stronie leży biegun wegetatywny.

</doc>
<doc id="1859940" url="https://pl.wikipedia.org/wiki?curid=1859940" title="Parafia Matki Bożej Ostrobramskiej w Olsztynie">
Parafia Matki Bożej Ostrobramskiej w Olsztynie

Parafia Matki Bożej Ostrobramskiej w Olsztynie – rzymskokatolicka parafia w Olsztynie, należąca do archidiecezji warmińskiej i dekanatu Olsztyn I – Śródmieście. Została utworzona 3 maja 1991. Kościół parafialny mieści się przy ulicy Pana Tadeusza. Parafię prowadzą ojcowie Kapucyni.

</doc>
<doc id="1859941" url="https://pl.wikipedia.org/wiki?curid=1859941" title="Kurmark">
Kurmark

Jednostki wojskowe:
a także region:

</doc>
<doc id="1859942" url="https://pl.wikipedia.org/wiki?curid=1859942" title="Mistrzostwa Świata w Gimnastyce Sportowej 1909">
Mistrzostwa Świata w Gimnastyce Sportowej 1909

4. Mistrzostwa świata w gimnastyce sportowej, które odbyły się w Luksemburgu w 1909 roku.

</doc>
<doc id="1859943" url="https://pl.wikipedia.org/wiki?curid=1859943" title="Korpus Górniczy">
Korpus Górniczy

Korpus Górniczy – specjalna formacja w Królestwie Polskim, obejmująca personel techniczny i administracyjny oraz robotników rządowych kopalni i zakładów hutniczych, powołana 12 marca 1817 roku w celu zapewnienia dopływu siły roboczej i stabilizacji w rządowym górnictwie i hutnictwie.
Korpus Górniczy dzielił się na osiem klas – pięć wyższych składało się z urzędników górniczych i nadzoru technicznego, trzy ostatnie z robotników fizycznych. Do Korpusu Górniczego mogli wstępować mężczyźni od 12 roku życia (do prac na powierzchni) lub od 15 roku (do robót pod ziemią). W latach 1840–1856 wcielano do niego również przymusowo rekrutów, m.in. nie posiadających wymaganego w wojsku wzrostu. Robotnicy przyjmowani do Korpusu składali przysięgę dożywotniej pracy w górnictwie lub hutnictwie rządowym i posłuszeństwa przełożonym. Urzędnicy zdawali egzamin zawodowy. Nie wolno im było podejmować innych zajęć poza czynnościami służbowymi (handel, praca w zakładach prywatnych lub nabywanie ich akcji), udzielać informacji o górnictwie rządowym i zawierać małżeństw bez zgody przełożonych. Ucieczki robotników z Korpusu Górniczego karano chłostą i aresztem. Przynależność do Korpusu Górniczego zapewniała zwolnienie od służby wojskowej i podatków skarbowych, gwarancję stałego zatrudnienia, mundur górniczy, dodatkowy dzień świąteczny (4 grudnia) oraz ubezpieczenie, realizowane przez kasy brackie z funduszów pochodzących ze składek potrącanych od wynagrodzenia robotników, obejmujące koszty leczenia i wynagrodzenie w czasie choroby („krankszychty”), renty inwalidzkie i starcze („pensje odstawkowe”), koszty pogrzebu oraz wsparcia dla wdów i sierot. Przeciętnie Korpus Górniczy składał się z ok. 4 tys. członków. Po 1860 roku jego liczebność i znaczenie stopniowo malały, w miarę zamykania rządowych kopalni i hut lub ich wyprzedaży w ręce prywatne. Ostatecznie Korpus został zlikwidowany w 1870 roku.
Członków Korpusu Górniczego zwano potocznie górnikami przysięgłymi lub rejestrowymi, gdyż przebieg ich pracy rejestrowano w tzw. księgach rodowodowych, stanowiących cenne źródło informacji o ówczesnych pracownikach kopalni i hut (zachowały się księgi zawierające ok. 1400 rodowodów). Podobne korpusy górnicze organizowano od schyłku XVIII w. w rządowych zakładach ma Górnym Śląsku, nie miały one tam jednak ani tak szerokiego zasięgu, ani takiej trwałości jak Korpus Górniczy w Królestwie Polskim.

</doc>
<doc id="1859944" url="https://pl.wikipedia.org/wiki?curid=1859944" title="Parafia Matki Bożej Saletyńskiej w Olsztynie">
Parafia Matki Bożej Saletyńskiej w Olsztynie

Parafia Matki Bożej Saletyńskiej w Olsztynie – rzymskokatolicka parafia w Olsztynie, należąca do archidiecezji warmińskiej i Olsztyn I - Śródmieście. Została utworzona 1 września 1988. Kościół parafialny mieści się przy ulicy Morskiej. Parafię prowadzą księża Misjonarze Matki Bożej z La Salette.

</doc>
<doc id="1859945" url="https://pl.wikipedia.org/wiki?curid=1859945" title="Pułk Grenadierów Pancernych Kurmark">
Pułk Grenadierów Pancernych Kurmark

Pułk Grenadierów Pancernych Kurmark (niem. "Panzergrenadier-Regiment Kurmark") - jeden z niemieckich pułków pancernych okresu III Rzeszy. Sformowany 31 stycznia 1945 w Chociebużu w III Okręgu Wojskowym. Posiadał 2 bataliony. Wchodził w skład Dywizji Grenadierów Pancernych Kurmark.

</doc>
<doc id="1859946" url="https://pl.wikipedia.org/wiki?curid=1859946" title="James Thompson">
James Thompson



</doc>
<doc id="1859947" url="https://pl.wikipedia.org/wiki?curid=1859947" title="Alexandre-Achille Souques">
Alexandre-Achille Souques

Alexandre-Achille Souques (ur. 6 lutego 1860 w Comprégnac, zm. 25 grudnia 1944 w Servon) – francuski lekarz neurolog. Jeden z członków założycieli Societé de Neurologie de Paris. Zajmował się przede wszystkim parkinsonizmem. Wprowadził do medycyny termin kamptokormii. Objawem Souquesa określa się przymusowe wyprostowanie i rozpostarcie palców ręki po jej biernym uniesieniu, spotykane w porażeniu. W 1921 odznaczony Krzyżem Oficerskim Legii Honorowej.

</doc>
<doc id="1859948" url="https://pl.wikipedia.org/wiki?curid=1859948" title="Parafia św. Franciszka Serafickiego w Olsztynie">
Parafia św. Franciszka Serafickiego w Olsztynie

Parafia Świętego Franciszka Serafickiego w Olsztynie – rzymskokatolicka parafia w Olsztynie, należąca do archidiecezji warmińskiej i Olsztyn I - Śródmieście. Została utworzona 1 lipca 1990. Kościół parafialny mieści się przy ulicy Dybowskiego. Parafię prowadzą księża diecezjalni.

</doc>
<doc id="1859949" url="https://pl.wikipedia.org/wiki?curid=1859949" title="Pułk Artylerii Pancernej Kurmark">
Pułk Artylerii Pancernej Kurmark

Pułk Artylerii Pancernej Kurmark, także jako 151 Pułk Artylerii Pancernej (niem. "Panzer-Artillerie-Regiment Kurmark", "Panzer-Artillerie-Regiment 151") – jeden z niemieckich pułków artylerii pancernej okresu III Rzeszy. Sformowany 26 stycznia 1945 w Guben w III Okręgu Wojskowym. Posiadał tylko 1 batalion. Wchodził w skład Dywizji Grenadierów Pancernych Kurmark.

</doc>
<doc id="1859950" url="https://pl.wikipedia.org/wiki?curid=1859950" title="151 Pułk Artylerii Pancernej">
151 Pułk Artylerii Pancernej



</doc>
<doc id="1859951" url="https://pl.wikipedia.org/wiki?curid=1859951" title="Maria Teresa Perales">
Maria Teresa Perales

Maria Teresa Perales (ur. 29 grudnia 1975 w Saragossie) – hiszpańska niepełnosprawna pływaczka, pięciokrotna złota medalistka igrzysk paraolimpijskich.
Maria od dzieciństwa cierpi na paraplegię. Do 19 roku życia ćwiczyła karate, lecz w późniejszym czasie zdecydowała się na uprawianie pływania.
Kariera pływacka.
Występy na arenie międzynarodowej rozpoczęła podczas mistrzostw świata w Christchurch (Nowa Zelandia), zdobywając tam jeden brązowy medal.
Podczas igrzysk paraolimpijskich w Sydney w 2000 roku zdobyła 5 medali (1 srebrny i 4 brązowe)
W 2004 roku podczas igrzysk rozgrywanych w Atenach zdobyła 2 złote, 1 srebrny i 3 brązowe medale.
Trzy złote, jeden srebrny i 1 brązowy medal zdobyła podczas igrzysk w Pekinie w 2008 roku, bijąc przy okazji dwa rekordy świata.
W 2012 roku podczas igrzysk paraolimpijskich w Londynie zdobyła 5 medali: 1 złoty, 3 srebrne i 2 brązowe.
Kariera polityczna.
Od 2003 roku jest radną w radzie miejskiej miasta Saragossy.
Życie prywatne.
Jej mężem jest Marino Menor.
Linki zewnętrzne.
 
 

</doc>
<doc id="1859952" url="https://pl.wikipedia.org/wiki?curid=1859952" title="Playing Family">
Playing Family

Playing Family – polska formacja jazzowa, powstała w Krakowie w 1964 r. 
Zostawiła po sobie nagrania radiowe oraz dwie płyty LP.
Historia.
Pierwszy skład: Janusz Nowotarski (lider, klarnecista), Bogusław Mazurkiewicz, Andrzej Czechowski, Wojciech Salomon, Tadeusz Oferta, Jan Poprawa, Andrzej Czernicki.
Zespół zadebiutował na Krakowskich Zaduszkach Jazzowych. W 1967 r. zdobył pierwsze miejsce na festiwalu „Jazz nad Odrą” w kategorii jazz tradycyjny. W 1969 r. zawiesił działalność.
Reaktywował się (pod wodzą samego lidera) w 1979 roku w składzie: Ryszard Wojnarowski – trąbka, Przemysław Gwoździowski – saksofon, Janusz Nowak – puzon, Zbigniew Żmuda – gitara, Alosza Awdiejew – fortepian, Jan Budziaszek – perkusja, Kazimierz Adamczyk – kontrabas. 
Na wyjazdy zagraniczne (RFN, Belgia, Holandia, Szwajcaria...) zespół przyjął nazwę „Swing Orchestra Cracow”. W zespole występowali następnie: Grażyna Auguścik, Lora Szafran, Andrzej Zaucha, Paweł Płużek, Tadeusz Rachoń, Ignacy Stojek, Leszek Szczerba, Andrzej Popiel. 
W 1979 roku został wyróżniony na festiwalu w Bredzie. W 1981 - „Złota Tarka” w Warszawie, I miejsce w Spotkaniach Przyjaźni w Cieszynie oraz w „Traditional Jazz Meeting” w Krakowie. Na festiwalu „Pomorska Jesień Jazzowa” zdobył „Złoty Klucz do Kariery”.
29 maja 2010 w Studiu im. Romany Bobrowskiej Radia Kraków odbył się koncert w ramach jubileuszu 30 lecia Playing Family pt. „Playing Family reaktywacja”. Zespół ponownie wystąpił w składzie:

</doc>
<doc id="1859953" url="https://pl.wikipedia.org/wiki?curid=1859953" title="Kościół katolicki w Belize">
Kościół katolicki w Belize

Kościół katolicki w Belize - wspólnota wyznaniowa Kościoła Katolickiego w państwie Belize w Ameryce Łacińskiej. Działa pod patronatem duchowym Papieża i Kurii w Rzymie
Skupia wokół siebie 49.6% całej populacji kraju (dane na 2000 rok). Biskupami w Belize są członkowie Konferencji Episkopatu Antyli.
Obecnym nuncjuszem apostolskim w Belize jest arcybiskup Fortunatus Nwachukwu.

</doc>
<doc id="1859954" url="https://pl.wikipedia.org/wiki?curid=1859954" title="Far Northern Rockies">
Far Northern Rockies

Far Northern Rockies – najdalej na północ wysunięta grupa pasm górskich należących do łańcucha Gór Skalistych. Grupa ta leży w całości w Kanadzie i zajmuje powierzchnię 153 tys. km². Blisko 90 % pasma leży w prowincji Kolumbia Brytyjska, a pozostałe 10 % w prowincji Alberta. 
Główne pasma tej grupy to: Muskwa Ranges i Hart Ranges. 

</doc>
<doc id="1859955" url="https://pl.wikipedia.org/wiki?curid=1859955" title="Reprezentacja Słowacji na Mistrzostwach Świata w Narciarstwie Klasycznym 2007">
Reprezentacja Słowacji na Mistrzostwach Świata w Narciarstwie Klasycznym 2007

Reprezentacja Słowacji na Mistrzostwach Świata w Narciarstwie Klasycznym 2007 liczyła 7 sportowców. Najlepszym wynikiem było 6. miejsce (Martin Bajčičák) w biegu mężczyzn na 50 km.
Wyniki.
Biegi narciarskie mężczyzn.
Sprint
Sprint drużynowy
Bieg na 15 km
Bieg na 30 km
Bieg na 50 km
Biegi narciarskie kobiet.
Sprint
Sprint drużynowy
Bieg na 10 km
Skoki narciarskie.
Normalna skocznia indywidualnie HS 100
Duża skocznia indywidualnie HS 134

</doc>
<doc id="1859956" url="https://pl.wikipedia.org/wiki?curid=1859956" title="Teresa Perales">
Teresa Perales



</doc>
<doc id="1859959" url="https://pl.wikipedia.org/wiki?curid=1859959" title="Mariusz Stańczuk">
Mariusz Stańczuk

Mariusz Stańczuk (ur. 23 marca 1983 r. w Warszawie) – polski wioślarz.

</doc>
<doc id="1859960" url="https://pl.wikipedia.org/wiki?curid=1859960" title="Parafia św. Jakuba w Olsztynie">
Parafia św. Jakuba w Olsztynie

Parafia Świętego Jakuba w Olsztynie – rzymskokatolicka parafia w Olsztynie, należąca do archidiecezji warmińskiej i Olsztyn I - Śródmieście. Została utworzona w 1452. Parafię prowadzą księża diecezjalni.

</doc>
<doc id="1859961" url="https://pl.wikipedia.org/wiki?curid=1859961" title="Steffen Jensen">
Steffen Jensen

Steffen Jensen (ur. 5 grudnia 1989 r. w Odder) – duński wioślarz.

</doc>
<doc id="1859963" url="https://pl.wikipedia.org/wiki?curid=1859963" title="Mistrzostwa Świata w Gimnastyce Sportowej 1911">
Mistrzostwa Świata w Gimnastyce Sportowej 1911

5. Mistrzostwa świata w gimnastyce sportowej, które odbyły się w Zjednoczonym Królestwie Włoch w mieście Turyn w 1911 roku.

</doc>
<doc id="1859964" url="https://pl.wikipedia.org/wiki?curid=1859964" title="Henrik Stephansen">
Henrik Stephansen

Henrik Victor Stephansen (ur. 6 sierpnia 1988 w Kopenhadze) – duński wioślarz.

</doc>
<doc id="1859965" url="https://pl.wikipedia.org/wiki?curid=1859965" title="Parafia św. Maksymiliana Kolbego w Olsztynie">
Parafia św. Maksymiliana Kolbego w Olsztynie

Parafia Świętego Maksymiliana Kolbego w Olsztynie – rzymskokatolicka parafia w Olsztynie, należąca do archidiecezji warmińskiej i Olsztyn I - Śródmieście. Została utworzona 1 lipca 1994. Kościół parafialny mieści się przy ulicy Dworcowej. Proboszczem parafii, prowadzonej przez franciszkanów jest o. Daniel Pliszka.

</doc>
<doc id="1859967" url="https://pl.wikipedia.org/wiki?curid=1859967" title="Boris Jelcyn">
Boris Jelcyn



</doc>
<doc id="1859968" url="https://pl.wikipedia.org/wiki?curid=1859968" title="Nemanja Nešić">
Nemanja Nešić

Nemanja Nešić (ur. 16 maja 1988 w Smederevie, zm. 6 czerwca 2012 tamże) – serbski wioślarz.

</doc>
<doc id="1859969" url="https://pl.wikipedia.org/wiki?curid=1859969" title="Pogórze Skoruszyńskie">
Pogórze Skoruszyńskie

Pogórze Skoruszyńskie – w polskim podziale fizyczno-geograficznym jest to najbardziej na zachód wysunięta część Pogórza Spisko-Gubałowskiego, położona na południowy zachód od Doliny Czarnego Dunajca. Jest to niewysokie pasmo górskie znajdujące się niemal całkowicie na Słowacji. Wyróżnia się w nim: 
Przez Słowaków Pogórze Skoruszyńskie nie jest wyróżniane. W słowackiej regionalizacji fizyczno-geograficznej są to Skoruszyńskie Wierchy ("Skorušinské vrchy") zaliczane do jednostki Stredné Beskydy.

</doc>
<doc id="1859970" url="https://pl.wikipedia.org/wiki?curid=1859970" title="Inbal Pezaro">
Inbal Pezaro

Inbal Pezaro (hebr. ענבל פיזרו, ur. w 1987 w Jizre’el) – izraelska niepełnosprawna pływaczka, medalistka igrzysk paraolimpijskich.
W swojej karierze była dwa razy mistrzynią świata w 2002 i 2006 roku na dystansie 100 metrów stylem klasycznym. 
W 2004 roku na igrzyskach paraolimpijskich zdobyła dwa medale - jeden złoty i jeden srebrny.
Na igrzyskach w 2008 roku rozgrywanych w Pekinie zdobyła trzy srebrne medale na dystansach: 100 metrów stylem dowolnym, 200 metrów stylem dowolnym i 100 metrów stylem klasycznym - wszystkie w kategorii niepełnosprawności S5.
W 2012 roku podczas igrzysk paraolimpijskich w Londynie zdobyła trzy brązowe medale na 50, 100 i 200 m stylem dowolnym.
Linki zewnętrzne.
 

</doc>
<doc id="1859971" url="https://pl.wikipedia.org/wiki?curid=1859971" title="Cerkiew Świętych Kosmy i Damiana w Piorunce">
Cerkiew Świętych Kosmy i Damiana w Piorunce

Cerkiew Świętych Kosmy i Damiana w Piorunce – dawna greckokatolicka cerkiew filialna zbudowana w 1798, znajdująca się w Piorunce.
Historia.
Pierwsza cerkiew w Piorunce najprawdopodobniej powstała w pierwszej połowie XVII wieku, po lokacji wsi w 1634. Była to cerkiew pomocnicza parafii w Brunarach. Obecny budynek został wzniesiony w 1798, zaś przebudowywany był w 1909, kiedy zmieniono m.in. kształt okien. W 1930 wykonano natomiast polichromię wnętrza. Po Akcji „Wisła” pozbawioną wiernych cerkiew przejął Kościół łaciński, zmieniając wezwanie świątyni na Matki Boskiej Różańcowej.
Architektura.
Cerkiew w Piorunce jest cerkwią łemkowską, trójdzielną, o konstrukcji zrębowej, całkowicie obitą gontem. Dach obiektu pokrywa blacha. Przedsionek, nawa i prezbiterium są różnej szerokości, dwie skrajne części kryte są dachami namiotowymi. Wieże kryte są kopułami. 
We wnętrzu znajduje się ikonostas pochodzący z wcześniejszej świątyni, powstały na przełomie XVII i XVIII w. Ikony pochodzą z różnych okresów; trzy ikony w rzędzie świąt zostały dostawione do ikonostasu, gdyż znajdujące się wcześniej w tych miejscach wizerunki zostały skradzione. Na cokole ikony św. św. Kosmy i Damiana znajduje się malowidło przedstawiające pasterza, które według różnych interpretacji jest wizerunkiem Chrystusa Dobrego Pasterza lub sceną rodzajową.

</doc>
<doc id="1859972" url="https://pl.wikipedia.org/wiki?curid=1859972" title="Miloš Stanojević">
Miloš Stanojević

Miloš Stanojević (ur. 27 maja 1984 r. w Belgradzie) – serbski wioślarz.

</doc>
<doc id="1859973" url="https://pl.wikipedia.org/wiki?curid=1859973" title="Jaroslav Papoušek">
Jaroslav Papoušek

Jaroslav Papoušek, (ur. 12 kwietnia 1929 w Boczkowie Wielkim, zm. 17 sierpnia 1995 w Pradze) − czeski reżyser, scenarzysta, malarz i rzeźbiarz.
Życiorys.
W 1967 roku ukończył studia na wydziale rzeźby praskiej Akademii Sztuk Pięknych, po czym rozpoczął pracę jako rzeźbiarz i karykaturzysta. Był autorem powieści pt. "Czarny Piotruś", na podstawie której stworzył wraz z Milošem Formanem scenariusz do filmu o tym samym tytule. Kontynuował pracę w filmie współpracując z Formanem przy filmach "Miłość blondynki", "Pali się moja panno" oraz z Ivanem Passerem przy "Intymnym oświetleniu". Jako reżyser zadebiutował w 1968 filmem pt. "Najpiękniejszy wiek", jednakże największą sławę przyniósł mu tryptyk o rodzinie Homolków, czyli filmy "Straszne skutki awarii telewizora", "Hogo-fogo Homolka", "Homolkowie na urlopie". W latach 80 Papoušek poświęcił się malarstwu.

</doc>
<doc id="1859974" url="https://pl.wikipedia.org/wiki?curid=1859974" title="Matevž Malešič">
Matevž Malešič

Matevž Malešič (ur. 13 lutego 1989 w Lublanie) – słoweński wioślarz.

</doc>
<doc id="1859975" url="https://pl.wikipedia.org/wiki?curid=1859975" title="Jaroslav Papousek">
Jaroslav Papousek



</doc>
<doc id="1859978" url="https://pl.wikipedia.org/wiki?curid=1859978" title="Jure Cvet">
Jure Cvet

Jure Cvet (ur. 21 października 1987 w Lublanie) – słoweński wioślarz.

</doc>
<doc id="1859979" url="https://pl.wikipedia.org/wiki?curid=1859979" title="Reprezentacja Ukrainy na Mistrzostwach Świata w Narciarstwie Klasycznym 2007">
Reprezentacja Ukrainy na Mistrzostwach Świata w Narciarstwie Klasycznym 2007

Reprezentacja Ukrainy na Mistrzostwach Świata w Narciarstwie Klasycznym 2007 liczyła 14 sportowców. Najlepszym wynikiem było 7. miejsce (Łada Nesterenko) w biegu kobiet na 30 km.
Wyniki.
Biegi narciarskie mężczyzn.
Sprint
Bieg na 15 km
Bieg na 30 km
Bieg na 50 km
Sztafeta 4 × 10 km
Biegi narciarskie kobiet.
Sprint
Sprint drużynowy
Bieg na 10 km
Bieg na 15 km
Bieg na 30 km
Sztafeta 4 × 5 km
Kombinacja norweska.
Sprint HS 134 / 7,5 km
HS 100 / 15,0 km metodą Gundersena
Skoki narciarskie.
Normalna skocznia indywidualnie HS 100
Duża skocznia indywidualnie HS 134
Duża skocznia drużynowo HS 134

</doc>
<doc id="1859980" url="https://pl.wikipedia.org/wiki?curid=1859980" title="Parafia św. Wojciecha w Olsztynie">
Parafia św. Wojciecha w Olsztynie

Parafia Świętego Wojciecha w Olsztynie – rzymskokatolicka parafia w Olsztynie, należąca do archidiecezji warmińskiej i Olsztyn I - Śródmieście. Została utworzona 1 lipca 1994. Kościół parafialny mieści się przy ulicy Gałczyńskiego. Parafię prowadzą księża archidiecezjalni.

</doc>
<doc id="1859981" url="https://pl.wikipedia.org/wiki?curid=1859981" title="Złatko Karaiwanow">
Złatko Karaiwanow

Złatko Karaiwanow (bułg. Златко Караиванов; ur. 22 września 1987 r. w Płowdiwie) – bułgarski wioślarz.

</doc>
<doc id="1859982" url="https://pl.wikipedia.org/wiki?curid=1859982" title="Awans (miasto)">
Awans (miasto)

Awans (wal. Awan) – miejscowość i gmina w Belgii, w regionie Walonia w prowincji Liège.
Linki zewnętrzne.
Strona internetowa miasta

</doc>
<doc id="1859983" url="https://pl.wikipedia.org/wiki?curid=1859983" title="Wasił Witanow">
Wasił Witanow

Wasił Witanow (bułg. Васил Витанов; ur. 26 maja 1988 w Sofii) – bułgarski wioślarz.

</doc>
<doc id="1859984" url="https://pl.wikipedia.org/wiki?curid=1859984" title="Grupa Kopca">
Grupa Kopca



</doc>
<doc id="1859986" url="https://pl.wikipedia.org/wiki?curid=1859986" title="Bitwa pod Fraaspą">
Bitwa pod Fraaspą

Bitwa pod Fraaspą – starcie zbrojne, które miało miejsce w roku 36 p.n.e. w czasie wyprawy partyjskiej Marka Antoniusza.
W roku 36 p.n.e. Marek Antoniusz zebrał w Zeugmie nad Eufratem armię w sile 60 000 piechoty i 10 000 jazdy, zamierzając uderzyć z północy na ziemie Partów rządzone przez Fraatesa IV. Po przejściu terenów Armenii i Mezopotamii Rzymianie wkroczyli do Medii, gdzie oblegli jej stolicę Fraaspę.
Oblężenie miasta nie przyniosło powodzenia, gdyż Antoniusz nie posiadał machin oblężniczych, które wraz z dwoma legionami wojska pozostały daleko w tyle. Siłami tymi dowodził Oppiusz Statianus, któremu towarzyszyły wojska pontyjskie pod wodzą Polemona oraz armeńskie Artawazdesa II. W trakcie marszu pod Fraaspę armia posiłkowa została zaatakowana przez wojska partyjskie pod wodzą Monaesesa i rozbita. W bitwie śmierć poniósł Statianus, a Polemon dostał się do niewoli. Artawazdes zbiegł z pola bitwy. Po tym sukcesie Partowie rozpoczęli walki podjazdowe z głównymi siłami Antoniusza, który pozbawiony szans na zdobycie miasta zgodził się na rozejm, po czym wycofał się do Armenii.

</doc>
<doc id="1859988" url="https://pl.wikipedia.org/wiki?curid=1859988" title="Parafia Najświętszej Maryi Panny Królowej Polski i św. Archaniołów Michała, Rafała i Gabriela w Olsztynie">
Parafia Najświętszej Maryi Panny Królowej Polski i św. Archaniołów Michała, Rafała i Gabriela w Olsztynie

Parafia NMP Królowej Polski i Świętych Archaniołów Michała, Gabriela i Rafała w Olsztynie – rzymskokatolicka parafia w Olsztynie, należąca do archidiecezji warmińskiej i Olsztyn I – Śródmieście. Parafia również należała do dekanatu Inspektoratu Wsparcia Sił Zbrojnych Ordynariatu Polowego Wojska Polskiego. Została utworzona 1 stycznia 2014. Do 2012 roku należała do Warmińsko-Mazurskiego Dekanatu Wojskowego. Kościół parafialny mieści się przy ulicy Kromera 2a. www.parafia.krolowejpolski.olsztyn.pl

</doc>
<doc id="1859991" url="https://pl.wikipedia.org/wiki?curid=1859991" title="Aleksandr Riazancew (piłkarz)">
Aleksandr Riazancew (piłkarz)

Aleksandr Aleksandrowicz Riazancew (ang. Александр Александрович Рязанцев; ur. 5 września 1986 w Moskwie) – rosyjski piłkarz grający na pozycji prawego pomocnika w drużynie FK Chimki.
Riazancew swój debiut w dorosłej piłce zaliczył 16 października 2004, mając 18 lat. Wówczas jego klubem było FK Moskwa, które mierzyło się ze znacznie bardziej renomowanym Lokomotiwem. Na początku 2006 roku Rosjanin przeniósł się do Rubina Kazań na zasadzie wolnego transferu. W pierwszym sezonie gry dwukrotnie zdobył gola przeciwko swojej byłej drużynie. Pierwszy mecz w młodzieżowej reprezentacji Rosji Riazancew zaliczył 19 maja 2006. Młodzi piłkarze Sbornej grali przeciwko Białorusi. Piłkarski świat usłyszał o nim, kiedy 20 października 2009 zdobył gola w starciu z FC Barceloną. W styczniu 2014 po tym jak wygasła mu umowa z Rubinem Kazań podpisał 4-letni kontrakt z Zenitem Petersburg. W 2016 był z niego wypożyczony do Urału Jekaterynburg, a w sezonie 2017/2018 do Amkaru Perm.

</doc>
<doc id="1859992" url="https://pl.wikipedia.org/wiki?curid=1859992" title="Ciałko polarne">
Ciałko polarne



</doc>
<doc id="1859994" url="https://pl.wikipedia.org/wiki?curid=1859994" title="Cerkiew św. Michała Archanioła w Brunarach">
Cerkiew św. Michała Archanioła w Brunarach

Cerkiew św. Michała Archanioła w Brunarach – dawna greckokatolicka cerkiew, obecnie kościół w Brunarach.
Znaczenie.
W 2013 została wpisana na Listę Światowego Dziedzictwa UNESCO wraz z innymi drewnianymi cerkwiami w Polsce i na Ukrainie. Znajduje się na szlaku architektury drewnianej województwa małopolskiego.
Historia.
Pierwsza cerkiew w Brunarach została wzniesiona po 1616, kiedy we wsi powstała parafia unicka. Nowa świątynia powstała w 1653, zaś współczesna cerkiew – w XVIII stuleciu. W 1831 została przebudowana i powiększona. Dawne prezbiterium połączono z nawą, dostawiając nowe, trójbocznie zamknięte, zaś całość pokryto nowym dachem. Po Akcji „Wisła” cerkiew została przejęta przez Kościół łaciński. Obecnie cerkiew jest użytkowana jako kościół rzymskokatolickiej parafii Najświętszej Maryi Panny Wniebowziętej w Brunarach należącej do dekanatu Ropa diecezji tarnowskiej.
Architektura.
Cerkiew w Brunarach jest cerkwią łemkowską, trójdzielną. Nad przedsionkiem wznosi się wieża z hełmem zwieńczonym kutym krzyżem. Podobne hełmy znajdują się ponad nawą i prezbiterium. We wnętrzu znajduje się barokowy, osiemnastowieczny ikonostas. W cerkwi zachowała się polichromia, pokrywająca całość stropu i wewnętrznych ścian obiektu, wykonywana etapami między XVIII i XIX wiekiem, utrzymana w błękitnej tonacji barwnej, z motywem winorośli. Oprócz ołtarza głównego z XVII w. w cerkwi znajdują się dwa ołtarze boczne z wieku XVIII. Znajdują się w nich ikony Matki Bożej oraz Przemienienia Pańskiego.
Przy świątyni znajduje się nagrobek księdza Antoniego Pohoreckiego, proboszcza brunarskiego w latach 1932-1940.

</doc>
<doc id="1859995" url="https://pl.wikipedia.org/wiki?curid=1859995" title="Sprawy Narodowościowe">
Sprawy Narodowościowe

Sprawy Narodowościowe – dwumiesięcznik/kwartalnik wydawany w latach 1927–1939 w Warszawie jako organ Instytutu Badań Spraw Narodowościowych, pod redakcją Stanisława J. Paprockiego.
Od 1992 r. reaktywowany został jako półrocznik pod tytułem „Sprawy Narodowościowe – seria nowa” pod redakcją Krzysztofa Kwaśniewskiego i Jerzego Wisłockiego,w Zakładzie Badań Narodowościowych PAN w Poznaniu a od 1998 r. nadal pod redakcją Wojciecha Józefa Burszty.
Czasopismo zawiera główne działy: artykuły, artykuły przeglądowe, kronika i informacje, recenzje i omówienia, polemiki oraz bibliografia; w dziale "Specific Nationalisms" drukowane są artykuły w języku angielskim. Pismo podejmuje zagadnienia narodowościowe z punktu widzenia różnych dyscyplin naukowych i zamieszcza oryginalne opracowania autorów z całego świata (także w przekładach na język polski). Publikacje koncentrują się na problemach narodów, grup etnicznych i mniejszości narodowych zarówno w przeszłości, jak i w teraźniejszości ujmowanych w sposób obiektywny z uwzględnieniem takich czynników, jak historyczne, socjologiczne i etnologiczne, kulturowe i językowe, demograficzne, polityczne, gospodarcze, medialne i inne.

</doc>
<doc id="1859998" url="https://pl.wikipedia.org/wiki?curid=1859998" title="Vassil Vitanov">
Vassil Vitanov



</doc>
<doc id="1860000" url="https://pl.wikipedia.org/wiki?curid=1860000" title="Olaf Hampel">
Olaf Hampel

Olaf Hampel (ur. 1 listopada 1965) – niemiecki bobsleista, dwukrotny złoty medalista olimpijski w czwórkach.
Urodził się w RFN i do zjednoczenia Niemiec reprezentował barwy tego kraju, biorąc udział m.in. w IO 88. Największe sukcesy odnosił w połowie lat 90, będąc członkiem załogi Haralda Czudaja, a następnie Christopha Langena. Z pierwszym został mistrzem olimpijskim w 1994, z drugim triumfował w 1998. Z Langenem dwukrotnie był mistrzem świata.

</doc>
<doc id="1860001" url="https://pl.wikipedia.org/wiki?curid=1860001" title="Aealo">
Aealo

Aealo – dziesiąty album studyjny greckiego zespołu muzycznego Rotting Christ. Wydawnictwo ukazało się 15 lutego 2010 roku nakładem wytwórni muzycznej Season of Mist. Nagrania zostały zarejestrowane, zmiksowane i zmasterowane w Lunatech Studio pomiędzy lipcem, a październikiem 2009 roku. Dodatkowe nagrania zostały zarejestrowane w Deva Sounds Studios oraz Basement Studios. Wśród gości na płycie znaleźli się m.in. wokalistka Diamanda Galás oraz wokaliści A.A. Nemtheanga (Primordial) i George "The Magus" Zacharopoulos (Necromantia).
Lista utworów.
Opracowano na podstawie materiału źródłowego. 
Twórcy.
Opracowano na podstawie materiału źródłowego.

</doc>
<doc id="1860003" url="https://pl.wikipedia.org/wiki?curid=1860003" title="Białoruski Park Wysokich Technologii">
Białoruski Park Wysokich Technologii

Białoruski Park Wysokich Technologii () — projekt mający na celu stworzenie na Białorusi sprzyjających warunków dla zorientowanego na eksport przemysłu programistycznego, rozwój innej wytwórczości na eksport opartej na nowych, wysokich technologiach, a także koncentracja potencjału kadrowego, naukowo-wytwórczego i inwestycyjno-finansowego.
Pomysł stworzenia białoruskiej „Doliny Krzemowej” zaczęto omawiać w 2004 roku. Dekret Nr 12 „O Parku Wysokich Technologii” został podpisany przez przywódcę Białorusi 22 września 2005 roku. Od 7 października 2005 roku dyrektorem administracji Parku jest Waleryj Capkała.
Park położony będzie w Mińsku na powierzchni 106,8 ha, na terenie Miasteczka Akademickiego, niedaleko dzielnicy Urucze. Budowa powinna rozpocząć się w 2008 roku, a w 2007 na terenie parku planowane jest zakończenie przedłużającej się budowy Instytutu Fizyki Narodowej Akademii Nauk Białorusi. W budynku tym wprowadzone będą preferencyjne opłaty za wynajem w celu przyciągnięcia początkujących i małych firm.
Warunki pracy.
Zgodnie z dekretem prezydenta, rezydenci Parku zwolnieni są od płacenia podatków, zbiórek i innych obowiązkowych płatności do budżetu państwowego, państwowych budżetowych i pozabudżetowych funduszy celowych. Oprócz tego, obowiązywać ich będą obniżone opłaty za ubezpieczenia.
W ocenie premiera Białorusi Siarhieja Sidorskiego stworzenie Parku Wysokich Technologii pozwoli już za 3–4 lata produkować oprogramowanie o wartości 350 mln dolarów amerykańskich i zatrudniać w tej branży 15 tysięcy ludzi.
Uczestnicy.
10 czerwca 2008 w Parku Wysokich Technologii zarejestrowanych było 46 rezydentów – 57% stworzonych przez białoruskich fundatorów, 15% przez przedsiębiorstwa białorusko-zagraniczne i 28% przez organizacje z całkowitym kapitałem zagranicznym. W parku pracowało ponad 5 tysięcy ludzi, z których ponad 70% stanowią ludzie młodzi, w przedziale wiekowym 18–30 lat.
10 października 2008 w Parku zarejestrowanych było 58 firm i 8 projektów biznesowych.
Według wyników pierwszego półrocza 2008 roku, eksport usług rezydentów Parku w porównaniu z analogicznym okresem roku 2007 powiększył się ponad dwukrotnie. Eksport usług w dziedzinie zabezpieczeń informatycznych w tym czasie wyniósł 43,5 mln $ (87% całkowitej produkcji). Rezydenci Parku otrzymują zamówienia od firm z 35 krajów. W pierwszym półroczu w Parku stworzono 717 nowych miejsc pracy.
W 2009 roku na bazie Parku planowane jest otwarcie białorusko-indyjskiego centrum naukowego w dziedzinie wysokich technologii. Oczekuje się, że będą w nim podnosić kwalifikacje informatycy, nauczyciele i wykładowcy informatyki. Przewidziane są także staże w Indiach.

</doc>
<doc id="1860004" url="https://pl.wikipedia.org/wiki?curid=1860004" title="Messerschmitt Me 209">
Messerschmitt Me 209

Messerschmitt Me 209, "Me 109R" (oznaczenie propagandowe) – niemiecki samolot rekordowy, zaprojektowany do pobicia światowego rekordu szybkości. Rekord uzyskany 26 kwietnia 1939 na egzemplarzu V-1 wynosił 755,138 km/h. Został ustanowiony przez pilota Fritza Wendla.
Historia.
Pod koniec lat 30. XX wieku pomiędzy brytyjskimi, niemieckimi i włoskimi konstruktorami trwała zacięta walka o stworzenie samolotu, który ustanowiłby absolutny rekord prędkości maksymalnej. W wyniku tej rywalizacji w 1937 w zakładach Messerschmitt rozpoczęto pracę nad samolotem oznaczonym jako projekt 1059. Ministerstwo Lotnictwa Rzeszy (RLM) nadało mu oznaczenie Me 209.
Pierwszy prototyp samolotu Me 209 V1 został skonstruowany w czerwcu 1938. Model był wyposażony w silnik Daimler-Benz DB 601. Głównym celem samolotu było osiągnięcie jak najszybszej prędkości, dlatego był on pozbawiony większości wyposażenia.
Prototyp Me 209 V1 został przetestowany po raz pierwszy przez dr. inż. Hermana Wurstera na fabrycznym lotnisku Messerschmitta w Augsburgu dnia 1 sierpnia 1938. Nagła zmiana temperatury silnika zmusiła pilota do szybkiego lądowania. Podczas następnych prób wykryto między innymi nierówną pracę silnika, jego przegrzewanie się, przenikanie spalin do kabiny pilota, niedostateczną widoczność z kabiny pilota na ziemi.
Prototyp Me 209 V2 powstał, by wyeliminować większość wad poprzednika. Niestety i on posiadał poważne wady i uległ katastrofie podczas jednego z lotów.
W międzyczasie Hans Dieterle na konkurencyjnym Heinklu He 100 V8 ustanowił rekord prędkości wynoszący 746 km/h. 26 kwietnia 1939 Fritz Wendel pilotujący Me 209 V1 wyposażony w silnik DB 601 ARJ osiągnął 755 km/h i ustanowił nowy rekord.
Ministerstwo Propagandy Rzeszy we wszystkich dokumentacjach używało nazwy Me 109R w celach propagandowych. Miało to sugerować, że konstrukcja jest modyfikacją seryjnego myśliwca, a nie zupełnie nową maszyną.
Następny prototyp Me 209 V3 został oblatany w maju 1939. Me 209 V3 był używany wyłącznie w testach. Prototyp Me 209 V4 został zbudowany na początku wiosny, a jego pierwszy lot odbył się w maju 1939. Me 209 V4 to Me 209 V1, ale dostosowany do wojskowych wymogów wraz z brakującym wyposażeniem .
Odnalezienie Me 209 V1 w Polsce.
Jeden z samolotów Messerschmitt Me 209 V1 został odnaleziony na złomowisku koło Czarnkowa. Samolot najpierw trafił do Okręgowej Składnicy Lotniczej w Gądkach pod Poznaniem, a następnie był przechowywany w magazynach w Pilawie i Wrocławiu, skąd w 1963 trafił do Muzeum Lotnictwa Polskiego w Krakowie.

</doc>
<doc id="1860007" url="https://pl.wikipedia.org/wiki?curid=1860007" title="ZNTK Nowy Sącz">
ZNTK Nowy Sącz



</doc>
<doc id="1860009" url="https://pl.wikipedia.org/wiki?curid=1860009" title="Życzenie Annabelli">
Życzenie Annabelli

Życzenie Annabelli (ang. "Annabelle’s Wish") – amerykański film animowany. W Polsce był wydany na kasetach VHS i DVD przez Cass Film. 
Wersja polska.
Pierwsza wersja.
Wersja polska: En-Be-Ef
Wystąpili:
Lektor: Radosław Popłonikowski
Druga wersja.
Wersja polska: Telewizyjne Studia Dźwięku w Warszawie
Reżyseria: Barbara Sołtysik
Dialogi: Dorota Dziadkiewicz na podstawie tłumaczenia Marii Wojciechowskiej
Montaż: Elżbieta Joel
Teksty piosenek: Andrzej Brzeski
Opracowanie muzyczne: Eugeniusz Majchrzak
Wystąpili:
i inni
Lektor: Adam Biedrzycki

</doc>
<doc id="1860010" url="https://pl.wikipedia.org/wiki?curid=1860010" title="Adolf Piszczek">
Adolf Piszczek

Adolf Kazimierz Piszczek (ur. 2 listopada 1937 w Czernicu) – polski elektromonter i polityk, poseł na Sejm PRL VIII kadencji.
Życiorys.
Uzyskał wykształcenie zasadnicze zawodowe. Był brygadzistą w Zakładach Aparatury Elektrycznej „Mera-Refa” w Świebodzicach i członkiem Komisji Rewizyjnej przy Komitecie Zakładowym Polskiej Zjednoczonej Partii Robotniczej. W latach 1980–1985 pełnił mandat posła na Sejm PRL VIII kadencji w okręgu Wałbrzych. Zasiadał w Komisji Kultury i Sztuki, Komisji Przemysłu Ciężkiego, Maszynowego i Hutnictwa, Komisji Przemysłu oraz w Komisji Kultury. Od początku lipca 1986 do końca lipca 1987 był kierownikiem Miejskiego Ośrodka Pracy Ideowo-Wychowawczej Komitetu Miejskiego PZPR w Świebodzicach.
Życie prywatne.
Syn Józefa i Marianny. Od 1960 żonaty z Marią.

</doc>
<doc id="1860013" url="https://pl.wikipedia.org/wiki?curid=1860013" title="O.K. (album)">
O.K. (album)

O.K. – dziewiąty album zespołu Boys, wydany 1 lipca 1997 roku przez firmę fonograficzną Green Star.
Wydawnictwo w niespełna 14 dni od premiery uzyskało status platynowej płyty, a po roku sprzedała się w ponad milionowym nakładzie. Znaczną popularnością cieszył się pochodzący z płyty utwór pt. „Jesteś szalona”, który został odkupiony od zespołu Mirage. Autorem słów na albumie jest Marcin Miller, a muzyki Janusz Konopla. Piosenkę „3xHej” dedykuje swoim rodzicom. Do utworów „Chłop z Mazur”, „Tylko Ty”, „Jesteś szalona” i „Dlaczego” zostały nakręcone teledyski.
Lista utworów.
Wersja kasetowa.
Strona A:
Strona B:

</doc>
<doc id="1860018" url="https://pl.wikipedia.org/wiki?curid=1860018" title="Parafia Podwyższenia Krzyża Świętego w Opolu">
Parafia Podwyższenia Krzyża Świętego w Opolu

Parafia Podwyższenia Krzyża Świętego – rzymskokatolicka parafia znajdująca się przy ulicy Katedralnej 2 w Opolu. Parafia należy do dekanatu Opole w diecezji opolskiej.
Historia parafii.
Parafia erygowana została w 1295 roku, po przeniesieniu jej z parafii św. Wojciecha i obejmowała aż do końca XIX wieku miasto Opole i okoliczne wioski. Kościołem parafialnym jest gotycka świątynia, pochodząca z XIII wieku, która ulegała wielokrotnie pożarom i za każdym razem była odbudowywana, z zachowaniem cech gotyckich. W 1972 roku papież Paweł VI ustanowił kościół katedrą Diecezji Opolskiej. W XX wieku z parafii wyodrębniły się parafie:
W 1995 roku parafia obchodziła 700-lecie swego istnienia.
Obecnie proboszczem parafii jest ksiądz Waldemar Klinger.
Liczebność i obszar parafii.
Parafię zamieszkuje 14688 mieszkańców, zasięgiem duszpasterskim obejmuje ona ulice:
Szkoły i przedszkola.
Opieką duszpasterską parafia obejmuje również poniższe placówki szkolne i przedszkolne:

</doc>
<doc id="1860019" url="https://pl.wikipedia.org/wiki?curid=1860019" title="Mirjam de Koning-Peper">
Mirjam de Koning-Peper

Mirjam de Koning-Peper (ur. 16 lipca 1969 w Amsterdamie) – holenderska niepełnosprawna pływaczka, mistrzyni paraolimpijska.
Cierpi na chorobę zwaną paraplegią od 1999 roku.
W 2008 roku w Pekinie na igrzyskach paraolimpijskich zdobyła dwa złote medale na 100 metrów stylem grzbietowym i 50 metrów stylem dowolnym oraz 2 srebrne krążki na 100 i 400 metrów stylem dowolnym. Wszystkie medale zdobyła w klasie niepełnosprawnościowej S6. Dodatkowo pobiła rekord świata na 50 metrów stylem dowolnym i rekord igrzysk paraolimpijskich w finale 100 metrów stylem grzbietowym.
W 2012 roku podczas igrzysk paraolimpijskich w Londynie zdobyła złoto na 50 m stylem dowolnym oraz brąz na 100 m stylem grzbietowym.
Linki zewnętrzne.
 

</doc>
<doc id="1860020" url="https://pl.wikipedia.org/wiki?curid=1860020" title="Urszula Płażewska">
Urszula Płażewska

Urszula Płażewska z domu Zapart (ur. 26 stycznia 1936 w Łodzi) – polska polityk, posłanka na Sejm PRL VIII kadencji.
Życiorys.
Córka Czesława i Heleny. Pracowała jako mistrz w Zakładach Przemysłu Pończoszniczego „Feniks” w Łodzi. W latach 1951–1956 należała do Związku Młodzieży Polskiej. 16 grudnia 1954 została członkinią Polskiej Zjednoczonej Partii Robotniczej. Od 1957 pełniła funkcje partyjne – była grupową partyjną, członkinią egzekutywy i I sekretarzem POP oraz członkiem egzekutywy Komitetu Zakładowego. W 1975 zasiadła w egzekutywie Komitetu Łódzkiego oraz w Komitecie Centralnym PZPR, była delegatem na VII zjazd partii, a także ukończyła Wieczorowy Uniwersytet Marksizmu-Leninizmu. W 1979 uzyskała wykształcenie średnie zawodowe w Technikum dla Przodujących Robotników. W latach 1980–1985 pełniła mandat posłanki na Sejm PRL VIII kadencji w okręgu Łódź Śródmieście. Zasiadała w Komisji Przemysłu Lekkiego, Komisji Zdrowia i Kultury Fizycznej, Komisji Skarg i Wniosków, Komisji Odpowiedzialności Konstytucyjnej oraz w Komisji Polityki Społecznej, Zdrowia i Kultury Fizycznej.
Otrzymała tytuł i odznakę Zasłużonego Pracownika Przemysłu Lekkiego.
Była ławnikiem do Sądu Rejonowego w Łodzi na kadencję 1995–1998.

</doc>
<doc id="1860021" url="https://pl.wikipedia.org/wiki?curid=1860021" title="May (film)">
May (film)

May − filmowy horror produkcji amerykańskiej w reżyserii Lucky’ego McKee (także autora scenariusza do filmu). Światowa premiera projektu miała miejsce 13 stycznia 2002 roku podczas Sundance Film Festival. W Polsce film, choć minął się z premierą kinową, wydany został na rynku video/DVD przez Vision. Emitowany był także przez telewizyjną stację Canal+.
Film luźno nawiązuje do klasycznego "Frankensteina" (1931).
Fabuła.
Zdziwaczała May skazana jest na ostracyzm społeczny. Kobieta ma za sobą ciężkie dzieciństwo, teraz pracuje w klinice dla zwierząt. Nawiązuje romans z mechanikiem Adamem, który pozostawia po sobie jedynie niesmak i żal. Również krótkotrwały związek May z koleżanką z pracy, lesbijką Polly, nie jest tym, czego oczekuje bohaterka. May najlepiej odnajduje się w towarzystwie swojej lalki, którą niegdyś dostała od matki. Doszedłszy do wniosku, że nie może trafić na właściwego partnera, decyduje się stworzyć go sama. W tym celu potrzebne są jej części ciał innych osób.
Festiwale filmowe.
Film zaprezentowano podczas następujących festiwali filmowych:
Ścieżka dźwiękowa.
Autorem ścieżki dźwiękowej do filmu jest Jaye Barnes Luckett. Na soundtracku znalazły się m.in. utwory rockowej grupy Poperratic (znanej także jako Alien Tempo Experiment 13), której członkinią jest Luckett.
Opinie.
W 2006 roku stowarzyszenie Chicago Film Critics Association okrzyknęło "May" 61. najbardziej przerażającym horrorem wszech czasów. Według redaktorów serwisu audienceseverywhere.net, "May" to jeden ze stu najlepszych filmów grozy XXI wieku. Sklasyfikowany jako jeden z dziesięciu najlepszych filmów o tematyce halloweenowej przez serwis AZN.pl.

</doc>
<doc id="1860022" url="https://pl.wikipedia.org/wiki?curid=1860022" title="Parafia Matki Boskiej Bolesnej i św. Wojciecha w Opolu">
Parafia Matki Boskiej Bolesnej i św. Wojciecha w Opolu

Parafia Matki Boskiej Bolesnej i św. Wojciecha – rzymskokatolicka parafia położona przy Placu Kopernika 12 w Opolu. Parafia należy do dekanatu Opole w diecezji opolskiej. 
Historia parafii.
Pierwsze wzmianki o powstaniu parafii pochodzą z 1217 roku, którą założył biskup Tomasz I. Kościół parafialny wybudowany został w miejscu, gdzie około 984 roku św. Wojciech głosił "Słowo Boże". Następnie w 1295 roku, parafia została przeniesiona do kościoła kolegiackiego św. Krzyża, natomiast kościół (tzw. kościół "Na Górce") został przejęty przez dominikanów. W 1540 roku kościół został przejęty przez protestantów. Ponownie wraca w ręce dominikanów w 1604 roku. Taki stan rzeczy trwa do 1810 roku, gdzie świątynia zostaje przekazana miejscowemu gimnazjum. Ponowne powołanie parafii ma miejsce w 1938 roku.
Proboszczem parafii jest ksiądz Bogusław Król.
Liczebność i zasięg parafii.
Do parafii należy około 4500 wiernych mieszkających w Opolu (ulice: 1 Maja (numery nieparzyste do 29), Armii Krajowej (numery od 1 do 3), Damrota, pl. Daszyńskiego, Dzierżonia, Graniczna, Św. Jacka, Kamienna, Kołłątaja, Konduktorska, pl. Kopernika, Kościuszki (numery nieparzyste od 1 do 21), Krawiecka, Krupnicza, Luboszycka (numery nieparzyste od 1 do 9 i parzyste od 2 do 8), Malczewskiego, Mały Rynek, Nysy Łużyckiej nr 32, Osmańczyka, Ozimska (numery nieparzyste od 1 do 23 i parzyste od 2 do 46), 
Podgórna, Reymonta, Rzemieślnicza, Sempołowskiej, Staromiejska, Struga, Studzienna, Targowa, Waryńskiego, Św. Wojciecha i Żeromskiego).

</doc>
<doc id="1860023" url="https://pl.wikipedia.org/wiki?curid=1860023" title="Oscar Isaac">
Oscar Isaac

Óscar Isaac Hernández Estrada (ur. 9 marca 1979 w Gwatemali) – amerykański aktor gwatemalsko-kubańskiego pochodzenia.
Wczesne lata.
Urodził się w Gwatemali w chrześcijańskiej rodzinie ewangelicznej jako syn Gwatemalki Maríi Eugenii Estrady Nicolle i Kubańczyka Óscara Gonzalo Hernándeza-Cano. Dorastał w Miami na Florydzie. Kiedy przebywał w Miami, grał na gitarze i śpiewał w zespole The Blinking Underdogs. Jego dziadek ze strony matki był pochodzenia francuskiego. Został usunięty z prywatnej szkoły podstawowej Westminster Christian ze względu na problemy ze swoim zachowaniem.
Kariera.
Przygodę z profesjonalnym aktorstwem rozpoczął w Area Stage Company w Miami Beach, gdy dyrektor artystyczny John Rodaz obsadził go w sztuce. W latach 2000–2001 występował z City Theatre’s Summer Shorts na letnim festiwalu w Miami. Podczas pobytu w Miami, grał na gitarze i śpiewał w zespole ska punkowym w składzie: Nick Speck (gitara basowa), Bill Sommer (perkusja), Alan Mills (puzon), Keith Cooper (saksofon) i Matt LaPlant (gitara). Zespół odniósł pewien sukces, otwierając koncert Green Day i The Mighty Mighty Bosstones. Spędził muzyczne lata angażując się w ruch „straight edge”.
W 1998 zadebiutował w dramacie kryminalnym "Illtown" jako chłopak od basenu. W 2005 ukończył nowojorską Juilliard School, gdzie był częścią Drama Division's Group 34 (2001–2005), a jako student pracował na planie komedii sensacyjnej "Liczą się tylko Frankliny" ("All About the Benjamins", 2002) u boku Ice'a Cube i Mike’a Eppsa. Wystąpił na scenie Shakespeare's Public Theater w roli Romea w tragedii szekspirowskiej "Romeo i Julia", a następnie w Public Theater's „Shakespeare in the Park” w komedii "Dwaj panowie z Werony". Pojawił się gościnnie jako Robbie Paulson w jednym z odcinków "" ("Law &amp; Order: Criminal Intent", 2006). Za rolę José Ramosa-Horty w australijskim dramacie wojennym "Balibo" (2009) otrzymał nagrodę Australijskiego Instytutu Filmowego dla najlepszego aktora drugoplanowego.
29 kwietnia 2014 został ogłoszony jednym z aktorów którzy wystąpią w siódmej części "Gwiezdnych wojen". W filmie z gatunku space opera w reżyserii J.J. Abramsa ' ("Star Wars: The Force Awakens", 2015) wcielił się w najlepszego pilota Ruchu Oporu, Poe Damerona. Dwa lata później powtórzył tę rolę w ' – bezpośredniej kontynuacji "Przebudzenia mocy". W 2019 pojawił się w tej samej roli w dziewiątej części serii, "", kończącej trylogię sequeli.
Życie prywatne.
W 2017 wziął ślub z Elvirą Lind.

</doc>
<doc id="1860025" url="https://pl.wikipedia.org/wiki?curid=1860025" title="Parafia Najświętszego Serca Pana Jezusa w Opolu">
Parafia Najświętszego Serca Pana Jezusa w Opolu

Parafia Najświętszego Serca Pana Jezusa - rzymskokatolicka parafia, położona jest przy ul. Czaplaka 1 w Opolu. Parafia należy do dekanatu Opole w diecezji opolskiej.
Historia parafii.
24 lutego 1668 roku do Opola przybyli pierwsi Jezuici, którzy w 1669 roku otrzymali od cesarza Leopolda I Habsburga ruiny Zamku Książęcego zwanego "Górnym", gdzie rozpoczęli budowę drewnianego kościoła o konstrukcji szkieletowej. Pierwsza świątynia otrzymała wezwanie Trójcy Świętej. W 1673 roku drewniana świątynia okazała się za mała, dlatego też wzniesiono nowy kościół. Z czasem kościół zaczął popadać w ruinę. Murowany kościół ponownie wybudowano w 1930 roku, w 1974 roku rozbudowano go Parafia została erygowana 19 grudnia 1949 roku przez kardynała B. Kominka administratora Śląska Opolskiego.
Liczebność i zasięg parafii.
Parafię zamieszkuje 5000 mieszkańców, zasięgiem duszpasterskim obejmuje ona ulice:

</doc>
<doc id="1860026" url="https://pl.wikipedia.org/wiki?curid=1860026" title="Pomocnicza Morska Służba Kobiet">
Pomocnicza Morska Służba Kobiet

Pomocnicza Morska Służba Kobiet (PMSK, "Wrenki"), ang. "Women's Naval Auxiliary Service" – polska pomocnicza formacja wojskowa działająca podczas II wojny światowej.
Po zawarciu Układu Sikorski-Majski i amnestii dla obywateli polskich w ZSRR rozpoczęto tworzenie Polskich Sił Zbrojnych w ZSRR. Wtedy to, w obliczu dużego napływu polskich kobiet z inicjatywy gen. Władysława Andersa we wrześniu 1941 r. utworzono Pomocniczą Służbę Kobiet, do której zaciąg rozpoczął się już w sierpniu. Służba kobiet w Polskich Siłach Zbrojnych była możliwa dzięki uchwalonej przed wojną Ustawie z dnia 9 kwietnia 1938 o powszechnym obowiązku obronnym (). Formacja ta nie była podzielona tak jak Polskie Siły Zbrojne na wojska lądowe, marynarkę i lotnictwo. Dopiero 1942 r. pojawiła się propozycja wyodrębnienia z PSK służby lotniczej i morskiej.
PMSK powołano rozkazem Naczelnego Wodza gen. broni Władysława Sikorskiego z dnia 27 stycznia 1943 r. Stopnie wojskowe ochotniczek określono w rozkazie Kierownictwa Marynarki Wojennej (KMW) z dnia 8 stycznia 1945 r. (Dziennik Zarządzeń Szefa KMW: L. ew. 38/50, tajny, nr 1). Zadaniem PMSK było wsparcie Marynarki Wojennej poprzez przejęcie części obowiązków niezwiązanych bezpośrednio z czynnej walce i służbą na jednostkach pływających. Ochotniczki PMSK pełniły funkcje: sekretarek, kancelistek, oficerów zaopatrzeniowych, oficerów sztabowych, mechaników, w służbie transportowej, itp. Początkowo Komenda PMSK podlegała bezpośrednio Komendzie Głównej Pomocniczej Wojskowej Służby Kobiet Polskich Sił Zbrojnych. Pierwszą komendantką PMSK została jedna z organizatorek tej służby por. Ewa Miszewska (w stopniu II oficera, po wojnie awansowana do stopnia młodszej inspektorki/komandora podporucznika). Referentką w Komendzie PMSK została por. Maria Pachocińska. 11 lipca 1944 r. PMSK została wydzielona z podległości KG PWSK i podporządkowana KMW. Ochotniczki były szkolone w Centralnym Obozie PMSK w Woodford Green, którego komendantką była kpt. Halina Chwalibóg. PMSK nie rozwinęła swojej działalności tak jak Pomocnicza Lotnicza Służba Kobiet czy Pomocnicza Wojskowa Służba Kobiet, osiągając stan liczebny pod koniec wojny ok. 200 ochotniczek. Docelowo służba ta miała się w pełni zorganizować i rozwinąć po powrocie do kraju, co nigdy nie nastąpiło. PMSK została rozwiązana razem z całymi Polskie Siły Zbrojne w 1946 r.

</doc>
<doc id="1860027" url="https://pl.wikipedia.org/wiki?curid=1860027" title="Mistrzostwa Świata w Gimnastyce Sportowej 1913">
Mistrzostwa Świata w Gimnastyce Sportowej 1913

6. Mistrzostwa świata w gimnastyce sportowej, które odbyły się we Francji w Paryżu w 1913 roku.

</doc>
<doc id="1860028" url="https://pl.wikipedia.org/wiki?curid=1860028" title="Vladimir Tšiž">
Vladimir Tšiž



</doc>
<doc id="1860032" url="https://pl.wikipedia.org/wiki?curid=1860032" title="Parafia Świętych Apostołów Piotra i Pawła w Opolu">
Parafia Świętych Apostołów Piotra i Pawła w Opolu

Parafia Świętych Apostołów Piotra i Pawła – rzymskokatolicka parafia położona przy pl. Mickiewicza 1 w Opolu. Parafia należy do dekanatu Opole w diecezji opolskiej.
Historia.
Parafia została założona w 1925 roku. Kościół parafialny wybudowano w latach 1923–1925, według projektu architekta opolskiego Artura Recka. Parafia liczy około 17 000 wiernych. Z parafii wywodzi się biskup Jan Bagiński. Funkcję proboszcza w latach 1991-2003 sprawował Paweł Stobrawa, późniejszy biskup.

</doc>
<doc id="1860034" url="https://pl.wikipedia.org/wiki?curid=1860034" title="Parafia Przemienienia Pańskiego w Opolu">
Parafia Przemienienia Pańskiego w Opolu

Parafia Przemienienia Pańskiego – rzymskokatolicka parafia, położona przy ul. Grota-Roweckiego 3 w Opolu. Parafia należy do dekanatu Opole w diecezji opolskiej.
Historia parafii.
Parafia została erygowana w 1982 roku na osiedlu ZWM. Pierwszym proboszczem został ksiądz Antoni Grycan, który otrzymał również zadanie wybudowania kościoła parafialnego. Świątynia została konsekrowana 6 czerwca 1993 roku. Parafia, licząca ponad 17 tys. mieszkańców, jest zarazem największą parafią na terenie diecezji opolskiej.
Proboszczem parafii jest ks. Grzegorz Rencz.
Zasięg parafii.
Parafia swym zasięgiem duszpasterskim obejmuje ona ulice:

</doc>
<doc id="1860035" url="https://pl.wikipedia.org/wiki?curid=1860035" title="Mistrzostwa Świata w Gimnastyce Sportowej 1922">
Mistrzostwa Świata w Gimnastyce Sportowej 1922

7. Mistrzostwa świata w gimnastyce sportowej, które odbyły się w jugosłowiańskim mieście Lublana w 1922 roku.

</doc>
<doc id="1860037" url="https://pl.wikipedia.org/wiki?curid=1860037" title="Leidschendam-Voorburg">
Leidschendam-Voorburg

Leidschendam-Voorburg - gmina w Holandii w prowincji Holandia Południowa (Zuid Holland).

</doc>
<doc id="1860038" url="https://pl.wikipedia.org/wiki?curid=1860038" title="Parafia św. Karola Boromeusza w Opolu">
Parafia św. Karola Boromeusza w Opolu

Parafia Świętego Karola Boromeusza – rzymskokatolicka parafia położona przy ulicy Chabrów 74 w Opolu. Parafia należy do dekanatu Opole w diecezji opolskiej. 
Historia parafii.
Parafia została erygowana z dwóch parafii – Najświętszego Serca Pana Jezusa oraz Matki Bożej Bolesnej i św. Wojciecha – 1 sierpnia 2000 roku. Kościół parafialny został konsekrowany 7 maja 2016.
Proboszczem parafii jest ks. Zbigniew Bienkiewicz.
Liczebność i zasięg parafii.
Parafię zamieszkuje 7760 mieszkańców, swym zasięgiem duszpasterskim obejmuje ona ulice:

</doc>
<doc id="1860041" url="https://pl.wikipedia.org/wiki?curid=1860041" title="Mistrzostwa Świata w Gimnastyce Sportowej 1926">
Mistrzostwa Świata w Gimnastyce Sportowej 1926

8. Mistrzostwa świata w gimnastyce sportowej, które odbyły się w francuskim mieście Lyon w 1926 roku.

</doc>
<doc id="1860044" url="https://pl.wikipedia.org/wiki?curid=1860044" title="Andrew Polasek">
Andrew Polasek

Andrew Polasek (ur. 6 maja 1985 r. w Germiston) – południowoafrykański wioślarz.

</doc>
<doc id="1860045" url="https://pl.wikipedia.org/wiki?curid=1860045" title="Parafia Wniebowzięcia Najświętszej Maryi Panny w Opolu-Gosławicach">
Parafia Wniebowzięcia Najświętszej Maryi Panny w Opolu-Gosławicach

Parafia Wniebowzięcia Najświętszej Maryi Panny – rzymskokatolicka parafia, położona przy ulicy Wiejskiej 101 w Opolu. Parafia należy do dekanatu Opole w diecezji opolskiej. 
Historia parafii.
Parafia została założona w 1933 roku w wyniku podziału parafii św. Krzyża w Opolu. Parafia zasięgiem objęła wiernych będących mieszkańcami: Gosławic, Kolonii Gosławickiej i dzielnicy Opola - Armii Krajowej. Kościół parafialny zbudowano w 1933 roku. 8 września 1933 roku świątynia została konsekrowana przez kardynała Adolfa Bertrama.
Proboszczem parafii jest ksiądz Hubert Janowski.
Liczebność i zasięg parafii.
Parafia liczy około 3000 wiernych zamieszkałych w Opolu (ulice: Borka, Brzozowa, Grobla, Krótka, Lipowa, Lwowska, Nowa, Oleska (numery od 118 do 195), Osiedle, Matei, Mossora, Pszeniczna, Pużaka (numery 3A/5A, 12, 14, 16 i 17), Hubala (numery 7, 9, 11, 14 i 15), Rzepakowa, Rzeszowska, Sadowa, Samborska, Siewna, Skrajna, Swornicka, Wiejska, Wygonowa, Zapłocie i Żytnią) oraz w miejscowości Zawada (ulice: Dębowa, Jesionowa i Klonowa.

</doc>
<doc id="1860046" url="https://pl.wikipedia.org/wiki?curid=1860046" title="Salomon (film)">
Salomon (film)

Salomon (ang. "Solomon") – film telewizyjny oparty na „Biblii”, którego treścią jest historia życia izraelskiego króla Salomona. Film jest częścią cyklu filmowego „Biblia” ("The Bible"), znany też jest w Polsce pod tytułem „Biblia: Salomon”.

</doc>
<doc id="1860047" url="https://pl.wikipedia.org/wiki?curid=1860047" title="Aleksiej Czirikow">
Aleksiej Czirikow

Aleksiej Iljicz Czirikow (ros. "Алексе́й Ильи́ч Чи́риков", ur. w Łużnoje, obwód tulski, zm. w Moskwie) – rosyjski nawigator i kapitan morski (kapitan-komandor od 1747), uczestnik wypraw i badacz Aleutów, Kamczatki i północnej części Oceanu Spokojnego. Uczestniczył w 1. i 2. kamczackiej ekspedycji Vitusa Beringa (1725 – 1730 i 1733 – 1741).
Życie zawodowe.
W 1715 Czirikow ukończył Moskiewską Szkołę Nawigacji, a następnie został absolwentem Akademii Marynarki Wojennej w Petersburgu (1721). Skierowano go na służbę do Floty Bałtyckiej. W 1722 wrócił do Akademii Marynarki Wojennej, jako nauczyciel nawigacji. W 1725 awansowany do stopnia porucznika i wysłany, jako asystent Vitusa Beringa na 1. wyprawę kamczacką. W drodze ustalił 28 punktów astronomicznych, co znacząco ułatwiło dalsze poznanie Syberii. Na statku "Święty Gabriel" wypłynął z ujścia rzeki Kamczatki, celem odnalezienia cieśniny między Azją, a Ameryką Północną. Od 1733 jeden z dowódców 2. wyprawy kamczackiej. Dotarł wtedy do północno-zachodniego wybrzeża Ameryki (Alaska), a także odkrył i naniósł na mapy wiele z Wysp Aleuckich. Od 1746 dyrektor Akademii Marynarki Wojennej w Petersburgu. 7 września 1747 otrzymał stopień kapitana i przeniesienie do Moskwy, gdzie prowadził Biuro Admiralicji. Niedługo po tym zmarł na gruźlicę i w wyniku długoletniego działania szkorbutu.
Życie prywatne.
Aleksiej Czirikow miał żonę i dwóch synów oraz trzy córki.
Upamiętnienie.
Imieniem odkrywcy nazwano:
W Pietropawłowsku Kamczackim zbudowano pomnik Aleksieja Czirikowa.

</doc>
<doc id="1860048" url="https://pl.wikipedia.org/wiki?curid=1860048" title="James Thompson (wioślarz)">
James Thompson (wioślarz)

James Thompson (ur. 18 listopada 1986 w Kapsztadzie) – południowoafrykański wioślarz, mistrz olimpijski.

</doc>
<doc id="1860049" url="https://pl.wikipedia.org/wiki?curid=1860049" title="Pomocnicza Wojskowa Służba Kobiet">
Pomocnicza Wojskowa Służba Kobiet



</doc>
<doc id="1860050" url="https://pl.wikipedia.org/wiki?curid=1860050" title="Shane Madden">
Shane Madden

Shane Madden (ur. 12 października 1979 r. w Dublinie) – amerykański wioślarz.

</doc>
<doc id="1860051" url="https://pl.wikipedia.org/wiki?curid=1860051" title="Parafia św. Katarzyny Aleksandryjskiej w Opolu-Groszowicach">
Parafia św. Katarzyny Aleksandryjskiej w Opolu-Groszowicach

Parafia Świętej Katarzyny Aleksandryjskiej – rzymskokatolicka parafia, położona przy ulicy Popiełuszki 13 w Opolu. Parafia należy do dekanatu Opole w diecezji opolskiej. 
Historia parafii.
Dokumenty z 1400 roku potwierdzają istnienie proboszcza w Groszowicach. Potwierdza to również rejestr świętopietrza z 1447 roku. Parafia należała wówczas do archiprezbiteratu strzeleckiego. Po okresie reformacji należała do dekanatu opolskiego. Obecny kościół parafialny został wybudowany w latach 1880-1883, w stylu neoromańskim. Z parafii wyłączono w 1927 roku miejscowość Przywory Opolskie i przyłączono je do nowo powstałej parafii NSPJ w Kątach Opolskich. W 1980 roku wyłączono Grudzice, w 1983 roku Osiedle Malinka a w 2009 roku Opole-Metalchem.
Proboszczem parafii jest ksiądz Norbert Dragon.
Liczebność i zasięg parafii.
Parafię zamieszkuje 2750 mieszkańców, duszpasterskim zasięgiem obejmuje ona ulice:

</doc>
<doc id="1860053" url="https://pl.wikipedia.org/wiki?curid=1860053" title="Andrew Quinn">
Andrew Quinn

Andrew Quinn (ur. 26 lutego 1978 r.) – amerykański wioślarz.

</doc>
<doc id="1860054" url="https://pl.wikipedia.org/wiki?curid=1860054" title="Łysiczka trująca">
Łysiczka trująca



</doc>
<doc id="1860055" url="https://pl.wikipedia.org/wiki?curid=1860055" title="Mistrzostwa Świata w Gimnastyce Sportowej 1930">
Mistrzostwa Świata w Gimnastyce Sportowej 1930

9. Mistrzostwa świata w gimnastyce sportowej, które odbyły się w luksemburskim mieście Luksemburg w 1930 roku.

</doc>
<doc id="1860056" url="https://pl.wikipedia.org/wiki?curid=1860056" title="Carsten Embach">
Carsten Embach

Carsten Embach (ur. 12 października 1968) – niemiecki bobsleista, dwukrotny medalista olimpijski w czwórkach.
Bobsleistą został w pierwszej połowie lat 90., wcześniej był lekkoatletą – specjalizował się w skoku w dal. W 1990 brał udział w halowych mistrzostwach Europy, może się poszczycić rekordem życiowym powyżej ośmiu metrów. Reprezentował wtedy NRD. W barwach zjednoczonych Niemiec brał udział w dwóch zimowych igrzyskach olimpijskich (IO 94, IO 02). W 1994 zajął trzecie miejsce z Wolfgangiem Hoppe w roli pilota, osiem lat później triumfował jako członek załogi André Lange. Z oboma zdobywał tytuły mistrza świata.

</doc>
<doc id="1860059" url="https://pl.wikipedia.org/wiki?curid=1860059" title="Jurij Szczełokow">
Jurij Szczełokow

Jurij Szczełokow (ros. Юрий Щелоков; ur. 1 września 1987 r. w Leningradzie) – rosyjski wioślarz.

</doc>
<doc id="1860060" url="https://pl.wikipedia.org/wiki?curid=1860060" title="Parafia Matki Boskiej Fatimskiej w Opolu-Grudzicach">
Parafia Matki Boskiej Fatimskiej w Opolu-Grudzicach

Parafia Matki Boskiej Fatimskiej – rzymskokatolicka parafia położona przy ulicy Strzeleckiej 23 w Opolu. Parafia należy do dekanatu Opole w diecezji opolskiej.
Historia parafii.
Parafia została erygowana 13 czerwca 1980 roku. Kościołem parafialnym jest Kościół Matki Boskiej Fatimskiej w Opolu-Grudzicach wybudowano w latach 1957-1959. Proboszczem parafii jest ksiądz Leonard Józef Makiola.
Liczebność i zasięg parafii.
Do parafii należy 2800 wiernych, mieszkającch w Opolu-Grudzicach (ulice: Adamka, Baczyńskiego, Biegasa, Borowskiego, Boya-Żeleńskiego, Brezy, Brzechwy, Cybisa, Dobisa, Doroszewskiego, Fałata, Gajcego, Gałczyńskiego, Gojawiczyńskiej, Gombrowicza, Grochowiaka, Groszowicką, Iwaszkiewicza, Jasnorzewskiej-Pawlikowskiej, Królowej Jadwigi (numery od 30 do 51), Lechonia, Lema, Leśmiana, Łukasiewicza, Makuszyńskiego, Masłowskiego, Młodej Polski, Modrzejewskiej, Morcinka, Niepodległości, Jerzego i Ryszarda Kowalczyków 81, Orkana, Parandowskiego, Podlesie, Porannej Rosy, Prostą, Przybosia, Przybyszewskiego, Rosponda, Rydla, Staffa, Stanisławskiego, Strzelecką, Szaniawskiego, Tetmajera, Wańkowicza, Wierzyńskiego, Wiktora, Witkiewicza, Wojtkiewicza i Wyspiańskiego

</doc>
<doc id="1860061" url="https://pl.wikipedia.org/wiki?curid=1860061" title="Iwan Kudriawcew">
Iwan Kudriawcew

Iwan Kudriawcew (ros. Иван Кудрявцев; ur. 12 czerwca 1984 w Leningradzie) – rosyjski wioślarz.

</doc>
<doc id="1860062" url="https://pl.wikipedia.org/wiki?curid=1860062" title="Focus (polski zespół muzyczny)">
Focus (polski zespół muzyczny)

Focus – polski zespół muzyczny wykonujący muzykę disco polo istniejący od 1999 roku powstały w Białymstoku.
Historia.
Nazwa zespołu została zaczerpnięta od nazwy modelu samochodu marki Ford. Liderem i wokalistą zespołu jest Zbigniew Perkowski. Zespół zaistniał pod koniec 1999 roku za sprawą piosenki pt. „Podaruj dzieciom słońce”, która została nagrana wspólnie z Marcinem Millerem z zespołu Boys. W 2000 roku nakładem wytwórni muzycznej Green Star został wydany debiutancki album zespołu zatytułowany "Coś nowego", na której znalazły się na niej piosenki, będące mieszanką muzyki disco polo i dance. Największą popularnością wśród fanów zespołu cieszyły się dwie piosenki z tego albumu, do których nakręcono teledyski: „Powiedz gdzie jesteś” i „Dziś oszalałem”. Przy realizacji nagrań pomagał lider zespołu Boys Marcin Miller. W 2001 roku został wydany drugi album pt. "Transformacja", na których znalazły się piosenki disco polo utrzymane w stylu dance. Płyta ta zasiliła konto zespołu o kolejne trzy utwory: „Trzeba zmiany”, „Słoneczne lato” (przeróbka piosenki „Solnechny gorod” Larisy Chernikovej) i „Maria”. W 2003 roku po dwóch latach przerwy zespół Focus powrócił z kolejnym utworem pt. „Absolutnie Ty” (przeróbka piosenki „Everybody's Free” Rozalli). W nowym składzie zespół zaprezentował się na VIII Festiwalu Disco Polo i Dance w Ostródzie. W 2004 roku ukazał się trzeci album pt. "Absolutnie Ty", na którym znalazło się 10 piosenek disco polo utrzymanych w stylu dance z elementami muzyki techno i trance, w tym m.in. tytułowy utwór i dwie piosenki do których nakręcono teledyski: „Twoje ciało” i „Tydzień”, oraz nowa wersja utworu „Powiedz gdzie jesteś”. Na płycie zamieszczono 8 remiksów, które zostały przygotowane przez kilku podlaskich DJ’ów. Od 2007 roku podczas występów Zbigniewowi Perkowskiemu towarzyszą tancerki.

</doc>
<doc id="1860063" url="https://pl.wikipedia.org/wiki?curid=1860063" title="Kumar Anil Mehroliya">
Kumar Anil Mehroliya

Kumar Anil Mehroliya (ur. 3 kwietnia 1982 r.) – indyjski wioślarz.

</doc>
<doc id="1860065" url="https://pl.wikipedia.org/wiki?curid=1860065" title="Jeorjos Konsolas">
Jeorjos Konsolas

Jeorjos Konsolas, (ur. 17 listopada 1990 w Atenach) – grecki wioślarz, mistrz świata.

</doc>
<doc id="1860066" url="https://pl.wikipedia.org/wiki?curid=1860066" title="Geografia Bhutanu">
Geografia Bhutanu

Bhutan jest jednym z najmniejszych państw kontynentu azjatyckiego. To niewielkie królestwo (monarchia dziedziczna od 1907 roku) leżące w południowej części Azji Środkowej jest także państwem należącym do krajów o jednej z najwyższych średnich wysokości nad poziomem morza. Od 1972 do 2006 krajem rządził Jigme Singye Wangchuck, który abdykował na rzecz swojego syna Jigme Khesar Namgyel Wangchucka.
Powierzchnia i granice.
Powierzchnia – 47 000 km2.
Skrajne punkty – północny 28°00'N, południowy 26°43'N, zachodni 88°45'E, wschodni 92°00'E Bhutan jest krajem o długości około 300 km i szerokości 150 km.
Bhutan graniczy: od północy z Chinami – 470 km, a od południa i zachodu z Indiami – 605 km. Bhutan jest krajem śródlądowym, którego dzieli dystans ponad 500 km od Oceanu Indyjskiego (Zatoka Bengalska).
Budowa geologiczna i rzeźba.
Bhutan jest krajem wysokogórskim, gdzie połowa powierzchni kraju jest wyniesiona ponad 3000 m n.p.m. Kraj leży we wschodniej części Himalajów, pomiędzy ich głównym wododziałem, którym biegnie granica z Chinami, a południową krawędzią przedgórza wzdłuż którego została przeprowadzona granica z Indiami.
W kraju wyróżnia się trzy jednostki fizycznogeograficzne. Pierwszą z nich jest przedgórze zwane Subhimalajami, które jest zbudowane z utworów osadowych, pochodzących głównie z trzeciorzędu. Obszar ten obejmuje tereny położone od 600 do 1 500 m n.p.m. Najniżej położone obszary leżą na samym południu Bhutanu, przy granicy z Indiami. Tereny te poprzecinane są dolinami rzek. Drugą jednostką jest region zwany – Himalaje Małe. Ten górzysty region, gdzie wysokość jego waha się od 1500 do 4500 m n.p.m. zbudowany jest z silnie pofałdowanych utworów paleozoicznych i mezozoicznych. Trzecia kraina to Himalaje Wysokie, czyli jak sama nazwa wskazuje są to najwyższe partie łańcucha Himalajów. Góry jakie tam się wznoszą, składają się utworów o średnich wysokości 6000 m n.p.m. Wiele szczytów przekracza wysokość 7000 m n.p.m. Są to jedne z najwyżej położonych regionów na Ziemi. Góry te zbudowane są ze skał pochodzących z prekambru i wczesnego paleozoiku. Najwyższym szczytem kraju jest Czomo Lhari, który wznosi się na 7315 m n.p.m.
Klimat.
Mimo szerokości geograficznych na jakich położony jest Bhutan, klimat zalicza się do strefy klimatów podzwrotnikowych, o chłodnej i górskiej odmianie. W kraju ze względu na wysokość nad poziomem morza wyróżnia się trzy strefy pogodowe.
Na przedgórzach, na południu kraju panuje klimat podzwrotnikowy o monsunowym charakterze. Region ten otrzymuje duże ilości opadów – około 2000 mm. Występuje tam pora deszczowa, która trwa zazwyczaj od maja do września, oczywiście w porze suchej zimą także zdarzają się opady deszczu; jednak najintensywniejsze deszcze mają miejsce latem. Roczna amplituda termiczna jest dość wysoka. Zimą w styczniu średnie wartości oscylują w granicach 15 °C, latem zaś w granicach 30 °C.
Na obszarze Himalajów Małych klimat jest bardziej surowy, co wiąże się ze znacznymi wysokościami nad poziomem morza. Zimy są chłodne, a w wyższych partiach gór - mroźne. Średnia temperatura dla stycznia to około 4 °C, czerwca zaś 26 °C. Opady jednak są stosunkowo niskie, rzędu 650 mm. rocznie.
Tereny wchodzące w skład Himalajów Wielkich reprezentują klimat wysokogórski, który swym rocznym przebiegiem aury, nie odróżnia się od klimatu subpolarnego. Przez cały rok jest mroźno, temperatury średnie nie przekraczają 0 °C. W nocy zwłaszcza zimą występują silne mrozy nawet do -30 °C. Opady są niskie i występują tylko w postaci śniegu. Tereny leżące powyżej 5000 m n.p.m. nazywane są zimną pustynią, na tej wysokości przebiega granica wiecznego śniegu.
Wody.
Zasoby wodne Bhutanu są obfite, tak samo jak sieć rzeczna kraju, jest bardzo gęsta. Wiąże się to nie z opadami deszczu, ale z obecnością wysokich gór, na których nie tylko przez cały rok leży śnieg, ale i występują też lodowce. Lodowce pokrywają 10% powierzchni kraju i są ważnym źródłem zasilania rzek. Bhutan należy do zlewiska Oceanu Indyjskiego.
W wyższych partiach Himalajów mają swoje źródła takie rzeki jak Sankosz i Manas-czʽu, które spływają górskimi dolinami na południe i uchodzą do Brahmaputry. W okresie letnim, kiedy w górach temperatury nieznacznie przekraczają wartość 0 °C (na słońcu jest wówczas nawet o 15 °C więcej) występujące tam lodowce i śniegi topią się, a w połączeniu z opadami w niższych partiach gór – sprawia, że Bhutan często nawiedzany jest przez gwałtowne powodzie. Poza rzekami w górach występują jeziora pochodzenia lodowcowego.
Gleby.
W kraju występuje kilka typów gleb. Na południu kraju zalegają urodzajne gleby aluwialne. W Himalajach Małych występują czerwonożółte ferrasole, a na terenach posiadających podłoże wulkaniczne – andosole. W Himalajach Wielkich przeważają gleby inicjalne takie jak regosole i litosole.
Flora.
Szata roślinna Bhutanu jest dobrze zachowana. Prawie 60% powierzchni kraju porastają lasy, które dzielą się na lasy monsunowe na południu i górskie na obszarach powyżej 2000 m n.p.m. Lasy monsunowe w porze suchej zrzucają liście, a reprezentują je takie gatunki jak drzewo tekowe czy damarzyk. Lasy górskie to formacje typowo alpejskie gdzie rosną sosny, jodły, a w niższych partiach gór dęby. Lasy te porastają do tereny górskie do wysokości 3300 m n.p.m. Powyżej ten ekosystem przechodzi w roślinność krzaczastą (karłowate zarośla), a następnie w łąki wysokogórskie. Powyżej mniej więcej 4500 m n.p.m. roślinność zanika, występują tam nagie skały, śniegi i lodowce.
Fauna.
Fauna typowa dla terenów górskich Regionu Środkowoazjatyckiego. Do ssaków kopytnych zaliczyć należy gazelę tybetańską, nachura i dziką owcę, oraz koziorożca syberyjskiego. Z drapieżników na terenach górzystych żyją niedźwiedzie himalajskie oraz irbisy. Gady są także zwierzętami, które żyją w Bhutanie na znacznych wysokościach, są to między innymi agama himalajska i gatunek węża – mokasyn himalajski.
W kraju utworzono cztery parki narodowe, a największy z nich to Dżigme Dordżi.
Według BirdLife International w Bhutanie odnotowano 609 gatunków ptaków (pod tym względem jest to 50. państwo na świecie), zarówno na stałe występujących w kraju jak i okazjonalnie zalatujących. Wśród nich znajdują się 4 krytycznie zagrożona wyginięciem – czapla białobrzucha ("Ardea insignis"), podgorzałka zielonogłowa ("Aythya baeri"), sęp bengalski ("Gyps bengalensis") oraz sęp łysy ("Sarcogyps calvus"). Jeden gatunek, orzeł stepowy ("Aquila nipalensis"), jest zagrożony wyginięciem. 15 gatunków uznano za narażone, 24 za bliskie zagrożenia; pozostałe to gatunki najmniejszej troski (żaden nie posiada statusu niedostateczne dane; stan pod koniec 2015). W Bhutanie są 23 obszary uznane za ostoje ptaków IBA. Wśród nich znajdują się wszystkie cztery parki narodowe: Dżigme Dordżi, Dżigme Senge Wangczʽuk, Gjepo Manas i Tʽrumsingla.

</doc>
<doc id="1860067" url="https://pl.wikipedia.org/wiki?curid=1860067" title="Parafia św. Jacka w Opolu-Kolonii Gosławickiej">
Parafia św. Jacka w Opolu-Kolonii Gosławickiej

Parafia Świętego Jacka – rzymskokatolicka parafia położona przy ulicy Tysiąclecia 11 w Opolu-Kolonii Gosławickiej. Parafia należy do dekanatu Opole w diecezji opolskiej. 
Historia parafii.
Parafia została erygowana 15 sierpnia 1982 roku. Kościół parafialny wybudowany został w latach 1977-1990.
Proboszczem parafii jest ksiądz Hubert Chudoba.
Liczebność i zasięg parafii.
Parafię zamieszkuje 11430 mieszkańców, zasięgiem duszpasterskim obejmuje ona ulice:

</doc>
<doc id="1860068" url="https://pl.wikipedia.org/wiki?curid=1860068" title="Jacek Ramian">
Jacek Ramian

Jacek Ramian (ur. 30 czerwca 1950 w Tarnowie) – polski mechanik i polityk, poseł na Sejm PRL VIII kadencji.
Życiorys.
Ukończył technikum mechaniczne w Zespole Szkół Zawodowych i Licealnych nr 2 w Tarnowie, później zdobył wykształcenie wyższe ekonomiczne. Podjął pracę w Zakładach Mechanicznych w Tarnowie, którą wykonywał przez 24 lata.
Działał w Związku Socjalistycznej Młodzieży Polskiej i od 1971 w Polskiej Zjednoczonej Partii Robotniczej, w której był członkiem egzekutywy Komitetu Zakładowego, sekretarzem OOP oraz członkiem plenum Komitetu Miejskiego w Tarnowie. Od 1980 do 1985 sprawował mandat posła na Sejm PRL VIII kadencji w okręgu Tarnów. Pełnił funkcję sekretarza Sejmu. Zasiadał w Komisji Handlu Zagranicznego, Komisji Przemysłu Ciężkiego, Maszynowego i Hutnictwa, Komisji Administracji, Gospodarki Przestrzennej i Ochrony Środowiska oraz w Komisji Współpracy Gospodarczej z Zagranicą i Gospodarki Morskiej.
Od 1982 był Komendantem Wojewódzkim, a następnie dyrektorem Centrum Kształcenia i Wychowania Ochotniczych Hufców Pracy w Tarnowie, zaś od 1992 prowadził własną firmę usługowo-handlową. W 2002 z rekomendacji Sojuszu Lewicy Demokratycznej został prezesem ZM w Tarnowie. W maju 2008 został odwołany z tej funkcji. W lutym 2010 został prezesem Zarządu Gminnego Przedsiębiorstwa Kanalizacyjnego w Niedomicach. W tym samym roku bez powodzenia kandydował z listy SLD do rady Tarnowa.

</doc>
<doc id="1860069" url="https://pl.wikipedia.org/wiki?curid=1860069" title="Manuel Suárez Barrios">
Manuel Suárez Barrios

Manuel Suarez Barrios (ur. 5 grudnia 1989 r. w Civoad Habana) – kubański wioślarz.

</doc>
<doc id="1860070" url="https://pl.wikipedia.org/wiki?curid=1860070" title="Mistrzostwa Świata w Gimnastyce Sportowej 1934">
Mistrzostwa Świata w Gimnastyce Sportowej 1934

10. Mistrzostwa świata w gimnastyce sportowej, które odbyły się w węgierskim mieście Budapeszt w 1934 roku.

</doc>
<doc id="1860072" url="https://pl.wikipedia.org/wiki?curid=1860072" title="Parafia św. Jadwigi Śląskiej w Opolu-Malinie">
Parafia św. Jadwigi Śląskiej w Opolu-Malinie

Parafia Świętej Jadwigi Śląskiej – rzymskokatolicka parafia położona przy ulicy Teligi 81 w Opolu-Malinie. Parafia należy do dekanatu Opole w diecezji opolskiej.
Historia parafii.
Parafia została erygowana 1 sierpnia 1993 roku, z parafii św. Katarzyny w Opolu-Groszowicach. Kościół parafialny wybudowano w latach 1989–1993. Jego konsekracja miała miejsce 29 czerwca 1993 roku.
Liczebność i zasięg parafii.
Parafię zamieszkuje 1000 mieszkańców, zasięgiem duszpasterskim obejmuje ona ulice:

</doc>
<doc id="1860079" url="https://pl.wikipedia.org/wiki?curid=1860079" title="Rob Williams">
Rob Williams

Rob Williams (ur. 21 stycznia 1985 w Taplow) – brytyjski wioślarz, wicemistrz olimpijski, mistrz świata.

</doc>
<doc id="1860085" url="https://pl.wikipedia.org/wiki?curid=1860085" title="Wolińska Mielizna">
Wolińska Mielizna

Wolińska Mielizna – mielizna Zalewu Szczecińskiego w jego północno-wschodniej części. Mielizna znajduje się w północnej części zalewu, która ma najbardziej zróżnicowane dno. Wolińska Mielizna ma od 1 do 2,5 km szerokości. Płycizna odchodzi od południowego brzegu środkowej części wyspy Wolin i przebiega łukiem w kierunku Pomorskiej Mielizny na południu. 
Wolińska Mielizna stanowi rozległą ławicę piaskową przy głębokości poniżej 2 m, rozciągającą się na kilka kilometrów na południe Zalewu Szczecińskiego. Wolińską Mieliznę i Krzecki Wyskok (znajdujący się na zachodzie) rozdziela zagłębienie na poziomie od 4 do 6,5 m.
Do 1945 r. stosowano niemiecką nazwę "Wolliner Schaar". W 1949 r. ustalono urzędowo polską nazwę "Wolińska Mielizna".

</doc>
<doc id="1860092" url="https://pl.wikipedia.org/wiki?curid=1860092" title="Z doliny Grajcarka">
Z doliny Grajcarka

"Z doliny Grajcarka" ("ZdG"), pismo jest wydawane przez MOKiS regularnie od 1991 roku. Miesięcznik, kładzie nacisk na tematy kulturalne, historyczne, etnograficzne, opisuje dorobek współczesnych i minionych pokoleń szczawniczan, udostępnia łamy młodzieży ze szkół średnich i podstawowych, jest czynnikiem integrującym społeczność lokalną i pełni funkcję żywego archiwum miasta. W maju 2009 ukazał się 200 numer "Z doliny Grajcarka".

</doc>
<doc id="1860093" url="https://pl.wikipedia.org/wiki?curid=1860093" title="Team Ico">
Team Ico

Team Ico – japoński producent gier komputerowych założony przez Fumito Uedę, tworzący dla Sony Computer Entertainment. Zespół stworzył takie gry jak "Ico" i "Shadow of the Colossus" (obydwie na PlayStation 2). Obecnie firma pracuje nad "The Last Guardian".

</doc>
<doc id="1860094" url="https://pl.wikipedia.org/wiki?curid=1860094" title="Lars Hartig">
Lars Hartig

Lars Hartig (ur. 24 grudnia 1990 w Husum) – niemiecki wioślarz.

</doc>
<doc id="1860095" url="https://pl.wikipedia.org/wiki?curid=1860095" title="Sophie Pascoe">
Sophie Pascoe

Sophie Pascoe (ur. 8 stycznia 1993 w Christchurch) – nowozelandzka niepełnosprawna pływaczka, trzykrotna złota medalistka igrzysk paraolimpijskich w 2008 roku. Na co dzień uczęszcza do szkoły Lincoln High School w Christchurch.
Kariera.
Na arenie międzynarodowej zadebiutowała w 2006 roku na mistrzostwach świata w Durbanie (Południowa Afryka)
W 2008 roku na igrzyskach paraolimpijskich Sophie zdobyła 3 złote medale i 1 srebrny mając zaledwie 15 lat i bijąc rekord świata na 100 metrów stylem grzbietowym.
W 2009 roku w Rio de Janeiro zdobyła 4 złote i 3 brązowe medale.

</doc>
<doc id="1860096" url="https://pl.wikipedia.org/wiki?curid=1860096" title="Olga Rewińska">
Olga Rewińska

Olga Rewińska z domu Nowicka (ur. 29 września 1923 we Lwowie, zm. 26 kwietnia 2019) – polska polityk, posłanka na Sejm PRL VIII kadencji.
Życiorys.
Od 1946 działała w Polskiej Partii Socjalistycznej, następnie od 1948 w Polskiej Zjednoczonej Partii Robotniczej. Uzyskała wykształcenie średnie ogólnokształcące. Od 1977 była przewodniczącą zarządu głównego Związku Zawodowego Pracowników Handlu i Spółdzielczości. Zasiadała w prezydium Krajowej Rady Kobiet Polskich i w Naczelnej Radzie Spółdzielczej. Była także wiceprzewodniczącą rady „Społem” CZSS, przewodniczącą Komitetu Spółdzielczyń przy Centralnym Związku Spółdzielni Spożywców „Społem”, członkinią rady Centralnego Związku Spółdzielni Rolniczych „Samopomoc Chłopska”, a także członkinią prezydium Komitetu Pokoju. W latach 1980–1985 pełniła mandat posłanki na Sejm PRL VIII kadencji z okręgu Zielona Góra. Zasiadała w Komisji Handlu Wewnętrznego, Drobnej Wytwórczości i Usług, Komisji Pracy i Spraw Socjalnych, Komisji Nadzwyczajnej do rozpatrzenia projektu ustawy o Spółdzielniach i ich Związkach, Komisji Polityki Społecznej, Zdrowia i Kultury Fizycznej oraz w Komisji Rynku Wewnętrznego, Drobnej Wytwórczości i Usług.
Pochowana na Cmentarzu Wojskowym na Powązkach (kwatera B32-13-15).

</doc>
<doc id="1860097" url="https://pl.wikipedia.org/wiki?curid=1860097" title="Ewa Miszewska (żołnierz)">
Ewa Miszewska (żołnierz)

Ewa Zofia Miszewska-Lubowiecka (ur. 24 sierpnia 1916 w Kijowie, zm. 17 lipca 1972 w Mendozie) – młodsza inspektorka Pomocniczej Morskiej Służby Kobiet.
Życiorys.
Ewa Zofia Runge urodziła się 24 sierpnia 1916 roku w Kijowie, w rodzinie Adolfa i Marii z Dąbrowskich. Była żoną Andrzeja Miszewskiego. Ukończyła studia w Centralnym Instytucie Wychowania Fizycznego w Warszawie. Równocześnie ukończyła kurs Przysposobienie Wojskowe Kobiet i uzyskała dyplom instruktora. Ponadto uzyskała półdyplom Wyższej Szkoły Dziennikarstwa w Warszawie.
5 września 1943 roku zgłosiła się jako ochotniczka do Pomocniczej Służby Wojskowej Kobiet. Po ukończeniu szkolenia unitarnego została komendantką plutonu. Od 26 stycznia do 4 lutego 1944 roku ukończyła dodatkowe szkolenie unitarne w brytyjskiej Women’s Royal Naval Service. Przeszła przeszkolenie w brytyjskiej szkole oficerskiej w Mill Hill oraz w Royal Naval College w Greenwich.
Z dniem 1 grudnia 1943 roku została przeniesiona do Kierownictwa Marynarki Wojennej w Londynie na stanowisko referentki spraw Morskiej Służby Kobiet. Została organizatorką tej służby. 
24 lutego 1945 roku prezydent RP mianował ją III oficerem (odpowiednik podporucznika marynarki) ze starszeństwem z 2 grudnia 1943 roku. 7 marca 1945 roku została wyznaczona tymczasową komendantką Pomocniczej Morskiej Służby Kobiet. 3 maja 1945 roku została mianowana II oficerem (odpowiednik porucznika marynarki). 10 lipca 1945 roku została zatwierdzona na stanowisku komendantki PMSK. 31 marca 1946 roku została mianowana I oficerem (odpowiednik kapitana marynarki).
19 kwietnia 1947 roku została przeniesiona do Polskiego Korpusu Przysposobienia i Rozmieszczenia. Po zwolnieniu z korpusu wyemigrowała do Argentyny, gdzie prowadziła własny salon piękności. Zmarła 17 lipca 1972 roku w Mendozie. W Argentynie była znana jako "capitana polaca".

</doc>
<doc id="1860098" url="https://pl.wikipedia.org/wiki?curid=1860098" title="Dániel Berzsenyi">
Dániel Berzsenyi

Dániel Berzsenyi (IPA: , przybliżona polska wymowa: ['daanjel 'berżeni], ur. 7 maja 1776 we wsi Hetye (obecnie: Egyházashetye), zm. 24 lutego 1836 we wsi Nikla) – węgierski poeta, tworzący na granicy epok klasycyzmu i romantyzmu.
Postać Berzsenyiego była pełna sprzeczności; jako szlachcic z prowincji prowadził spokojne, wiejskie życie gospodarza, jednocześnie zaś pragnął być blisko wydarzeń węgierskiej literatury. Konflikt ten, co do którego Berzsenyi sądził, że uda mu się go rozwiązać, uczynił go poetą samotnym, introwertycznym i zgorzkniałym. Jego dzieła noszą znamiona klasycyzmu, sentymentalizmu i romantyzmu.
Życie.
Berzsenyi pochodził z rodziny szlacheckiej. Przez wiele lat nie brał żadnego udziału w węgierskim życiu literackim. Jego działalność poetycka odkryta została przez przypadek, a znana stała się dzięki wysiłkom Ferenca Kazinczyego, centralnej postaci ówczesnej węgierskiej literatury. Jedyny wydany za życia autora tomik poezji Berzsenyiego opublikowano w 1813 r. W roku 1817 Ferenc Kölcsey, inny ważny poeta węgierski owego okresu, ogłosił swoją, bardzo krzywdzącą, recenzję poezji Berzsenyiego (zarzucał mu m.in. stosowanie wyrazów pochodzenia dialektalnego, co było odstępstwem od reguł klasycyzmu). Dotknięty do żywego tą niesprawiedliwą krytyką, Berzsenyi dosłownie zaprzestał wszelkiej literackiej aktywności na 8 lat, angażując się wyłącznie w pisanie wyczerpującej rozprawy-odpowiedzi na zarzuty adwersarza; podkreślał w niej m.in. swoistość, oryginalność (rysa wyraźnie romantyczna) własnych utworów. Tzw. "Antyrecenzja" opublikowana została w 1825 roku. Sam Kölcsey jednak w owym ośmioletnim okresie diametralnie zmienił swoje poglądy i przeszedł na pozycje "stricte" romantyczne. Sam nie zgodziłby się już z własną recenzją, odpowiedź Berzsenyiego nie miała zatem większego sensu – jednak pochłonięty pisaniem, urażony poeta nie zdawał sobie z tego sprawy.
Twórczość.
Dzieło i filozofia rzymskiego poety Horacego – stoickie odrzucenie silnych emocji, umiłowanie zasady złotego środka – zdeterminowało życie i twórczość Berzsenyiego. Większość współczesnych mu krytyków opisywało go jako epigona (pozbawionego oryginalności imitatora) Horacego. Często obierał dla swych wierszy formy antyczne i z sukcesem adaptował je do języka węgierskiego.
Klasycyzm Berzsenyiego inspirowany był Horacym oraz węgierskim poetą Benedekiem Virágiem, lecz jego osobowość znacząco odbiegała od ducha starożytnej poezji. Za antyczną formą jego wierszy dostrzegamy nie klasyczną harmonię i równowagę, lecz tęsknotę za tymi wartościami. Pod względem treści wiersze Berzsenyiego należą już do epoki romantyzmu.
Jego utwory są zarazem klasycystyczne i romantyczne, podobnie jak on sam był jednocześnie wiejskim gospodarzem i wrażliwym poetą – z wolna jednak jego ideały podkopywać zaczęła rzeczywistość. Miejsce marzeń zajęło rozczarowanie, cierpienie wywołane utratą złudzeń. W wierszu "Barátaimhoz" ("Do mych przyjaciół") nazywa swoje niegdysiejsze uczucia i marzenia bezcelowymi i wspomina swoje dawne dzieła.

</doc>
<doc id="1860099" url="https://pl.wikipedia.org/wiki?curid=1860099" title="I Rada Narodowa Rzeczypospolitej Polskiej">
I Rada Narodowa Rzeczypospolitej Polskiej

I Rada Narodowa Rzeczypospolitej Polskiej – ustanowiona dekretem Prezydenta RP Władysława Raczkiewicza 9 grudnia 1939 we Francji. Członkowie Rady zostali powołani przez prezydenta 21 grudnia 1939 r. i 20 stycznia 1940 r. Przewodniczącym Rady został Ignacy Jan Paderewski, a wiceprzewodniczącymi: Tadeusz Bielecki (Stronnictwo Narodowe), Stanisław Mikołajczyk (Stronnictwo Ludowe) i Herman Lieberman (Polska Partia Socjalistyczna). Została rozwiązana 3 września 1941 r. po zawarciu 30 lipca 1941 układu Sikorski-Majski, którego podpisanie spotkało się z ostrym sprzeciwem Rady.

</doc>
<doc id="1860100" url="https://pl.wikipedia.org/wiki?curid=1860100" title="Christian Hochbruck">
Christian Hochbruck

Christian Hochbruck (ur. 1 sierpnia 1989 r. w Düren) – niemiecki wioślarz.

</doc>
<doc id="1860102" url="https://pl.wikipedia.org/wiki?curid=1860102" title="Parafia Chrystusa Króla w Opolu-Metalchemie">
Parafia Chrystusa Króla w Opolu-Metalchemie

Parafia Chrystusa Króla – rzymskokatolicka parafia z siedzibą przy ulicy Irydowej 23 w Opolu-Metalchemie. Parafia należy do dekanatu Opole w diecezji opolskiej. 
Historia parafii.
Parafia została erygowana 26 lipca 2009 roku z parafii św. Katarzyny Aleksandryjskiej w Opolu-Groszowicach. Kościół parafialny został wybudowany w latach 2001–2009, według projektu architektonicznego Beaty i Adama Szczegielniaków. Konsekracji świątyni dokonał ks. abp Alfons Nossol. 
Proboszczem parafii jest ks. Jarosław Staniszewski. Wierni należą do następujących wspólnot parafialnych: Ministranci, Centrum Apostolatu „Margaretka”, Wspólnota Matek Modlących się, Wspólnota Apostołów Miłosierdzia i Wspólnota Róż Różańcowych. Mają także do dyspozycji kościół filialny pw. Matki Bożej Królowej Polski.
Zasięg parafii.
Do parafii należy 3255 wiernych z Opola-Metalchemie, mieszkający przy ulicach: Amarantowej, Górniczej, Gwarków, Hutniczej, Irydowej, Metalowej, Miedzianej, Niklowej, Odrzańskiej, 
Oświęcimskiej (numery parzyste od 84 i nieparzyste od 101), Platynowej, Srebrnej, Stalowej, Złotej, Żelaznej i Tytanowej. 

</doc>
<doc id="1860103" url="https://pl.wikipedia.org/wiki?curid=1860103" title="Jérémie Azou">
Jérémie Azou

Jeremie Azou (ur. 2 kwietnia 1989 w Awinion) – francuski wioślarz.

</doc>
<doc id="1860104" url="https://pl.wikipedia.org/wiki?curid=1860104" title="Ratownik wodny pływalni">
Ratownik wodny pływalni

Ratownik wodny pływalni – dawny stopień zawodowego ratownictwa wodnego.
Ustawą o bezpieczeństwie osób przebywających na obszarach wodnych od 1 stycznia 2012 wprowadzono tylko jedno uprawnienie – ratownik wodny, obowiązujące na każdym akwenie, zastępując wszystkie istniejące uprawnienia z zakresu ratownictwa wodnego.
Uprawnienia ratownika wodnego pływalni (do 2012).
Ratownik wodny pływalni może:

</doc>
<doc id="1860106" url="https://pl.wikipedia.org/wiki?curid=1860106" title="Maltese Premier League">
Maltese Premier League

Premier League – najwyższa w hierarchii klasa męskich ligowych rozgrywek piłkarskich na Malcie, będąca jednocześnie najwyższym szczeblem centralnym (I poziom ligowy), utworzona w 1909 r. i od samego początku zarządzana przez Maltański Związek Piłki Nożnej (MFA). Zmagania w jej ramach toczą się cyklicznie (co sezon) i przeznaczone są dla 14 najlepszych krajowych klubów piłkarskich. Jej triumfator zostaje mistrzem Malty, zaś najsłabsze drużyny są relegowane do First Division (II ligi maltańskiej).
Historia.
Mistrzostwa Malty w piłce nożnej rozgrywane są od 1909 r. Niejednokrotnie zmieniał się format rozgrywek. W sezonie 1980/81 liga zmieniła nazwę z L-Ewwel Diviżjoni (Pierwsza dywizja) na Premier League. 13 stycznia 2011 zdecydowano, że od sezonu 2011/2012 maltańska liga zostaje powiększona do 12 drużyn. W związku z powyższym do ligi awansowały trzy drużyny, podczas gdy została relegowana tylko ostatnia drużyna. Od sezonu 2017/18 w lidzze gra 14 zespołów.
System rozgrywek.
Obecny format ligi zakładający podział rozgrywek na 2 rundy obowiązuje od sezonu 2016/17.
Rozgrywki składają się z 26 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą dwa mecze – jeden w roli gospodarza, drugi jako goście. Od sezonu 2017/18 w lidze występuje 14 zespołów. W przeszłości liczba ta wynosiła od 3 do 12. Drużyna zwycięska za wygrany mecz otrzymuje 3 punkty (do sezonu 1993/94 2 punkty), 1 za remis oraz 0 za porażkę.
Zajęcie 1. miejsca po ostatniej kolejce spotkań oznacza zdobycie tytułu mistrza Malty, który kwalifikuje się do eliminacji Ligi Mistrzów UEFA. Druga oraz trzecia drużyna zdobywają możliwość gry w Lidze Europy UEFA. Również zdobywca Pucharu Malty startuje w eliminacjach do Ligi Europy lub, w przypadku, w którym zdobywca krajowego pucharu zajmie pierwsze miejsce w lidze – możliwość gry w eliminacjach do Ligi Europy otrzymuje również czwarta drużyna klasyfikacji końcowej. Zajęcie 2 ostatnich miejsc wiąże się ze spadkiem drużyn do First Division. Trzecia drużyna od dołu tablicy walczy w barażach play-off z trzecią drużyną First Division o utrzymanie w najwyższej lidze.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Statystyka.
Tabela medalowa.
Mistrzostwo Malty zostało do tej pory zdobyte przez 10 różnych drużyn.
Stan na koniec sezonu 2021/22. 

</doc>
<doc id="1860109" url="https://pl.wikipedia.org/wiki?curid=1860109" title="Lista kolejkowa (film)">
Lista kolejkowa (film)

Lista kolejkowa (hiszp. "Lista de espera") – kubański film obyczajowy z 2000 roku w reżyserii Juana Carlosa Tabío, zrealizowany w koprodukcji z Hiszpanią, Francją, Meksykiem i Niemcami. Opowiada o perypetiach grupy zupełnie przypadkowych osób, które wspólnie utknęły na niewielkim dworcu autobusowym gdzieś na kubańskiej prowincji.
Nagrody i wyróżnienia.
Film otrzymał nominację do nagrody Goya w kategorii najlepszy film zagraniczny w języku hiszpańskim. Uzyskał także nagrodę za scenariusz na festiwalu filmowym w Hawanie.

</doc>
<doc id="1860110" url="https://pl.wikipedia.org/wiki?curid=1860110" title="Mistrzostwa Świata w Wioślarstwie 2009 – czwórka bez sternika mężczyzn">
Mistrzostwa Świata w Wioślarstwie 2009 – czwórka bez sternika mężczyzn

Czwórka bez sternika mężczyzn (M4-) – konkurencja rozgrywana podczas Mistrzostw Świata w Wioślarstwie 2009 w Poznaniu między 23 a 30 sierpnia na Torze Regatowym "Malta".

</doc>
<doc id="1860111" url="https://pl.wikipedia.org/wiki?curid=1860111" title="45 Ochotniczy Pułk Grenadierów SS (1 estoński)">
45 Ochotniczy Pułk Grenadierów SS (1 estoński)

45 Ochotniczy Pułk Grenadierów SS (1 estoński) (niem. "SS-Freiwiligen-Grenadier-Regiment 45 (estn. Nr. 1)") − jeden z ochotniczych pułków grenadierów SS.
Powstał 12 listopada 1943 przez przemianowanie 1 ochotniczego pułku grenadierów SS 3 Estońskiej Ochotniczej Brygady SS ("SS-Freiwilligen-Grenadier-Regiment 1 der 3. Estnischen SS-Freiwilligen-Brigade").

</doc>
<doc id="1860112" url="https://pl.wikipedia.org/wiki?curid=1860112" title="46 Ochotniczy Pułk Grenadierów SS (2 estoński)">
46 Ochotniczy Pułk Grenadierów SS (2 estoński)

46 Ochotniczy Pułk Grenadierów SS (2 estoński) (niem. "SS-Freiwiligen-Grenadier-Regiment 45 (estn. Nr. 2)") – jeden z ochotniczych pułków grenadierów SS.
Powstał 12 listopada 1943 przez przemianowanie 2 Ochotniczego Pułku Grenadierów SS 3 Estońskiej Ochotniczej Brygady SS ("SS-Freiwilligen-Grenadier-Regiment 2 der 3. Estnischen SS-Freiwilligen-Brigade").

</doc>
<doc id="1860113" url="https://pl.wikipedia.org/wiki?curid=1860113" title="2M-3">
2M-3

2M-3M – podstawa morska z dwiema sprzężonymi uniwersalnymi armatami morskimi kalibru 25 mm/79 (110-PM) kalibru 25 mm, opracowana w ZSRR pod koniec lat czterdziestych XX w.
Zastosowanie.
Armaty 2M-3 i 2M-3M stosowane były na licznych mniejszych okrętach i pomocniczych jednostkach pływających produkcji ZSRR, używanych przez marynarkę radziecką, a także eksportowanych. Instalowano je na jednostkach na których nie przewidywano radiolokacyjnych systemów kierowania ogniem. Eksportowane były także same armaty, a także ich klony produkowane były za granicą. 
W Polsce eksploatowano łącznie na okrętach przynajmniej 146 armat 2M-3M – m.in. na kutrach torpedowych projektu 183, trałowcach projektów 151, 206F, 254M, kutrach proj. 918/918M i okrętach pomocniczych. Jako ostatni wyposażono w nie w 1984 roku trałowiec „Gardno”, po czym zastąpiły je na nowych okrętach polskie armaty ZU-23-2M, instalowane także na starszych okrętach. Na przełomie 1989/90 roku podstawy 2M-3M zamontowano jeszcze na trzech kutrach rakietowych projektu 205 przekształconych w patrolowce Straży Granicznej.
Z nowszych zastosowań, armaty tego typu zostały użyte m.in. na jemeńskich okrętach patrolowych typu P-1022 zbudowanych w Australii w 2004 roku.

</doc>
<doc id="1860114" url="https://pl.wikipedia.org/wiki?curid=1860114" title="Brad Wright">
Brad Wright

Brad Wright (ur. 1961 w Vancouver) – kanadyjski producent filmowy, aktor i scenarzysta.

</doc>
<doc id="1860115" url="https://pl.wikipedia.org/wiki?curid=1860115" title="Chełmiński">
Chełmiński



</doc>
<doc id="1860117" url="https://pl.wikipedia.org/wiki?curid=1860117" title="Picture My Pain">
Picture My Pain



</doc>
<doc id="1860119" url="https://pl.wikipedia.org/wiki?curid=1860119" title="Jan Chełmiński">
Jan Chełmiński

Jan Władysław Chełmiński lub Jan V. Chelminsky (ur. 27 stycznia 1851 w Brzustowie, zm. w 1925 w Nowym Jorku) – polski malarz.
Rodzina.
Jego rodzicami byli Maksymilian Chełmiński herbu Nałęcz (1821–1878), nadleśniczy Lasów Rządowych Radzice i Kazimiera Glinka-Janczewska herbu Trzaska (1821–?), córka Kazimierza Glinka-Janczewskiego (1799–1880) i Felicji Ewy Budkiewicz (1807–1844). Urodził się 27 stycznia 1851 w Brzustowie (gmina Inowłódz) a ochrzczony został 19 października 1851 w kościele św. Marcina w Białobrzegach.
Życiorys.
Naukę rysunku rozpoczął u Juliusza Kossaka w Warszawie, jesienią roku 1873 wyjechał do Monachium (na początku października 1873 zgłosił się do Akademii Sztuk Pięknych – Antikenklasse), gdzie od 14 kwietnia 1875 na tamtejszej Akademii studiował w pracowniach Alexandra Strähubera i Alexandra von Wagnera (Technische Malklasse). Uczęszczał również na prywatne lekcje do Józefa Brandta i batalisty Franza Adama. W 1882 ukończył studia i pozostał w Monachium, skąd w 1888 wyjechał do Londynu. W 1893 otrzymał obywatelstwo brytyjskie i zaczął używać angielskiej pisowni swojego nazwiska Jan V. Chelminsky. Przez jedenaście lat przebywał w Wielkiej Brytanii zamieszkując w różnych miastach. W 1897 podczas pobytu w Paryżu założył Towarzystwo Opieki nad Sztuką Polską; ponownie pojawił się tam na krótko w 1899 udając się do Petersburga, gdzie mieszkał szesnaście lat. W 1915 emigrował do Nowego Jorku, gdzie spędził resztę życia. 
Jego obrazy przedstawiają głównie sceny wojskowe i batalistyczne, w większości z czasów wojen napoleońskich i Księstwa Warszawskiego (między innymi cykl "Wojsko Księstwa Warszawskiego"). Pozostałe prace to głównie obrazy rodzajowe, polowania, a także ilustracje książkowe.

</doc>
<doc id="1860121" url="https://pl.wikipedia.org/wiki?curid=1860121" title="Yamashiro (pancernik)">
Yamashiro (pancernik)



</doc>
<doc id="1860122" url="https://pl.wikipedia.org/wiki?curid=1860122" title="Lucky McKee">
Lucky McKee

Edward Lucky McKee (ur. 1 listopada 1975 r. w Jenny Lind w stanie Kalifornia) − amerykański reżyser, scenarzysta, producent oraz aktor filmowy, znany szczególnie jako twórca horroru "May" (2002), dziś uznawanego za film kultowy. Wyreżyserował także "Chorą dziewczynę" − dziesiąty odcinek pierwszego sezonu serialu grozy "Mistrzowie horroru" ("Masters of Horror"), oraz thriller "Mroki lasu" ("The Woods", 2006).
Reżyseria "May" przyniosła mu liczne wyróżnienia, m.in. podczas Gérardmer Film Festival, Málaga International Week of Fantastic Cinema oraz Sitges − Catalonian International Film Festival.

</doc>
<doc id="1860124" url="https://pl.wikipedia.org/wiki?curid=1860124" title="Prototype JavaScript Framework">
Prototype JavaScript Framework

Prototype JavaScript Framework – biblioteka programistyczna napisana w języku JavaScript przez Sama Stephensona. Jest zaimplementowana w jednym pliku najczęściej nazywanym prototype.js. Prototype jest dystrybowany samodzielnie, jak i z takimi projektami jak Ruby on Rails czy script.aculo.us.
Przykładowe funkcje.
Funkcja dolara jest używana jako skrót do metody "getElementById". By odwołać się do obiektu DOM w stronie HTML, zwykle używa się konstrukcji:
document.getElementById("id_elementu").style.color = "#ffffff";
Funkcja $() skraca kod do niniejszej postaci:
$("id_elementu").setStyle({color: '#ffffff'});
Funkcja $() także zwraca rozszerzony obiekt Prototype.
var element_js = document.getElementById("id_elementu"); // zwykłe odwołanie do obiektu
var element_pt = $(element_js); // referencja rozszerzonego obiektu biblioteki Prototype
$F().
Zwraca wartość pola formularza. Na przykład dla elementu text zwróci wartość pola.
$F("id_elementu_formularza")
$$().
Funkcja podwójnego dolara jest "silnikiem selektorów CSS". Można używać takich samych selektorów jakich się używa w arkuszu stylów. Na przykład, jeśli chcemy się odwołać do znacznika o klasie "pulsate", można użyć polecenia:
$$("a.pulsate")
Funkcja zwróci kolekcję elementów.
Obiekt AJAX.
Prototype oferuje obiekt AJAX stworzony dla różnych przeglądarek. Posiada dwie główne metody: Ajax.Request() i Ajax.Updater(). Są dwie formy obiektu AJAXa. Procedura Ajax.Request() zwraca surowy obiekt XML, kiedy Ajax.Updater() zwraca dane w specyficznym obiekcie DOM. Przykład:
var url = "http://www.example.com/path/server_script";
var myAjax = new Ajax.Request(url, {
 parameters: {
 value1: $F("id_1"),
 value2: $F("id_2")
 onSuccess: showResponse,
 onFailure: showError
Programowanie zorientowane obiektowo.
Prototype także wspiera bardziej tradycyjne programowanie obiektowe. Metoda Class.Create() jest używana do stworzenia klasy.
var FirstClass = Class.create( {
 // Metoda initialize oznacza konstruktor
 initialize: function () {
 this.data = "Hello World";
});
Rozszerzanie innej klasy:
Ajax.Request= Class.create( Ajax.Base, { 
 // Nadpisz metodę initialize
 initialize: function(url, options) { 
 this.transport = Ajax.getTransport(); 
 this.setOptions(options); 
 this.request(url); 
 // ...inne metody...
Funkcja Object.extend() pobiera dwa obiekty i dziedziczy parametry do drugiego obiektu. Jak w przykładzie wyżej, pierwszy parametr przyjmuje klasę bazową, a drugi dodaje nowe metody.

</doc>
<doc id="1860126" url="https://pl.wikipedia.org/wiki?curid=1860126" title="Khronos">
Khronos

Khronos – szósty album studyjny greckiego zespołu black metalowego Rotting Christ. Ukazał 29 sierpnia 2000 roku nakładem wytwórni Century Media. Nagrania dokonano w szwedzkim Abyss Studios w marcu 2000.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1860127" url="https://pl.wikipedia.org/wiki?curid=1860127" title="106 Pułk Grenadierów SS">
106 Pułk Grenadierów SS



</doc>
<doc id="1860129" url="https://pl.wikipedia.org/wiki?curid=1860129" title="Piec muflowy">
Piec muflowy

Piec muflowy – piec przeponowy, ogrzewany gazem lub energią elektryczną z ceramicznymi muflami ustawionymi pionowo lub poziomo, wewnątrz których zachodzi proces chemiczny. Piece takie stosuje się np. do redukcji cynkowej i w przemyśle ceramicznym. Mufle wykonane są z gliny ogniotrwałej z dodatkiem szamotu.

</doc>
<doc id="1860133" url="https://pl.wikipedia.org/wiki?curid=1860133" title="Bruno z Segni">
Bruno z Segni

Święty Bruno (ur. ok. 1045–49, zm. 18 lipca 1123) – włoski kardynał, biskup Segni, opat benedyktyński na Monte Cassino. Święty Kościoła katolickiego. Znany jako Bruno z Segni lub Bruno z Asti.
Życiorys.
Bruno urodził się w Solero koło Asti i w młodości pobierał nauki w benedyktyńskim klasztorze św. Perpetui w Asti oraz w szkole w Bolonii. Następnie został kanonikiem w Sienie. Na synodzie rzymskim w 1079 Bruno wziął udział w dyspucie teologicznej z Berengarem z Tours i w ten sposób zwrócił na siebie uwagę papieża Grzegorza VII, który przewodniczył obradom synodu. Jeszcze w tym samym roku Bruno został wybrany biskupem Segni i zaliczony przez papieża do grona kardynałów-biskupów, mimo że Segni nigdy przedtem nie należało do diecezji suburbikarnych.
W następnych latach Bruno pozostał wierny Grzegorzowi VII i jego następcom w sporach z cesarzem Henrykiem IV i popieranym przez niego antypapieżem Klemensem III (1080–1100). 4 maja 1082 Bruno uczestniczył w synodzie rzymskim poświęconym walce z Klemensem III. Za pontyfikatu Wiktora III (1087) sprawował urząd bibliotekarza (kanclerza) Stolicy Apostolskiej. Uczestniczył w papieskiej elekcji w marcu 1088, w wyniku której papieżem został Urban II.
W latach 1089–96, choć Bruno utracił urząd kanclerski, niemal stale przebywał w najbliższym otoczeniu papieża Urbana II. 8 lipca 1089 i 6 lutego 1094 sygnował przywileje papieskie wystawione w Rzymie, w sierpniu 1092 towarzyszył Urbanowi II w Salerno, a w marcu 1093 na synodzie w Troia. 19 marca 1094 asystował przy konsekracji biskupa Lamberta z Arras, dokonanej przez Urbana II w rzymskim kościele S. Maria Nuova, a 5 kwietnia tego samego roku został wymieniony w przywileju papieskim dla diecezji Dol-de-Bretagne jako jeden z doradców papieża. W 1095–96 towarzyszył Urbanowi II w podróży do Francji: we wrześniu 1095 był razem z nim w Awinionie, 25 października 1095 w Cluny, 18 listopada 1095 na synodzie w Clermont, w grudniu 1095 w Limoges, 21 stycznia 1096 w Poitiers, 10 marca 1096 w Moyenmoutier, od 14 do 20 marca 1096 w Tours, na przełomie marca i kwietnia 1096 ponownie w Poitiers, 12 lipca 1096 w Nimes i 20 lipca 1096 w Saint-Gilles. Następnie Bruno zniknął ze źródeł na blisko cztery lata. Nie uczestniczył w papieskiej elekcji 1099, ale przyczyny tej absencji nie są znane. Dopiero w sierpniu 1100 ponownie pojawił się w kurii papieskiej w Salerno, gdzie sygnował kilka dokumentów papieża Paschalisa II. W październiku 1100 uczestniczył w synodzie w Melfi, a 10 listopada 1100 podpisał przywilej papieski dla diecezji Troia wystawiony na Monte Cassino.
W 1102 Bruno, towarzysząc Paschalisowi II w podróży po Apulii, ciężko zachorował i złożył przyrzeczenie, że jeśli wyzdrowieje, wstąpi do klasztoru. Po wyzdrowieniu rzeczywiście wstąpił do klasztoru na Monte Cassino i złożył na ręce Paschalisa II rezygnację z biskupstwa w Segni, ten jednak jej nie przyjął. Dzięki mediacji opata Monte Cassino Oderisio de Marsi zawarto kompromis: Bruno uzyskał zezwolenie na życie w klasztorze jako mnich, ale przez 40 dni w roku musiał wypełniać swoje obowiązki kardynała-biskupa w kurii. W rzeczywistości co najmniej do 1106 Bruno większość czasu spędzał w służbie papiestwu: w marcu 1105 brał udział w synodzie na Lateranie, 8 września 1105 sygnował bullę Paschalisa II w Civita Castellana, następnie przez prawie rok (1105/06) przebywał we Francji jako legat papieski, a 2 listopada 1106 ponownie wystąpił jako świadek na dokumencie Paschalisa II wystawionym w Parmie. Niedługo potem prawdopodobnie odbył jeszcze jedną misję legacką, tym razem na Sycylię.
W listopadzie 1107 mnisi z Monte Cassino wybrali Brunona na swojego opata. Papież zatwierdził ten wybór, zezwalając mu na zachowanie swojej diecezji. W ciągu następnych czterech lat Bruno kilkakrotnie gościł papieża w swoim opactwie.
Wiosną 1111 król niemiecki Henryk V Salicki najechał Italię i zajął Rzym. Paschalis II został wówczas zmuszony do koronowania go na cesarza oraz do podpisania tzw. traktatu z Ponte Mammolo, w którym zrzekał się na rzecz cesarza prawa inwestytury. Traktat ten odbił się szerokim echem i wywołał oburzenie zwolenników reformy gregoriańskiej, a do jego najgłośniejszych krytyków należał także Bruno. Paschalis II, choć sam nie zamierzał realizować tego traktatu jako zawartego pod przymusem, zdecydowanie rozprawił się ze swoimi krytykami w kurii. Papież wycofał udzieloną Brunowi kilka lat wcześniej dyspensę, nakazując mu rezygnację ze stanowiska opata Monte Cassino i powrót do diecezji Segni. Bruno podporządkował się tej decyzji i w październiku 1111 powrócił na stałe do Segni, ale utracił status kardynała-biskupa i już nigdy nie odzyskał swej dawnej pozycji na dworze papieskim. O jego późniejszej działalności wiadomo jedynie, że brał udział w synodach laterańskich w marcu 1112 i w marcu 1116.
Bruno zmarł 18 lipca 1123. Został kanonizowany przez papieża Lucjusza III w 1183.
Szczególnym miejscem kultu świętego jest Segni, którego jest patronem. Jego wspomnienie obchodzone jest 18 lipca.
Dzieła.
Bruno z Segni jest autorem wielu dzieł o charakterze egzegetycznym, hagiograficznym i polemicznym:

</doc>
<doc id="1860135" url="https://pl.wikipedia.org/wiki?curid=1860135" title="3 Zapasowy Pułk Piechoty (III Rzesza)">
3 Zapasowy Pułk Piechoty (III Rzesza)

3 Zapasowy Pułk Piechoty (niem. "Infanterie-Ersatz-Regiment 3") − jeden z niemieckich pułków piechoty okresu III Rzeszy. Sformowany 26 sierpnia 1939 we Frankfurcie nad Odrą w III Okręgu Wojskowym.
Pozostawał w podległości organizacyjnej jednostek zapasowych 3 Dywizji Piechoty, z których to potem sformowano 163 Dywizję Piechoty.

</doc>
<doc id="1860136" url="https://pl.wikipedia.org/wiki?curid=1860136" title="Bruno (biskup Segni)">
Bruno (biskup Segni)



</doc>
<doc id="1860137" url="https://pl.wikipedia.org/wiki?curid=1860137" title="Bruno z Asti">
Bruno z Asti



</doc>
<doc id="1860143" url="https://pl.wikipedia.org/wiki?curid=1860143" title="The Night Chicago Died">
The Night Chicago Died

The Night Chicago Died – utwór brytyjskiego zespołu Paper Lace z roku 1974 napisany przez Petera Callandera i Mitcha Murraya.
17 sierpnia 1974 piosenka osiągnęła pierwsze miejsce na amerykańskiej Billboard Hot 100 i utrzymała się na nim przez tydzień. W Wielkiej Brytanii utwór osiągnął miejsce trzecie. Tekst piosenki opowiada o fikcyjnej strzelaninie, jaka miała miejsce w Chicago między policją a gangsterami Ala Capone'a.

</doc>
<doc id="1860145" url="https://pl.wikipedia.org/wiki?curid=1860145" title="AFI’s 100 Years…100 Movies (10. rocznica)">
AFI’s 100 Years…100 Movies (10. rocznica)

AFI’s 100 Years…100 Movies – 10th Anniversary Edition "(Lista stu najlepszych filmów według Amerykańskiego Instytutu Filmowego – 10. rocznica)" – zaktualizowana wersja listy stu najlepszych filmów AFI, która po raz pierwszy została ogłoszona w 1998 roku.

</doc>
<doc id="1860146" url="https://pl.wikipedia.org/wiki?curid=1860146" title="Tariq Anwar">
Tariq Anwar

Tariq Anwar (ur. 21 września 1945 w Nowym Delhi) − pochodzący z Indii montażysta filmowy, zamieszkały i pracujący w Stanach Zjednoczonych i Anglii. Dwukrotnie nominowany do Oscara za najlepszy montaż.
Jest synem aktora i reżysera filmowego Rafiqa Anwara. Żonaty z Sharon, jest ojcem aktorki Gabrielle Anwar.

</doc>
<doc id="1860147" url="https://pl.wikipedia.org/wiki?curid=1860147" title="Tajemnicza gwiazda">
Tajemnicza gwiazda

Tajemnicza gwiazda – dziesiąty tom przygód Tintina i jego psa, Milusia.
Treść.
Tintin zauważa nową gwiazdę w gwiazdozbiorze Wielkiej Niedźwiedzicy. Idzie do obserwatorium, aby dowiedzieć się, co się dzieje. Okazuje się, że jest to meteoryt, który ma zderzyć się z Ziemią i spowodować koniec świata. Na szczęście przelatuje on 45 000 km od Ziemi i powoduje tylko trzęsienie ziemi. Biegnie do obserwatorium i zastaje dyrektora, który jest wściekły na pracownika, który dokonywał obliczeń. Okazuje się, że odłamek meteorytu wpadł do Morza Arktycznego i znajduje się w nim nieznany metal. Uszczęśliwiony profesor Kalist organizuje ekspedycję. Biorą w niej udział Tintin i kapitan Baryłka oraz kilku profesorów. 
Tymczasem do Arktyki wyrusza inna ekspedycja, która bardzo szybko zbliża się do celu. Wysyłają nawet fałszywy sygnał SOS do "Aurory", aby powstrzymać jej załogę przed dotarciem do meteorytu. Mimo to, profesor Kalist i jego załoga docierają wcześniej do kawałka meteorytu. Zanim dopłynie statek, na odłamku zostaje Tintin wraz z Milusiem. Okazuje się, że metal zawarty w meteorycie sprawia, iż wszystko szybciej rośnie. Na meteorycie wyrasta wielka jabłoń, a pająk krzyżak, który tam się znajdował także się powiększył parę razy. Na szczęście spada na niego gigantyczne jabłko i go zabija. Niestety, meteoryt zaczyna się zatapiać i po Tintina przylatuje samolot z "Aurory". Reporter zabiera odłamek meteorytu, który szybko zaczyna rosnąć w drodze do statku. 
Ekspedycja powraca do Europy. Kapitan Baryłka bardzo się z tego cieszy, bo na pokładzie zabrakło... whisky.
Historia wydania.
"Tajemnicza gwiazda" została wydana po raz pierwszy na łamach gazety "Le Soir" w 1941 roku. Była to czarno-biała edycja komiksu. Później wydano go w 1942 roku w kolorze jako pierwszy album Tintina wydany w kolorze. Było to pierwsze opowiadanie o Tintinie, które od początku miało mieć standardową później długość 62 stron. Poprzednie historie miały po 110 stron, gdyż drukowano go na papierze innej wielkości. 
Pomiędzy oryginalną wersją komiksu a jego późniejszymi wersjami jest wiele istotnych różnic; na przykład wroga ekspedycja wyruszyła ze Stanów Zjednoczonych. Występują też bandyci żydowskiego pochodzenia, co doprowadziło do oskarżenia Hergé o antysemityzm: gdy zostaje ogłoszony koniec świata, dwaj stereotypowi Żydzi cieszą się z tego, bo mają nadzieję, że nie będą musieli spłacać swoich wierzycieli. Ponadto, główny złoczyńca to amerykański finansista o żydowskim nazwisku, Blumenstein.
Dwaj żydowscy dłużnicy zostali usunięci w wersji książkowej. W późniejszych edycjach, złoczyńcy pochodzą z fikcyjnego państwa São Rico, a nazwisko Blumensteina zostało zmienione na Bohlwinkel (które także jest żydowskim nazwiskiem). Pomimo tych zmian, pozostawiono elementy wersji oryginalnej: statki z São Rico mają amerykańskie nazwy ("Peary" i "Kentucky Star") a Tintin używa niemieckiego samolotu Arado 196 z czasów II wojny światowej.
W oryginalnej francuskiej edycji, gdy Filipulus znajduje się na szczycie masztu, Kapitan Baryłka twierdzi, że on jest najważniejszym człowiekiem po Bogu na statku i każe Filipulusowi zejść. Ale ten zaprzecza i mówi, że on jest najważniejszy po Bogu. Tintin twierdzi, że jest Bogiem, gdy mówi Filipulusowi przez megafon, aby zszedł na dół. Takie nawiązania zostały usunięte z angielskiej wersji językowej, w której Tintin stwierdza jedynie, że jest aniołem stróżem, prawdopodobnie, aby uniknąć obrażania Kościoła.

</doc>
<doc id="1860150" url="https://pl.wikipedia.org/wiki?curid=1860150" title="Ronald Douglas Lawrence">
Ronald Douglas Lawrence

Ronald Douglas Lawrence (ur. 12 września 1921 - zm. 27 listopada 2003) - kanadyjski pisarz i przyrodnik.
Urodził się na statku w Zatoce Biskajskiej u wybrzeży Hiszpanii 12 września 1921 roku. Do Kanady przyjechał w roku 1954.
Pisał głównie na tematy związane z przyrodą i zwyczajami zwierząt. Opisywał głównie zwierzęta zamieszkujące odludne lasy północnej Kanady. Jego książki były publikowane w 26 krajach.
Zmarł na chorobę Alzheimera 27 listopada 2003 roku w hrabstwie Haliburton w Ontario.

</doc>
<doc id="1860152" url="https://pl.wikipedia.org/wiki?curid=1860152" title="Diecezja Clifton">
Diecezja Clifton

Diecezja Clifton − diecezja Kościoła rzymskokatolickiego w zachodniej Anglii, w metropolii Birmingham. Siedzibą biskupów jest Bristol, a dokładniej jego dzielnica Clifton, od której pochodzi nazwa diecezji. Została erygowana 29 września 1850. Wcześniej jej terytorium przynależało do wikariatu apostolskiego Dystryktu Zachodniego (dzisiejsza archidiecezja Birmingham). Diecezja obejmuje hrabstwa Gloucestershire, Somerset i Wiltshire, a także miasto Bristol.

</doc>
<doc id="1860153" url="https://pl.wikipedia.org/wiki?curid=1860153" title="Holenderskie imperium kolonialne">
Holenderskie imperium kolonialne

Holenderskie imperium kolonialne – istniejące od XVII do XX wieku imperium kolonialne, w skład którego wchodziły należące do Królestwa Niderlandów kolonie w Azji, Afryce i obu Amerykach. Większość kolonii należących do imperium założona została przez Holenderską Kompanię Wschodnioindyjską, działającą m.in. w Afryce Południowej i Azji Południowo-Wschodniej oraz Holenderską Kompanię Zachodnioindyjską, koncentrującą swą działalność na Karaibach.
Historia.
Intensywny rozwój potęgi morskiej, powstałej w 1581 roku Republiki Zjednoczonych Prowincji spowodował, że w XVII wieku Holendrzy zdominowali światowy handel, a państwo holenderskie przeżywało tzw. Złoty Wiek, prowadząc jednocześnie kolonizację. Toczyli wówczas – ze zmiennym szczęściem – wojny z groźnymi rywalami: Anglią i Francją.
Z kolei w wieku XVIII – mimo że ten uznawany jest za okres schyłku potęgi imperium holenderskiego (tzw. „okres perukowy”) – rozwinęły się holenderskie kolonie na Karaibach i Gujanie oraz poszerzyło się panowanie Holendrów w Holenderskich Indiach Wschodnich (obecnie Indonezja) i na Cejlonie. W Afryce Zachodniej Holendrzy utrzymali Złote Wybrzeże i kontynuowali ekspansję Kolonii Przylądkowej w głąb Afryki Południowej.
Holandia utraciła wiele ze swoich terytoriów (m.in. Kolonię Przylądkową) oraz pozycję światowego mocarstwa po przegranej wojnie z Brytyjczykami (1780–1784) oraz zajęciu kraju przez rewolucyjne wojska francuskie i proklamowaniu Republiki Batawskiej w 1795. W XIX wieku Holandia odzyskała część byłych posiadłości, w tym Gujanę Holenderską (obecnie Surinam), które pozostawały pod holenderskim panowaniem aż do okresu dekolonizacji, który nastąpił po II wojnie światowej.
Obecnie, Holandia wraz ze swoimi byłymi koloniami – Arubą, Bonaire, Curaçao, Sabą, Sint Eustatius oraz Sint Maarten, tworzy Królestwo Niderlandów.

</doc>
<doc id="1860154" url="https://pl.wikipedia.org/wiki?curid=1860154" title="Kolonie holenderskie">
Kolonie holenderskie



</doc>
<doc id="1860159" url="https://pl.wikipedia.org/wiki?curid=1860159" title="Parafia Matki Boskiej Nieustającej Pomocy w Opolu-Nowej Wsi Królewskiej">
Parafia Matki Boskiej Nieustającej Pomocy w Opolu-Nowej Wsi Królewskiej

Parafia Matki Boskiej Nieustającej Pomocy – rzymskokatolicka parafia znajduje się przy pl. Kościelnym 1 w Opolu-Nowej Wsi Królewskiej. Parafia należy do dekanatu Opole w diecezji opolskiej.
Historia parafii.
Parafia została erygowana w 20 czerwca 1901 roku. Kościół parafialny zbudowano w latach 1902-1905.
Proboszczem parafii jest ksiądz Rafał Pawliczek.
Liczebność i zasięg parafii.
Parafię zamieszkuje 4573 mieszkańców, zasięgiem duszpasterskim obejmuje ona ulice:

</doc>
<doc id="1860160" url="https://pl.wikipedia.org/wiki?curid=1860160" title="Eddy Curry">
Eddy Curry

Eddy Curry Jr. (ur. 5 grudnia 1982 roku w Harvey) – amerykański zawodowy koszykarz grający na pozycji środkowego, który trafił do NBA bezpośrednio po ukończeniu szkoły średniej, mistrz ligi z 2012.
W 2001 wystąpił w meczu gwiazd amerykańskich szkół średnich - McDonald’s All-American, podczas którego uzyskał tytuł MVP.
NBA.
Eddy Curry został wybrany z numerem 4 w drafcie NBA w 2001 roku przez Chicago Bulls. Do ligi zawodowej trafił od razu po szkole średniej. W pierwszym sezonie grywał średnio tylko 16 minut, w następnym zwiększył czas gry do średnio 19,4 minut na mecz, osiągając też najwyższą celność rzutów z gry w NBA - 58,4%, jako pierwszy gracz Bulls od 1998 roku i podobnego wyczynu Michaela Jordana. Podczas szczególnie udanego dla klubu z Chicago sezonu 2004-05, kiedy to Bulls poprawili bilans w stosunku do poprzedniego roku o 28 zwycięstw i awansowali do play-offs, dały o sobie znać problemy z sercem Eddy'ego. Zmuszony był opuścić końcówkę sezonu zasadniczego i początek play-offów.
Przed sezonem 2005-06 wraz z Antonio Davisem został oddany do New York Knicks. W przeciwną stronę powędrowali Mike Sweentey, Tim Thomas i Jermaine Jackson. W pierwszym sezonie w Nowym Jorku Eddy rozczarowywał - grał krócej i rzucał mniej punktów niż w Chicago - średnio 25,9 minut i 13,6 punktów wobec 28,7 minut i 16,1 punktów rok wcześniej.
Znaczna poprawa przyszła po zmianie trenera - Larry’ego Browna zastąpił Isiah Thomas, Curry stał się ważną opcją Knicks w ataku i w sezonie 2006-07 zanotował najwyższe w swojej karierze średnie - punktów (19,6), zbiórek (7,1) i minut gry (34,9) na mecz. 7 kwietnia 2007 roku pobił życiowy rekord, zdobywając 43 punkty w meczu z Milwaukee Bucks, wygranym przez Knicks po dogrywce do której doprowadził jedyny w sezonie oddany i trafiony rzut za 3 punkty Curry’ego.
Przed sezonem 2007-08 do Knicks trafił silny skrzydłowy Zach Randolph. Mogło się wydawać, że wraz z Eddym będą tworzyć czołową parę podkoszowych w lidze, jednak obaj zawodnicy zanotowali regres formy. 8 marca 2008 roku Curry doznał kontuzji prawego stawu kolanowego, która wykluczyła go z gry do końca sezonu. Na obozie przygotowawczym w październiku 2008 roku pojawił się z wyraźną nadwagą, prześladował go pech - powtarzały się problemy z sercem, wybuchła pod nim piłka gimnastyczna, bakteryjna infekcja wyłączyła go z treningów; ostatecznie nowy trener Knicks, Mike D’Antoni nie włączył go do rotacji zespołu w sezonie 2008-09. Curry zagrał w sumie w trzech meczach, średnio po 4 minuty. Mistrz NBA wraz z Miami Heat z sezonu 2011/12.
Przed rozgrywkami 2012/13 podpisał kontrakt jako wolny agent z drużyną San Antonio Spurs. Do rozgrywek przystąpił jednak jako gracz Dallas Mavericks. Spurs zwolnili go z kontraktu, a Mavericks podpisali z nim niegwarantowany kontrakt. Zdążył rozegrać w ich barwach 2 mecze sezonu zasadniczego, po czym został zwolniony, żeby zrobić miejsce w składzie dla Troya Murphy’ego.
Życie osobiste.
Eddy jest żonaty i ma sześcioro dzieci - jedno z pierwszego małżeństwa, troje z obecną żoną i dwójkę z byłą partnerką. W 2009 roku jego była partnerka i 9-miesięczna córka zostały zamordowane w Chicago.

</doc>
<doc id="1860163" url="https://pl.wikipedia.org/wiki?curid=1860163" title="SS Totenkopf Infanterie Ersatz Bataillon 1">
SS Totenkopf Infanterie Ersatz Bataillon 1



</doc>
<doc id="1860164" url="https://pl.wikipedia.org/wiki?curid=1860164" title="SS Totenkopf Infanterie Ersatz Bataillon III">
SS Totenkopf Infanterie Ersatz Bataillon III



</doc>
<doc id="1860167" url="https://pl.wikipedia.org/wiki?curid=1860167" title="Kauf mich!">
Kauf mich!

Kauf MICH! – studyjny album niemieckiego zespołu punkrockowego Die Toten Hosen, wydany w 1993 roku.

</doc>
<doc id="1860169" url="https://pl.wikipedia.org/wiki?curid=1860169" title="Języki Meksyku">
Języki Meksyku

Języki Meksyku – języki używane na terytorium Meksyku, niezależnie od ich pochodzenia. Termin obejmuje zarówno języki ludów indiańskich, jak i języki przeniesione przez imigrantów z Europy.
Status prawny.
Konstytucja meksykańska nie definiuje języka urzędowego, jednak w praktyce niemal niepodzielnie panuje język hiszpański. Konstytucja obejmuje go, wraz z 63 językami autochtonicznymi, statusem tzw. „języka narodowego” ("lenguas nacionales"). W niektórych z nich prowadzona jest działalność oświatowa. Inne języki europejskie, mimo że pozostają w użyciu, nie posiadają statusu języków narodowych.
Języki pochodzenia europejskiego.
Oprócz głównych języków europejskich, takich jak angielski, francuski i niemiecki, w użyciu pozostaje język dolnosaksoński – wśród izolowanych i w dużym stopniu jednojęzycznych społeczności menonitów, oraz archaiczna odmiana języka weneckiego, nieużywana już na Półwyspie Apenińskim.

</doc>
<doc id="1860170" url="https://pl.wikipedia.org/wiki?curid=1860170" title="Parafia św. Michała Archanioła w Opolu-Półwsi">
Parafia św. Michała Archanioła w Opolu-Półwsi

Parafia Świętego Michała – rzymskokatolicka parafia, położona przy ulicy Domańskiego 4 w Opolu Półwsi. Parafia należy do dekanatu Opole-Szczepanowice w diecezji opolskiej.
Historia parafii.
Parafia została erygowana w 1937 roku z parafii Podwyższenia Krzyża Świętego w Opolu. Kościół parafialny zbudowany został w latach 1936–1937.
Proboszczem parafii jest ksiądz Rafał Siekierka.
Liczebność i zasięg parafii.
Do parafii należy 2700 wiernych, z miejscowości: Opole-Bierkowice i Opola-Półwsi, mieszkających przy ulicach: X Sudeckiej Dywizji Zmechanizowanej, Bierkowickiej, Banacha, Ceglanej, Cichej, Cmentarnej, Dalekiej, Dobrej, Domańskiego do nr 67, Etnografów, Golachowskiego, Jasnej, Kotarbińskiego, Kokota, Kolbuszewskiego, Kulczyńskiego, Kurpierza, Lajkonika, Ludowej, Marzanny, Miłej, Pancernej, Partyzanckiej, Pisankowej, Piwowarskiego, Północnej, Słowiańskiej, Spokojnej, Sobótki, Stefanii Mazurek,
Taszyckiego, Tatarkiewicza, Wrocławskiej (numery parzyste od 64 i nieparzyste od 105), Wspólnej, Wyglendy, Zamiejskiej, Zbożowej i Żerkowickiej.

</doc>
<doc id="1860172" url="https://pl.wikipedia.org/wiki?curid=1860172" title="Diecezja Shrewsbury">
Diecezja Shrewsbury

Diecezja Shrewsbury − diecezja Kościoła rzymskokatolickiego w zachodniej Anglii, w metropolii Birmingham. Katedra diecezjalna znajduje się w Shrewsbury, natomiast kuria biskupia zlokalizowana jest w Birkenhead. Diecezja została erygowana w ramach reformy podziału administracyjnego Kościoła katolickiego w Wielkiej Brytanii, która weszła w życie 29 września 1850 roku. W obecnych granicach funkcjonuje od 1895 roku.

</doc>
<doc id="1860173" url="https://pl.wikipedia.org/wiki?curid=1860173" title="Lianne Halfon">
Lianne Halfon

Lianne Halfon (ur. 2 sierpnia 1953) − amerykańska producent filmowa.
W 2008 roku jako jedna ze stu ośmiu osób wstąpiła w szeregi organizacji Amerykańskiej Akademii Sztuki i Wiedzy Filmowej (Academy of Motion Picture Arts and Sciences, w skr. AMPAS).
Wspólnie z Johnem Malkovichem i Russellem Smithem założyła spółkę produkcyjną o nazwie Mr. Mudd, która odpowiedzialna jest m.in. za produkcję, a co za tym idzie − sukcesy "Juno" (2007), kultowego "Ghost World" (2001) oraz "Akademii tajemniczych sztuk pięknych" ("Art School Confidential" (2006).

</doc>
<doc id="1860174" url="https://pl.wikipedia.org/wiki?curid=1860174" title="Grupa Gutai">
Grupa Gutai

 – stowarzyszenie artystycznej awangardy w Japonii.
Stowarzyszenie zostało utworzone w 1954 r., w Osace. Do założycieli należą: Jirō Yoshihara, Akira Kanayama, Saburō Murakami, Kazuo Shiraga i Shōzō Shimamoto. Grupa została rozwiązana po śmierci Yoshihary w 1972 r.
Przewodniczącym stowarzyszenia był Jirō Yoshihara, jeden z najważniejszych malarzy towarzystwa artystycznego Nika-kai (założonego w roku 1914, proklamującego odejście od kanonu oficjalnych wystaw sztuki organizowanych przez japoński rząd).
Prowadzona myślą Yoshihary: "nie imitujcie innych i twórzcie to, czego nikt nie zna", grupa Gutai zawzięcie kreowała nową koncepcję sztuki wolnej od wszelkiej tradycji, wystawiając nie tylko w galeriach, ale i na otwartej przestrzeni i na scenie. Yoshihara w 1956 r. napisał manifest artystyczny grupy Gutai, który miał między innymi wyrażać fascynację wewnętrzną esencją życia, objawiającą się w procesie destrukcji i rozpadu rzeczy.
Pierwsze wystawy Gutai w 1955 i 1956 zawierały serie prac łączonych później z happeningiem, performance i sztuką konceptualną.
"Challenge to the Mud" Shiragi, w której artysta noszący jedynie przepaskę na biodrach tarza się w błocie, pozostaje pracą najczęściej kojarzoną z grupą Gutai. W 1955 Saburō Murakami stworzył performance "Laceration of Paper" w którym przebiegł przez rząd japońskich, papierowych ścian. Kazuo Shiraga używał swoich stóp do malowania na wielkich płótnach rozciągniętych wzdłuż podłogi. Od roku 1950 Shōzō Shimamoto malował obrazy na sklejonych warstwach gazet po czym je dziurawił, odwołując się do dziurawych prac Lucio Fontany. W 1954 Murakami stworzył serię obrazów, rzucając sączoną w tuszu piłkę na papier. Shimamoto zaś w 1956 tworzył tzw. "rzuty koloru", rozbijając szklane naczynia napełnione pigmentem na rozłożonych na podłodze płótnach.
Historyk sztuki Yve-Alain Bois twierdzi iż artystyczne aktywności grupy Gutai w połowie lat 50. tworzą jeden z najistotniejszych momentów w kulturze powojennej Japonii.
Największe zbiory prac grupy Gutai znajdują się w Miejskim Muzeum Sztuki i Historii w Ashiya. W roku 1999 w Galerie Nationale du Jeu de Paume w Paryżu odbyła się retrospektywa dokonań grupy, zaś podczas Biennale di Venezia w 2009 poświęcono im przestrzeń retrospektywną.

</doc>
<doc id="1860175" url="https://pl.wikipedia.org/wiki?curid=1860175" title="Biała puma">
Biała puma

Biała puma – powieść R. D. Lawrence’a wydana w 1990 roku.
Opis fabuły.
"Biała puma" to powieść przyrodnicza, której głównym bohaterem jest tytułowa puma-albinos. Opisane jest jej życie od narodzin, poprzez śmierć rodziny z rąk kłusowników, po walkę między nimi i obrońcami przyrody o życie tytułowej bohaterki.
Puma przy spotkaniu z kłusownikami zostaje raniona, zaś jeden z nich „łapie się” w sidła. Wskutek tego lekarze muszą mu amputować rękę. Za sprawą udanego przedstawienia historii dwaj kłusownicy opisują zwierzę jako niebezpiecznego drapieżnika, a obejmująca cały kraj kampania informacyjna powoduje napływ do regionu wielu bogatych myśliwych, którym kłusownicy oferują swoje usługi jako przewodnicy. W kraju zaczyna się także kampania obrońców przyrody, którzy walczą o pozostawienie zwierzęcia w spokoju.

</doc>
<doc id="1860177" url="https://pl.wikipedia.org/wiki?curid=1860177" title="Parafia św. Józefa w Opolu-Szczepanowicach">
Parafia św. Józefa w Opolu-Szczepanowicach

Parafia Świętego Józefa – rzymskokatolicka parafia położona jest przy ulicy Prószkowskiej 74 w Opolu. Parafia należy do dekanatu Opole-Szczepanowice w diecezji opolskiej. 
Historia parafii.
Parafia została erygowana w 1929 roku, po podziale parafii Podwyższenia Krzyża Świętego w Opolu. Kościół parafialny wybudowano w latach 1928–1929.
Proboszczem parafii w latach 1991-2020 był ksiądz prałat Zygmunt Lubieniecki. Od 26 sierpnia 2020 roku funkcje proboszcza pełni ksiądz doktor Sławomir Pawiński.
Liczebność i zasięg parafii.
Parafię zamieszkuje 8100 mieszkańców, zasięgiem duszpasterskim obejmuje ona ulice:
Inne kościoły i kaplice.
Na terenie parafii znajdują się kaplice:

</doc>
<doc id="1860178" url="https://pl.wikipedia.org/wiki?curid=1860178" title="Ma Yuan (dynastia Han)">
Ma Yuan (dynastia Han)

Ma Yuan imię publiczne: Wenyuan, chiń 文淵 (ur. 14 p.n.e., zm. 49 n.e.) – chiński dowódca w służbie cesarza Guangwu (25–57) i protoplasta jednego z najważniejszych rodów epoki Późniejszej dynastii Han (23–220).
Życiorys.
Ród Ma wywodził się z dawnego państwa Zhao. Za panowania Hanów przodek Ma Yuana, Ma Tong, zajmował wysokie stanowisko na dworze cesarza Wu (141–87 p.n.e.), zginął jednak w trakcie kryzysu dynastycznego w 91 p.n.e. Za czasów Ma Yuana siedziba rodu znajdowała się w Fufeng (dzis. Xingping stanowiące jedno z miast metropolii Xianyang).
Ojciec Ma Yuana Zhang zmarł w 3 p.n.e. i odtąd żył on ze swoim starszym bratem Kuangiem. Studiował w stolicy, jednak nie przejawiał wielkiego zamiłowania do nauki. Zamiast podążyć normalną ścieżką urzędniczej kariery, Ma Yuan udał się na północny zachód, gdzie wykorzystując dawne kontakty swojej rodziny dorobił się ogromnego majątku na hodowli. Zasięg jego interesów rozciągał się od doliny rzeki Wei poprzez góry aż do górnego biegu rzeki Han. Miał posiadać tysiące koni, krów, owiec i ogromne zapasy ziarna. Pod koniec panowania Wang Manga (9–23) został mianowany namiestnikiem Hanzhong. Po upadku tego ostatniego uciekł do prowincji Liang (w przybliżeniu dzis. Gansu), gdzie już wcześniej znalazł się jego starszy brat. Wkrótce wstąpił na służbę Wei Ao, który sprawował kontrolę nad doliną rzeki Wei, i uczynił Ma Yuana swoim generałem (將軍, "jiangjun").
W 26 Wei Ao wysłał go do Gongsun Shu, który przyjął cesarski tytuł w Chengdu. Chociaż Gongsun Shu był jego dawnym przyjacielem, to zrażony formalnym przyjęciem Ma Yuan odradził Wei Ao zawieranie z nim sojuszu. W 28 udał się z misją do Guangwu, z którym dla odmiany szybko znalazł wspólny język. To podczas ówczesnego pobytu w Luoyangu Guangwu miał zażartować, iż Ma Yuan odwiedził już dwóch cesarzy, jego i Gongsun Shu, na co ten miał wypowiedzieć słynne słowa: „W dzisiejszych czasach nie tylko władcy wybierają sobie poddanych. Poddani także wybierają sobie władców”. Ma Yuan pozostał w stolicy Guangwu aż do następnego roku i wydaje się, że faktycznie już wtedy przeszedł na jego stronę, chociaż na razie ukrywał to przed Wei Ao. Kiedy w 30 wybuchł otwarty konflikt pomiędzy Wei Ao a Guangwu, Ma Yuan już oficjalnie znalazł się w obozie tego ostatniego i przekonywał stronników swojego dawnego pana do przejścia na stronę nowego cesarza. Wskazał armii Guangwu wrażliwe punkty pozycji przeciwnika i narysował mapę regionu, z zaznaczonymi polami ryżowymi i najlepszymi szlakami ataku.
Po pokonaniu Wei Ao w 35 Ma Yuan został mianowany namiestnikiem komanderii Lingxi (ze stolicą w Didao, dzis. Lintao), gdzie już wcześniej walczył z Qiangami pod dowództwem generała Lai Xi. Do 37 udało mu się spacyfikować Qiangów, jednak pomimo jego wysiłków tylko niewielka część dawnych chińskich osadników powróciła na pogranicze. W tej sytuacji Ma Yuan osadził na opuszczonych ziemiach wielu pokonanych Qiangów, co zmniejszyło zewnętrzną presję na granicę. W dłuższym czasie trudne współżycie Qiangów i Chińczyków Han przysporzyło jednak wielu kłopotów prowincji Liang.
Ma Yuan doradzał cesarzowi, by ten przywrócił tradycyjną monetę wuzhu, wycofaną przez Wang Manga, i jego argumentacja odegrała decydującą rolę w podjęciu pozytywnej decyzji w tym zakresie przez Guangwu. W 41 został wysłany do stłumienia rebelii Li Guanga w Lujiang. W 42 natomiast udał się na południe, z misją spacyfikowania buntu Yue pod przywództwem sióstr Zheng Ce i Zheng Er (wiet. Trưng Trắc i Trưng Nhị), który wybuchł w komanderii Jiaozhi, w delcie Rzeki Czerwonej. To właśnie wtedy Ma Yuan miał otrzymać tytuł Generała uspokajającego fale (伏波將軍, "Fubo Jiangjun"), pod którym przeszedł do historii Azji Południowo-Wschodniej. Po wyczerpującej, rocznej kampanii w trudnym terenie, który sprzyjał chorobom jego wojsk, w 43 Ma Yuan pokonał i zabił siostry Zheng oraz wielu ich zwolenników. Ma Yuan, korzystając ze swoich doświadczeń na północy, przystąpił teraz do realizowania polityki przymusowej kolonizacji, osiedlając wielu pokonanych Yue w specjalnych osadach. Jednocześnie zbudował w regionie wiele mostów, portów, kanałów irygacyjnych i fortyfikacji, tworząc także wiele nowych powiatów (縣, "xian"). Zmuszając tubylców do przyjęcia chińskich praw przetopił święte bębny z brązu, będące symbolem władzy lokalnych wodzów, na statuę konia, którą wysłano do Luoyangu w darze cesarzowi.
Wczesną zimą 44 Ma Yuan był z powrotem w Luoyangu i chociaż w trakcie kampanii na południu niemal połowa jego armii zmarła na malarię, ci którzy przeżyli zostali teraz sowicie wynagrodzeni. Sam Ma Yuan w nagrodę za swoje zwycięstwo otrzymał tytuł markiza (侯, "hou") Xinxi. Kilka tygodni po jego przybyciu do Luoyangu Xiongnu i Wuhuan zaatakowali jego rodzinny powiat Fufeng. Ma Yuan został wysłany przeciwko nim, jednak jesienią 45 poniósł klęskę w walce z Wuhuan, tracąc jedną trzecią powierzonej mu kawalerii. Chociaż Ma Yuan pozostał na froncie północnym przez kilka następnych lat, to raczej nie miał okazji do walki, ponieważ Xiongnu właśnie rozpadli się na Północnych i Południowych, a Wuhuan i Xianbei zwrócili się przeciwko nim. W tej sytuacji Hanowie byli w stanie odzyskać utracone tereny pogranicza i zapewnić powrót na ich ziemie chińskim osadnikom.
W 48 armia generała Liu Shanga została zniszczona przez plemiona Man zamieszkujące wzgórzyste tereny na zachód od jeziora Dongting w komanderii Wuling. Prawdopodobnie czując że znaczenie jego rodu spada po jego ostatnich niepowodzeniach na północy Ma Yuan zadeklarował, że poprowadzi karną ekspedycję, pomimo że miał wówczas już 62 lata. Cesarz miał początkowo wyrażać swoje wątpliwości co do rozważności tego kroku, ustąpił jednak, gdy Ma Yuan wsiadł na konia w pełnej zbroi i rynsztunku. Na wiosnę 49 Ma Yuan zepchnął przeciwnika do jego fortyfikacji i odciął go od zaopatrzenia. To ostatnie było trudne do zdobycia także dla jego własnej armii i sam Ma Yuan zmarł na gorączkę. Ostateczną kapitulację buntowników przyjął jego zastępca Zong Jun.
Dziedzictwo.
Trudności Ma Yuana w trakcie jego ostatniej kampanii i naturalne osłabienie pozycji rodu Ma po śmierci jego głowy wykorzystał ród Dou, którego przywódcą był Dou Rong. Dou i Ma, którzy wywodzili się z sąsiednich regionów północno zachodnich Chin, łączyła zadawniona rywalizacja. Jeszcze przed śmiercią Ma Yuana na dworze zaczęto oskarżać go o niekompetencję, a po jego odejściu składane jeden po drugim memoriały zaczęły go oczerniać i oskarżać o korupcję. W rezultacie został on pośmiertnie pozbawiony tytułu markiza i zrównany z gminem, a jego rodzinie zezwolono na jego pogrzeb razem z przodkami dopiero po napisaniu sześciu memoriałów.
Być może dostrzegając że potraktował Ma Yuana niesprawiedliwie, lub chcąc zrównoważyć rosnącą siłę Dou i frakcji z Nanyangu, w 52 Guangwu zgodził się jednak przyjąć córkę Ma Yuana do haremu następcy tronu. Była to przyszła cesarzowa Ma, dzięki której Ma odzyskali swoje wpływy. Cesarz Ming (57–75) nie umieścił portretu Ma Yuana wśród galerii najbardziej zasłużonych sług swojego ojca. Kiedy w 74 zmarła wdowa po nim, naprawił jednak jego grób i postawił świątynię na jego cześć. W 78 cesarz Zhang (75– 88) nadał Ma Yuanowi pośmiertny tytuł markiza Zhongcheng (忠成侯, lojalnego i szczerego).
W trakcie swoich kampanii Ma Yuan starał się nie naruszać spokoju ludności cywilnej i wspierać ją przez budowę infrastruktury, takiej jak mury miejskie czy kanały. Wśród Yue był także znany z dotrzymywania zawartych porozumień. Od V wieku wśród Chińczyków na południu rozwijał się kult Ma Yuana jako „Generała uspokajającego fale”, stanowiącego symbol zwycięstwa nad tubylczymi plemionami i chińskiej dominacji w tym regionie. Ten kult Ma Yuana przetrwał także w późniejszym Wietnamie, gdzie był on znany jako Mã Viện, i został niemal całkowicie wykorzeniony przez tamtejsze władze dopiero po wojnie chińsko-wietnamskiej w roku 1979, kiedy został uznany za kult obcego agresora.

</doc>
<doc id="1860180" url="https://pl.wikipedia.org/wiki?curid=1860180" title="Osiedle ZWM">
Osiedle ZWM



</doc>
<doc id="1860181" url="https://pl.wikipedia.org/wiki?curid=1860181" title="Golzow">
Golzow

Polska.
Dawna nazwa:

</doc>
<doc id="1860183" url="https://pl.wikipedia.org/wiki?curid=1860183" title="Kiremitliktepe">
Kiremitliktepe

Kiremitliktepe – kompleks skoczni narciarskich w Erzurum w azjatyckiej części Turcji. Skocznie są pokryte igelitem.
Obiekty otwarto 28 grudnia 2010 wpisanymi w kalendarz Pucharu Kontynentalnego zawodami skoczków i kombinatorów norweskich. Na obiektach odbyły się też Zimowa Uniwersjada 2011 i Mistrzostwa Świata Juniorów 2012.
15 lipca 2014, w godzinach południowych, kompleks skoczni w Erzurum został mocno zniszczony w wyniku osunięcia się wzgórza.
Obiektami zarządza Turecki Związek Narciarski.

</doc>
<doc id="1860184" url="https://pl.wikipedia.org/wiki?curid=1860184" title="Zechin">
Zechin

Zechin (pol. hist. "Czechyń") – gmina w kraju związkowym Brandenburgia, w powiecie Märkisch-Oderland, wchodzi w skład urzędu Golzow.
Od 1997 częścią gminy jest Buschdorf.
Demografia.
Wykres zmian populacji Zechin w granicach z 2013 r. od 1875 r.:

</doc>
<doc id="1860185" url="https://pl.wikipedia.org/wiki?curid=1860185" title="César Arzo">
César Arzo

César Arzo Amposta (ur. 26 stycznia 1986 w Villarreal) – hiszpański piłkarz grający na pozycji środkowego obrońcy lub (rzadziej) jako defensywny pomocnik w klubie Gimnàstic Tarragona.
Kariera.
Arzo w profesjonalnej piłce debiutował 23 marca 2003 w drużynie Villarreal CF, która grała wówczas przeciwko Realowi Sociedad. Jednakże w tak młodym wieku nie potrafił przebić się do wyjściowej jedenastki. Przed sezonem 2006-07 został wypożyczony do ówczesnego beniaminka Primera Division, Recreativo Huelva. Grał tam razem ze swoimi kolegami z Żółtej Łodzi Podwodnej: Santim Cazorlą, a także Lopezem Vallejo. Kolejny sezon spędził na wypożyczeniu w Realu Murcia. Natychmiast po powrocie z tego ostatniego klubu, ówczesny szkoleniowiec Villarreal CF, Manuel Pellegrini dał piłkarzowi do zrozumienia, iż nie widzi dla niego miejsca w pierwszym składzie swojego zespołu. W taki więc sposób Arzo na zasadzie wolnego transferu przeniósł się definitywnie do Recreativo Huelva. W lipcu 2009 ten defensor ponownie wrócił do Villarreal CF, mając nadzieję, że tym razem klub da mu szansę. Tak się jednak nie stało i przed sezonem 2009-10 Arzo podpisał 4-letni kontrakt z Realem Valladolid, gdzie grał razem z Marcosem – byłym kolegą z Villarreal CF. W 2011 roku został piłkarzem KAA Gent. W 2014 najpierw grał w Realu Saragossa, a następnie odszedł do Beitaru Jerozolima.

</doc>
<doc id="1860187" url="https://pl.wikipedia.org/wiki?curid=1860187" title="Metropolia westminsterska">
Metropolia westminsterska

Metropolia westmisterska − metropolia Kościoła rzymskokatolickiego w Wielkiej Brytanii. Obejmuje jedną archidiecezję i cztery diecezje we wschodniej Anglii. Siedzibą metropolity jest Londyn, a najważniejszą świątynią Katedra Westminsterska. Metropolia została ustanowiona 29 września 1850, kiedy weszła w życie reforma podziału administracyjnego brytyjskiego Kościoła katolickiego. Od 21 maja 2009 urząd metropolity pełni kard. Vincent Nichols.

</doc>
<doc id="1860189" url="https://pl.wikipedia.org/wiki?curid=1860189" title="Canadian Rockies">
Canadian Rockies

Canadian Rockies także Continental Ranges (fr. "Rocheuses canadiennes") – grupa pasm górskich należących do łańcucha Gór Skalistych. Grupa ta leży w Kanadzie i zajmuje powierzchnię około 93,5 tys. km². Blisko 65% pasm leży w prowincji Alberta, a pozostałe 35% w prowincji Kolumbia Brytyjska. Jest to najwyższa z leżących w Kanadzie część Gór Skalistych. Od północy graniczy z pasmami Far Northern Rockies (pasma Muskwa Ranges i Hart Ranges). Południowe pasma znajdują się na granicy Kanady i USA, gdzie graniczą z grupą pasm Central Montana Rocky Mountains.
Najwyższym szczytem Canadian Rockies jest Mount Robson, który jest najwyższym szczytem Gór Skalistych na terenie Kanady.
Przez Canadian Rockies przebiega Kolej Transkanadyjska, zbudowana w celu połączenia Kolumbii Brytyjskiej z wschodnimi prowincjami Kanady. Budowa linii stanowiła duże osiągnięcie techniczne, zważywszy na warunki geograficzne obszarów, przez które przeprowadzono linię (przełęcze, rzeki, znaczne deniwelacje). Po linii kursuje pociąg "Rocky Mountainer".
Geologia.
Canadian Rockies to najbardziej wysunięta na wschód część Kordyliery Północnej. Jest częścią dużego ciągu pasm górskich ciągnących się od Alaski aż do południowych krańców Ameryki Południowej. Jest też częścią Pacyficznego pierścienia ognia, który okala Pacyfik.
Canadian Rockies graniczą na wschodzie z równinami Canadian Prairies, na zachodzie z Rowem Gór Skalistych.
W porównaniu z amerykańską częścią Gór Skalistych kanadyjska część różni się od południowej zarówno pod względem wyglądu jak i budowy. Kanadyjska część zbudowana jest w większości ze skał osadowych takich jak wapień lub łupek ilasty. W budowie amerykańskiej części przeważają skały metamorficzne np. gnejs oraz skały magmowe jak np. granit. Kanadyjskie Góry Skaliste powstały w wyniku sfałdowania skał z Kolumbii Brytyjskiej, które przesuwały się w kierunku północno-wschodnim na równiny Alberty. Amerykańskie Góry Skaliste to wynik prawie pionowego wypiętrzenia skał. Kanadyjskie szczyty są niższe niż amerykańskie, ale za to bardziej strome.
Część kanadyjska jest geologicznie młodsza, a często poszarpane kształty są efektem silniejszego zlodowacenia tej części Gór Skalistych. Panuje tutaj chłodniejszy i wilgotniejszy klimat, co skutkuje tym, że jest tu więcej lodowców, a rzeki są większe niż na południu.

</doc>
<doc id="1860190" url="https://pl.wikipedia.org/wiki?curid=1860190" title="Russell Smith (producent)">
Russell Smith (producent)

Russell Smith (ur. 21 kwietnia 1954 w Springfield) − amerykański producent filmowy. Laureat nominacji do Oscara.
Indywidualnie wyprodukował filmy "Myszy i ludzie" ("Of Mice and Men", 1992) oraz "Człowiek w żelaznej masce" ("The Man in the Iron Mask", 1998), jest także współzałożycielem spółki produkcyjnej Mr. Mudd, dla której wspólnie z Johnem Malkovichem i Lianne Halfon wyprodukował takie przeboje, jak m.in. "Ghost World" (2001), "Juno" (2007) czy "Rozpustnik" ("The Libertine", 2004).

</doc>
<doc id="1860191" url="https://pl.wikipedia.org/wiki?curid=1860191" title="Piotr Liszka (duchowny)">
Piotr Liszka (duchowny)

Piotr Antoni Liszka CMF (ur. 19 stycznia 1951) – polski duchowny katolicki, misjonarz klaretyn, teolog, prof. dr. hab.
Specjalizuje się w teologii dogmatycznej. Habilitował się w 1998 na podstawie pracy "Wpływ nauki o czasie na refleksję teologiczną". Pełni funkcję kierownika Katedry Eklezjologii i Sakramentologii Papieskiego Wydziału Teologicznego we Wrocławiu. W latach 1998-2001 prorektor ds. studenckich. 12 kwietnia 2002 otrzymał tytuł profesora nauk teologicznych.

</doc>
<doc id="1860194" url="https://pl.wikipedia.org/wiki?curid=1860194" title="Erin Popovich">
Erin Popovich

Erin Popovich (ur. 29 czerwca 1985 w Little Rock) - amerykańska niepełnosprawna pływaczka, czternastokrotna złota medalistka igrzysk paraolimpijskich.
Erin urodziła się z achondroplazją. Ukończyła również studia na uniwersytecie Colorado State University.
Pierwszy swój występ na igrzyskach paraolimpijskich zanotowała w Sydney w 2000 roku gdy miała 15 lat.
W 2005 roku wygrała nagrodę ESPY Awards (nagroda dla najlepszej zawodniczki z niespełnosprawnością w Stanach Zjednoczonych), która była wynagrodzeniem jej występu na igrzyskach w Atenach na których zdobyła 7 złotych medali.

</doc>
<doc id="1860195" url="https://pl.wikipedia.org/wiki?curid=1860195" title="Rekordy Halowych Mistrzostw Świata w lekkoatletyce">
Rekordy Halowych Mistrzostw Świata w lekkoatletyce



</doc>
<doc id="1860198" url="https://pl.wikipedia.org/wiki?curid=1860198" title="Konfesja Sandomierska">
Konfesja Sandomierska



</doc>
<doc id="1860199" url="https://pl.wikipedia.org/wiki?curid=1860199" title="9 Pułk Piechoty (III Rzesza)">
9 Pułk Piechoty (III Rzesza)

9 Pułk Piechoty ("Infanterie-Regiment 9", IR 9) − jeden z niemieckich pułków piechoty okresu Republiki Weimarskiej i III Rzeszy, kontynuator tradycji pułków Gwardii Cesarstwa Niemieckiego. Został sformowany 1 stycznia 1921, potocznie nazywany "Graf Neun". Pozostawał w podległości organizacyjnej 3 Dywizji Reichswehry, a od 1935 roku 23 Dywizji Piechoty. Garnizon mieścił się w Poczdamie.

</doc>
<doc id="1860201" url="https://pl.wikipedia.org/wiki?curid=1860201" title="Port lotniczy Gądów Mały">
Port lotniczy Gądów Mały

Port lotniczy Gądów Mały (niem. "Flughafen Klein-Gandau") – nieistniejące już lotnisko w zachodniej części Wrocławia, na osiedlu Gądów Mały. 
Na miejscu placu apelowego powstało lotnisko wojskowe ("Flughafen Klein-Gandau"). Było to jedno z pierwszych lotnisk w Niemczech i aż do zbudowania w 1936 lotniska na Strachowicach ("Flughafen Schöngarten") jedyne we Wrocławiu. Leżało bezpośrednio przy trasie wylotowej na zachód, w odległości pięciu kilometrów od centrum. Połączenie z centrum miasta zapewniała linia tramwajowa nr 6 mająca trasę: ul. Gliniana, ul. Borowska, ul. Hugonna Kołłątaja, Rynek, pl. Jana Pawła II, ul. Legnicka. W późniejszym okresie jeździły tam także tramwaje linii 1 i 5 oraz autobusy linii A i D.
W 1910 postawiono przenośny hangar do bazowania sterowców. Stacjonował w nim sterowiec Parseval PL-5, który spłonął 16 czerwca 1911 w Hann. Münden podczas wypuszczania wodoru. Jego miejsce zajął Parseval PL-9 (sprzedany w 1913 Turcji). Pierwszą stałą infrastrukturę stanowiły trzy hangary przy Gandauer Str..
Od 1920 w wyniku postanowień Traktatu Wersalskiego wyłącznie cywilne. Od 1922 działała filia Junkersa. Pełny rozwój lotniska datuje się na lata 30., kiedy obsługiwało regularne loty krajowe do Berlina, Szczecina, Jeleniej Góry, Gliwic, Goerlitz, Drezna, Lipska i Halle, a także zagraniczne do Warszawy i Pragi. Odbywały się tu loty szybowcowe i skoki spadochronowe. Trasy pierwszych dwóch z czterech wyścigów Challenge (1929 i 1930) prowadziły przez lotnisko Klein Gandau. W 1930 przyleciał sterowiec "Graf Zeppelin". W lipcu 1932 w trakcie kampanii wyborczej do Reichstagu przyleciał do Breslau Adolf Hitler. Lądował tu także czterosilnikowy Junkers G 38ce, wówczas największy samolot na świecie.
W 1932 r. wybudowano betonowy hangar z wieżą przy dzisiejszej ulicy Lotniczej. W 1937 r. uroczyście oddano do użytku nowoczesny – istniejący do dziś – budynek zarządu lotniska, z wieżą kontroli lotów, reprezentacyjną halą przylotów i restauracją na tarasie widokowym. W latach 1900-1901 celem domknięcia pierścienia twierdzy oraz ochrony lotniska wybudowano na jego południowej krawędzi przy ul. Bystrzyckiej betonowy kompanijny schron piechoty oraz wybetonowano podjazd, ale lotnisko przez cały czas istnienia miało miękką, trawiastą nawierzchnię.
W czasie drugiej wojny światowej pod nadzorem Luftwaffe. Oba wrocławskie lotniska: "Klein-Gandau" i "Schöngarten" były bazami operacyjnymi dla lotnictwa, wchodzącego w skład Luftflotte 4, podczas inwazji na Polskę (operacja Fall Weiss). Później działała tu Flugzeugfuhrer-Schule „E”. Zakłady Junkersa zajęły się produkcją wojenną, składając samoloty wojskowe, m.in. Ju 87 („sztukasy”).
W dniu 22 listopada 1941 podczas przymusowego lądowania samolot Heinkel He 111 z asem lotniczym, Wernerem Möldersem (115 zwycięstw) jako pasażerem (leciał z Krymu do Berlina na pogrzeb Ernsta Udeta) rozbił się grzebiąc w szczątkach całą załogę. Na miejscu jego śmierci (obecnie motel na Pilczycach) postawiono pomnik istniejący jeszcze w latach 50.. Przyczyną katastrofy była awaria maszyny lub zaczepienie o komin fabryczny. Przeżył tylko adiutant Möldersa – major Paul Wenzel. Przy zwłokach znaleziono listy, w których krytykował reżim hitlerowski.
Strategiczny punkt obrony miasta w 1945. W połowie lutego pierścień oblężenia wokół Festung Breslau został zamknięty i od tego czasu droga powietrzna był jedyną metodą zaopatrzenia i ewakuacji rannych. 24 lutego dowódcą obrony został mianowany podpułkownik von Friedeburg. Było to jedyne lotnisko jakim dysponowali Niemcy (drugie w Strachowicach było na pierwotnej linii obrony i zostało utracone, lotnisko na pl. Grunwaldzkim nie było gotowe, a inne pola wzlotów nie były odpowiednie do obsługi takiego ruchu). Jednak już w marcu wojska rosyjskie skutecznym ostrzałem z moździerzy niszczyły jego powierzchnię naprawianą potem przez saperskie oddziały Volkssturmu. W marcu linia obrony przesunęła się na odcinek Żerniki – Maślice i rosyjska obrona przeciwlotnicza mająca pozycje w odległości jednego kilometra od lotniska praktycznie uniemożliwiła używanie go. Kiedy nie można już było na nim lądować było wykorzystywane jako miejsce zrzutu zaopatrzenia. Ocenia się, że do tego czasu Niemcy zdążyli ewakuować ponad 6 tysięcy rannych oraz sprowadzić ponad 3 tysiące żołnierzy. Ostatecznie, lotnisko bronione przez spadochroniarzy i działa 88 mm zostało zdobyte przez oddziały 359 DP Armii Czerwonej po natarciu dokonanym 1 kwietnia z rejonu Nowego Dworu.
Zniszczenia wojenne uniemożliwiały korzystanie z lotniska. Teren musiał zostać rozminowany. Wyrównywanie lejów i usuwanie pozostałości po walkach trwało aż do 1947.
W dawnym hangarze powstała filia bielskich zakładów szybowcowych. Do 1979 roku zbudowano przeszło 1000 szybowców.
W latach 1946-1958 Gądów obsługiwał regularne loty cywilne linii lotniczych PLL Lot (drugie wrocławskie lotnisko, Wrocław-Strachowice było w tym czasie używane prawie wyłącznie przez wojsko).
Również od 1946, aż do zamknięcia w 1978 było to lotnisko sportowe używane przez Aeroklub Dolnośląski.
W dniu 13 września 1959 roku otwarto Salon Lotniczy. Podczas inauguracji na lotnisku klubowym zgromadziło się 200 tysięcy osób. Było tu centrum wrocławskiej społeczności lotniczej. Tutaj odbyły się pierwsze Samolotowe Rajdy Dziennikarzy i Pilotów. Organizowano Międzynarodowe Zawody o Błękitną Wstęgę Odry, Dni Wrocławskich Skrzydeł itp. Na Gądowie działały m.in. Centrum Wyszkolenia Lotniczego, lotnictwo sanitarne, agrolotnictwo, zakłady szybowcowe, stacja meteorologiczna. Uczył się tu latać m.in. Mirosław Hermaszewski. W 1978 przeprowadzono ostatnie szkolenie szybowcowe i skoki spadochronowe, po czym zamknięto lotnisko.
W połowie lat 70. teren Gądowa przeznaczono pod zabudowę mieszkaniową i podjęto decyzję o likwidacji lotniska. Na jego miejscu powstało osiedle, a nazwy ulic – Balonowa, Skrzydlata, Szybowcowa, Latawcowa, Sterowcowa, Samolotowa, Bajana, oraz bulwarów: Dedala i Ikara – nawiązują do lotniczej przeszłości tego miejsca.

</doc>
<doc id="1860202" url="https://pl.wikipedia.org/wiki?curid=1860202" title="Land of Frost">
Land of Frost

Land of Frost – demo norweskiej black metalowej grupy Darkthrone. Demo ukazało się w marcu 1988 roku na kasecie magnetofonowej zawiera 5 utworów.

</doc>
<doc id="1860205" url="https://pl.wikipedia.org/wiki?curid=1860205" title="Pogórze Karkonoskie">
Pogórze Karkonoskie

Pogórze Karkonoskie – region na północnym obrzeżu Karkonoszy, rozciągający się pomiędzy rzekami Łomnicą i Kamienną, stanowiący obszar pośredni pomiędzy Kotliną Jeleniogórską na północy a Karkonoskim Padołem Śródgórskim na południu. Granica północna jest bardzo wyraźna. Wzniesienia stromo opadają do Kotliny Jeleniogórskiej. Granica południowa jest częściowo rozmyta.
Opis.
Pogórze składa się z szeregu grzbietów i wzniesień o wysokości do 874 m, pooddzielanych przełomowymi dolinami potoków. Najwyższymi wzniesieniami są: Czoło (874 m n.p.m.), Grabowiec (784 m n.p.m.), Grzybowiec (750 m n.p.m.), Płoszczań (747 m n.p.m.), Szerzawa (706 m n.p.m.).
Granica północna.
Północna granica, z Kotliną Jeleniogórską, jest pochodzenia tektonicznego. Uskok został stwierdzony wierceniami geologicznymi oraz badaniami geomorfologicznymi. Wzdłuż płaszczyzny uskoku Karkonosze zostały wydźwignięte w stosunku do dna Kotliny Jeleniogórskiej. Stało się to w czasie orogenezy alpejskiej. Prawdopodobnie uskok ten jest czynny do dnia dzisiejszego.
Geologia.
Cały obszar Pogórza zbudowany jest z granitu karkonoskiego z podrzędnymi skałami żyłowymi – porfirami i lamprofirami. Zbocza wzniesień przykryte są częściowo zwietrzelinami, natomiast w dolinach występują osady rzeczne – żwiry, piaski, rzadziej mady.
Miejscowości.
W dolinach znajdują się zabudowania niektórych miejscowości karkonoskich i podkarkonoskich: Michałowic, Jagniątkowa, Sobieszowa, Zachełmia, Podgórzyna, Przesieki i Sosnówki.

</doc>
<doc id="1860206" url="https://pl.wikipedia.org/wiki?curid=1860206" title="Hyperoliidae">
Hyperoliidae



</doc>
<doc id="1860208" url="https://pl.wikipedia.org/wiki?curid=1860208" title="Rekordy lekkoatletycznych halowych mistrzostw Europy">
Rekordy lekkoatletycznych halowych mistrzostw Europy



</doc>
<doc id="1860210" url="https://pl.wikipedia.org/wiki?curid=1860210" title="Salix OS">
Salix OS

Salix OS – dystrybucja Linuksa zbudowana w oparciu o dystrybucję Slackware.
Założenia.
Z założenia Salix ma być systemem wielofunkcyjnym, koncentrującym się na aplikacjach internetowych, multimedialnych i narzędziach programistycznych. Ma być prosty, szybki i łatwy w użyciu.
Oprogramowanie.
Dystrybucja jest w pełni kompatybilna ze Slackware, dzięki czemu możliwe jest wykorzystywanie jego repozytoriów jako źródło oprogramowania. Salix umożliwia konfigurację systemu za pośrednictwem graficznego interfejsu i linii poleceń. Głównym środowiskiem graficznym jest XFCE.
Domyślnym menadżerem pakietów jest slapt-get, wraz ze swoją graficzną nakładką Gslapt.
Salix wydawany jest w dwóch wersjach: pierwsza jest zoptymalizowana dla architektury i486/i686, druga jest przeznaczona dla x86-64.

</doc>
<doc id="1860211" url="https://pl.wikipedia.org/wiki?curid=1860211" title="Band Hero">
Band Hero

Band Hero to kontynuacja gier muzycznych z serii Guitar Hero, wydana przez RedOctane i Activision na początku listopada 2009 r. Aktualny tytuł bardziej pasuje tej grze, gdyż już nie gramy tylko na gitarach, ale razem z przyjaciółmi jako cały zespół. Możemy zagrać na gitarze, basie, perkusji, albo zostać wokalistą. Ta odsłona zawiera 65 piosenek największych rockowych i popowych artystów.

</doc>
<doc id="1860212" url="https://pl.wikipedia.org/wiki?curid=1860212" title="Rybaki (Poznań)">
Rybaki (Poznań)

Rybaki – część Poznania zlokalizowana w obrębie centrum (Osiedle Stare Miasto), pomiędzy ścisłym Starym Miastem a Wildą. Z reguły za teren Rybaków uważa się rejon między ulicami Półwiejską na zachodzie, Strzelecką na wschodzie oraz północy i Królowej Jadwigi na południu. Oś dzielnicy stanowi ulica Rybaki.
Historia.
Rybaki ("Rybitwy") po raz pierwszy pojawiają się w zapisach w 1441, jako osada służebna zamieszkała przez rybaków, poławiających ryby w przepływającej tutaj Strudze Karmelickiej ("Karmelitańskiej") - dziś nieistniejącej (jeszcze wcześniej wspominani są "piscatores nostri", czyli "nasi rybacy" w dokumencie Bolesława Pobożnego z 1267). Prawdopodobnie osada ta istniała nawet od XIII wieku i była wówczas wyspą, być może ukształtowaną sztucznie. Archaiczne, trójkątne centrum osady, której zrąb powstał prawdopodobnie w okresie kształtowania się państwa piastowskiego, czytelne jest do dziś na skrzyżowaniu ulic Rybaki i Strzałowej.
Do XVI wieku Rybaki pozostawały w jurydyce starościńskiej. W 1728 zapadł w Trybunale Radomskim wyrok przyznający miastu prawo pobierania pogłównego z tej jurydyki (w 1721 Poznań pozwał wszystkie otaczające go jurydyki o zapłatę zaległego z wielu lat pogłównego).
Znacząca przebudowa dzielnicy nastąpiła na przełomie XIX i XX w. Wtedy to zabudowano ten teren okazałymi 4- i 5-piętrowymi kamienicami w duchu secesji i historyzmu. W czasach zaborów ulica nosiła nazwę "Fischerei".
Na Rybakach, a właściwie w dawnej osadzie Piaski, znajduje się zabytkowy, gotycki Kościół Bożego Ciała. Z kamienic wyróżnia się budynek przy ul. Kwiatowej 9, dekorowany motywami roślinnymi. Według Marcina Libickiego jest to jeden z laboratoryjnych przykładów sztuki dekoracyjnej początku XX wieku. W 1927 przy ulicy Rybaki wzniesiono dom dla samotnych według projektu Jerzego Tuszowskiego.
Przy ul. Rybaki mieści się też część obiektów AWF Poznań.
11 czerwca 2021 roku na skwerze znajdującym się u zbiegu ulic Rybaki i Strzałowej odsłonięto pomnik upamiętniający Bohdana Smolenia.
Gospodarka.
Dzielnica obecnie ma charakter mieszkalno-handlowo-usługowy. W wielu kamienicach otwierane są puby, restauracje oraz obiekty noclegowe. Wpływ na to ma m.in. bliskość deptaku na ul. Półwiejskiej i Starego Browaru. Rybaki zachowały dotąd indywidualny charakter i nie podlegały znaczącym modernizacjom.
Komunikacja.
Ulicą Strzelecką przebiega jeden z bardziej malowniczych odcinków poznańskiej sieci tramwajowej (linie 2, 9). Trasa wije się wśród starej zabudowy. W centrum dzielnicy znajduje się przystanek "Łąkowa". Również ulicą Półwiejską kursowały w przeszłości tramwaje.
Odniesienie.
Dzielnica Rybaki (lit. "Žvejai") znajduje się również w Wilnie i ma podobną genezę – również stanowiła średniowieczną osadę służebną (rybacką). W Wilnie jednak, w odróżnieniu od Poznania, nazwa Rybaki praktycznie wyszła już z użycia.

</doc>
<doc id="1860213" url="https://pl.wikipedia.org/wiki?curid=1860213" title="Reich &amp; sexy">
Reich &amp; sexy

Reich &amp; sexy – kompilacyjny album niemieckiego zespołu punkrockowego Die Toten Hosen, wydany w 1994 roku.

</doc>
<doc id="1860214" url="https://pl.wikipedia.org/wiki?curid=1860214" title="Valérie Grand’Maison">
Valérie Grand’Maison

Valerie Grand'Maison (12 października 1988 w Fleurimont) – kanadyjska niepełnosprawna pływaczka, czterokrotna złota medalistka paraolimpijska.
Zawodniczka klubu CAMO Swim Club. Mierzy 164 centymetry i waży 64 kilogramy. Obecnie studiuje na McGill University.
Bibliografia.
 

</doc>
<doc id="1860215" url="https://pl.wikipedia.org/wiki?curid=1860215" title="18 Pułk Kawalerii (III Rzesza)">
18 Pułk Kawalerii (III Rzesza)

18 Pułk Kawalerii ("Kavallerie-Regiment 18") − jeden z niemieckich pułków kawalerii okresu Republiki Weimarskiej i III Rzeszy.
Istniał od 18 grudnia 1919 do 25 sierpnia 1939. Stacjonował w regionie Badenia-Wirtembergia. Posiadał 5 szwadronów.

</doc>
<doc id="1860216" url="https://pl.wikipedia.org/wiki?curid=1860216" title="Wielki Ostry Groń">
Wielki Ostry Groń

Wielki Ostry Groń (słow. "Veľký Ostrý grúň", 1216 m) – niewybitny szczyt w Dolinie Zuberskiej w słowackich Tatrach Zachodnich. Znajduje się w grzbiecie oddzielającym Dolinę Przybyską od Kozińskiego Jaru. Grzbiet ten na polskiej mapie opisany jest jako Wielki Siwy Klin. Na mapie słowackiej szczyt ma nazwę Ostrý grúň. W przewodniku "Tatry Zachodnie. Słowacja" Wielki Ostry Groń jest dokładniej opisany jako Ostry Groń o wysokości 1200 m.
Na szczycie Wielkiego Ostrego Gronia grzbiet rozgałęzia się. Wielki Siwy Klin opada dalej w północnym kierunku, niżej przechodząc w Iwanów Wierch, w północno-zachodnim natomiast kierunku odgałęzia się inny, krótszy grzbiet tworzący wschodnie obramowanie dolnej części Kozińskiego Jaru. U podnóży tego północno-zachodniego ramienia znajduje się Zuberski Wapiennik, w którym dawniej wytapiano wapienie.
Wielki Ostry Groń jest całkowicie zalesiony. Obecnie cały rejon szczytu znajduje się na obszarze TANAP-u. Nieco poniżej szczytu, przez jego zachodnie stoki i północno-zachodnią grań prowadzi szlak turystyczny.

</doc>
<doc id="1860217" url="https://pl.wikipedia.org/wiki?curid=1860217" title="Valerie Grand'Maison">
Valerie Grand'Maison



</doc>
<doc id="1860220" url="https://pl.wikipedia.org/wiki?curid=1860220" title="Winnice Jaworek">
Winnice Jaworek

Winnice Jaworek – jedna z pierwszych funkcjonujących współcześnie, a zarazem jedna z największych (w I dekadzie XXI wieku największa) winnica w Polsce.
Winnica założona została w 2001 roku przez Lecha i Ewę Jaworków. Pierwszy zbiór winogron odbył się w 2003 roku. Obecnie plantacje funkcjonują w dwóch miejscowościach: Miękini (obecny areał: 15 ha) oraz Wińsku (obecny areał: 3,5 ha), gdzie na 24 ha testowano ponad 30 odmian winorośli, głównie szlachetnych Vitis vinifera, z przeznaczeniem na produkcję polskiego wina regionalnego, miodów pitnych bazujących na soku winogronowym oraz nalewek i destylatów owocowych na bazie miodu.
Lech Jaworek jako pierwszy w Polsce podjął się uprawy takich odmian jak riesling, pinot noir oraz pinot gris. Winnica znajduje się w budynku stajni zabytkowego XVIII-wiecznym folwarku w Miękini, w którym dodatkowo funkcjonują restauracja (winiarnia), sala degustacyjna, sala konferencyjna, piwnica oraz hotel. W winnicy prowadzone sa warsztaty i szkolenia enologiczne.
Powierzchnia winnicy wynosi 18,5 ha, obsadzonych gatunkami riesling, pinot noir, cabernet, solaris, regent, pinot gris, zweigelt i gewürztraminer. Winnica oferuje wina z odmian Saint Laurent, cabernet sauvignon, pinot noir, dunkelfelder, riesling, pinot blanc, rivaner, chardonnay, pinot gris, elbling i auxerrois blanc. Miękinia jest prawdopodobniej najbardziej na północ wysuniętym miejscem, w którym udaje się ciepłolubny szczep cabernet sauvignon.
W 2006 roku wina Jaworek zostały wpisane przez Ministerstwo Rolnictwa i Rozwoju Wsi na listę produktów tradycyjnych, a w 2012 roku zostały wyróżnione certyfikatem Europejskiej Sieci Regionalnego Dziedzictwa Kulinarnego Dolny Śląsk.
Winnice należą do „Dolnośląskiego Szlaku Kulinarnego – Smaki Dolnego Śląska”. Produkowane w winnicy wina zdobyły nagrody (w tym złote, srebrne i brązowe medale) na polskich, a także międzynarodowych konkursach winiarskich. 

</doc>
<doc id="1860224" url="https://pl.wikipedia.org/wiki?curid=1860224" title="Archidiecezja westminsterska">
Archidiecezja westminsterska

Archidiecezja westminsterska − archidiecezja Kościoła rzymskokatolickiego w Wielkiej Brytanii. Tradycyjnie uważana za "pierwszą wśród równych" w grupie angielskich i walijskich diecezji katolickich. Jej arcybiskup metropolita otrzymuje zwykle godność kardynała, zwyczajowo pełni również funkcje przewodniczącego Konferencji Episkopatu Anglii i Walli. Powstała w 1622 jako wikariat apostolski Anglii. W 1688 zmieniła nazwę na wikariat apostolski dystryktu londyńskiego. 29 września 1850, po reformie administracyjnej Kościoła katolickiego w Wielkiej Brytanii, została podniesiona do rangi archidiecezji. Obecne granice uzyskała w czerwcu 1917 roku.
Jest jedną z trzech katolickich diecezji w granicach Londynu. Granicę z archidiecezją Southwark stanowi Tamiza - do archidiecezji westminsterskiej należą parafie na północ od tej rzeki. Z kolei od diecezji Brentwood oddziela ją rzeka Lea. Do archidiecezji przynależy część Londynu na zachód od jej koryta.

</doc>
<doc id="1860228" url="https://pl.wikipedia.org/wiki?curid=1860228" title="Kiichirō Toyoda">
Kiichirō Toyoda

 – japoński przedsiębiorca, syn założyciela koncernu Toyota Sakichiego Toyody.
Życiorys.
Kiichirō Toyoda urodził się 11 czerwca 1894 roku we wsi Yamaguchi (obecnie w granicach miasta Kosai) w prefekturze Shizuoka jako syn Sakichiego Toyody, wynalazcy automatycznego krosna tkackiego. W 1908 ukończył prefekturalną szkołę podstawową prefektury Aichi i rozpoczął naukę w szkole drugiego stopnia Meirin. Od 1914 roku uczył się w szkole średniej w Sendai, która specjalizowała się w inżynierii. Po ukończeniu szkoły w 1917 roku rozpoczął studia na Imperialnym Uniwersytecie Tokijskim.
W 1929 wyjechał do Stanów Zjednoczonych z misją handlową, jednak jego celem było zapoznanie się z amerykańskimi zakładami produkującymi samochody. W 1931 opracował prototyp własnego silnika spalinowego. We wrześniu 1933 zakłady Toyody uruchomiły dział samochodowy. W tym samym roku wyprodukowano pierwszy, sześciocylindrowy silnik o pojemności 3389 cm³, a w maju 1935 wyprodukowano pierwsze egzemplarze Toyoty A1. W 1936 Kiichirō Toyoda zmienił nazwę firmy na Toyota, a w 1937 powstała nowa spółka – Toyota Motor Company. Od tego czasu koncern skoncentrował się na produkcji samochodów.
Żonaty z Hatako, para miała syna Shoichiro Toyodę.
Zmarł 27 marca 1952 roku w Tokio.

</doc>
<doc id="1860230" url="https://pl.wikipedia.org/wiki?curid=1860230" title="Rolls-Royce Silver Cloud">
Rolls-Royce Silver Cloud

Rolls-Royce Silver Cloud – luksusowy samochód osobowy produkowany przez brytyjską firmę Rolls-Royce w latach 1955–1966. Dostępny jako: 4-drzwiowy sedan, 2-drzwiowe coupé lub 2-drzwiowy kabriolet. Następca modelu Silver Dawn. Początkowo do napędu używano silnika R6 o pojemności 4,9 litra, zastąpiony został później przez jednostkę V8 6,2 l. Moc przenoszona była na oś tylną poprzez 4-biegową automatyczną skrzynię biegów. Samochód został zastąpiony przez model Silver Shadow. Powstały trzy generacje modelu.
Eksportowany był m.in. do USA, gdzie w 1960 roku kosztował 14 895 dolarów.

</doc>
<doc id="1860233" url="https://pl.wikipedia.org/wiki?curid=1860233" title="Winnica Nad Dworskim Potokiem">
Winnica Nad Dworskim Potokiem

Winnica Nad Dworskim Potokiem - winnica Rolniczego Zakładu Doświadczalnego Uniwersytetu Jagiellońskiego w Łazach.
Założona w 2004 r. z inspiracji rektora Uniwersytetu Jagiellońskiego, Karola Musioła. Pierwsze krzewy winorośli zasadzono w kwietniu 2005 r. Pierwsze zbiory winogron odbyły się w 2006 r. Obecnie zajmuje powierzchnię 3.3 ha. Od 2009 r. jest jedną z winnic, które posiadają zezwolenie na komercyjną produkcję wina w Polsce.
Rolniczy Zakład Doświadczalny Uniwersytetu Jagiellońskiego w Łazach prowadzi komercyjną sprzedaż swojego wina za pośrednictwem sklepu znajdującego się przy winnicy oraz sklepów partnerskich.

</doc>
<doc id="1860236" url="https://pl.wikipedia.org/wiki?curid=1860236" title="Jaworek (winnica)">
Jaworek (winnica)



</doc>
<doc id="1860240" url="https://pl.wikipedia.org/wiki?curid=1860240" title="Garzau-Garzin">
Garzau-Garzin

Garzau-Garzin – gmina w Niemczech, w kraju związkowym Brandenburgia, w powiecie Märkisch-Oderland, wchodzi w skład urzędu Märkische Schweiz.

</doc>
<doc id="1860241" url="https://pl.wikipedia.org/wiki?curid=1860241" title="W463">
W463



</doc>
<doc id="1860243" url="https://pl.wikipedia.org/wiki?curid=1860243" title="Geländewagen">
Geländewagen



</doc>
<doc id="1860244" url="https://pl.wikipedia.org/wiki?curid=1860244" title="Mercedes klasy G">
Mercedes klasy G



</doc>
<doc id="1860246" url="https://pl.wikipedia.org/wiki?curid=1860246" title="Diecezja Brentwood">
Diecezja Brentwood

Diecezja Brentwood − diecezja Kościoła rzymskokatolickego w południowo-wschodniej Anglii, w metropolii westminsterskiej. Obejmuje wschodnie dzielnice Londynu oraz hrabstwo Essex. Powstała 20 lipca 1917 roku w wyniku wyłączenia części terytorium archidiecezji westminsterskiej. Siedzibą biskupów jest Brentwood. 

</doc>
<doc id="1860247" url="https://pl.wikipedia.org/wiki?curid=1860247" title="Oberbarnim (gmina)">
Oberbarnim (gmina)

Oberbarnim – gmina w Niemczech, w kraju związkowym Brandenburgia, w powiecie Märkisch-Oderland, wchodzi w skład urzędu Märkische Schweiz.

</doc>
<doc id="1860248" url="https://pl.wikipedia.org/wiki?curid=1860248" title="Love, Peace &amp; Money">
Love, Peace &amp; Money

Love, Peace &amp; Money – album niemieckiego zespołu punkrockowego Die Toten Hosen, wydany w 1994 roku.

</doc>
<doc id="1860252" url="https://pl.wikipedia.org/wiki?curid=1860252" title="Oberbarnim">
Oberbarnim

Niemcy:
Zobacz też: 

</doc>
<doc id="1860255" url="https://pl.wikipedia.org/wiki?curid=1860255" title="Alberto Orlando">
Alberto Orlando

Alberto Orlando (ur. 27 września 1938 w Rzymie) – włoski piłkarz, reprezentant kraju.
Kariera piłkarska.
Przygodę z futbolem rozpoczął w 1957 w klubie AS Roma. W 1958 został wypożyczony do klubu FC Messina. W 1964 został zawodnikiem klubu ACF Fiorentina. W 1965 roku został wspólnie z Sandro Mazzolą królem strzelców Serie A z dorobkiem 17 bramek. W 1965 podpisał kontrakt z Torino FC. W 1966 opuścił klub i przeszedł do klubu SSC Napoli. W 1968 przeszedł do klubu SPAL 1907. W 1969 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1962 i w swoim debiutanckim spotkaniu strzelił wszystkie 4 bramki dla reprezentacji. Po raz ostatni pojawił się w niej w 1965, dla której zagrał w 5 spotkaniach i strzelił 4 bramki.

</doc>
<doc id="1860257" url="https://pl.wikipedia.org/wiki?curid=1860257" title="Put Your Money Where Your Mouth Is">
Put Your Money Where Your Mouth Is

Put Your Money Where Your Mouth Is – minialbum niemieckiego zespołu punkrockowego Die Toten Hosen, wydany w 1994 roku.

</doc>
<doc id="1860259" url="https://pl.wikipedia.org/wiki?curid=1860259" title="Aaron Maddron">
Aaron Maddron

Aaron Maddron (ur. 5 listopada 1970 r. w Portland w stanie Oregon, USA) − amerykański kulturysta przynależny do federacji NPC oraz IFBB (International Federation of BodyBuilders). Właściciel Pro Fitness Family Athletic Center zlokalizowanego w Medford w Oregonie.
Warunki fizyczne:

</doc>
<doc id="1860260" url="https://pl.wikipedia.org/wiki?curid=1860260" title="Starowęgierska skarga Maryi">
Starowęgierska skarga Maryi



</doc>
<doc id="1860262" url="https://pl.wikipedia.org/wiki?curid=1860262" title="Robby Robinson">
Robby Robinson

Robby Robinson, zwany „Czarnym księciem” ("The Black Prince") (ur. 24 maja 1946 w Damascus w stanie Georgia) − amerykański kulturysta. Wystąpił także w kilku filmach u boku Arnolda Schwarzeneggera takich jak "Niedosyt" ("Stay Hungry", 1976), "Kulturyści" ("Pumping Iron", 1977) i dokumentalnym "Stand Tall" (1997). Jego kariera w lidze zawodowej kulturystyki trwała 27 lat, do roku 2001. Był jednym z najlepszych, którzy stali na scenie kulturystyki. 

</doc>
<doc id="1860264" url="https://pl.wikipedia.org/wiki?curid=1860264" title="Złoty Pawilon">
Złoty Pawilon

, oficjalna nazwa Rokuon-ji (鹿苑寺), gałąź świątyni Shōkoku-ji szkoły zen, Rinzai (Rinzai-shū) – świątynia zen w Kioto, w Japonii. 
Budynek reprezentuje kulturę okresu Kitayama. W rzeczywistości pagoda została zbudowana do przechowywania świętych relikwii Buddy, wtedy jest używana nazwa Shari-den (舎利殿) . 
Historia.
W okresie Kamakura (1185–1333) na terenie tym znajdowała się willa arystokraty ("kuge") Kintsune Saionjiego, znana jako Kitayama-dai. W okresie Muromachi (1392–1573) obiekt ten zwrócił uwagę trzeciego sioguna z rodu Ashikaga o imieniu Yoshimitsu (1358–1408), który przejął to miejsce od rodziny Saionji w celu zbudowania własnej rezydencji, którą nazwał Kitayama-dono. 
Kompleks ten, którego ogrody i architektura skupiały się wokół centralnego Złotego Pawilonu, miał przywoływać raj na ziemi. Z tego też powodu był odwiedzany przez tak cenionych gości, jak cesarz Go-Komatsu (1377–1433; panował w latach 1392–1412). Był on ojcem mistrza zen, poety i opata świątyni Daitoku-ji, Ikkyū Sōjuna (1394–1481).
Posiadłość stała się centrum tak zwanej „kultury Kitayama”, która odegrała kluczową rolę w przyjmowaniu różnych aspektów chińskiej kultury dynastii Ming (1368–1644) do społeczeństwa japońskiego, także dzięki zacieśnieniu stosunków handlowych z kontynentalnym sąsiadem.
Po śmierci Yoshimitsu willa została zgodnie z jego wolą zamieniona w świątynię. Nazwa Rokuon-ji została zaczerpnięta z pierwszych dwóch znaków pośmiertnego imienia Yoshimitsu – Rokuon’in. Z kolei imię to pochodzi od Parku Jeleni w stanie Uttar Pradesh, w północnych Indiach, gdzie Budda Siakjamuni wygłosił swoje pierwsze kazanie po osiągnięciu oświecenia.. 
W 1950 roku została podpalona (spłonęła doszczętnie) przez psychicznie chorego, pogardzanego, buddyjskiego akolitę, który następnie próbował popełnić samobójstwo. Wydarzenie to stało się motywem bestsellerowej powieści psychologicznej, wydanej w 2017 roku pod polskim tytułem „Złota Pagoda” autorstwa Yukio Mishimy (1925–1970) z 1956 roku. Zdaniem pisarza, nowicjusz zdecydował się na ten krok dlatego, że nie mógł dłużej żyć, odczuwając nad sobą władzę piękna, jaką sprawowała nad nim świątynia, jeden z najcenniejszych skarbów narodowych w Japonii.
Odbudowa budowli została zakończona w 1955, a ściany zewnętrzne pokryto płatkami złota w 1987 roku. Zrekonstruowano również malowidła we wnętrzu. Świątynia jest położona nad stawem Kyōko-chi, na terenie parku utworzonego w stylu "kaiyū-shiki" ("kaiyū-shiki teien", ogród krajobrazowy z centralnym stawem, przeznaczony do spacerów), umożliwiającym jej podziwianie poprzez spacer wokół ogrodu.
Złoty Pawilon w grudniu 1994 został wpisany na listę światowego dziedzictwa UNESCO jako część zespołu zabytkowego dawnego Kioto, Uji i Ōtsu.
Architektura.
Architektura trzypoziomowego Kinkaku-ji łączy różne japońskie style i jednocześnie jest pod wpływem chińskich komponentów: 

</doc>
<doc id="1860265" url="https://pl.wikipedia.org/wiki?curid=1860265" title="Huby Tynieckie">
Huby Tynieckie

Huby Tynieckie – część Kalisza; do 1934 stanowiły kolonię w obrębie gminy Tyniec, powiat kaliski, województwo łódzkie. 5 kwietnia 1934 roku Huby Tynieckie znalazły się w granicach miasta Kalisza. Obecnie rejon ten znajduje się w okolicy ulic Skarszewskiej i Borkowskiej.
W 1888 w Hubach Tynieckich urodził się Stefan Miler.

</doc>
<doc id="1860266" url="https://pl.wikipedia.org/wiki?curid=1860266" title="Sara Nordenstam">
Sara Nordenstam

Sara Nordenstam (ur. 28 lutego 1983 w Lycksele) – norweska pływaczka, brązowa medalistka olimpijska.
Specjalizuje się w stylu klasycznym. Największym osiągnięciem zawodniczki jest brązowy medal igrzysk olimpijskich w 2008 roku w Pekinie na dystansie 200 m stylem klasycznym.

</doc>
<doc id="1860270" url="https://pl.wikipedia.org/wiki?curid=1860270" title="Daniel Berzsenyi">
Daniel Berzsenyi



</doc>
<doc id="1860271" url="https://pl.wikipedia.org/wiki?curid=1860271" title="Opera Rara">
Opera Rara

Opera Rara – festiwal muzyczny, w ramach którego prezentowane są przede wszystkim rzadko wykonywane, zapomniane opery. Powstał jako wspólne przedsięwzięcie Krakowskiego Biura Festiwalowego oraz władz miejskich i wojewódzkich. Od 2009 do 2016 roku prezentowano na nim – najczęściej w wersji koncertowej – opery barokowe. Od roku 2017 – w nowej formule i pod dyrekcją Jana Tomasza Adamusa (dyrektora Capelli Cracoviensis) – program festiwalu obejmuje inscenizacje oper różnych epok oraz recitale pieśniowe. W roku 2022 Capella Cracoviensis została głównym organizatorem wydarzenia"."
Projekt miał swój początek w styczniu 2009; tego samego roku wystawiono trzy opery w wersji koncertowej i jedną w wersji scenicznej. Były to: "Herkules nad Termodontem" Vivaldiego, "Mieszczanin szlachcicem" Lully’ego i Moliera, "Agrippina" oraz "Rinaldo" Händla.
Wśród założeń projektu organizatorzy wymieniali „stworzenie cyklu przedstawień operowych święcących triumfy na międzynarodowych scenach”, a także „wzmocnienie polityki kulturalnej Krakowa i ugruntowanie jego wizerunku jako ważnego ośrodka wykonawstwa muzyki dawnej na najwyższym poziomie”.
Cykl stał się jednym z wydarzeń muzycznych 2009, został odnotowany m.in. w dorocznym podsumowaniu mijającego roku tygodnika „Polityka” w kategorii muzyka poważna, a także określony jako „zachwyt i festiwalowy debiut roku” przez „Rzeczpospolitą”.

</doc>
<doc id="1860272" url="https://pl.wikipedia.org/wiki?curid=1860272" title="Literowanie w fonicznych łącznościach radiowych">
Literowanie w fonicznych łącznościach radiowych

Literowanie w fonicznych łącznościach radiowych służy poprawieniu zrozumiałości przekazywanych znaków oraz innych istotnych informacji.
Podczas łączności radiowych często konieczne jest przeliterowanie znaków wywoławczych, nazw miejscowości, nazwisk lub innych wyrazów (najczęściej obcego pochodzenia). Ma to miejsce szczególnie przy złej słyszalności korespondentów.
Literowanie polega na zastąpieniu poszczególnych liter potocznymi, umownymi słowami rozpoczynającymi się na tę właśnie literę. W łącznościach krajowych stosuje się przyjęte przez Ministerstwo Łączności literowanie za pomocą imion, natomiast w międzynarodowych (w tym anglojęzycznych) stosuje się system zaproponowany w 1959 przez Administrative Radio Conference code words i przyjęty przez Organizację Międzynarodowego Lotnictwa Cywilnego ("ICAO").
I tak, na przykład znak wywoławczy radiostacji krótkofalarskiej "SP8DYY" literować należy:

</doc>
<doc id="1860274" url="https://pl.wikipedia.org/wiki?curid=1860274" title="Linckia guildingii">
Linckia guildingii

 "Linckia guildingii" – gatunek rozgwiazdy występujący w Oceanie Atlantyckim, u wybrzeży obu Ameryk od Florydy po Brazylię, wokół Karaibów, a także na Wielkiej Rafie Koralowej
Wygląd.
Rozgwiazda posiada 4–7 ramion o długości do 22 cm każde. Może przybierać różne barwy, choć najczęściej jest szarawa lub brązowawa.
Tryb życia.
Żyje na dnie morza, żywi się głównie drobnymi jednokomórkowymi organizmami, takimi jak glony, bakterie, zjada też martwe ryby.
Rozmnażanie.
Rozmnaża się zarówno płciowo, jak i bezpłciowo. Bezpłciowe rozmnażanie zachodzi, gdy jedno z ramion oddzieli się od reszty ciała zwierzęcia. To ramię rozrośnie się w nową rozgwiazdę. Podczas rozmnażania płciowego samica składa wiele bezbarwnych jajeczek, z których później wylęgają się larwy.

</doc>
<doc id="1860275" url="https://pl.wikipedia.org/wiki?curid=1860275" title="Ico">
Ico

 – przygodowa gra akcji stworzona przez japońskie studio Team Ico i wydana przez Sony Computer Entertainment na konsolę PlayStation 2 w 2001 roku w Stanach Zjednoczonych i Japonii oraz w 2002 roku w Europie. Została zaprojektowana i wyreżyserowana przez Fumito Uedę, który chciał stworzyć minimalistyczną produkcję opartą na koncepcji „chłopak spotyka dziewczynę”. Produkowana była przez około cztery lata i pierwotnie miała ukazać się na konsolę PlayStation. Zespół produkcyjny zastosował „ubytkowe” podejście do projektowania, zmniejszając liczbę elementów rozgrywki, które ingerowałyby w świat gry i jej fabułę, w celu stworzenia wysokiego poziomu wczucia się gracza w rozgrywkę.
Protagonistą tytułu jest chłopiec o imieniu Ico, któremu wyrosły rogi na głowie. Mieszkańcy jego wioski uznali to za zły omen, przez co wojownicy zamknęli go w opuszczonej fortecy. Podczas podróży po twierdzy Ico spotyka Yordę, córkę królowej zamku. Władczyni chce wykorzystać jej ciało, by przedłużyć swoje życie. Gdy bohater się o tym dowiaduje, postanawia uciec z dziewczynką z twierdzy, chroniąc ją przed cienistymi potworami, które próbują ją porwać. W czasie rozgrywki kontrolujący chłopca gracz zwiedza zamek, rozwiązuje zagadki i pomaga Yordzie pokonywać przeszkody.
W "Ico" zastosowano kilka rozwiązań technicznych i projektowych, które wpłynęły na późniejsze produkcje; są to m.in. fabuła opowiedziana z minimalną liczbą dialogów, oświetlenie z tzw. efektem „bloom” i animacje z klatkami kluczowymi. Mimo braku sukcesu komercyjnego gra została dobrze przyjęta przez krytyków, którzy chwalili jej styl graficzny i fabułę, przyznano jej także wiele wyróżnień, takich jak nominacje do gry roku (Game of the Year) i trzy nagrody Game Developers Choice Awards na GDC. Produkcja jest wymieniona na listach najlepszych gier komputerowych i często uważana za dzieło sztuki. W 2006 roku w Europie została ponownie wydana w związku z premierą jej duchowego następcy – gry "Shadow of the Colossus". W 2011 roku "Ico" i "Shadow of the Colossus" zostały wydane na konsolę PlayStation 3 w zestawie "The Ico &amp; Shadow of the Colossus Collection", w którym dostosowano je tak, aby obsługiwały grafikę w wysokiej rozdzielczości, dźwięk wielokanałowy 7.1 i obraz 3D. W Japonii te ulepszone wersje zostały wydane oddzielnie.
Fabuła.
Protagonistą gry jest , młody chłopak, któremu na głowie wyrosła para rogów, co mieszkańcy jego wioski uważają za zły znak. Zgodnie z tradycją zostaje zabrany przez wojowników do otoczonego wodą zamku i zamknięty w krypcie w jednej z kamiennych trumien. Po odejściu wojowników następuje wstrząs, który powoduje naruszenie struktury budowli i pozwala mu na wydostanie się z sarkofagu. Krótko po tym w trakcie przeszukiwania zamku chłopiec napotyka , dziewczynę więzioną w klatce, mówiącą niezrozumiałym dla niego językiem. Ico uwalnia nieznajomą, lecz zostaje ona zaatakowana przez cieniopodobne stwory (dusze innych rogatych dzieci złożonych tam w ofierze) próbujące wciągnąć ją do portalu, z którego się wyłaniają. Pomimo że potwory nie mogą go zranić i może on je tymczasowo odpędzić, nie jest w stanie ich całkowicie pokonać. Przemierzająca fortecę para dociera w końcu do jej bram i mostu prowadzącego na ląd. Gdy chcą przez niego przejść, zjawia się Królowa, władczyni zamku i matka Yordy, która mówi, że dziewczyna nie może opuścić fortecy. Brama zostaje zamknięta, a bohaterowie próbują ją ponownie otworzyć. Gdy im to się udaje, Królowa znów im przeszkadza, niszcząc część mostu. W wyniku tego Ico, mimo próby uratowania go przez Yordę, spada z mostu i traci przytomność.
Po przebudzeniu chłopiec podróżuje na wyższe rejony zamku, znajdując po drodze magiczny miecz, którym może rozpraszać cieniste potwory. Gdy znajduje przemienioną w kamień Yordę, idzie do sali tronowej, by stawić czoła Królowej. Mówi mu ona, że zatrzymuje córkę w zamku, ponieważ chce przedłużyć własne życie, tak jak wcześniej robiła to dzięki wysysaniu życia z więźniów w sarkofagach; teraz chce odnowić swoje życie poprzez opętanie ciała dziewczyny. Ico walczy z Królową, w trakcie czego łamie oba rogi. Za pomocą magicznego miecza udaje mu się zabić przeciwniczkę, lecz po jej śmierci zamek zaczyna się walić, a on sam traci przytomność. Zaklęcie Królowej zostaje zdjęte, a cienista wersja uwolnionej Yordy przenosi Ico do łodzi i wypycha ją w morze, sama pozostając w fortecy. Chłopiec budzi się na brzegu, a nieopodal znajduje leżącą w swojej ludzkiej postaci Yordę. Dziewczyna odzyskuje przytomność na chwilę przed końcem gry.
Rozgrywka.
"Ico" to trójwymiarowa gra platformowa obserwowana z perspektywy trzeciej osoby. Gracz, kontrolując Ico, zwiedza zamek i próbuje wraz z Yordą z niego uciec. W każdej lokacji pozycja kamery jest z góry ustalona, lecz podąża ona za bohaterami w trakcie ich ruchu; ponadto gracz może przesuwać kamerę w różnych kierunkach, aby lepiej przyjrzeć się otoczeniu. Tytuł zawiera wiele elementów gier platformowych; Ico może m.in. skakać, wspinać się, pchać i ciągnąć przedmioty oraz wykonywać inne czynności w celu rozwiązywania zagadek i dotarcia do różnych części zamku. Rozgrywkę utrudnia fakt, iż te działania potrafi wykonać tylko Ico; dziewczyna może jedynie używać drabin, skakać na krótkie odległości i wspinać się na niskie przeszkody. Kierując chłopcem, gracz musi pomagać Yordzie pokonywać przeszkody, np. wciągając ją na wyższą półkę lub odpowiednio przekształcając środowisko gry, aby sama mogła przejść przez duże przepaście. Gracz może kazać Yordzie podążać za Ico lub stać w miejscu. Może też sprawić, że chłopiec weźmie ją za rękę, dzięki czemu oboje będą się szybko przemieszczać po okolicy. Gracz nie może zrobić postępu w rozgrywce, dopóki nie doprowadzi dziewczyny do odpowiednich drzwi, gdyż tylko ona potrafi je otworzyć.
W ucieczce z fortecy przeszkadzają cieniste stwory wysyłane przez Królową. W pewnych częściach zamku lub gdy Yorda zostanie sama, stworzenia te usiłują wciągnąć ją do czarnego wiru. Ico może odpędzać przeciwników, walcząc z nimi patykiem lub mieczem, i w razie potrzeby wyciągnąć dziewczynę z wiru, jeśli nie została całkowicie pochłonięta. Choć stwory nie mogą zranić Ico, gra kończy się w momencie całkowitego wciągnięcia Yordy przez wir lub upadku chłopca z dużej wysokości, a gracz zmuszony jest do wczytania uprzednio zapisanego stanu gry. Punkty zapisu gry reprezentowane są jako kamienne ławki, na których bohaterowie siadają, aby odpocząć. W europejskim i japońskim wydaniu tytułu po pierwszym ukończeniu gry możliwe jest rozpoczęcie rozgrywki w lokalnym trybie kooperacji dla dwóch osób, w którym drugi gracz kontroluje Yordę z tymi samymi ograniczeniami, co jej sterowana przez komputer wersja.
Produkcja.
Główny projektant "Ico" Fumito Ueda wymyślił koncepcję gry w 1997 roku, wyobrażając sobie produkcję opartą na historii spotkania chłopaka i dziewczyny, gdzie główni bohaterowie podczas swojej podróży trzymaliby się za ręce, budując w ten sposób między sobą więź bez porozumiewania się. Główną inspiracją Uedy była gra Érica Chahiego "Another World" (w Japonii znana jako "Outer World"), w której, aby rozgrywka przypominała film, zastosowano przerywniki filmowe oraz zrezygnowano z jakichkolwiek elementów HUD. Ponadto mimo użycia minimalnej liczby dialogów przedstawiała ona więź emocjonalną pomiędzy dwoma bohaterami. Ueda wzorował się też grami "Lemmings", "Flashback" i "Prince of Persia", głównie pod względem animacji oraz stylu rozgrywki. W celu zaprezentowania końcowego kształtu gry i lepszego przekazania swojego pomysłu Ueda z pomocą asystenta stworzył animację w programie LightWave 3D. W trwającym trzy minuty materiale przedstawiono Yordę, która posiadała rogi zamiast Ico, i latające roboty, które strzelały z broni, niszcząc zamek. Ueda stwierdził, że film ten pomógł nakreślić jego wizję i utrzymać zespół na właściwych torach podczas długiego procesu tworzenia gry; użył też tej metody w czasie prac nad kolejną produkcją studia – "Shadow of the Colossus".
W celu rozwinięcia swojego pomysłu i wydania gry na PlayStation Ueda rozpoczął w 1998 roku współpracę z producentem Kenjim Kaido. Podczas projektowania estetyki "Ico" kierowano się trzema kluczowymi ideami: stworzeniem gry odmiennej od innych z gatunku, osiągnięciem estetycznego stylu, który byłby uważany za artystyczny oraz wykreowaniem wyobrażonego, lecz realistycznego środowiska. Osiągnięto to za pomocą „projektowania ubytkowego”; usuwano wszystkie elementy rozgrywki, które kolidowały ze światem gry. Objęło to usunięcie jakiejkolwiek formy interfejsu, skupienie rozgrywki na ucieczce z zamku i zredukowanie przeciwników do tylko jednego rodzaju. Ponadto z początkowych 115 kart z napisami do dialogów do gry trafiło ostatecznie tylko 38 z nich. Wczesny projekt przedstawiał Ico i Yordę stawiających czoło rogatym wojownikom, podobnych do tych, którzy zabrali chłopca do twierdzy. Początkowo gra miała się skupiać na pomaganiu Yordzie przez Ico w powrocie do jej komnaty w zamku po porwaniu jej przez wojowników. Według Uedy ta wersja była zbyt szczegółowa dla silnika graficznego, który stworzyli, i w celu pozbycia się zbędnych elementów wojownicy zostali zastąpieni cienistymi stworzeniami. Ponadto Ueda zaangażował w produkcję osoby niezwiązane z przemysłem gier komputerowych. Byli to dwaj programiści, czterej artyści i jeden projektant, którzy wraz z Uedą i Kaido zapoczątkowali studio znane obecnie jako Team Ico. Po namyśle Ueda zauważył, że ubytkowe projektowanie przyczyniło się do odrzucenia zbyt wielu pomysłów z gry i postanowił być mniej skrajnym przy produkcji "Shadow of the Colossus".
Po dwóch latach rozwoju gry zespół natrafił na ograniczenia sprzętowe PlayStation i musiał podjąć kluczową decyzję: anulować cały projekt, zmodyfikować jego wizję i dostosować ją do możliwości konsoli lub poszukać innych rozwiązań. Studio postanowiło trzymać się zamysłu Uedy i wykorzystało ulepszone parametry PlayStation 2. Animacje postaci zostały stworzone przy pomocy klatek kluczowych, zamiast bardziej popularnej techniki motion capture. "Ico" jest jedną z pierwszych gier, w których użyto oświetlenia z efektem bloom oraz miękkiego światła, używanych później powszechnie w grach siódmej generacji. Bloom wykorzystano, aby uzyskać poświatę przy krawędziach jasnych obszarów, natomiast dzięki miękkiemu światłu osiągnięto jednolite oświetlenie obiektów i cienie z miękkimi, niewyraźnymi krawędziami. Stworzenie gry zajęło około cztery lata. Ueda stwierdził, że zakończenie celowo jest niejasne, aby nie wyjaśniało, czy Yorda przeżyła, czy zamierza dalej podróżować z Ico, czy może jej pojawienie się było tylko snem głównego bohatera.
Okładka użyta dla wydań na rynku japońskim i europejskim została narysowana przez samego Uedę, a inspiracją do niej były surrealistyczne prace włoskiego malarza Giorgio de Chirico, w szczególności obraz "The Nostalgia of the Infinite". Według Uedy surrealistyczny świat Chirico pasował do alegorycznego świata "Ico". W wydaniu północnoamerykańskim użyto innej okładki, brak w nim też dodatkowych funkcji odblokowywanych po przejściu gry. Studio nie było w stanie zawrzeć na czas w tym wydaniu okładki Uedy i dodatkowej zawartości, takiej jak tryb dla dwóch osób, z powodu zaplanowanej przez Sony daty wydania gry w Ameryce Północnej, lecz zdołało umieścić je w późniejszych wydaniach w Japonii i regionie PAL. Yasuhide Kobayashi, wiceprezes SCE Japan Studio, stwierdził później, że okładka północnoamerykańskiego wydania i brak rozpoznawalnego angielskiego tytułu doprowadziło do słabej sprzedaży gry w Stanach Zjednoczonych oraz oznajmił, że błąd ten nie zostanie powtórzony w przypadku wydania "The Last Guardian". W regionie PAL było dostępne również limitowane wydanie kolekcjonerskie, które miało tekturowe opakowanie oraz cztery ozdobne karty w pudełku. W 2006 roku we wszystkich krajach regionu PAL oprócz Francji grę wydano ponownie, by umożliwić graczom, którzy nabyli wydanego w 2005 roku duchowego następcę "Ico", "Shadow of the Colossus", uzupełnienie swojej kolekcji.
Dźwięk.
W "Ico" bohaterowie porozumiewają się za pomocą dialogów prowadzonych w zmyślonym języku. Aktorami głosowymi, którzy użyczyli głosu bohaterom, są Kazuhiro Shindō jako Ico, Rieko Takahashi jako Yorda i Misa Watanabe jako Królowa. Słowa wypowiadane przez Ico i Królową są prezentowane za pomocą angielskich lub japońskich napisów, w zależności od regionu wydania, mowę Yordy przedstawiono natomiast w postaci symboli. Ueda zdecydował nie tłumaczyć słów dziewczyny, gdyż złamałoby to barierę językową pomiędzy Ico a Yordą i osłabiłoby ideę trzymania się za ręce. W nieamerykańskich wydaniach po ukończeniu gry i rozpoczęciu nowej rozgrywki symbole te zostają zastąpione odpowiednimi napisami.
Ścieżka dźwiękowa.
Oprawa dźwiękowa "Ico" zawiera niewielką ilość muzyki i efektów dźwiękowych. Ścieżka dźwiękowa produkcji, skomponowana przez Michiru Ōshimę i Kōichiego Yamazaki, została wydana w Japonii 20 lutego 2002 roku przez Sony Music Entertainment pod nazwą . Album był dystrybuowany przez Sony Music Entertainment Visual Works. Ostatni utwór na płycie, „ICO -You Were There-”, zawiera wokal wykonany przez byłego członka zespołu Libera, Stevena Geraghty'ego.
Odbiór.
Gra otrzymała bardzo dobre recenzje, osiągając w agregatorze Metacritic średnią ocen wynoszącą 90/100 i 90,29% w GameRankings, a także stała się kultową produkcją wśród graczy. Japoński magazyn „Famitsu” wystawił wersji gry na PlayStation 2 ocenę 30/40. Tytuł jest uważany za jedną z najlepszych gier wszech czasów; magazyn „Edge” w rankingu 100 najlepszych gier opublikowanym w 2007 roku przyznał "Ico" 13. miejsce, serwis IGN umieścił ją na 18. pozycji w 2005 i na 57. w 2007, a „Emprie” w 2009 na 46. "Ico" jest wymieniana jako przykład gry komputerowej będącej dziełem sztuki. Ueda skomentował, że ze względu na negatywny wizerunek, jaki zyskały gry wideo w tym czasie, celowo chciał zdystansować "Ico" względem konwencjonalnych produkcji i przyciągnąć więcej osób do tytułu.
Niektórzy recenzenci porównali "Ico" do starszych, prostszych przygodowych gier akcji, takich jak "Prince of Persia" czy "Tomb Raider", które skupiały się na dostarczeniu graczowi emocjonalnych przeżyć; David Smith z IGN stwierdził, że choć gra jest prosta, jako doświadczenie jest niemal niemożliwa do opisania. Także oprawa audiowizualna gry przyczyniła się do pozytywnych opinii krytyków; Smith napisał, że jej wygląd, dźwięki i oryginalne zagadki tworzą produkcję całkowicie odmienną od innych gier na rynku i przez to wspaniałą. Wielu recenzentów było pod wrażeniem przestronności i szczegółowości środowiska gry, animacji postaci głównych bohaterów, pomimo ich niskiej liczby wielokątów, a także użycia efektów oświetlenia. Atmosfera "Ico" wykreowana przez skromną oprawę muzyczną i niewielką liczbą dialogów między postaciami zostały uznane za kolejne mocne punkty tytułu. Charles Herold z „The New York Times” podsumował swoją recenzję stwierdzeniem, że "Ico" nie jest świetną grą, lecz jest grą świetnych momentów. Herold skomentował później, że "Ico" łamie schematy gier, w których występują towarzysze postaci gracza. W większości produkcji ci towarzysze są nieśmiertelni, a gracz na ogół się nie przejmuje ich losem, natomiast w "Ico" stworzono poczucie ufności i dziecięcej wrażliwości Yordy, dzięki czemu ta postać staje się centralnym elementem gry.
Grę cechuje prosty system walki, który według Miguela Lopeza z GameSpotu zawodzi osoby poszukujące technicznej głębi. Projekty zagadek były chwalone za dostarczanie graczom satysfakcjonujących wyzwań; Kristen Reed z Eurogamera napisał, że "Ico" przechodzi się z przyjemnością, spokojnie i kierując się logiką, a gra sprawia wrażenie, że nigdy nie mówi wprost, co robić, mimo że robi to cały czas. "Ico" jest uważana za dość krótką grę, której przejście zajmuje od siedmiu do dziesięciu godzin, a według serwisu Game Revolution podczas ponownej rozgrywki nie dostarcza żadnych nowych wyzwań. Matthew Keil z portalu G4TV stwierdził, że gra przyciąga tak mocno, że wiele osób przejdzie ją podczas jednej lub dwóch sesji. Uznano też, że brak dodatkowej zawartości odblokowanej po przejściu gry w wydaniu amerykańskim zniechęca do ponownego przejścia tytułu. Magazyn „Electronic Gaming Monthly” stwierdził, że Yorda byłaby prawdopodobnie najgorszym towarzyszem w grach, gdyż jest nieprzydatna i bezradna, gdyby nie fakt, że w trakcie rozgrywki gracz buduje z nią więź, przez co zakończenie gry jest jeszcze bardziej rozdzierające.
Pomimo pozytywnego odbioru produkcja nie osiągnęła sukcesu komercyjnego. Do 2009 roku na całym świecie sprzedano 700 tys. kopii "Ico", z czego 270 tys. w Stanach Zjednoczonych i prawie całą resztę w regionie PAL. Ueda uznał, że jego sposób projektowania mógł zaszkodzić kampanii promocyjnej gry, gdyż w czasie, gdy ją wydano, marketing gier opierał się głównie na zrzutach ekranu, a brak jakiegokolwiek wyświetlacza HUD mógł sprawić, że produkcja wyglądała nieatrakcyjnie dla potencjalnych nabywców.
Nagrody.
Prasa z branży gier wideo przyznała "Ico" sporo wyróżnień, a wiele publikacji uznało ją za jedną z gier roku, mimo rywalizacji z tytułami takimi jak ', ' i "Grand Theft Auto III". W 2002 roku na Game Developers Conference zdobyła trzy nagrody Game Developers Choice Awards, w tym „Excellence in Level Design” (za projekty poziomów), „Excellence in Visual Arts” (za oprawę graficzną) i „Game Innovation Spotlight” (za innowację). Otrzymała też dwie nagrody Interactive Achievement Awards od Akademii Sztuk i Nauk Interaktywnych za „Art Direction” (kierownictwo artystyczne) i „Character or Story Development” (rozwój historii lub postaci) oraz była nominowana do nagród „Game of the Year” (gra roku), „Game Design” (projekt gry), „Level Design” (projekt poziomów) i „Sound Design” (projekt dźwięku).
Wpływ.
W 2004 roku w Japonii wydano książkową adaptację gry zatytułowaną . Autorka Miyuki Miyabe napisała tę powieść z powodu uznania, jakim obdarzyła produkcję. Jej koreańskie tłumaczenie, wydane przez Hwangmae Publishers i zatytułowane 이코 – 안개의 성 ("I-ko: An-gae-eui Seong"), ukazało się w 2005 roku, a angielskie, opublikowane przez Viz Media i nazwane "ICO: Castle in the Mist", w sierpniu 2011 roku. W czerwcu 2009 roku do gry "LittleBigPlanet" wydano zawartość do pobrania o nazwie "Team ICO Pack" zawierającą kostiumy (m.in. Ico i Yordy), naklejki i efekty dźwiękowe z gier "Ico" i "Shadow of the Colossus". W razie sukcesu filmowej adaptacji "Shadow of the Colossus", planowanej przez wytwórnię Misher Films we współpracy z Sony i Fumito Uedą, powstać może także ekranizacja "Ico".
Niektórzy projektanci gier, tacy jak Eiji Aonuma, Hideo Kojima i Jordan Mechner, wymienili "Ico" jako inspirację stylu wizualnego swoich produkcji, którymi są odpowiednio ', ' i '. Marc Laidlaw, pisarz i scenarzysta serii "Half-Life", stwierdził, że wśród kilku innych zapadających w pamięć momentów z gier komputerowych, chwila, w której Yorda próbuje uratować Ico przed upadkiem z uszkodzonego mostu, jest nie tylko znaczącym wydarzeniem dla tej produkcji, ale także dla sztuki projektowania gier. Główny twórca gry "Papo &amp; Yo" Vander Caballero uznał "Ico" za inspirację dla sposobu rozgrywki w swojej produkcji. Gra wpłynęła na dzieła studia Naughty Dog. W trakcie produkcji ' Evan Wells stwierdził, że studio chce stworzyć grę podobną do "Ico", natomiast projektant Ricky Cambie ujawnił, że pomogła ona w tworzeniu głębokich więzi i relacji pomiędzy bohaterami "The Last of Us". Phil Fish kierował się ideą ubytkowego projektowania w trakcie rozwoju gry "Fez". Twórcy gier "" oraz "Rime" również przyznali, że "Ico" miała na nich duży wpływ.
Reżyser filmowy Guillermo del Toro nazwał "Ico" i "Shadow of the Colossus" arcydziełami i stwierdził, że wpłynęły one na jego reżyserską twórczość. Jonny Greenwood z Radiohead stwierdził, że spośród dziesięciu jego ulubionych gier "Ico" może być tą najlepszą.
Inne gry Team Ico.
Wydana na PlayStation 2 w październiku 2005 roku w Japonii i Stanach Zjednoczonych gra została stworzona przez ten sam zespół, co "Ico". Produkcja ta cechuje się podobnym stylem graficznym, rozgrywką i sposobem opowiadania historii. Przed ujawnieniem oficjalnego tytułu określano ją jako „Nico” (jap. "ni" – dwa). Ueda, zapytany o powiązanie tych dwóch gier, oznajmił, że "Shadow of the Colossus" jest prequelem "Ico", i wskazał na zakończenie "Shadow of the Colossus", w którym rodzi się dziecko z dwoma rogami.
Obecnie od co najmniej 2008 roku Team Ico pracuje nad zapowiedzianą na PlayStation 3 grą, której tytuł roboczy brzmiał „Project Trico”. Na targach E3 w 2009 roku ujawniono jej ostateczny tytuł – "The Last Guardian". W zwiastunie opublikowanym w maju 2009 roku przedstawiono chłopca podróżującego z dużym, podobnym do gryfa stworzeniem, który będzie jego towarzyszem. Nie ujawniono jednak w jaki sposób i czy w ogóle tytuł będzie związany z "Ico" i "Shadow of the Colossus". Ueda stwierdził, że esencja tej gry jest raczej podobna do "Ico".
W trzecim kwartale 2011 roku na PlayStation 3 wydano remaki "Ico" i "Shadow of the Colossus" w wysokiej rozdzielczości. Oprócz ulepszonej oprawy audiowizualnej gry zostały zaktualizowane, by obsługiwały stereoskopowy obraz 3D i trofea. Port "Ico" został oparty o wydanie europejskie i zawierał m.in. przetłumaczone wypowiedzi Yordy i tryb dla dwóch graczy. W Stanach Zjednoczonych i Europie te gry wydano jako pojedyncze wydanie kolekcjonerskie, natomiast w Japonii oba tytuły wydano osobno. Od tego czasu gry te wydano również osobno w sklepie PlayStation Network. W łacie 1.01 dla cyfrowego wydania HD "Ico" dodano funkcję Remote Play, która pozwoliła na sterowanie grą za pomocą konsoli PlayStation Vita.

</doc>
<doc id="1860278" url="https://pl.wikipedia.org/wiki?curid=1860278" title="Alfons Wrona">
Alfons Wrona

Alfons Wrona (ur. 1915 r. Mysłowice, zm. 1988 r. Mysłowice) – początkowo zamierzał studiować malarstwo, względy materialne spowodowały zmianę planów. Ukończył Seminarium Nauczycielskie i pracował jako nauczyciel języka polskiego w Mysłowicach. Od stycznia 1940 do września 1942 działał w ZWZ w Mysłowicach, w grupie Floriana Adamskiego. Wraz z Piotrem Paździorem zajmował się kolportażem gazety podziemnej "Braciom na otuchę". Aresztowany przez Gestapo, skierowany do obozu policyjnego w Mysłowicach. W marcu 1943 umieszczony w KL Auschwitz (nr 109267). W roku 1945 ewakuowany do KL Mauthausen, następnie do Ebensee. Wyzwolony przez wojska amerykańskie 9 maja 1945. Po powrocie do Polski wrócił do Mysłowic, zgłosił się do gen. Jerzego Ziętka, ten zaproponował mu wyjazd na Ziemie Zachodnie, gdzie brakowało pracowników administracji. Trafił do Kłodzka, potem do Bystrzycy Kłodzkiej. Tu początkowo prowadził biuro tłumaczeń, przy ob. ul. Okrzei, następnie w WSS "Społem". Tu spotkał współwięźnia Jana Liwacza. W roku 1965 w związku z procesem kapo obozowego Bernharda (Bernarda) Bonitza, (nr obozowy 6) miał zeznawać przed sądem we Frankfurcie. Z niewyjaśnionych przyczyn nie otrzymał zgody na wyjazd. Po wojnie amatorsko zajmował się malarstwem.
W roku 2008 otwarto w Bystrzycy Kłodzkiej wystawę prezentującą m.in. postać Alfonsa Wrony.

</doc>
<doc id="1860279" url="https://pl.wikipedia.org/wiki?curid=1860279" title="SimplyMEPIS">
SimplyMEPIS



</doc>
<doc id="1860283" url="https://pl.wikipedia.org/wiki?curid=1860283" title="Thomas Clouston">
Thomas Clouston

Thomas Clouston (ur. 1840 w Nisthouse, zm. 1915) – szkocki lekarz, psychiatra.
Studiował medycynę na Uniwersytecie Edynburskim. W 1863 został mianowany superintendentem Cumberland and Westmoreland Asylum w Carlisle. Od 1873 był superintendentem Royal Edinburgh Asylum, od 1879 wykładał również choroby umysłowe na Uniwersytecie Edynburskim. W 1883 opublikował podręcznik leczenia chorób psychicznych. W 1908 przeszedł na emeryturę.
Żonaty z Harriet Segur Storer, córką Williama Storera z New Haven. Miał dwóch synów i córkę. Starszy syn Storer Clouston (1870-1944) został pisarzem. Jego córka wyszła za chirurga Davida Wallace'a.

</doc>
<doc id="1860285" url="https://pl.wikipedia.org/wiki?curid=1860285" title="Jan Kurzątkowski">
Jan Kurzątkowski

Jan Kurzątkowski (ur. 23 marca 1899 w Radomiu, zm. 3 marca 1975 w Warszawie) – polski projektant, współzałożyciel Spółdzielni Artystów ŁAD, przez wiele lat związany z ASP w Warszawie.
Życiorys.
Urodził się w Radomiu. Od 1919 studiował na Wydziale Architektury Wnętrz w warszawskiej Szkole Sztuk Pięknych, od 1926 należał do Spółdzielni Artystów ŁAD. W 1928 został asystentem prof. Wojciecha Jastrzębowskiego w Pracowni Kompozycji Brył i Płaszczyzn Szkoły Sztuk Pięknych, równolegle został wykładowcą w Miejskiej Szkole Sztuk Zdobniczych i Malarstwa. Od 1936 prowadził na warszawskiej Akademii Sztuk Pięknych wykłady z kompozycji brył i płaszczyzny. Podczas okupacji aktywnie angażował się w konspiracyjną działalność Miejskiej Szkoły Dokształcania Zawodowego. W 1945 został powołany do Rady Artystycznej w Związku Polskich Artystów Plastyków, równocześnie powrócił do pracy pedagogicznej w Wydziale Architektury Wnętrz ASP w Warszawie. Od 1949 współpracował z Biurem Nadzoru Estetyki Produkcji (od 1950 Instytut Wzornictwa Przemysłowego), był autorem projektów form szklanych, zabawek i mebli. W 1952 uzyskał tytuł profesora, a trzy lata później został kierownikiem Pracowni Mebla Akademii Sztuk Pięknych. Również w 1955 został profesorem zwyczajnym i kierownikiem Katedry Projektowania Wnętrz. Jan Kurzątkowski był stałym uczestnikiem komisji artystycznych powoływanych w Związku Polskich Artystów Plastyków, Polskim Stowarzyszeniu Plastyków, Instytucie Wzornictwa Przemysłowego, Ministerstwie Kultury i Sztuki.
Jego bratem był grafik i malarz Juliusz Kurzątkowski (1888–1952).
Twórczość.
W swej twórczości Jan Kurzątkowski zajmował się przede wszystkim meblarstwem i architekturą wnętrz. Innymi obszarami jego działalności było szkło użytkowe oraz papieroplastyka (był m.in. wykonawcą licznych zabawek choinkowych).

</doc>
<doc id="1860287" url="https://pl.wikipedia.org/wiki?curid=1860287" title="Sinon">
Sinon

Sinon – uczestnik wojny trojańskiej, syn słynnego oszusta Autolika i krewny Odyseusza, wojownik achajski, który podstępem spowodował wprowadzenie "konia trojańskiego" za mury Troi, umożliwiając tym samym jej zdobycie.
Sinon nie jest wspomniany w Iliadzie. Jego zasługi w zdobyciu Troi po raz pierwszy opisał, jak wynika z antycznych relacji, Arktinos z Miletu w zaginionym eposie "Zburzenie Troi". Syn Autolika jest również wspomniany w "Eneidzie" Wergiliusza, opisany jako: "Nieznany, śmiałej myśli, przygotowany zarówno do posłużenia się podstępem, jak i do śmierci".
W "Boskiej komedii" Dante Alighieri umieszcza Sinona w 10. otchłani 8. kręgu piekła, przeznaczonego dla krzywoprzysięzców, którzy używali swoich kłamstw na szkodę ludziom, gdzie zostaje ukarany wieczną gorączką.

</doc>
<doc id="1860290" url="https://pl.wikipedia.org/wiki?curid=1860290" title="Cerkiew św. Michała Archanioła w Bielicznej">
Cerkiew św. Michała Archanioła w Bielicznej

Cerkiew św. Michała Archanioła w Bielicznej – dawna greckokatolicka cerkiew zbudowana w 1796 roku w Bielicznej. Świątynia obecnie znajduje się na obszarze wsi Izby i jest użytkowana przez kościół rzymskokatolicki.
Historia.
Cerkiew powstała najprawdopodobniej około 1796 roku. W tym czasie na całym terytorium Cesarstwa Austriackiego obowiązywały nowe zasady wznoszenia obiektów sakralnych. Miały one charakteryzować się prostotą w architekturze i ograniczać wszelkie dekoracje. Cerkiew w Bielicznej jest przykładem tego typu budowli. Świątynia jest jedną z nielicznych murowanych cerkwi w regionie, w jej architekturze uwidacznia się wpływ ba­roku. 
Liturgiczne wykorzystanie budynku zostało ograniczone, gdy większość mieszkańców Bielicznej przeszła w 1928 roku na prawosławie. Nowa parafia, należąca do Polskiego Autokefalicznego Kościoła Prawosławnego, musiała wznieść nową kaplicę. 
Po przymusowym wysiedleniu wszystkich mieszkańców wsi, w ramach akcji „Wisła”, cerkiew nie była użytkowana. Została przekazana parafii rzymskokatolickiej, jednak od tego czasu była wykorzystywana jedynie okazjonalnie i niszczała. W latach 1984-1985 z inicjatywy ks. Mieczysława Czekaja – proboszcza parafii w Banicy, świątynia została wyremontowana.
Architektura.
Mury świątyni wzniesione są z ciosów kamiennych. Jest to budowla jednonawowa z wyodrębnionym prezbiterium w formie absydy, w której umieszczono jedno okrągłe okno. Nad kruchtą wznosi się otynkowana kamienna wieża, zbudowana na planie kwadratu, z nadwieszoną drewnianą izbicą nakrytą czterospadowym dachem, którego wykończeniem jest kopulasty hełm z pozorną latarnią, ozdobioną płycinami imitującymi otwory. Nieco szerszą od wieży prostokątną nawę (z dwoma oknami) kryje dwuspadowy dach z ośmioboczną sygnaturką na kalenicy, którą wieńczy obita blachą kopułka. Cały dach pokryto drewnianym gontem. 
Wnętrze świątyni otynkowano, nawę i absydę prezbiterialną przykrywa płaski strop wykonany z desek. Ikonostas cerkwi nie zachował się. Po remoncie w prezbiterium umieszczono niewielki rokokowy ołtarz, między jego kolumnami znajduje się ikona Archanioła Michała – patrona świątyni, a powyżej obraz Matki Bożej z Dzieciątkiem. W pobliżu świątyni znajduje się dawny cmentarz łemkowski. 

</doc>
<doc id="1860291" url="https://pl.wikipedia.org/wiki?curid=1860291" title="Christine Magnuson">
Christine Magnuson

Christine Magnuson (ur. 17 października 1985 w Tinley Park) – amerykańska pływaczka, dwukrotna wicemistrzyni olimpijska.
Specjalizuje się w stylu motylkowym. Startowała podczas igrzysk olimpijskich w Pekinie zdobywając dwukrotnie srebrny medal, co jest jej największym osiągnięciem.

</doc>
<doc id="1860292" url="https://pl.wikipedia.org/wiki?curid=1860292" title="Cecilie Drabsch Norland">
Cecilie Drabsch Norland

Cecilie Drabsch Norland (ur. 1978 w Stavanger) - norweska niepełnosprawna pływaczka, mistrzyni paraolimpijska.
Sukcesów ani na mistrzostwach europy lub świata nie osiągała do 2008 roku kiedy zdobyła złoty medal igrzysk parolimpijskich w Pekinie w 2008 roku na dystansie 50 metrów stylem dowolnym w klasie S8.

</doc>
<doc id="1860293" url="https://pl.wikipedia.org/wiki?curid=1860293" title="Jaye Barnes Luckett">
Jaye Barnes Luckett

Jaye Barnes Luckett (ur. 13 sierpnia 1974 r. w Columbus w stanie Ohio) − amerykańska artystka muzyczna, liderka rockowego zespołu Poperratic, multiinstrumentalistka.
Z Poperratic w latach 1998-2007 wydała cztery albumy. Ponadto zajmuje się komponowaniem ścieżek dźwiękowych do filmów; muzykę jej autorstwa można było usłyszeć w horrorach Lucky'ego McKee "May" (2002) oraz "Mroki lasu" (2006).
 

</doc>
<doc id="1860294" url="https://pl.wikipedia.org/wiki?curid=1860294" title="Rehfelde">
Rehfelde

Rehfelde – gmina w Niemczech, w kraju związkowym Brandenburgia, w powiecie Märkisch-Oderland, wchodzi w skład związku gmin Amt Märkische Schweiz.
Przez gminę przebiega droga krajowa nr 1.
W gminie znajdują się zabytkowe XIII-wieczne kościoły wiejskie, zlokalizowane w Rehfelde, Werder i Zinndorf.
Demografia.
Wykres zmian populacji Rehfelde w granicach z 2013 r. od 1875 r.:

</doc>
<doc id="1860295" url="https://pl.wikipedia.org/wiki?curid=1860295" title="Góra Zamkowa (Pojezierze Wschodniosuwalskie)">
Góra Zamkowa (Pojezierze Wschodniosuwalskie)

Góra Zamkowa (zwana też Zamczysko) – morenowe wzniesienie na Pojezierzu Suwalskim, w powiecie suwalskim, w gminie Jeleniewo, na terenie wsi Szurpiły. Położone jest pomiędzy jeziorami: Szurpiły (od południa), Jegłówek (od północy) i Kluczysko (od zachodu). Wierzchołek góry znajduje się na wysokości 45 metrów ponad powierzchnią otaczających ją jezior, na wysokości bezwzględnej 228 m n.p.m. Góra Zamkowa jest jednym z najciekawszych zabytków budownictwa obronnego oraz najważniejszym stanowiskiem archeologicznym na Suwalszczyźnie.
Historia.
Pierwsze dowody stałego osadnictwa datowane są na epokę brązu (X-XIII wiek p.n.e.). We wczesnym średniowieczu Suwalszczyznę zamieszkiwali Jaćwingowie – jedno z plemion zachodniobałtyckich. Wykonali oni na Górze Zamkowej znaczne roboty ziemne (przełom V i VI wiek n.e.). Po wybraniu ziemi ze szczytu uzyskano płaską powierzchnię, której brzeg umocniono wałem o konstrukcji przekładkowej, polegającej na naprzemiennym ułożeniu warstw pni drzew, faszyny, kamieni oraz zasypaniu całości żwirem i gliną. Wewnątrz wału zbudowano domy mieszkalne, tworzące okolnicę wokół pustego majdanu.
Na początku IX wieku domy zostały rozebrane, a szczyt Góry Zamkowej stał się miejscem kultu religijnego. Na ruinach wałów, od strony wschodniej palono święte ogniska. Na początku X wieku w połowie zbocza wzniesiono wał obronny o obwodzie ponad 800 metrów. Zbocze góry poniżej wału wyłożono głazami. Po wewnętrznej stronie wzniesiono przyparte do wału domy mieszkalne. Przypuszczalnie były to pomieszczenia służące załodze trzymającej straż nad okolicą. Od najłatwiej dostępnej i najtrudniejszej do obrony strony południowej wykonano przekop łączący jezioro Szurpiły z jeziorem Kluczysko i napełniono go wodą. Obronę od strony jezior zapewniał system wież obserwacyjnych.
W roku 1283 góra została zdobyta przez Krzyżaków, co zakończyło świetność grodziska. Gród stał się miejscem sporów między Państwem Krzyżackim a Litwinami. Ostatecznie góra stała się własnością Litwinów, którzy postawili na wzniesieniu domek myśliwski.
Walory krajobrazowe.
Widok z Góry Zamkowej obejmuje otaczające ją jeziora oraz sąsiednie wzgórza, w tym, od wschodu, Górę Kościelną i Górę Cmentarną. Od południowego wschodu do Góry Zamkowej dociera wąska zatoka jeziora Szurpiły, zwana Jodeł, zamknięta wysoką wyspą – Pustelnią.
U podnóża góry znajduje się głaz – pomnik przyrody.
Legendy.
Z Górą Zamkową związane są liczne legendy. Według jednej z nich na górze do dzisiaj odnaleźć można „ślady trzech bram zamkowych, lochy podziemne i pozostałości warowni”. Krążą również pogłoski dotyczące znajdowania przez okolicznych rolników kości ludzkich, grotów strzał oraz łańcuchów. W okolicy pobliskich wsi Wodziłki i Szurpiły ktoś miał odnaleźć uzbrojenie krzyżackie oraz „znaczną ilość pieniędzy”.

</doc>
<doc id="1860299" url="https://pl.wikipedia.org/wiki?curid=1860299" title="Waldsieversdorf">
Waldsieversdorf

Waldsieversdorf – gmina w Niemczech, w kraju związkowym Brandenburgia, w powiecie Märkisch-Oderland, wchodzi w skład urzędu Märkische Schweiz.
Przez miejscowość przechodzi trasa muzealnej Buckower Kleinbahn.

</doc>
<doc id="1860300" url="https://pl.wikipedia.org/wiki?curid=1860300" title="Ólafur Bjarnason">
Ólafur Bjarnason



</doc>
<doc id="1860301" url="https://pl.wikipedia.org/wiki?curid=1860301" title="Grande Prêmio Brasil Caixa de Atletismo 2009">
Grande Prêmio Brasil Caixa de Atletismo 2009

Grande Prêmio Brasil Caixa de Atletismo 2009 – mityng lekkoatletyczny, który odbył się 24 maja w brazylijskim Belém. Areną zmagań sportowców był Estádio Olímpico do Pará. Zawody zaliczane były do cyklu World Athletics Tour i posiadały rangę Grand Prix IAAF. W mityngu wystąpił jeden Polak - Szymon Ziółkowski zajął 5. miejsce w konkursie rzutu młotem.

</doc>
<doc id="1860303" url="https://pl.wikipedia.org/wiki?curid=1860303" title="Ojciec Pio (film)">
Ojciec Pio (film)

Ojciec Pio (wł. "Padre Pio") – włoski film telewizyjny z 2000, będący biografią słynnego włoskiego świętego i stygmatyka Francesco Forgione, znanego też jako ojciec Pio. Film składa się z dwóch części.

</doc>
<doc id="1860304" url="https://pl.wikipedia.org/wiki?curid=1860304" title="Keitele">
Keitele

Keitele – gmina w centralnej Finlandii, sąsiaduje z gminami Pielavesi, Pihtipudas, Tervo, Vesanto i Viitasaari. Zamieszkana przez 2546 osób.

</doc>
<doc id="1860307" url="https://pl.wikipedia.org/wiki?curid=1860307" title="Bitwa nad rzeką Sambrą">
Bitwa nad rzeką Sambrą

Bitwa nad rzeką Sambrą – bitwa stoczona w 54 p.n.e. w trakcie wojen galijskich.
Przed bitwą.
W wyniku klęski w bitwie pod Aduatucą zaledwie kilku żołnierzom rzymskim udało się zbiec z pola bitwy do wojsk Tytusa Labienusa. Powiadomony o klęsce swoich wojsk i śmierci Sabinusa oraz Cotty Cezar poprzysiągł zemstę na Ambioryksie. Okazją ku temu była wyprawa w rejon rzeki Sambry, gdzie w odległości 80 km od miejsca klęski Sabinusa, Galowie oblegli wojska generała Kwintusa Cycerona. Łącznie obóz Rzymian atakowało osiem plemion belgijskich (m.in. Eburonowie oraz Nerwiowie) w liczbie 6000 wojowników. Siły Cezara w liczbie 5 tys. piechoty oraz 2 tys. jazdy dotarły do obozu Cycerona po tygodniu. Pomimo wysokich strat, obrońcy nadal utrzymywali pozycje obronne. Gdy król Ambioryks dowiedział się o nadciąganiu wojsk Cezara, przerwał oblężenie i wyruszył w kierunku Rzymian. 
Bitwa.
Obie armie założyły obozy naprzeciwko siebie, oddzielone strumieniem. Rankiem jazda Galów zaatakowała silnie ufortyfikowany obóz rzymski, objeżdżając go w bezpiecznej odległości. Po przeanalizowaniu sił rzymskich piechota Galów rozpoczęła atak. Na drodze jednak stanął jej głęboki rów wokół fortyfikacji, który należało najpierw zasypać. W trakcie tej wielogodzinnej czynności na zaskoczonych Galów spadł atak rzymskiej piechoty oraz jazdy z obozu. Galowie zostali zmasakrowani, wielu z nich rzuciło się do ucieczki w kierunku pobliskiego lasu i bagien. Według Cezara Rzymianie nie stracili żadnego żołnierza. Królowi Ambioryksowi udało się uciec, a plemię Eburonów powróciło na swoje terytoria, mordując po drodze jeńców rzymskich schwytanych pod Aduatucą. Rzymianie stracili też znak XIV legionu – srebrnego orła. 

</doc>
<doc id="1860308" url="https://pl.wikipedia.org/wiki?curid=1860308" title="Tadeusz Sadura">
Tadeusz Sadura

Tadeusz Juliusz Sadura (ur. 20 stycznia 1936 w Kowlu, zm. 14 marca 2008) – polski kolejarz i polityk, poseł na Sejm PRL VIII kadencji.
Życiorys.
Uzyskał wykształcenie zasadnicze zawodowe. Maszynista Polskich Kolei Państwowych w Skarżysku-Kamiennej. Działacz Związku Młodzieży Polskiej, m.in. przewodniczący zarządu zakładowego. W 1955 wstąpił do Polskiej Zjednoczonej Partii Robotniczej. Przez trzy kadencje był I sekretarzem oddziałowej organizacji partyjnej, pełnił także funkcje członka komitetu zakładowego, miejskiego i wojewódzkiego PZPR. Był delegatem na VIII Zjazd partii. W latach 1980–1985 pełnił mandat posła na Sejm PRL VIII kadencji w okręgu Skarżysko-Kamienna. Zasiadał w Komisji Handlu Zagranicznego, Komisji Komunikacji i Łączności oraz w Komisji Współpracy Gospodarczej z Zagranicą i Gospodarki Morskiej.
Otrzymał Brązowy i Srebrny Krzyż Zasługi. 21 listopada 2007 w Urzędzie Stanu Cywilnego w Skarżysku-Kamiennej otrzymał wraz z żoną Henryką od prezydenta miasta Romana Wojcieszka medal Prezydenta RP za długotrwałe pożycie małżeńskie (złote gody).
Pochowany na cmentarzu komunalnym w Skarżysku-Kamiennej.

</doc>
<doc id="1860310" url="https://pl.wikipedia.org/wiki?curid=1860310" title="Cameron McKenzie McHarg">
Cameron McKenzie McHarg



</doc>
<doc id="1860312" url="https://pl.wikipedia.org/wiki?curid=1860312" title="Gusow-Platkow">
Gusow-Platkow

Gusow-Platkow – gmina w Niemczech, w kraju związkowym Brandenburgia, w powiecie Märkisch-Oderland, wchodzi w skład urzędu Seelow-Land. Do 31 grudnia 2021 wchodziła w skład urzędu Neuhardenberg. Leży na historycznej ziemi lubuskiej.
Historia.
Gmina powstała 31 grudnia 1997 z połączenia gmin Gusow () i Platkow.
Ok. 1400 wymienione wsie przynależały administracyjnie do dekanatu żelowskiego w diecezji lubuskiej.
Demografia.
Wykres zmian populacji Gusow-Platkow w granicach z 2013 r. od 1875 r.:

</doc>
<doc id="1860313" url="https://pl.wikipedia.org/wiki?curid=1860313" title="Memoriał Eugeniusza Nazimka 2007">
Memoriał Eugeniusza Nazimka 2007

XXIV Memoriał im. Eugeniusza Nazimka – 24. edycja turnieju w celu uczczenia pamięci polskiego żużlowca Eugeniusza Nazimka, który odbył się 14 października 2007. Zwyciężył Nicki Pedersen.
Wyniki.
Bieg po biegu
do uzupełnienia

</doc>
<doc id="1860317" url="https://pl.wikipedia.org/wiki?curid=1860317" title="W żłobie leży">
W żłobie leży

W żłobie leży – jedna z polskich kolęd, powstała w XVII lub XVIII wieku.
Jest ona prawdopodobnie dziełem słynnego kaznodziei królewskiego, Piotra Skargi, a jej melodia nawiązuje do poloneza koronacyjnego Władysława IV Wazy.
Opracowanie treści.
Kolęda składa się z czterech strof, wraz z osobnymi refrenami. Pierwsza strofa jest pytaniem o to, kto przyjdzie do leżącego w żłobie Jezusa Chrystusa, w refrenie natomiast podmiot liryczny przyzywa pasterzy, by przyszli i przygrywali Panu naszemu. Druga strofa z refrenem to zapowiedź podążenia za pasterzami wszystkich ludzi, którzy również chcą pocieszyć płaczącego Jezusa. W trzeciej zwrotce, ośmieleni obecnością aniołów, wszyscy ludzie będący u żłóbka mogą wysławiać Boga narodzonego w postaci Dziecięcia. W czwartej strofie witamy się z Jezusem i wierzymy, że dzięki naszej miłości przyszedł na świat w ubogiej stajni.

</doc>
<doc id="1860318" url="https://pl.wikipedia.org/wiki?curid=1860318" title="Dziurawa Turniczka">
Dziurawa Turniczka

Dziurawa Turniczka (słow. "Kahulská vežička", niem. "Helenenturm", węg. "Heléntorony") – turnia znajdująca się w Grani Kończystej w słowackiej części Tatr Wysokich. Od południowego wierzchołka Małej Kończystej na północy oddzielona jest Dziurawą Przełęczą, a od Pośredniej Kończystej na południu oddziela ją Wyżnia Dziurawa Przełączka. Dziurawa Turniczka wyłączona jest z ruchu turystycznego i nie prowadzą na nią żadne szlaki.
Niemieckie i węgierskie nazewnictwo Dziurawej Turniczki upamiętnia Helenę Koziczinski, która należała do autorów pierwszego wejścia na jej wierzchołek.
Historia.
Pierwsze wejścia turystyczne:

</doc>
<doc id="1860319" url="https://pl.wikipedia.org/wiki?curid=1860319" title="Danuta Serafin">
Danuta Serafin

Danuta Serafin (ur. 1 sierpnia 1938 w Młynku, zm. 21 lipca 2004) – polska działaczka oświatowa i polityk, posłanka na Sejm PRL VIII kadencji.
Życiorys.
Uzyskała wykształcenie średnie ogólnokształcące. W 1965 wstąpiła do Polskiej Zjednoczonej Partii Robotniczej, w której była I sekretarzem podstawowej organizacji partyjnej przy Oddziale Wojewódzkiej Spółdzielni Spożywców. W WSS „Społem” w Końskich pracowała jako mistrz ds. adaptacji zawodowej młodzieży. Była też kuratorką sądową, a także działaczką Ligi Kobiet, Społecznego Komitetu Przeciwalkoholowego, Polskiego Czerwonego Krzyża oraz Towarzystwa Przyjaciół Dzieci. W latach 1980–1985 pełniła mandat posłanki na Sejm PRL VIII kadencji z okręgu Skarżysko-Kamienna. Zasiadała w Komisji Handlu Wewnętrznego, Drobnej Wytwórczości i Usług, Komisji Oświaty i Wychowania, Komisji Rynku Wewnętrznego, Drobnej Wytwórczości i Usług oraz w Komisji Skarg i Wniosków.
Otrzymała Odznakę „Za Zasługi dla Kielecczyzny”.

</doc>
<doc id="1860322" url="https://pl.wikipedia.org/wiki?curid=1860322" title="Zabójstwo honorowe">
Zabójstwo honorowe

Zabójstwo honorowe – zabójstwo popełnione przez rodzinę, motywowane chęcią „zmycia hańby” spowodowanej uznawanym za rzekomo niewłaściwe zachowanie jej członka. Czasami do zabójstwa wystarczy samo podejrzenie, że doszło do takiego zachowania. Ofiarami bywają w większości młode kobiety, najczęściej żyjące w społecznościach bądź kulturach, w których reputacja kobiety (żony, córki) stanowi o reputacji rodziny. Zabójstwo „w obronie honoru rodziny” popełniane jest przez męskich członków rodziny, tj. ojców, braci, wujów, kuzynów. United Nations Population Fund (UNFPA) szacuje liczbę takich wypadków na świecie na około 5000 rocznie (gdy ofiarami są kobiety), jednakże organizacje kobiece uważają, że liczba zabójstw honorowych jest znacznie wyższa. Zabójstwa honorowego nie należy mylić z zabójstwem popełnionym pod wpływem wzburzenia (w afekcie).
Konwencja o zapobieganiu i zwalczaniu przemocy wobec kobiet i przemocy domowej w art. 42 zabrania usprawiedliwiania określonych w niej przestępstw (w tym przemocy fizycznej art. 35) "względami kulturowymi, zwyczajowymi, religijnymi, tradycyjnymi czy tzw. względami „honoru”. W szczególności dotyczy to twierdzeń, jakoby ofiara przekroczyła kulturowe, religijne, społeczne lub tradycyjne normy lub zwyczaje stanowiące kryteria właściwego zachowania."
Historia.
Przypadki honorowych zabójstw miały miejsce już w starożytnym Rzymie. Zabójstwa honorowe wiążą się z dawnymi tradycjami plemiennymi, więc potępianie ich przez autorytety religijne niewiele zmienia. Wywodzą się raczej z kultury plemiennej i patriarchalnej struktury społecznej niż wyłącznie z przykazań religijnych jako takich, mimo to, często usprawiedliwiane są motywami religijnymi. Prawo islamskie nie wyraża jasnej zgody na nie; w Koranie zaś nie ma żadnych treści usprawiedliwiających takie przestępstwo. Mimo największej liczby morderstw honorowych w Pakistanie, azjatyckim kraju muzułmańskim, muzułmanie utrzymują, iż morderstwa takie są sprzeczne z naukami islamu. Za to na przykład w Indonezji, kraju o największej populacji muzułmanów na świecie, zabójstwa honorowe należą do rzadkości.
Współcześnie zabójstwa tego typu zdarzają się nie tylko w Azji Wschodniej i Południowej (Pakistan, Bangladesz), na Bliskim Wschodzie (Turcja, Irak, Jemen), czy w Afryce Północnej (Maroko), ale też w Europie (głównie w rodzinach pakistańskich, bangladeskich i kurdyjskich emigrantów – w Anglii dziesiątki tego typu spraw o zabójstwa trafiło przed tamtejsze sądy). Morderstwa honorowe popełniane są również wśród wyznawców sikhizmu i hinduizmu – głównie w północnych Indiach, a także w Albanii i w Kosowie oraz na Sycylii. 
Raporty Komisji Praw Człowieka ONZ wspominają także o morderstwach honorowych w Brazylii, Ekwadorze, Egipcie, Izraelu, Włoszech, Jordanii, Szwecji, Ugandzie, Afganistanie, Iranie i Terytoriach Palestyńskich. Kolejnym zjawiskiem przemocy wobec kobiet ze strony ich rodzin są mające miejsce w Południowej Azji (głównie w Indiach i Pakistanie, ale też Bangladeszu) tzw. „dowry murders” („dowry deaths”) czyli „śmierć dla posagu” (gdy mowa o doprowadzeniu do samobójstwa) lub morderstwa dla posagu; bardzo często są to zabójstwa pozorowane na wypadki. Według Narodowego Indyjskiego Biura ds. Kryminalnych (NCRB) w roku 2008 w Indiach odnotowano 8172 przypadki „śmierci dla posagu”. Pakistańskie morderstwo honorowe nazywane jest „karo-kari”; do popełnienia tej zbrodni częstokroć wystarczy samo podejrzenie lub zarzut, że kobieta popełniła czyn niezgodny z kodeksem moralnym wyznawanym przez jej rodzinę i bliskich.
Zabójstwo honorowe zostało potępione przez Włochy dopiero w 1981; zabroniono wtedy także używania argumentu „honoru” w obronie prawnej (przepis nr 442 z 5 sierpnia). Przed 1981 mężczyźni, którzy zamordowali swoją żonę, siostrę lub córkę (ale także np. pomścili zabitych ze swojej rodziny) z „przyczyn honorowych” byli skazywani jedynie na 3 do 7 lat więzienia. Obecnie wciąż zdarzają się przypadki morderstw z honoru: w 2006 roku 24-letni Giovanni Morabito zabił swoją siostrę, gdyż zaszła w ciążę nie będąc mężatką; utrzymywał później, iż była to „kwestia honoru”. We Włoszech synonimem takiej zbrodni było „morderstwo w afekcie”. W Brazylii do roku 1991 morderstwo żony za zdradę (cudzołóstwo) nie było traktowane jak przestępstwo i nazywano je jednocześnie „honorowym zabójstwem”. Z tej przyczyny, w samej tylko Brazylii około 800 kobiet rocznie ginęło z rąk swoich mężów. Zbrodnie w afekcie są wciąż traktowane łagodnie w Ameryce Łacińskiej; prawo w Argentynie, Ekwadorze, Wenezueli i Peru dopuszcza częściowo lub całkowicie obronę opartą na „motywie honoru”. W Kolumbii, do roku 1980, mąż mógł zabić swoją żonę za zdradę i nie zostać ukaranym; zbrodnia taka jest zaś od niedawna karalna w Turcji. Zgodnie z Kodeksem Napoleona, przestępstwo w afekcie mogło być argumentem obronnym w sprawie o morderstwo w prawie francuskim. Na Haiti morderstwo żony po przyłapaniu na gorącym uczynku cudzołóstwa w swoim domu podlegało ułaskawieniu; artykuł ten zmodyfikowano w 2005 roku. W roku 2011 prezydent Autonomii Palestyńskiej Mahmud Abbas znowelizował prawo mające ukrócić wyrozumiałość sądów wobec napaści lub morderstw „w obronie honoru rodziny”. Uczynił to po mającej miejsce niedaleko Hebronu zbrodni utopienia 21-letniej dziewczyny przez jej wujka, gdyż jego zdaniem wybrała niewłaściwego mężczyznę. Wuj został aresztowany, zaś morderstwo, mimo iż nie należało do wyjątków, wywołało falę oburzenia.
Do niedawna mężczyzna (mąż) lub bliski krewny, który zamordował kobietę (żonę) w sytuacji "wskazującej na zdradę" dostawał bardzo łagodny wyrok. Co roku w zabójstwach honorowych w Jordanii ginęło średnio 15-20 kobiet, ale w roku 2016 roku liczba takich zabójstw wzrosła. Jordański Wydział Iftaa wydał fatwę głoszącą, że zabójstwa honorowe są sprzeczne z religią islamu. Wprowadzono poprawki do kodeksu karnego. 
15 lipca 2016 ofiarą zabójstwa honorowego padła znana pakistańska osobowość internetowa Qandeel Baloch zamordowana przez swojego młodszego brata Waseema w Multan, w prowincji Pendżab.
Przyczyny zabójstw.
Najczęstszymi sytuacjami prowadzącymi do zabójstw honorowych są:

</doc>
<doc id="1860323" url="https://pl.wikipedia.org/wiki?curid=1860323" title="Cerkiew Opieki Matki Bożej w Bielance">
Cerkiew Opieki Matki Bożej w Bielance

Cerkiew Opieki Matki Bożej – zabytkowa greckokatolicka cerkiew parafialna znajdująca się w Bielance. Użytkowana również przez katolików obrządku łacińskiego.
Cerkiew włączono do małopolskiego Szlaku Architektury Drewnianej.
Historia.
Pierwsza cerkiew w Bielance została zbudowana w 1650. Zachowana do dziś świątynia jest jednak o 103 lata młodsza (1753) i znajduje się w innym miejscu, niż wcześniejszy obiekt. W 1947, w czasie wysiedleń ludności łemkowskiej z Bielanki w ramach Akcji „Wisła”, cerkiew została podpalona, jednak zniszczeniu uległ tylko dach. Po 1947 obiekt przejął Kościół łaciński. Budynek został odremontowany i przykryty dachem kalenicowym. W drugiej połowie lat 50. dawni mieszkańcy Bielanki zaczęli wracać do wsi i cerkiew stała się świątynią parafii prawosławnej, jednak katolicy obrządku łacińskiego zachowali prawo jej współużytkowania. Po 1989 legalnie działać zaczął również Kościół greckokatolicki i również jego parafia otrzymała możliwość korzystania z obiektu.
Na mocy ustawy cerkiew w Bielance, jako jedyna z cerkwi w południowej Polsce, o jakie spór toczyły Polski Autokefaliczny Kościół Prawosławny i Kościół Greckokatolicki w Polsce, przeszła na własność tego drugiego, za odszkodowaniem dla prawosławnych. Obecnie w cerkwi odprawiane są nabożeństwa rzymskokatolickie i greckokatolickie. Świątynia służyła również miejscowej parafii prawosławnej do czasu zbudowania przez prawosławnych własnej cerkwi (wrzesień 2014).
Architektura.
Cerkiew w Bielance jest typową cerkwią łemkowską, drewnianą, trójdzielną. Ponad przedsionkiem wznosi się wieża o konstrukcji słupowo-ramowej z izbicą malowaną na niebiesko, z zielonymi obramowaniami okien. Po remoncie w latach 90. XX w. został przywrócony pierwotny kształt dachów – namiotowego nad nawą i kalenicowego nad prezbiterium. Wszystkie trzy części cerkwi zwieńczone są baniastymi hełmami. 
We wnętrzu zachował się czterorzędowy ikonostas oraz polichromowany krzyż, który łączy typową dla Kościoła greckokatolickiego formę (trzy belki) z łacińskim przedstawieniem postaci Jezusa – przebite gwoździami stopy są nałożone na siebie, a nie, jak w sztuce bizantyjskiej, ułożone równolegle.

</doc>
<doc id="1860327" url="https://pl.wikipedia.org/wiki?curid=1860327" title="Milan Dolecek Jr">
Milan Dolecek Jr



</doc>
<doc id="1860328" url="https://pl.wikipedia.org/wiki?curid=1860328" title="Theatrum funebris">
Theatrum funebris

Theatrum funebris - spektakl żałobny w sarmackiej Polsce, który za pierwowzór miał królewski ceremoniał pogrzebowy, a potem magnacki. Ceremonię pogrzebową rozpoczynał orszak żałobny złożony z krewnych zmarłego, dostojników kościelnych i świeckich. Konie okryte kirem ciągnęły żałobny powóz. Na środku oświetlonego świecami kościoła, którego ściany przykrywano adamaszkiem, czekał katafalk pokryty purpurowym aksamitem, czyli castrum doloris (zamek boleści), na którym stawiano trumnę. Zdobiły go herby, proporce, broń oraz napisy. U szczytu tej budowli wieszano portret trumienny zmarłego. Po Mszy żałobnej rozpoczynały się długie oracje sławiące zasługi i cnoty zmarłego, czasem czytano panegiryk zamówiony przez rodzinę nieboszczyka. Do kościoła wjeżdżał czarny rycerz - "archimimus", który spadał z konia na posadzkę świątyni, towarzysz z husarskiej chorągwi łamał koncerz, inny kopię. Kiedy żegnano ostatniego z rodu, kruszono jego pieczęć herbową, a nad grobowcem zawieszano miecz.

</doc>
<doc id="1860330" url="https://pl.wikipedia.org/wiki?curid=1860330" title="Serhij Łebid">
Serhij Łebid

Serhij Łebid´ (ukr. Сергій Петрович Лебідь; ur. 15 lipca 1975 w Prindieprowsku, obecnie dzielnicy Dniepru) – ukraiński lekkoatleta, długodystansowiec.
Osiągnięcia sportowe.
Podczas młodzieżowych mistrzostw Europy w 1997 w Turku zdobył srebrny medal w biegu na 10 000 metrów. Jako senior zdecydowanie największe sukcesy odnosił w biegu przełajowym. Zdobył w nim srebrny medal na długim dystansie podczas mistrzostw świata w 2001 w Ostendzie. Startował we wszystkich dotychczasowych 17 edycjach mistrzostw Europy (stan na 2010), zdobywając medale w 12 z nich. Zdobywał indywidualne złote medale dziewięć razy: w Ferrarze (1998), Thun (2001), Medulinie (220), Edynburgu (2003), Heringsdorfie (2004), Tilburgu (2005), Toro (2007), Brukseli (2008) i Albufeira 2010). Był również wicemistrzem w Malmö (2000) oraz brązowym medalistą w Oeiras (1997) i Dublinie (2009). Zdobył również brązowy medal drużynowo w Tilburgu w 2005.
Na zawodach rozgrywanych na stadionie nie osiągnął takich sukcesów, jak w przełajach, ale także był liczącym się zawodnikiem. Na halowych mistrzostwach Europy w 1998 w Walencji zajął 5. miejsce w biegu na 3000 metrów. Na mistrzostwach Europy w 1998 w Budapeszcie zajął 15. miejsce w finale biegu na 5000 metrów. Na mistrzostwach świata w 1999 w Sewilli odpadł w eliminacjach na tym dystansie. Zwyciężył w biegu na 5000 metrów na letniej uniwersjadzie w Palma de Mallorca.
Na igrzyskach olimpijskich w 2000 w Sydney zajął 7. miejsce w finale biegu na 5000 metrów. Na mistrzostwach świata w 2001 w Edmonton ponownie odpadł w eliminacjach na 5000 metrów. Ponownie zwyciężył na 5000 metrów na letniej uniwersjadzie w 2001 w Pekinie. Na mistrzostwach Europy w 2002 w Monachium zdobył brązowy medal na tym dystansie. Po raz trzeci z rzędu zdobył złoty medal na 5000 m na letniej uniwersjadzie w 2003 w Daegu. Na halowych mistrzostwach świata w 2004 w Budapeszcie zajął 12. miejsce w finale biegu na 3000 metrów.
Na igrzyskach olimpijskich w 2004 w Atenach odpadł w eliminacjach biegu na 5000 metrów, podobnie jak na mistrzostwach świata w 2005 w Helsinkach. Zwyciężył w biegu na 5000 metrów podczas superligi pucharu Europy w 2006. Na mistrzostwach Europy w tym samym roku w Göteborgu wystąpił w biegu na 10 000 metrów, w którym zajął 5. miejsce. Nie ukończył biegu eliminacyjnego na 3000 metrów na halowych mistrzostwach Europy w 2009 w Turynie. Podczas drużynowych mistrzostw Europy w 2009 w Leirii zajął 3. miejsce na 5000 m, które powtórzył w 2010 w Bergen. W 2012 zajął 9. miejsce w finale biegu na 5000 metrów podczas mistrzostw Europy w Helsinkach. Odpadł w eliminacjach tej konkurencji na igrzyskach olimpijskich w 2012 w Londynie.
Zdobył mistrzostwo Ukrainy w biegu na 1500 metrów w 1998 i 2005, na 5000 m w 1995, 1996, 1999, 2000, 2001, 2003, 2004 i 2009 oraz na 10 000 m w 2003, 2007 i 2008. Wielokrotnie zdobywał także złote medale halowych mistrzostw Ukrainy.

</doc>
<doc id="1860333" url="https://pl.wikipedia.org/wiki?curid=1860333" title="Parallel Thread Execution">
Parallel Thread Execution

Parallel Thread Execution (PTX) – niskopoziomowa maszyna wirtualna, język jej asemblera i model programowy procesora (ISA) dla kart graficznych firmy Nvidia obsługujących technologię obliczeniową CUDA. PTX stanowi uniwersalny, pośredni etap w translacji programów napisanych w językach wysokiego poziomu, np. C lub C++, na kod maszynowy zoptymalizowany dla konkretnych architektur GPU firmy Nvidia. 
Do tłumaczenia programów z języków C i C++ na PTX wykorzystuje się specjalny kompilator (nvopencc), który opiera się na technologii Open64. Translacja kodów PTX na kod maszynowy może stanowić jedną z faz kompilacji (kompilator uruchamia specjalny translator, ptxas) lub zostać wykonany dopiero w chwili uruchomienia programu przez sterownik karty graficznej (tzw. kompilacja w locie, JIT). Efektem kompilacji programów w CUDA mogą być repozytoria kodów () zawierające np. kod pośredni PTX w wersji 1.0 oraz jeden lub kilka kodów maszynowych przeznaczonych dla konkretnych procesorów. Dostępność kodu PTX w podstawowej wersji gwarantuje możliwość uruchomienia programu na dowolnym sprzęcie obsługującym PTX 1.0, a więc na wszystkich kartach graficznych obsługujących technologię CUDA, w tym na sprzęcie nowych, nieistniejących jeszcze generacji (producent gwarantuje zgodność wszystkich istniejących i przyszłych produktów z PTX 1.0). Z kolei dołączenie kodów maszynowych dla istniejących modeli kart graficznych eliminuje potrzebę kompilacji kodu PTX przez sterownik urządzenia i skraca w ten sposób czas uruchamiania programu. 
Obecnie (sierpień 2011) najnowsza stabilna wersja PTX dla architektury Fermi ma numer 2.3 (PTX 2.3; 18 stycznia 2011); PTX dla wcześniejszych architektur ma numer 1.4 (PTX 1.4; 23 sierpnia 2010).
Cele PTX.
Według zapewnień producenta, PTX realizuje następujące cele:

</doc>
<doc id="1860334" url="https://pl.wikipedia.org/wiki?curid=1860334" title="Keitele (jezioro)">
Keitele (jezioro)

Keitele – jezioro położone w centralnej Finlandii, dziewiąte pod względem powierzchni w tym kraju. Jezioro dzieli się na trzy części, Ylä-, Keski- i Ala-Keitele, z których Keski-Keitele jest największa. Leży na terenie gmin Äänekoski, Viitasaari, Konnevesi, Vesanto i należy do zlewni rzeki Kymijoki.

</doc>
<doc id="1860335" url="https://pl.wikipedia.org/wiki?curid=1860335" title="AZS Uniwersytet Warszawski (piłka siatkowa)">
AZS Uniwersytet Warszawski (piłka siatkowa)

AZS UW Warszawa – męski zespół piłki siatkowej AZS UW. W sezonie 2008/2009 pod kierunkiem Edwarda Skorka awansował do II ligi. Sekcja siatkarska bierze również udział w akademickich turniejach.
Historia.
Sukces w rozgrywkach III ligi.
W 2005 roku AZS UW zajął 1. miejsce w III lidze. Cztery lata później powtórzył ten sukces, a także uzyskał prawo gry w II lidze po rozrywkach barażowych. W finałach, dających mu awans, stracił zaledwie dwa sety w sześciu rozegranych spotkaniach. Awans wywalczyła drużyna w składzie: Jarosław Bączek, Łukasz Michalak, Adam Pempiak, Adam Falkowski, Jakub Pietrasik, Igor Deryło, pod dowództwem trenera Edwarda Skorka.
2009/10: Debiut w II lidze.
W wyższej klasie warszawianie zadebiutowali wygranym meczem derbowym wygranym z AS Białołęka 3:1 (22:25, 25:16, 25:15, 25:16). Do 5. kolejki pozostali niepokonani. Po trzeciej wygranej po tie-breaku z Ósemką Siedlce objęli pozycję lidera, którą zdołali utrzymać do 6. serii spotkań. Ich zwycięską passę przerwali Czarni Radom. W klasyfikacji I rundy fazy zasadniczej AZS UW ulokował się na 5. miejscu.

</doc>
<doc id="1860336" url="https://pl.wikipedia.org/wiki?curid=1860336" title="Julien Despres">
Julien Despres



</doc>
<doc id="1860340" url="https://pl.wikipedia.org/wiki?curid=1860340" title="16 Pułk Piechoty (III Rzesza)">
16 Pułk Piechoty (III Rzesza)

16 Pułk Piechoty (, IR 16) – pułk piechoty niemieckiej okresu Republiki Weimarskiej i III Rzeszy, sformowany 1 stycznia 1921 w VI Okręgu Wojskowym (północno-zachodnie Niemcy).

</doc>
<doc id="1860343" url="https://pl.wikipedia.org/wiki?curid=1860343" title="Sergiej Lebid">
Sergiej Lebid



</doc>
<doc id="1860344" url="https://pl.wikipedia.org/wiki?curid=1860344" title="Serhiy Lebid">
Serhiy Lebid



</doc>
<doc id="1860346" url="https://pl.wikipedia.org/wiki?curid=1860346" title="Karolina Pelendritu">
Karolina Pelendritu

Karolina Pelendritu (ur. 1986) - cypryjska niepełnosprawna pływaczka, dwukrotna mistrzyni paraolimpijska.
W 2004 roku zdobyła złoty medal na igrzyskach w Atenach na dystansie 100 metrów stylem klasycznym. Cztery lata później w Pekinie obroniła tytuł mistrzyni. W dorobku ma również madal w 2008 roku na 200 metrów stylem zmiennym.

</doc>
<doc id="1860347" url="https://pl.wikipedia.org/wiki?curid=1860347" title="Calamity Jane (film)">
Calamity Jane (film)

Calamity Jane – amerykańska komedia muzyczna osadzona w scenerii westernu, luźno nawiązująca do biografii słynnej kobiety-rewolwerowca Calamity Jane.
Treść.
Akcja toczy się w drugiej połowie XIX wieku w mieście Deadwood City w stanie Dakota. Główną bohaterką jest Calamity Jane, kobieta, która lepiej niż wielu mężczyzn jeździ konno i strzela z broni. Pewnego dnia do miasta przybywa piękna aktorka, która staje się obiektem westchnień wszystkich mężczyzn. Jej wielbicielem jest też przystojny porucznik kawalerii, który od dawna był obiektem westchnień Calamity. Wywołuje to u niej zazdrość.

</doc>
<doc id="1860349" url="https://pl.wikipedia.org/wiki?curid=1860349" title="Lulajże, Jezuniu">
Lulajże, Jezuniu

Lulajże, Jezuniu – kolęda polska o charakterze kołysanki, powstała najprawdopodobniej w drugiej połowie XVII wieku.
Historia.
Najwcześniejsza zachowana wersja tekstu pochodzi ze zbioru z 1705, przechowywanego w Archiwum Archidiecezjalnym w Poznaniu. Zapisy tekstu kolędy figurują również m.in. w rękopisach przechowywanych w klasztorze benedyktynek w Staniątkach: dwóch kancjonałach Gąsiorowskiej z lat 1754 i 1758 oraz tzw. kancjonale Kiernickiej z 1754 r. (sama kolęda datowana tam na 1738 r.). Zamieszczono go także w dwóch osiemnastowiecznych rękopiśmiennych kancjonałach franciszkanek oraz w jednym rękopisie karmelitanek z końca XVIII wieku z 2. częścią kantyczki Chybińskiego. Drukiem tekst kolędy ukazał się nakładem lwowskiej oficyny Szlichtynów w zbiorze kantyczek najpierw w 1767, a następnie w 1785 roku.
Zapis melodii "Lulajże, Jezuniu", nieco różniący się od dzisiejszej, pojawił się drukiem w wydanej w 1843 roku antologii ks. Michała Marcina Mioduszewskiego pt. "Pastorałki i kolędy z melodyjami czyli piosnki wesołe ludu w czasie świąt Bożego Narodzenia po domach śpiewane a przez X. M. M. M. zebrane".
Kolęda stanowiła inspirację dla wielu twórców, m.in. Fryderyk Chopin wykorzystał jej motyw w środkowej części swego scherzo h-moll op. 20. Cytat z kolędy pojawił się również w utworze Jacka Kaczmarskiego pt. "Wigilia na Syberii". W III akcie "Betlejem polskiego" Lucjana Rydla chór aniołów śpiewa "Lulajże, Jezuniu".
Kolęda "Lulajże, Jezuniu" kojarzona jest z polskością, do jej melodii niejednokrotnie układano więc w związku z aktualnymi wydarzeniami nowe teksty o wymowie patriotycznej. Istnieje m.in. jej legionowa wersja autorstwa Ludwika Markowskiego czy inspirowana strajkiem szkolnym we Wrześni przeróbka Kajetana Sawczuka, podlaskiego poety i działacza niepodległościowego.
Kolęda "Lulajże, Jezuniu" jest znana także poza granicami Polski. We Francji została ona przetłumaczona na "Nuit de lumière""."

</doc>
<doc id="1860350" url="https://pl.wikipedia.org/wiki?curid=1860350" title="Vaah! Life Ho To Aisi">
Vaah! Life Ho To Aisi

Vaah! Life Ho To Aisi (tłum. "Kochaj mnie, kochaj!") – indyjski film z 2005 roku. Pierwszy indyjski film nakręcony w formacie HD
Fabuła.
Aditya Shahid Kapoor razem z liczną rodziną żyje w wielkiej posiadłości. Wiedzie szczęśliwe i dostatnie życie oraz jest zakochany w pięknej Priyi Amrita Rao. Pewnego dnia na skutek wypadku traci życie i spotyka Yamraja - Anioła Śmierci Sanjay Dutt, który pomaga mu w ratowaniu rodziny i posiadłości. Aditya powraca na Ziemię.. jako duch.

</doc>
<doc id="1860351" url="https://pl.wikipedia.org/wiki?curid=1860351" title="17 Pułk Piechoty (III Rzesza)">
17 Pułk Piechoty (III Rzesza)

17 Pułk Piechoty (niem. "Infanterie-Regiment 17", IR 17) – pułk piechoty niemieckiej okresu Republiki Weimarskiej i III Rzeszy, sformowany 1 stycznia 1921 w VI Okręgu Wojskowym (północno-zachodnie Niemcy).

</doc>
<doc id="1860352" url="https://pl.wikipedia.org/wiki?curid=1860352" title="Steve Coppola Jr">
Steve Coppola Jr



</doc>
<doc id="1860353" url="https://pl.wikipedia.org/wiki?curid=1860353" title="Mojżesz Węgrzyn">
Mojżesz Węgrzyn

Mojżesz Węgrzyn (ur. 990/995 w Transylwanii – zm. 1043) – święty mnich prawosławny. 
Pochodził z Węgier, na Ruś przybył według hagiografii razem z dwoma braćmi. Wszyscy wstąpili na służbę do księcia rostowskiego Borysa jako członkowie jego drużyny. Brat Mojżesza zginął razem z księciem i jego bratem Glebem, jednak przyszłemu świętemu udało się dotrzeć do Kijowa, gdzie zapragnął zostać mnichem. Został jednak wzięty do niewoli w czasie wyprawy kijowskiej Bolesława Chrobrego i wrócił do Kijowa dopiero siedem lat później. 
Według opowiadania zawartego w "Pateryku Kijowsko-Pieczerskim", w przebywającym w niewoli Mojżeszu zakochała się bogata wdowa i wykupiła go z niewoli. Mężczyzna odmawiał jednak poślubienia jej, gdyż w czasie pobytu w Polsce spotkał się z mnichem prawosławnym podróżującym na Ruś z Athosu, który przyjął jego śluby monastyczne (według innej wersji złożył śluby zakonne w monasterze w Zimnem ok. 1018). Wówczas kobieta nakazała go wykastrować. Dopiero po śmierci wdowy Mojżesz zdołał wrócić do Kijowa, gdzie został przyjęty do Monasteru Kijowsko-Pieczerskiego. Według tradycji zmarł w 1043 w opinii świętości. 
Trzeci z braci również został mnichem, zakładając w Torżoku na ziemi twerskiej monaster Świętych Borysa i Gleba. Był to trzeci ośrodek męskiego życia monastycznego na ziemiach ruskich.
Mojżesz należy do ustanowionego w 2011 Soboru Świętych Kijowskich.

</doc>
<doc id="1860355" url="https://pl.wikipedia.org/wiki?curid=1860355" title="Mercedes-Benz klasy M">
Mercedes-Benz klasy M



</doc>
<doc id="1860356" url="https://pl.wikipedia.org/wiki?curid=1860356" title="Język malwi">
Język malwi

Język malwi – język indoaryjski używany w północnych Indiach, wchodzący w skład makrojęzyka radżastani. Za standard uważana jest odmiana z miasta Ujjain.

</doc>
<doc id="1860357" url="https://pl.wikipedia.org/wiki?curid=1860357" title="Methodenstreit">
Methodenstreit

Methodenstreit (niem. "spór o metodę", "spór metodologiczny") – w terminologii historii i teorii ekonomii, doktrynalny i personalny konflikt między przedstawicielami ekonomicznej szkoły austriackiej a ekonomicznych szkół historycznych (w szczególności niemieckiej szkoły historycznej jaki miał miejsce od 1871 roku do połowy XX wieku. 
Zarys historyczny i ideologiczny.
Spór ten powstał w efekcie krytyki jakiej poddali przedstawiciele niemieckiej szkoły historycznej pracę Carla Mengera Grundsätze der Volkswirtschaftslehre (1871). Praca ta, była jednak w zamierzeniu jej autora krytyką klasycznej koncepcji ekonomicznej Smitha, Ricarda i J.S.Milla i ich kontynuatorów. Twórca szkoły austriackiej twierdził, że powodzenie w sprzedaży danego towaru jest skutkiem skutecznego działania konkretnego przedsiębiorcy, a nie efektem działania uniwersalnego prawa. Rozumiejący swoje społeczeństwo przedsiębiorca odpowiednimi działaniami jest w stanie wytworzyć zapotrzebowanie na swój towar, tak samo jak przedsiębiorca ze społeczeństwa wyalienowany może nieskutecznie sprzedawać produkt, na który powinno istnieć rzekomo „obiektywne” zapotrzebowanie.
Klasycy, zdaniem Mengera, nadmiernie ukierunkowują swoje procedury poznawcze na dostrzeganie stanów równowagowych, co powoduje, że traci z oczu czasowy wymiar zdarzeń i zachodzące w czasie relacje przyczynowo-skutkowe i teleologiczne. Dlatego Menger proponował zamianę kategorii konceptualnej equlibrium opisującej zjawiska ekonomiczne jako efekt działania obiektywnego „prawa”, na mocy którego „świat dąży do równowagi” na kategorię procesu naświetlającą kauzalno-teleologiczny i subiektywny wymiar zjawisk, będących efektem działania konkretnych ludzi mających konkretne motywy (przyczyny) podejmowania działań oraz stawiających sobie konkretne cele do zrealizowania.
Również obiektywizacja ludzkich działań czyli wyrażenie ich w kategoriach kwantytatywnych, takich jak: wartość pieniężna materiałów i usług, zdaniem twórcy szkoły austriackiej doprowadza do wyparcia z teorii ekonomicznej refleksji nad subiektywnym aspektem ludzkich działań gospodarczych, czyli mentalnością, etyką, wartościami symbolicznymi. Carl Menger podkreślał, że działanie przedsiębiorcy nie może być zredukowane tylko do jednego aspektu – osiągnięcia kwantytatywnie wymiernego zysku, gdyż jest efektem złożonego procesu decyzyjnego uwarunkowanego całokształtem ludzkiej świadomości, a zatem nie tylko wyidealizowanym rachunkiem zysków i strat, lecz również wartościami etycznymi i estetycznymi, subiektywnym postrzeganiem swojego miejsca w świecie, emocjonalnym odniesieniem do rzeczywistości oraz przede wszystkim historycznie ukształtowaną wiedzą kulturową. Carl Menger podkreślał także, że wiedza historyczna powinna być wzbogacona refleksją teoretyczną. Swoją pracę odczytywał jako takie "teoretyczne wsparcie" dla empirycznych badań niemieckiej szkoły historycznej. Ponieważ jednak praca ta, podobnie jak i późniejsze, została jednak przyjęta nadzwyczaj wrogo właśnie przez środowisko niemieckiej szkoły historycznej „szkoła austriacka” uwikłała się w niechciany i wieloletni „spór metodologiczny”, który spowodował jej odsunięcie się od „szkoły historycznej” bardziej niż wynikało to z pierwotnego stanowiska Carla Mengera.

</doc>
<doc id="1860358" url="https://pl.wikipedia.org/wiki?curid=1860358" title="William Boog Leishman">
William Boog Leishman

William Boog Leishman (ur. 6 listopada 1865 w Glasgow, zm. 2 czerwca 1926) – szkocki patolog i lekarz wojskowy, generał British Army.
Jego ojcem był lekarz ginekolog William Leishman starszy. Uczył się w Westminster School i na University of Glasgow. W 1887 rozpoczął służbę wojskową. W 1901 opublikował pracę na temat zmian w śledzionie chorych na kala-azar. Choroba, po wyjaśnieniu jej patogenezy, została nazwana leiszmaniozą, a wywołujący ją pasożyt – leiszmanią.
Zmarł w 1926. Został pochowany na Highgate Cemetery w Londynie.

</doc>
<doc id="1860360" url="https://pl.wikipedia.org/wiki?curid=1860360" title="Wanda Gosławska">
Wanda Gosławska

Wanda Anna Gosławska z d. Mankin (ur. 26 maja 1922 w Warszawie, zm. 17 listopada 2020 w Otwocku) – polska artystka plastyk, ceramiczka i rzeźbiarka. Autorka licznych prac z zakresu plastyki dekoracyjnej, związana m.in. z "Cepelią" i warszawskim okręgiem ZPAP, żona Józefa Gosławskiego, rzeźbiarza i medaliera.
Życie i twórczość.
Córka Stefana i Marii. Urodziła się w Warszawie, a dzieciństwo spędziła w Kaliszu. Podczas II wojny światowej przebywała na robotach przymusowych w III Rzeszy. W latach 1946–1950 była studentką PWSSP w Poznaniu. We wrześniu 1948 wyszła za mąż za Józefa Gosławskiego, z którym miała dwie córki – Bożenę Stefanię i Marię Annę.
Pracowała m.in. jako: scenograf w Teatrze im. Wojciecha Bogusławskiego w Kaliszu, kierownik artystyczny Spółdzielni „Kwiatogal”, członkini Komisji Rzeczoznawców Spółdzielni „Cepelia” oraz starszy inspektor nadzoru artystycznego w "Cepelii" (1966–1969).
W 1952 wraz z Józefem i Stanisławem Gosławskimi uczestniczyła w realizacji rzeźby "Muzyka" na warszawskiej MDM. W 1961 brała udział w pracach nad projektem i realizacją wnętrza sklepu "Jablonex" przy ul. Żurawiej w Warszawie. W 1963 wykonała mozaikę ścienną dla sklepu "Jubiler" przy Rondzie Waszyngtona na Saskiej Kępie. Zrealizowała również cykl obrazów ceramicznych dla hotelu Merkury w Poznaniu (1966). Projektantka znaku graficznego, którym posługuje się "Towarzystwo Przyjaciół Wąwolnicy". Na warszawskim Służewcu przy ul. Postępu 12 w gmachu dawnego Kombinatu Dźwigów Osobowych znajduje się wykonana przez nią mozaika. W 2016 przedstawicielka właściciela budynku zapowiedziała przeniesienie mozaiki do holu jednego z nowych gmachów planowanych na terenie dawnej fabryki wind. Ostatecznie mozaika została umieszczona i wyeksponowana w specjalnym pawilonie w sąsiedztwie nowych budynków. Do połowy 2016 roku dwie mozaiki autorstwa artystki zdobiły także elewację budynku, jednak zostały zniszczone podczas jego rozbiórki.
Wanda Gosławska jest projektantką medali, m.in. "W stulecie urodzin Marii Skłodowskiej Curie" (1967), "XX lecie Muzeum Regionalnego w Puławach" (1969) oraz "Henryk Wieniawski" (1970).
W katalogach monet okresu PRL jej nazwisko jako projektantki występuje przy próbie kolekcjonerskiej "10-złotówki VII wieków Warszawy" z syreną, wybitej w nakładzie 30 120 sztuk w miedzioniklu z datą 1965. Istnieje również wersja niklowa tej monety.
Zmarła 17 listopada 2020 w Otwocku. Pochowana na Starych Powązkach w Warszawie (kwatera 99).

</doc>
<doc id="1860361" url="https://pl.wikipedia.org/wiki?curid=1860361" title="18 Pułk Piechoty (III Rzesza)">
18 Pułk Piechoty (III Rzesza)

18 Pułk Piechoty (niem. "Infanterie-Regiment 18", IR 18) – pułk piechoty niemieckiej okresu Republiki Weimarskiej i III Rzeszy, sformowany 1 stycznia 1921 w VI Okręgu Wojskowym (północno-zachodnie Niemcy).

</doc>
<doc id="1860364" url="https://pl.wikipedia.org/wiki?curid=1860364" title="Opera Rara (ujednoznacznienie)">
Opera Rara (ujednoznacznienie)



</doc>
<doc id="1860365" url="https://pl.wikipedia.org/wiki?curid=1860365" title="Język merwari">
Język merwari

Język merwari – język indoaryjski używany w stanie Radżastan w północnych Indiach, klasyfikowany niekiedy jako część makrojęzyka marwari. Za standard uważana jest odmiana z miasta Adźmer.

</doc>
<doc id="1860366" url="https://pl.wikipedia.org/wiki?curid=1860366" title="Märkische Höhe">
Märkische Höhe

Märkische Höhe – miejscowość i gmina w Niemczech, w kraju związkowym Brandenburgia, w powiecie Märkisch-Oderland, wchodzi w skład związku gmin Amt Märkische Schweiz. Do 31 grudnia 2021 wchodziła w skład związku gmin Neuhardenberg.

</doc>
<doc id="1860369" url="https://pl.wikipedia.org/wiki?curid=1860369" title="Mistrzostwa Świata w Lekkoatletyce 2009 – trójskok kobiet">
Mistrzostwa Świata w Lekkoatletyce 2009 – trójskok kobiet

Trójskok kobiet – jedna z konkurencji rozegranych podczas 12. Mistrzostw Świata w Lekkoatletyce na Stadionie Olimpijskim w Berlinie.
Wymagane przez IAAF minimum kwalifikacyjne A do udziału w mistrzostwach wynosiło 14,20 m, natomiast minimum B 14,00 metrów. Minimum, uzyskując wynik 14,17, wypełniła Małgorzata Trybańska, która była jedyną reprezentantką Polski na mistrzostwach w tej konkurencji.
Rezultaty.
Eliminacje.
Do zawodów przystąpiło 35 zawodniczek z 23 krajów. Skoczkinie w rundzie eliminacyjnej zostały podzielone na 2 grupy: A i B. Aby dostać się do finału, w którym startowało 12 zawodniczek, należało skoczyć co najmniej 14,45 m (Q). W przypadku gdyby rezultat ten osiągnęła mniejsza liczba sportsmenek lub gdyby żadna ze startujących nie uzyskała minimum, kryterium awansu były najlepsze wyniki uzyskane przez startujące (q).

</doc>
<doc id="1860371" url="https://pl.wikipedia.org/wiki?curid=1860371" title="Gustav Weder">
Gustav Weder

Gustav Weder (ur. 2 sierpnia 1961) – szwajcarski bobsleista (pilot boba). Wielokrotny medalista olimpijski.
Weder był jednym z najlepszych bobsleistów pierwszej połowy lat 90. Trzy razy startował na igrzyskach olimpijskich (IO 88, IO 92, IO 94) i na dwóch olimpiadach zdobywał medale. W 1992 i 1994 triumfował w dwójkach w duecie z Donatem Acklinem. Obaj znajdowali się także w składzie medalowych czwórek. Cztery razy zostawał mistrzem świata, łącznie ośmiokrotnie stawał na podium tej imprezy.

</doc>
<doc id="1860373" url="https://pl.wikipedia.org/wiki?curid=1860373" title="Język mewati">
Język mewati

Język mewati – język indoaryjski używany w północnych Indiach, wchodzący w skład makrojęzyka radżastani. Silne wpływy słownictwa urdu.

</doc>
<doc id="1860374" url="https://pl.wikipedia.org/wiki?curid=1860374" title="Wielki Siwy Klin">
Wielki Siwy Klin

Wielki Siwy Klin (słow. "Veľký Sivý klin") – północny grzbiet Kozińca (1462 m) w słowackich Tatrach Zachodnich. Nazwę grzbietu podaje polska mapa "Tatry Zachodnie słowackie i polskie".
Wielki Siwy Klin jest fragmentem długiego grzbietu odchodzącego od Miękkiego Wierchu w grani głównej Tatr Zachodnich, na jej odcinku zwanym Holaniem (pomiędzy Palenicą Jałowiecką a Siwym Wierchem). Grzbiet opisany jest w przewodniku "Tatry Zachodnie. Słowacja". Używane jest tu inne nazewnictwo: nazwa "Wielki Siwy Klin" nie istnieje, odcinek grani od Wielkiego Ostrego Gronia (tu nazywanego Ostrym Groniem) do wierzchołka Kozińca również nazywa się Kozińcem, Dolina Przybyska – Doliną Prybiską, a Koziński Jar to żleb Klinowego Potoku.
Wielki Siwy Klin od Kozińca poprzez Wielki Ostry Groń opada w północnym kierunku. Poniżej granicy lasu przechodzi w Iwanów Wierch opadający aż do Zuberca. Obecnie jest całkowicie zalesiony, ale w lesie występują skały. Przecina go leśna droga prowadząca z Zuberca przez Dolinę Przybyską i Wielki Siwy Klin aż do górnej części Doliny Suchej. Cały grzbiet zbudowany jest ze skał węglanowych (wapienie i dolomity). Dawniej było tutaj więcej terenów trawiastych, grzbiet ten był wypasany, wchodził w skład nieistniejącej już Hali Biała Skała.

</doc>
<doc id="1860376" url="https://pl.wikipedia.org/wiki?curid=1860376" title="Krzecki Wyskok">
Krzecki Wyskok

Krzecki Wyskok – mielizna Zalewu Szczecińskiego w jego północnej części, która ma najbardziej zróżnicowane dno. Płycizna odchodzi od południowego brzegu wyspy Wielki Krzek w kierunku południowo-wschodnim. Krzecki Wyskok ma ok. 5 km szerokości.
Krzecki Wyskok stanowi rozległą ławicę piaskową przy głębokości poniżej 2 m, rozciągającą się na kilka kilometrów na południe Zalewu Szczecińskiego. Krzecki Wyskok i Wolińską Mieliznę (na wschodzie) rozdziela zagłębienie na poziomie od 4 do 6,5 m.
Do 1945 r. stosowano niemiecką nazwę "Krickser Haken". W 1949 r. ustalono urzędowo polską nazwę "Krzecki Wyskok".

</doc>
<doc id="1860377" url="https://pl.wikipedia.org/wiki?curid=1860377" title="Felicific calculus">
Felicific calculus

Felicific calculus ("rachunek szczęśliwości") – teoretyczny algorytm ludzkiego działania zdefiniowany przez Jeremy'ego Benthama stanowiący podstawę jego koncepcji antropologicznej.
Algorytm ten opisuje ludzkie działanie jako dążenie do przyjemności i unikanie przykrości. Ta ogólna zasada została przez Benthama sprecyzowana przez zdefiniowanie wielu rodzajów przyjemności, do których człowiek dąży i przykrości, których unika oraz opis przykładowych sytuacji, w których dokonuje się wybór między poszczególnymi rodzajami przyjemności.
Szczególnym problemem poruszonym przez Benthama była sytuacja wymiany przykrości za przyjemność jak np. praca w tym ujęciu jest taką wymianą polegającą na zamianie gotowości do znoszenia przykrości (pracy) na przyjemności wynikające z możliwości wykorzystania zapłaty.
Koncepcja Benthama została poddana surowej krytyce przez Marksa i jego następców, niemieckich pionierów socjologii, a także przez amerykańskich pragmatystów. Za jego podstawowy mankament uznano niezdolność do wyjaśnienia konkretnych ludzkich zachowań w złożonych historycznych sytuacjach. Rzeczywiście „pomiar szczęśliwości” zakładał dość uproszczoną koncepcję ludzkiej natury, by wyjaśnić psycho-społeczne okoliczności ludzkich czynów z zachowaniem ich niepowtarzalnego charakteru. Jednakże nie była to metoda zupełnie ahistoryczna, choć zakładała sprowadzenie nieskończonej złożoności występującej w realnych okolicznościach ludzkiego działania, do prostego binarnego układu odnajdowanego w wielu różnych sytuacjach. Proces redukcji polegał na sprowadzaniu bardzo złożonych uzasadnień działań do dążenia ku jednej z wielu rodzajów przyjemności lub unikania jednej z wielu rodzajów przykrości. Kategoryzacja tych dwóch wartości była na tyle złożona by ogarnąć (upraszczająco) uzasadnienia działania, odwołujące się do wielu różnych hierarchii wartości: etycznych, estetycznych, sensualnych, materialnych.

</doc>
<doc id="1860378" url="https://pl.wikipedia.org/wiki?curid=1860378" title="Falkenhagen (Mark)">
Falkenhagen (Mark)

Falkenhagen (Mark) – gmina w Niemczech, w kraju związkowym Brandenburgia, w powiecie Märkisch-Oderland, wchodzi w skład urzędu Seelow-Land. W roku 2008 liczyła 765 mieszkańców.
W latach 1369–1752 Falkenhagen było miastem.
Historia.
Najstarsza znana wzmianka o miejscowości w formie "Valkenhagen" pochodzi z 1313. W XIV wieku wzniesiony został tu kościół, a osada uzyskała prawa miejskie. Według zachowanych dokumentów diecezjalnych z pocz. XV w. mieściła się tu siedziba jednego z ośmiu dekanatów diecezji lubuskiej. Przez kolejne stulecia miasto znajdowało się w posiadaniu różnych rodów. W 1600 działała w mieście szkoła, a w 1624 miasto liczyło 535 mieszkańców. W XVIII w. utraciło prawa miejskie. W miejscowości znajdował się pałac, rozebrany przez nazistowskie Niemcy w 1939.
Zabytki.
We wschodniej części gminy jest zlokalizowany Bunkier Falkenhagen, wzniesiony podczas II wojny światowej.
Demografia.
Wykres zmian populacji Falkenhagen w granicach z 2013 r. od 1875 r.:

</doc>
<doc id="1860380" url="https://pl.wikipedia.org/wiki?curid=1860380" title="Międzynarodowe Stowarzyszenie Studentów Weterynarii (IVSA)">
Międzynarodowe Stowarzyszenie Studentów Weterynarii (IVSA)



</doc>
<doc id="1860381" url="https://pl.wikipedia.org/wiki?curid=1860381" title="James Coleman">
James Coleman

James Samuel Coleman (ur. 12 maja 1926 w Bedford, zm. 25 marca 1995 w Chicago) – amerykański socjolog zajmujący się socjologią edukacji i polityką społeczną. Był również jedną z pierwszych osób posługujących się terminem "kapitał społeczny".
Życiorys.
We wczesnym dzieciństwie James Coleman wraz z rodzicami wielokrotnie zmieniał miejsca zamieszkania, by w końcu osiąść w Louisville w stanie Kentucky, gdzie w 1944 r. ukończył szkołę średnią. Zapisał się na studia do jednej z tzw. "małych szkół" w Wirginii, ale opuścił ją po powołaniu do służby w marynarce wojennej Stanów Zjednoczonych w czasie II wojny światowej. Po zwolnieniu ze służby przeniósł się na Purdue University, gdzie w 1949 r. otrzymał tytuł inżyniera w dziedzinie chemii. Przez krótki czas pracował jako chemik dla Eastman Kodak, następnie zdecydował się kontynuować naukę w obszarze nauk społecznych na Uniwersytecie Columbia. Tytuł doktora socjologii otrzymał w 1955 r, pracując jednocześnie jako asystent w Bureau of Applied Social Research. Na Columbia University należał do zebranego przez Paula Lazarsfelda oraz Roberta Mertona grona młodych badaczy określanych jako szkoła socjologiczna Uniwersytetu Columbia, skupiającej się na mezosocjologii. Oprócz Colemana należeli do niej m.in. tacy badacze jak Seymour Martin Lipset, Peter Blau, Lewis A. Coser czy Amitai Etzioni.
Po obronie doktoratu wykładał na Uniwersytecie w Chicago (1956-1959) i Uniwersytecie Johna Hopkinsa (1959-1973). Po roku 1973 wrócił do Chicago by tam poprowadzić National Opinion Research Center
W 1991 został mianowany prezesem American Sociological Association. W latach 1970-1973 był członkiem Science Advisory Committee przy prezydencie Richardzie Nixonie.
Za swój dorobek został uhonorowany licznymi nagrodami, doktoratami honoris causa i honorowymi członkostwami (był m.in. honorowym członkiem Polskiego Towarzystwa Socjologicznego).
Działalność naukowa.
Coleman był autorem 30 książek i monografii oraz ponad 300 artykułów i rozdziałów w książkach. Jego prace odcisnęły istotne piętno na wielu dziedzinach: teorii socjologicznej, metodach badań społecznych czy socjologii edukacji. Książka "Foundations of Social Theory" w ankiecie Międzynarodowego Stowarzyszenia Socjologicznego została uznana za jedną z najważniejszych prac socjologicznych końca XX wieku.
Badania nad szkolnictwem.
W 1965 roku Colemanowi zlecono poprowadzenie (wraz Ernestem Campbellem) projektu badawczego na temat dostępu do edukacji w Stanach Zjednoczonych. Był to jeden z największych projektów badawczych w historii nauk społecznych, z próbą liczącą ponad 150 tys. uczniów. Wynikiem tego badania był opublikowany w 1966 roku obszerny (ponad 700-stronicowy) raport zatytułowany "Equality of Educational Opportunity" (nazywany w skrócie "Raportem Colemana" lub EEO). Zapoczątkował on trwającą do dzisiaj debatę na temat efektywności amerykańskiego szkolnictwa. Autorzy raportu wskazywali, że wiele czynników uznawanych dotąd za decydujące (np. poziom wydatków na ucznia, wykształcenie nauczycieli, wyposażenie szkoły) ma niewielki wpływ na wyniki osiągane przez uczniów. Zaobserwowano natomiast decydujący wpływ środowiska z jakiego pochodzi dany uczeń. Z tego też powodu raport był wielokrotnie prezentowany jako argument przeciwko dotowaniu szkół ze środków publicznych.
Raport wskazywał przy tym, że na wyniki osiągane przez uczniów wpływ mają zarówno ich własne pochodzenie społeczne, jak i, w mniejszym stopniu, pochodzenie społeczne pozostałych członków klasy szkolnej. Dawał więc bezpośrednie wskazówki polityce społecznej nastawionej na zmniejszanie nierówności społecznych i desegregację – należało tworzyć klasy o mieszanym składzie społecznym i rasowym.
Kwestie skuteczności polityki desegregacji zostały rozwinięte w projekcie badawczym związanym z Urban Institute w Waszyngtonie (raport "Trends in School Segregation" z 1975 r.). Poddano w nim analizie skutki programu dowożenia czarnych uczniów pochodzących z niższych klas społecznych do mieszanych rasowo szkół zdominowanych przez wyższe klasy społeczne (tzw. "desegregation busing"). Coleman zauważył, że w odpowiedzi na program desegregacji, rodzice białych uczniów przenosili swoje dzieci do innych szkół. Efekt ten określony został jako "ucieczka białych" ("white flight") i w konsekwencji zadecydował o fiasku "desegregation busing". Jak bowiem wynikało z wcześniejszego raportu Colemana (EEO) czarni uczniowie mogli skorzystać na zintegrowanej edukacji tylko wtedy, kiedy w klasach przeważać będą uczniowie biali.
Tezy Colemana o "ucieczce białych" nie zostały dobrze przyjęte w wielu kręgach badawczych, żądających nawet jego usunięcia z American Sociological Association. Nie doszło jednak do tego, a 20 lat później Coleman został nawet wybrany prezesem tego stowarzyszenia.

</doc>
<doc id="1860382" url="https://pl.wikipedia.org/wiki?curid=1860382" title="Donat Acklin">
Donat Acklin

Donat Acklin (ur. 6 czerwca 1965) – szwajcarski bobsleista. Wielokrotny medalista olimpijski.
Trzy razy startował na igrzyskach olimpijskich (IO 88, IO 92, IO 94) i na dwóch olimpiadach zdobywał medale. W 1992 i 1994 triumfował w dwójkach w duecie z pilotem Gustavem Wederem. Obaj znajdowali się także w składzie medalowych czwórek. Trzy razy stawał na podium mistrzostw świata.
Jego brat Guido także był olimpijskim medalistą w bobslejach.

</doc>
<doc id="1860384" url="https://pl.wikipedia.org/wiki?curid=1860384" title="Falkenhagen">
Falkenhagen



</doc>
<doc id="1860385" url="https://pl.wikipedia.org/wiki?curid=1860385" title="Mistrzostwa Świata w Lekkoatletyce 2009 – trójskok mężczyzn">
Mistrzostwa Świata w Lekkoatletyce 2009 – trójskok mężczyzn

Trójskok mężczyzn – jedna z konkurencji rozegranych podczas 12. Mistrzostw Świata w Lekkoatletyce na Stadionie Olimpijskim w Berlinie.
Wymagane przez IAAF minimum kwalifikacyjne A do udziału w mistrzostwach wynosiło 17,10 m, natomiast minimum B 16,65 metrów. Minimum nie udało się uzyskać żadnemu reprezentantowi Polski.
Rezultaty.
Eliminacje.
Do zawodów przystąpiło 46 zawodników 33 krajów. Trójskoczkowie w rundzie eliminacyjnej zostali podzielone na 2 grupy: A i B. Aby dostać się do finału, w którym startowało 12 zawodników, należało skoczyć co najmniej 17,15 m (Q). W przypadku gdyby rezultat ten osiągnęła mniejsza ilość sportowców lub gdyby żaden ze startujących nie uzyskał minimum, kryterium awansu były najlepsze wyniki uzyskane przez startujących (q). 

</doc>
<doc id="1860388" url="https://pl.wikipedia.org/wiki?curid=1860388" title="Milos Stanojevic">
Milos Stanojevic



</doc>
<doc id="1860389" url="https://pl.wikipedia.org/wiki?curid=1860389" title="Matevz Malesic">
Matevz Malesic



</doc>
<doc id="1860391" url="https://pl.wikipedia.org/wiki?curid=1860391" title="Nemanja Nesic">
Nemanja Nesic



</doc>
<doc id="1860392" url="https://pl.wikipedia.org/wiki?curid=1860392" title="Zlatko Karaivanov">
Zlatko Karaivanov



</doc>
<doc id="1860393" url="https://pl.wikipedia.org/wiki?curid=1860393" title="Herman Kirszbaum">
Herman Kirszbaum

Herman (Hersz) Kirszbaum (ur. 1895 w Kutnie, zm. 9 września 1944 w Warszawie) – polski polityk i działacz społeczny żydowskiego pochodzenia, związany z Kutnem, działacz Bundu.
Życiorys.
Od początku lat 20. XX wieku był liderem Bundu w Kutnie. Przez kilkanaście miesięcy sprawował mandat radnego w samorządzie kutnowskim; organizował różnorakie akcje i instytucje społeczne w mieście. 
Podczas II wojny światowej został przesiedlony do getta warszawskiego. Wraz z żoną działał w podziemnych strukturach Bundu. Po upadku powstania w getcie przebywał po aryjskiej stronie, nadal działając w konspiracji. Brał udział w powstaniu warszawskim. Zginął na Żoliborzu w bloku przy ulicy Krasińskiego 18, w którym mieściła się kwatera Armii Ludowej.
W 1945 został pochowany na cmentarzu żydowskim przy ulicy Okopowej. Jego żona, Ewa z domu Landau (zm. 1944), również była działaczką Bundu.

</doc>
<doc id="1860395" url="https://pl.wikipedia.org/wiki?curid=1860395" title="Robert Karger">
Robert Karger

Robert Karger (ur. 24 czerwca 1874 w Wyszkach, zm. 17 października 1946 w ) – niemiecki poeta, główny przedstawiciel twórczości literackiej w dialekcie kłodzkim ("Glätzisch Mundart").
Życiorys.
Ukończył seminarium nauczycielskie w Bystrzycy Kłodzkiej, pracował jako nauczyciel na ziemi kłodzkiej i Górnym Śląsku. W latach 1923–1946 (aż do wysiedlenia) mieszkał w Nowej Rudzie.
W latach 1911–1942 był wraz z redaktorem i wydawcą popularnego, ludowego kalendarza regionalnego „Guda Obend”, który przyczynił się do popularyzacji folkloru kłodzkiego i jego twórców.
Autor licznych wierszy, zarówno w literackim języku niemieckim, jak i w gwarze kłodzkiej.
Twórczość.
Poezja
Do kilku wierszy poety skomponowano muzykę np. Paul Elsner, "Es lei ei a Barja" ("Wśród gór leży"), "Om’f Ufabänkla" ("Przy piecu, na ławeczce").
Sztuki
W latach 30. XX w. na łamach "Guda Obend" publikował artykuły prezentujące ideologię nazistowską, napisał także wiersz wychwalający führera.

</doc>
<doc id="1860396" url="https://pl.wikipedia.org/wiki?curid=1860396" title="Wassil Witanow">
Wassil Witanow



</doc>
<doc id="1860397" url="https://pl.wikipedia.org/wiki?curid=1860397" title="Philippeville (Algieria)">
Philippeville (Algieria)



</doc>
<doc id="1860398" url="https://pl.wikipedia.org/wiki?curid=1860398" title="Friedrich Ris">
Friedrich Ris

Friedrich Ris (ur. 1867 w Glarus, zm. 30 stycznia 1931 w Rheinau) – szwajcarski lekarz psychiatra i entomolog-odonatolog. Absolwent Uniwersytetu w Zurychu. W latach 1898–1931 dyrektor zakładu psychiatrycznego Rheinau.

</doc>
<doc id="1860399" url="https://pl.wikipedia.org/wiki?curid=1860399" title="Jury Shchelokov">
Jury Shchelokov



</doc>
<doc id="1860400" url="https://pl.wikipedia.org/wiki?curid=1860400" title="Lulajże Jezuniu">
Lulajże Jezuniu



</doc>
<doc id="1860401" url="https://pl.wikipedia.org/wiki?curid=1860401" title="Wielki Mur (ujednoznacznienie)">
Wielki Mur (ujednoznacznienie)



</doc>
<doc id="1860403" url="https://pl.wikipedia.org/wiki?curid=1860403" title="Železničar Belgrad">
Železničar Belgrad

FK Železničar Belgrad – serbski klub piłkarski z Belgradu. Obecnie klub występuje w II lidze serbskiej, w okręgu Srpska Liga Belgrad.

</doc>
<doc id="1860406" url="https://pl.wikipedia.org/wiki?curid=1860406" title="Guido Acklin">
Guido Acklin

Guido Acklin (ur. 21 listopada 1969) – szwajcarski bobsleista. Srebrny medalista olimpijski z Lillehammer.
Trzy razy startował na igrzyskach olimpijskich (IO 94, IO 98, IO 02) i podczas pierwszego startu zajął drugie miejsce w dwójkach. Tworzył osadę z pilotem Reto Götschim, razem byli również złotymi i brązowymi medalistami mistrzostw świata.
Jego brat Donat także był olimpijskim medalistą w bobslejach, m.in. członkiem osady która, wyprzedziła parę Götschi-Guido Acklin w 1994.

</doc>
<doc id="1860409" url="https://pl.wikipedia.org/wiki?curid=1860409" title="Roxanne Day">
Roxanne Day

Roxanne Day − amerykańska aktorka filmowa i telewizyjna.
Uczęszczała na American Academy of Dramatic Arts w Nowym Jorku.
Wcieliła się w główną rolę żeńską w dramacie o tematyce LGBT "The Fluffer" (2001). Następnie wystąpiła w roli Buckle w horrorze Lucky’ego McKee "May" (2002), na planie towarzysząc Angeli Bettis, Annie Faris i Jeremy’emu Sisto. Jako Jen Slater pojawiła się w dwóch odcinkach serialu FOX "24 godziny" w 2005 roku. Gościnnie zagrała w wielu innych serialach telewizyjnych, m.in. w "Zagubionych", "Ostrym dyżurze", "Bez śladu" oraz "".
W 2008 debiutowała w roli producent filmowej, obejmując stanowisko producentki filmu dokumentalnego "The Salvation of Barry". Jak dotąd nie wyprodukowała żadnego innego filmu.

</doc>
<doc id="1860411" url="https://pl.wikipedia.org/wiki?curid=1860411" title="Język banjar">
Język banjar

Język banjar, bandżar ("bahasa Banjar") – język austronezyjski używany w południowej i wschodniej części wyspy Borneo (Kalimantan), gdzie służy jako lingua franca. Według danych z 2015 roku posługuje się nim ponad 3,5 mln ludzi. Jest głównym językiem ludu Bandżarów. Dzieli się na szereg dialektów, m.in. banjar hulu (mający trzy samogłoski) i banjar kuala (mający pięć samogłosek).
Służy jako język kontaktowy między użytkownikami języków lokalnych (takich jak ma’anyan czy bakumpai). Wypiera tradycyjne języki etniczne. W użyciu jest również język indonezyjski.
Należy do grupy języków malajskich, według klasyfikacji Ethnologue stanowi część tzw. makrojęzyka malajskiego. Bywa także klasyfikowany jako dialekt języka malajskiego. W odróżnieniu od wielu innych języków malajskich z Borneo nie ma charakteru autochtonicznego. Przypuszcza się, że rozwinął się w niewielkiej kolonii malajskiej, która została założona za czasów królestwa Śriwidżaja. Jest blisko spokrewniony z odmianami kutai i berau. 
Wykazuje silne wpływy słownictwa jawajskiego. W porównaniu do literackiego języka malajskiego cechuje się konserwatywną morfologią.
Jest zapisywany alfabetem łacińskim. Dawniej wykorzystywano pismo jawi.

</doc>
<doc id="1860412" url="https://pl.wikipedia.org/wiki?curid=1860412" title="Reprezentacja Islandii U-21 w piłce nożnej mężczyzn">
Reprezentacja Islandii U-21 w piłce nożnej mężczyzn

Reprezentacja Islandii U-21 w piłce nożnej - młodzieżowa reprezentacja Islandii sterowana przez Islandzki związek piłki nożnej. Dotychczas reprezentacja nie awansowała na żadną wielką młodzieżową imprezę. 
Reprezentacja istnieje od 1978 roku kiedy to rozegrała swój pierwszy oficjalny mecz. Spora część piłkarzy z tej reprezentacji to piłkarze którzy są w rezerwach renomowanych klubów. Ta reprezentacja dostarcza również wielu piłkarzy pierwszej reprezentacji.

</doc>
<doc id="1860413" url="https://pl.wikipedia.org/wiki?curid=1860413" title="Drew McIntyre">
Drew McIntyre

Drew McIntyre, właśc. Andrew Galloway (ur. 6 czerwca 1985) – profesjonalny szkocki wrestler. Aktualnie związany jest z WWE, gdzie występuje w brandzie SmackDown.
Kariera wrestlera.
Początki (2007-2012).
Galloway przeniósł się do Stanów Zjednoczonych w 2007 r. Walczył w Ohio Valley Wrestling, a następnie Florida Championship Wrestling, gdzie zdobył mistrzostwo indywidualne, a także drużynowe. Następnie zadebiutował w telewizyjnym WWE SmackDown!, gdzie szybko zdobył Intercontinental Championship. Zaraz po swoim debiucie wszedł w feud z R-Truthem.
Podczas gali WWE TLC zwyciężył w pojedynku z Johnem Morrisonem, zdobywając w ten sposób mistrzostwo Interkontynentalne. W Nowy Rok pokonał Johna Morrisona, aby obronić mistrzostwo. Na gali Over the Limit stracił je w walce z Kofim Kingstonem i nie odzyskał go w rewanżu na SmackDown!. Zakwalifikował się do walki Money in the Bank pokonując Kofiego Kingstona, który już wcześniej zapewnił sobie udział w tej walce. Walka z Big Showem i Dolphem Zigglerem na RAW 7 listopada 2011 była dla niego ostatnią na RAW. Na oficjalnej stronie WWE podano, że Drew McIntyre został przeniesiony na SmackDown. Przegrywając walkę z Justinem Gabrielem właśnie na SmackDown 2 marca 2012 r. tuż po swojej walce został zwolniony przez Theodore’a Longa. Został on jednak wkrótce przywrócony do rosteru i na WrestleManii 28 walczył w walce generalnych managerów w teamie Johna Laurnaitisa.
Powrót do WWE (2017-obecnie).
Mistrz NXT (2017-2018).
1 kwietnia 2017 na został pokazany na ekranie w pierwszym rzędzie. Podczas ekskluzywnego wywiadu dla ESPN potwierdzono, że Drew podpisał ponownie kontrakt z WWE i będzie występować w NXT. 12 kwietnia powrócił z nowym theme songiem jako Face i pokonał Oneya Lorcana. Następnego tygodnia doszło do kłótni między McIntyrem a Andrade Almasem, która zakończyła się meczem w epizodzie NXT z 26 kwietnia, z którego zwycięsko wyszedł Drew. 24 maja pokonał Wesleya Blake, który rywalizował z nim tydzień temu. 19 lipca pokonał Killiana Daina i został pretendentem do tytułu NXT i zmierzy się z Bobbym Roode’em na NXT TakeOver: Brooklyn III 19 sierpnia. Na tej gali pokonał Bobby’ego i zdobył po raz pierwszy w jego karierze pas NXT (będąc pierwszym zawodnikiem, który był wcześniej w main rosterze i wygrał mistrzostwo), lecz po walce zaatakował go debiutujący Adam Cole. Było to pierwsze wystąpienie Cole’a w tygodniówce NXT. Jego pierwsza obrona pasa odbyła się na tygodniówce "NXT" 5 października pokonując Rodericka Stronga. W następnych tygodniach, McIntyre rozpoczął feud z Andrade Cien Almasem. GM NXT William Regal powiadomił, że walka o mistrzostwo pomiędzy McIntyre a Almasem odbędzie się na . Dzień przed eventem, McIntyre obronił tytuł w walce z Adamem Cole’em z sędzią specjalnym Shawnem Michaelsem na live evencie w San Antonio, Texas, kontynuując feud. Walka na żywo została wyemitowana 3 stycznia 2018 roku na WWE Network. 18 listopada, McIntyre przegrał z Almasem i stracił pas NXT na NXT TakeOver: WarGames. Była to jego pierwsza porażka w NXT. Po meczu zostało potwierdzone, że pod koniec walki, McItyre doznał kontuzji bicepsu.
Sojusz z Dolphem Zigglerem (2018-2019).
16 kwietnia 2018 roku podczas WWE Superstar Shake-up 2018, Dolph Ziggler został przeniesiony do brandu Raw. Tego wieczoru Titus Worldwide (Titus O’Neil, Apollo Crews) zaoferowali miejsce w drużynie Zigglerowi, ten jednak odmówił mówiąc, że nie przybył sam. McIntyre przybył z widowni i zaatakował dwójkę przechodząc Heel turn. Następnym tygodniu pokonali ich w tag-team matchu. 18 czerwca, McIntyre pomógł Zigglerowi pokonać Setha Rollinsa zdobywając przy tym mistrzostwo Intercontinental. Następnym tygodniu, Rollins wygrał poprzez dyskwalifikację w rewanżu z powodu interwencji, McIntyre (który był odsunięty na zaplecze), później Roman Reigns pomógł Rollinsowi w odparciu ich ataku. Tym samym Ziggler zachował mistrzostwo. Gdzie Rollins miał ustalony mecz z Zigglerem o pas interkontynentalny na Extreme Rules. 9 lipca McIntyre zmierzył się z nim czy będzie przy boku Zigglera czy będzie musiał oglądać z zaplecza; McIntyre wyszedł zwycięsko z tego pojedynku. Podczas pojedynku na Extreme Rules, miał już 2:0 podczas Iron Matchu, gdy McIntyre zaatakował Rollinsa. Do dało mu kolejny punkt, a McIntyre został wysłany na zaplecze. Ziggler wygrał mecz 5-4
27 sierpnia podczas tygodniówki "Raw," McIntyre z Zigglerem zawalczyli w tag-team matchu przeciwko Romanowi Reingsowi i Braunowi Strowmanowi. Gdy Strownman odwrócił się od Reingsa, Ziggler i McIntyre pomogli w ataku na The Shield. 3 września zaatakowali The Revival podczas ich wywiadu, którzy mieli zmierzyć się z The B-Team(Curtis Axel, Bo Dallas) o pasy WWE Raw Tag Team Championship. Później zastąpili ich i pokonali The B-Team tym samym zdobywając pasy. W następnym tygodniu na "Raw" ponownie ich pokonali w rewanżu. 17 września pokonał Deana Ambrose’a. Na następnym epizodzie "Raw" zwycięsko wyszli ze starcia z The Revival. 1 października po interwencji Zigglera pokonał Rollinsa, a po meczu wraz z Braunem Strowmanem zaatakowali Rollinsa, Ambrose’a i Reingsa, którzy przybiegli na pomoc. Na Super Show-Down, 6 października zostali pokonani przez The Shield. W rewanżu dwa dni później na epizodzie "Raw" pokonali The Shield. 15 października wziął udział w walce kwalifikacyjnej o prawo udziału w turnieju WWE World Cup na WWE Crown Jewel, który wyłoni „Najlepszego na świecie”, gdzie został pokonany przez Rollinsa poprzez wyliczenie poza ringowe. Tej samej nocy w walce wieczoru zostali pokonani przez The Shield. Po walce Strowman wykonał na Zigglerze, Running Powerslam, a McIntyre na Strowmanie, Claymore, kończąc ich rozejm.
Mistrz WWE (po 2020).
Na gali Royal Rumble, 26 stycznia 2020 wygrał on mecz typu Royal Rumble, aby zapewnić sobie walkę na WrestleManię 36 o mistrzostwo świata. W meczu tym wyeliminował 6 uczestników, w tym mistrza WWE, Brocka Lesnara. Na następnym "Raw" ogłosił, że wybriera właśnie Lesnara, aby zmierzyć się z nim o mistrzostwo na WrestleManii. W Main Evencie owej gali, McIntyre pokonał Lesnara, aby zdobyć WWE Championship.
Następnej nocy na "Raw" obronił tytuł w walce z Big Show’em. Po walce rozpoczął feud z Sethem Rollinsem, którego skutkiem była obrona tytułu przeciwko Rollinsowi na Money in the Bank, w której odniósł sukces. W maju zaczął feudować z Bobbym Lashleyem, wspartym przez MVP. Doprowadziło to do obrony tytułu na Backlash, na którym McIntyre po odwróceniu uwagi przez Lanę, wyszedł zwycięsko. Na The Horror Show at Extreme Rules obronił z powodzeniem tytuł przeciwko Dolphowi Zigglerowi. Po rozpoczęciu feudu z Randym Ortonem dwukrotnie z sukcesem obronił tytuł przeciwko niemu kolejno na SummerSlam i w Ambulance matchu na Clash of Champions. Na Hell in a Cell, 25 października stracił tytuł w walce z Ortonem w Hell in a Cell matchu, kończąc panowanie po 202 dniach.
16 listopada na "Raw" odzyskał tytuł w rewanżu w stypulacji no DQ matchu. Na Survivor Series przegrał champion vs. champion match z Universal Champion Romanem Reignsem. Na gali , 20 grudnia 2020, obrobił tytuł w Tables, Ladders and Chairs matchu, przeciwko AJ Stylesowi i The Mizowi, który wykorzystał walizkę Money In The Bank.
Na WrestleManii 37 rzucił wyzwanie Bobby’emu Lashleyowi o WWE Championship, które mistrz przyjął. Lashley pokonał McIntyre’a na otwarciu WrestleManii, a McIntyre następnie otrzymał rewanż na WrestleManię Backlash, po tym jak pokonał Brauna Strowmana i Randy’ego Ortona, do wywalczenia szansy na tytuł. 26 kwietnia 2021 na "Raw", Strowman dołączył do walki, czyniąc z niej Triple Threat, po zwycięstwie nad szkotem. Na WrestleMania Backlash nie udało mu odzyskać WWE Championship. Na Hell In A Cell miał walkę ostatniej szansy o mistrzostwo WWE z Lashley’em, jednak nie udało mu się wygrać. Następnie rozpoczął rywalizację z Jinderem Mahalem, który interweniował podczas jego walki na Money in the Bank pozbawiając go wygrania walizki Money in the Bank. W następnych tygodniach walczył z ochroniarzami Mahala, którzy zostali zbanowani z okolic ringu podczas ich walki na SummerSlam, którą wygrał McIntyre w około 4 minuty.
Życie osobiste.
Galloway zaręczył się z profesjonalną amerykańską wrestlerką Taryn Terrell w lipcu 2009. Gdzie pobrali się w Las Vegas w maju 2010 roku. 24 maja 2011, Terrel ogłosiła, że wzięli rozwód. W 2016 wziął ślub z Kaitlyn Frohnapfel.
Matka Gallowaya, Angela zmarła w wieku 51 lat, 3 listopada 2012 roku.
Galloway kibicuje szkockiej drużynie Rangers F.C.
8 stycznia 2021 za pośrednictwem strony "wwe.com" oraz na odcinku "WWE Raw", McIntyre ogłosił, że jest zakażony wirusem COVID-19, ale nie ma żadnych objawów choroby. Zdążył wyzdrowieć przed galą Royal Rumble (2021), na której pokonał weterana wrestlingu Goldberga o WWE Championship.
Styl walki.
Finishery
Standardowe akcje

</doc>
<doc id="1860414" url="https://pl.wikipedia.org/wiki?curid=1860414" title="Pasternakowa Turniczka">
Pasternakowa Turniczka

Pasternakowa Turniczka (słow. "Pastrnákova vežička") – turnia wznosząca się w zachodniej ścianie Turni nad Drągiem opadającej w kierunku Zmarzłej Kotliny w Dolinie Złomisk w słowackiej części Tatr Wysokich. Pasternakowa Turniczka znajduje się mniej więcej w 2/3 wysokości tej ściany, po jej prawej stronie. Od Turni nad Drągiem na wschodzie oddziela ją przełączka zwana Pasternakowym Przechodem, przez którą przebiega ciąg zachodów zwanych Stwolską Ławką. Na wierzchołek Pasternakowej Turniczki nie wiodą żadne znakowane szlaki turystyczne, jest ona dostępna jedynie dla taterników.
Nazewnictwo Pasternakowej Turniczki upamiętnia Jána Pastrnáka – XIX-wiecznego myśliwego pochodzącego ze Stwoły na Spiszu i najprawdopodobniej pierwszego zdobywcę jej wierzchołka (wraz z Jánem Rumanem Driečnym, podczas pierwszego przejścia Stwolskiej Ławki).

</doc>
<doc id="1860416" url="https://pl.wikipedia.org/wiki?curid=1860416" title="An-14">
An-14

An-14 (ros. Ан-14 Пчёлка) – radziecki lekki samolot transportowy krótkiego startu i lądowania (STOL), zaprojektowany w biurze konstrukcyjnym Olega Antonowa. Samolot miał zastąpić dwupłatowego An-2. Prototyp oblatany w 1958 roku, produkcja seryjna w latach 1966-1972, wyprodukowano ponad 330 sztuk samolotu. Samolot zastąpiony przez nowocześniejszy i większy model An-28.

</doc>
<doc id="1860418" url="https://pl.wikipedia.org/wiki?curid=1860418" title="Reto Götschi">
Reto Götschi

Reto Götschi (ur. 25 grudnia 1965 w Hausen am Albis) – szwajcarski bobsleista (pilot boba). Srebrny medalista olimpijski z Lillehammer.
Dwa razy startował na igrzyskach olimpijskich (IO 94, IO 98) i podczas pierwszego startu zajął drugie miejsce w dwójkach. Tworzył osadę z Guido Acklinem, razem byli również złotymi i brązowymi medalistami mistrzostw świata. Z Cedrikiem Grandem był srebrnym medalistą w 2001.

</doc>
<doc id="1860423" url="https://pl.wikipedia.org/wiki?curid=1860423" title="100 Club">
100 Club



</doc>
<doc id="1860426" url="https://pl.wikipedia.org/wiki?curid=1860426" title="FK Železničar Beograd">
FK Železničar Beograd



</doc>
<doc id="1860428" url="https://pl.wikipedia.org/wiki?curid=1860428" title="Reto Gotschi">
Reto Gotschi



</doc>
<doc id="1860433" url="https://pl.wikipedia.org/wiki?curid=1860433" title="L’Aigle (meteoryt)">
L’Aigle (meteoryt)

L’Aigle – meteoryt kamienny należący do chondrytów typu L6, który spadł 26 kwietnia 1803 roku w miejscowości L’Aigle w regionie Dolna Normandia we Francji. Meteoryt L’Aigle spadł w postaci deszczu meteorytowego. Na miejsce spadku Francuska Akademia Nauk wysłała Jean-Baptiste’a Biota w celu zbadania zjawiska. Po raz pierwszy stwierdzono wtedy pozaziemskie pochodzenie meteorytów. Wcześniej doniesienia o upadku „kamieni z nieba” traktowano bardzo sceptycznie.

</doc>
<doc id="1860434" url="https://pl.wikipedia.org/wiki?curid=1860434" title="Szlichtynowie">
Szlichtynowie

Szlichtynowie – rodzina drukarzy działająca we Lwowie w XVIII wieku. 
Oficynę wydawniczą, publikującą głównie druki o tematyce religijnej, założył w 1755 roku Jan Szlichtyn. Od 1771 działalność, zalegalizowaną przywilejem z 20 lutego 1770, prowadzili Łukasz, Sebastian, Kazimierz i Piotr Szlichtynowie (najprawdopodobniej synowie Jana). W latach 1772–1774 oficyną kierował Łukasz Szlichtyn, w 1775 wyjechał jednak do Lublina, gdzie objął i przez rok prowadził pojezuicką drukarnię, najprawdopodobniej na zlecenie Komisji Edukacji Narodowej. W latach 1775–1785 warsztat we Lwowie prowadził Kazimierz Szlichtyn. 
Oprócz druków religijnych nakładem oficyny Szlichtynów ukazały się m.in. w 1758 "Komedie" Franciszka Bohomolca oraz w 1774 przekład "Przypadków Robinsona Kruzoe" Daniela Defoe.

</doc>
<doc id="1860435" url="https://pl.wikipedia.org/wiki?curid=1860435" title="GOS">
GOS

gOS (albo good OS) była dystrybucją systemu operacyjnego GNU/Linux stworzoną przez ‘Good OS LLC’. Korzystała ze środowiska graficznego Enlightenment.
Sporą część programów oferowanych przez gOS można było uruchomić z poziomu przeglądarki internetowej – dystrybucja starała się wykorzystać przede wszystkim możliwości aplikacji webowych (GMail, Google Maps, Google Spreadsheets itp.).
gOS z założenia został stworzony na potrzeby tanich komputerów gPC. Pierwsza wersja gOS (1.01) była oparta na Ubuntu 7.10. Ostatnia wersja dystrybucji została wydana 3 stycznia 2009.

</doc>
<doc id="1860438" url="https://pl.wikipedia.org/wiki?curid=1860438" title="Peczory">
Peczory



</doc>
<doc id="1860439" url="https://pl.wikipedia.org/wiki?curid=1860439" title="Mielizna Osiecka">
Mielizna Osiecka

Mielizna Osiecka (także "Ławica Osiecka") – mielizna Zalewu Szczecińskiego w jego północnej części. Płycizna odchodzi od południowej części wyspy Uznam w kierunku południowym. 
Przy niej wyznaczona jest granica polsko-niemiecka. Obszar ten leży w granicach administracyjnych gminy miejskiej Świnoujście.
Część przybrzeżna płycizny jest wygradzana za pomocą drewnianej palisady oraz wału faszynowo-gabionowego. Na rozbudowanym polu składowany jest urobek pochodzący z pogłębiania toru wodnego Świnoujście–Szczecin. 
Mielizna Osiecka i Mielizna Rzepczyńska oddzielają dwie części zalewu tzw. Mały Zalew na zachodzie (Niemcy) i Wielki Zalew na wschodzie (Polska). Szerokość zalewu na przewężeniu przy granicy polsko-niemieckiej wynosi 7,5 km, jednak wysuwająca się Mielizna Osiecka i Rzepczyńska powodują powstanie wąskiego przesmyku na 1,5 km. Obszar przewężenia charakteryzuje się największymi naturalnymi deniwelacjami powierzchni dna Zalewu Szczecińskiego.
Do 1945 r. stosowano niemiecką nazwę "Woitziger Haken". W 1948 roku w publikacji naukowej przedstawiono nazwę "Ławica Osiecka". W 1949 r. ustalono urzędowo nazwę "Mielizna Osiecka". Przymiotnik w nazwie pochodzi od dawnej osady na wyspie Karsibór – Osiecze.

</doc>
<doc id="1860440" url="https://pl.wikipedia.org/wiki?curid=1860440" title="Antoni Anusiak">
Antoni Anusiak

Antoni Anusiak (ur. 23 sierpnia 1889 w Witowążu, zm. po 1939) – polski polityk, burmistrz Łęczycy w latach 1934–1939, poseł na Sejm I kadencji w 1927, działacz społeczny i samorządowy, publicysta.
Młodość i początki działalności.
Urodził się w rodzinie chłopskiej – Wojciecha i Józefy z domu Kazimierska. W 1905 ukończył 6 klas Szkoły Handlowej we Włocławku a następnie odbywał praktykę rolniczą na Pomorzu i w Niemczech. W okresie późniejszym pracował jako urzędnik w Związku Ziemstw na terenie Rosji. Podczas I wojny światowej pełnił funkcję rejonowego zarządcy magazynów, był członkiem partii socjalistów-rewolucjonistów. Za swoją działalność partyjną jesienią 1917 został aresztowany i skazany przez bolszewików na śmierć, po czym został odbity z aresztu i uniknął wykonania wyroku. W 1918 zaciągnął się do I Korpusu Polskiego w Rosji. Służył w 1 Pułku Ułanów Krechowieckich a następnie w 2 Pułku Ułanów. Jako ochotnik walczył w wojnie polsko-bolszewickiej. 
Działalność społeczna i polityczna w II Rzeczypospolitej.
W 1918 powrócił do kraju i został wybrany do Rady Gminnej w Ossówce, a także Rady Powiatowej w Lipnie. Od 1919 do 1920 był sekretarzem w klubie parlamentarnym PSL „Wyzwolenie”. Podczas wojny polsko-bolszewickiej walczył, jako ochotnik, w 21 pułku piechoty. Po zakończeniu wojny kontynuował swoją karierę samorządowca w powiecie lipnowskim, był sekretarzem Powiatowego Urzędu Ziemskiego w Lipnie, działał w Związku Kółek Rolniczych (członek Zarządu Okręgowego) oraz pełnił funkcję instruktora gospodarstwa wiejskiego w okręgu dobrzyńskim. W wyborach do Sejmu I kadencji startował jako zastępca posła z listy nr 3 (PSL „Wyzwolenie”) w okręgu nr 9 (Płock). W latach 20. przeniósł się do województwa lubelskiego, gdzie w 1923 został inspektorem samorządu gminnego w Krasnymstawie. W latach 1924–1925 wchodził w skład Zarządu Głównego Związku Drobnych Kupców Chrześcijan w Warszawie i był odpowiedzialny za redagowanie czasopisma organizacji – „Głosu Kupców Chrześcijan”. Od 1927 do maja 1928 pracował jako inspektor samorządowy w Siedlcach. Antoni Anusiak został posłem 3 listopada 1927 (data ślubowania) w miejsce Juliusza Poniatowskiego, który zrzekł się mandatu. W Sejmie pełnił funkcję sekretarza klubu. Pomiędzy 1926 a 1927 kształcił się w Studium Pracy Społeczno-Oświatowej przy Wydziale Pedagogicznym Wolnej Wszechnicy Polskiej w Warszawie, w 1933 uzyskał dyplom ukończenia studium. W 1928 startował w wyborach do Sejmu jako zastępca posła z listy państwowej PSL „Wyzwolenie”, jednak mandatu nie uzyskał. Od 1929 był sekretarzem Sejmiku Powiatowego w Siedlcach oraz organizował tam oświatę pozaszkolną a od 1932 był prezesem siedleckiej Rady Powiatowej BBWR. Od 1934 aż do wybuchu wojny pełnił funkcję burmistrza Łęczycy i przewodniczył kołu BBWR w tamtejszej Radzie Powiatowej. W tym okresie podjął również działalność społeczną w Komitecie Pomocy Bezrobotnym i Zarządzie Towarzystwa Krajoznawczego.
W trakcie swojej działalności publicznej Anusiak publikował w kutnieńskim tygodniku „Echo”, „Ziemi Siedleckiej” i „Kalendarzu Samorządowym”. Losy Antoniego Anusiaka po wybuchu II wojny światowej pozostają nieznane.

</doc>
<doc id="1860449" url="https://pl.wikipedia.org/wiki?curid=1860449" title="Filharmonicy wiedeńscy">
Filharmonicy wiedeńscy



</doc>
<doc id="1860450" url="https://pl.wikipedia.org/wiki?curid=1860450" title="Stanisław Sikora (rzeźbiarz)">
Stanisław Sikora (rzeźbiarz)

Stanisław Sikora (ur. 17 listopada 1911 w Stryszawie, zm. 22 sierpnia 2000 w Warszawie) – polski rzeźbiarz i medalier, poeta i sportowiec. Autor licznych pomników, rzeźb, medali i tablic pamiątkowych. Uczestnik ponad 400 wystaw, krajowych i zagranicznych, w tym 22 indywidualnych. Syn Jana i Katarzyny z Leńczowskich. Stała ekspozycja jego prac przez lata znajdowała się w Muzeum Miejskim w Żywcu, zaś od 2021 mieści się w Stryszawie.
Życie i twórczość.
Nauki pobierał m.in. w zakopiańskiej Szkole Przemysłu Drzewnego i warszawskiej Akademii Sztuk Pięknych. Był uczniem Tadeusza Breyera, twórcy warszawskiej szkoły rzeźby. Jeszcze przed wojną - wraz z Maksymilianem Potrawiakiem i Janem Bogusławskim - brał udział w pracach przy Mauzoleum Gustawa Orlicz-Dreszera w Gdyni.
Od 1946 mieszkał i tworzył na Saskiej Kępie w Warszawie. Zrealizował m.in. pomnik Czynu Chłopskiego w Warszawie (1969) oraz popiersia: Bolesława Prusa, Stefana Żeromskiego, Ignacego Jana Paderewskiego i Fryderyka Chopina. Jego autorstwa były także płaskorzeźby umieszczone na fasadzie kina „Praha”. Wspólnie z Teodorem Bursche zrealizował pomnik ku czci Polaków pomordowanych w b. obozie koncentracyjnym w Mauthausen. Jest także autorem rzeźby na nagrobku Stefana Jaracza na cmentarzu Powązkowskim.
Zaprojektował dwie monety kolekcjonerskie wybite w postaci prób niklowych:
wybite również w wersjach miedzioniklowych (po 22 sztuki).
W 1999 opublikowano jego autobiografię "Jedno życie" i "Szkicowanie myśli".

</doc>
<doc id="1860451" url="https://pl.wikipedia.org/wiki?curid=1860451" title="Valle d'Aosta">
Valle d'Aosta



</doc>
<doc id="1860453" url="https://pl.wikipedia.org/wiki?curid=1860453" title="Konstal 105NTW1">
Konstal 105NTW1



</doc>
<doc id="1860454" url="https://pl.wikipedia.org/wiki?curid=1860454" title="Konstal 105NTW2">
Konstal 105NTW2



</doc>
<doc id="1860458" url="https://pl.wikipedia.org/wiki?curid=1860458" title="Alex Gregory">
Alex Gregory

Alex Gregory MBE (ur. 11 marca 1984 w Cheltenham) – brytyjski wioślarz, mistrz olimpijski, czterokrotny mistrz świata.

</doc>
<doc id="1860459" url="https://pl.wikipedia.org/wiki?curid=1860459" title="Hanno Wienhausen">
Hanno Wienhausen

Hanno Wienhausen (ur. 24 lipca 1982 r. w Wesel) – niemiecki wioślarz.

</doc>
<doc id="1860460" url="https://pl.wikipedia.org/wiki?curid=1860460" title="Winnica Nobile Verbum">
Winnica Nobile Verbum

Winnica Nobile Verbum - polska winnica, położona w miejscowości Zbrodzice w województwie świętokrzyskim. Jest jedną z czterech polskich winnic, które w 2009 r. uzyskały zezwolenie na produkcję i sprzedaż swojego wina. W winnicy produkowane są wina Herbowe Solaris, które powstają dzięki fermentacji niskotemperaturowej.
Winnica założona została w 2002 roku na zasadowych gruntach, powstałych w wyniku wietrzenia skał gipsowych, w miejscu nieowocującego sadu. Powierzchnia winnicy wynosi blisko 2 hektary, na których uprawia się odmiany "Solaris", "Regent", a także "Feniks". Zbiory białych winogron przeprowadza się w połowie września, a czerwonych - na przełomie września i października, przed pierwszymi przymrozkami. Produkcji sprzyja korzystne nasłonecznienie (ok. 150 dni ze 180 dni sezonu wegetacyjnego). Zebrane winogrona podlegają odszypułkowaniu, po którym wyciska się sok. Sok z czerwonych winogron poddaje się 14-dniowemu macerowaniu, a następnie przepompowuje do kadzi, w których odbywa się fermentacja, trwająca 6-8 tygodni. Wytworzone wino wytrawne poddaje się filtrowaniu oraz stabilizacji w temperaturze ok. 12C. Pozostałe po wyciskaniu soku wytłoki są używane jako nawóz.
W 2008 winnica wyprodukowała najwięcej wina gronowego w Polsce z własnych winogron.

</doc>
<doc id="1860463" url="https://pl.wikipedia.org/wiki?curid=1860463" title="Martin Rückbrodt">
Martin Rückbrodt

Martin Rückbrodt (ur. 23 maja 1986 r. w Hamburgu) – niemiecki wioślarz.

</doc>
<doc id="1860464" url="https://pl.wikipedia.org/wiki?curid=1860464" title="Thomas Protze">
Thomas Protze

Thomas Protze (ur. 27 października 1986 r. w Hennigsdorf) – niemiecki wioślarz.

</doc>
<doc id="1860465" url="https://pl.wikipedia.org/wiki?curid=1860465" title="Falk Müller">
Falk Müller

Falk Müller (ur. 18 października 1984 r. w Poczdamie) – niemiecki wioślarz.

</doc>
<doc id="1860468" url="https://pl.wikipedia.org/wiki?curid=1860468" title="Alexander Sigurbjörnsson Benet">
Alexander Sigurbjörnsson Benet

Alexander Ingvar Sigurbjörnsson Benet (ur. 13 grudnia 1988 w Reykjavíku) – hiszpański wioślarz.

</doc>
<doc id="1860469" url="https://pl.wikipedia.org/wiki?curid=1860469" title="Chassigny (meteoryt)">
Chassigny (meteoryt)

Chassigny – meteoryt pochodzący z Marsa, który spadł 3 października 1815 roku w miejscowości Chassigny w departamencie Górna Marna we Francji. Meteoryt Chassigny dał początek grupie meteorytów nazywanych chassignitami. Do momentu znalezienia meteorytu Northwest Africa 2737 Chassigny był jedynym tego typu znanym meteorytem.

</doc>
<doc id="1860471" url="https://pl.wikipedia.org/wiki?curid=1860471" title="Falk Mueller">
Falk Mueller



</doc>
<doc id="1860473" url="https://pl.wikipedia.org/wiki?curid=1860473" title="Pau Vela Maggi">
Pau Vela Maggi

Pau Vela Maggi (ur. 31 maja 1986 r. w Tortosie) – hiszpański wioślarz.

</doc>
<doc id="1860475" url="https://pl.wikipedia.org/wiki?curid=1860475" title="Martin Rueckbrodt">
Martin Rueckbrodt



</doc>
<doc id="1860476" url="https://pl.wikipedia.org/wiki?curid=1860476" title="Marcelino García Cortés">
Marcelino García Cortés

Marcelino García Cortés (ur. 25 sierpnia 1980 r. w Sewilli) – hiszpański wioślarz.

</doc>
<doc id="1860477" url="https://pl.wikipedia.org/wiki?curid=1860477" title="Marcelino Garcia Cortes">
Marcelino Garcia Cortes



</doc>
<doc id="1860478" url="https://pl.wikipedia.org/wiki?curid=1860478" title="Noe Guzman Del Castillo">
Noe Guzman Del Castillo

Noe Guzman Del Castillo (ur. 13 czerwca 1983 r. w Sewilli) – hiszpański wioślarz.

</doc>
<doc id="1860479" url="https://pl.wikipedia.org/wiki?curid=1860479" title="Tim Matavž">
Tim Matavž

Tim Matavž (ur. 13 stycznia 1989 w Šempeterze pri Gorici) – słoweński piłkarz grający na pozycji napastnika w Vitesse i w reprezentacji Słowenii.
Kariera.
Matavž rozpoczynał swą piłkarską karierę w wieku zaledwie 6 lat, w klubie NK Bilje. W 2004 roku dołączył do ND Gorica. W sezonie 2006/2007 grał w Goricy jako napastnik i zdobył 11 bramek w lidze słoweńskiej. Zdobył również gola w meczu pierwszej rundy kwalifikacji Pucharu UEFA z Rabotniczkim Skopje. Jego zespół przegrał 2:1. Latem 2007 roku zainteresowali się nim działacze z mocniejszej ligi, jaką jest Eredivisie. W ten sposób 30 sierpnia trafił do FC Groningen. 18-letni wówczas piłkarz podpisał 5-letni kontrakt na Euroborg. Zanim jednak trafił do Holandii, łączony był z włoską Fiorentiną, jednak negocjacje wygrało Groningen.
26 września 2007 roku zdobył cztery bramki w pucharze Holandii, zwanych KNVB Beker. W 2008 roku natomiast został wypożyczony do drugoligowego klubu FC Emmen, ale bardzo szybko powrócił do swojego macierzystego klubu z powodu kłopotów zdrowotnych. 13 marca 2009 zdobył pierwszą bramkę w Eredivisie w konfrontacji z Rodą JC.
30 sierpnia 2011 roku podpisał 5-letni kontrakt z PSV Eindhoven. W Holenderskim klubie występował przez trzy lata. Latem 2014 roku przeszedł do FC Augsburg za 4 miliony euro. W 2016 wypożyczono go najpierw do Genoi, a następnie do 1. FC Nürnberg.
W reprezentacji Słowenii zagrał w sumie 38 razy zdobywając 11 bramek, w tym jedną w meczu z Polską, przegranym przez Słoweńców 2:3.

</doc>
<doc id="1860481" url="https://pl.wikipedia.org/wiki?curid=1860481" title="Jade Uru">
Jade Uru

Jade Uru (ur. 20 października 1987 r. w Invercargill) – nowozelandzki wioślarz.

</doc>
<doc id="1860482" url="https://pl.wikipedia.org/wiki?curid=1860482" title="Simon Watson">
Simon Watson

Simon Watson (ur. 8 sierpnia 1987 r. w Wanganui) – nowozelandzki wioślarz.

</doc>
<doc id="1860484" url="https://pl.wikipedia.org/wiki?curid=1860484" title="Hamish Burson">
Hamish Burson

Hamish Burson (ur. 13 kwietnia 1987 r. w Wairoa) – nowozelandzki wioślarz.

</doc>
<doc id="1860485" url="https://pl.wikipedia.org/wiki?curid=1860485" title="Tyson Williams">
Tyson Williams

Tyson Williams (ur. 1 kwietnia 1989 w Hamilton) – nowozelandzki wioślarz.

</doc>
<doc id="1860488" url="https://pl.wikipedia.org/wiki?curid=1860488" title="Łukasz Słuszkiewicz">
Łukasz Słuszkiewicz

Łukasz Słuszkiewicz (ur. 26 września 1954 w Krakowie) – polski reżyser, scenarzysta i autor oprawy plastycznej filmów animowanych. 
Życiorys.
Absolwent w 1982 Wydziału Grafiki Akademii Sztuk Pięknych im. Jana Matejki w Krakowie. 
Wraz z Wandą Wenner utworzył Studio Filmów Animowanych LukaFilm w Krakowie.

</doc>
<doc id="1860489" url="https://pl.wikipedia.org/wiki?curid=1860489" title="Joanis Tsamis">
Joanis Tsamis

Joanis Tsamis, (ur. 15 kwietnia 1986 w Cholargos) – grecki wioślarz.
W 2008 roku został przyłapany na stosowaniu dopingu, za co został zdyskwalifikowany na okres pół roku.

</doc>
<doc id="1860490" url="https://pl.wikipedia.org/wiki?curid=1860490" title="Rafael Caldera">
Rafael Caldera

Rafael Antonio Caldera Rodríguez (ur. 24 stycznia 1916 w San Felipe, zm. 24 grudnia 2009 w Caracas) – wenezuelski polityk, prezydent Wenezueli w latach 1969–1974 i ponownie w latach 1994–1999.
Życiorys.
Urodził się 24 stycznia 1916 w San Felipe. Jego rodzicami byli Tomás Rafael Caldera Izaguirre i Rosa Sofía Rodriguez Rivero. Jako małe dziecko został adoptowany przez ciotkę, Marię Evę Rodriguez Rivero, która była żoną prawnika Tomása Liscano. W latach 1921–1922 uczęszczał do szkoły podstawowej w San Felipe, a od 1923 do 1925 do szkoły jezuitów w Caracas. W 1926 powrócił do Yaracuy Padre Delgado, by uczyć się w szkole średniej. W latach 1931–1938 studiował na Centralnym Uniwersytecie Wenezueli uzyskując tytuł doktora na Wydziale Prawa i Nauk Politycznych, później został profesorem socjologii i prawa na kilku innych uniwersytetach. W czasie swojej edukacji nauczył się posługiwać wieloma językami: angielskim, niemieckim, francuskim oraz portugalskim.
Kariera polityczna.
Swoją karierę polityczną zaczynał w 1936 roku, uczestniczył wówczas w powołaniu Narodowego Zrzeszenia Studentów. 1 października 1938 roku przystąpił do akcji wyborczej, która następnie przekształciła się w ruch Walki Narodowej. Została zalegalizowana 2 czerwca 1942 roku. 13 stycznia 1946 roku jedna z grup pod przywództwem Caldery stworzyła socjalno-chrześcijańską partię COPEI. W 1948 roku wystartował po raz pierwszy w wyborach prezydenckich i zdobył głosów, przegrywając z Rómulo Gallegosem, który kilka miesięcy później został obalony przez juntę wojskową. Na jej czele stanął Carlos Delgado Chalbaud, który później został zastąpiony przez dyktaturę Marcosa Péreza Jiméneza. Po obaleniu Péreza Jiméneza i utworzeniu rządu tymczasowego z Wolfgangiem Larrazábalem na czele, Caldera został wybrany na prokuratora generalnego Wenezueli. W 1968 roku po raz drugi stanął do wyborów prezydenckich i po raz pierwszy został prezydentem uzyskując (29,13%) głosów. Po raz pierwszy w 139-letniej historii Wenezueli, obowiązki prezydenta zostały spokojnie przekazane wybranemu w wyborach reprezentantowi opozycji.
Pierwsza kadencja.
Podczas pierwszej kadencji rząd Caldery zerwał z tzw. doktryną Betancourta, która stanowiła, że Wenezuela nie będzie udzielać dyplomatycznego uznania tym rządom w Ameryce Łacińskiej, które zdobyły władzę na drodze zamachu stanu. Caldera uznał bowiem wojskowe rządy krajów regionu. Prowadził politykę w obronie terytoriów wyspiarskich i Zatoki Wenezueli, a także podpisał w Port-of-Spain protokół z Gujany. W sferze polityki gospodarczej znacząco wzmocnił pozycję pracodawców. Na pierwszą kadencję Caldery przypadł także kryzys spowodowany spadkiem cen ropy na światowych rynkach, który spowodował stagnację. Mimo sprzeciwu demokratycznej opozycji prezydent zaangażował się w legalizację Komunistycznej Partii Wenezueli. Przeprowadził również zmianę konstytucji znoszącą zakaz kandydowania dla osób skazanych na ponad 3 lata więzienia z mocą działania do 2 lat wstecz. Miał on na celu wyeliminowanie z wyborów Marcosa Péreza Jiméneza. Caldera zamknął przemysłowe Technikum stałe i Centralny Uniwersytet Wenezueli na okres dwóch lat, ze względu na protesty studentów przeciwko jego rządowi. 9 grudnia 1970 Rafael Caldera stworzył Instytut Studiów Państwowej Wyższej Obrony. Miał on na celu rozwój rozważań nad bezpieczeństwem państwa, a także przyczynić się do rozwoju kultury obrony państwa. Caldera, podniósł podatek dla firm naftowych do 60 procent, rozpoczął także budowę kompleksu petrochemicznego El Tablazo w stanie Zulia. Rafael Caldera zakończył swoją pierwszą kadencję jako prezydent 12 marca 1974 i został zastąpiony przez Carlosa Andrésa Péreza, z partii Akcji Demokratycznej, która wygrała wybory w 1973 roku.
Pacyfikacja partyzantek.
W 1969 roku nowy rząd zastał kraj, w którym na obszarach miejskich i wiejskich działało wiele ruchów partyzanckich. Ruchy te miały powiązania z dwoma najważniejszymi partiami politycznymi. Wielu przywódców ruchów politycznych przebywało wówczas w więzieniu. Po dojściu Caldery do władzy, praktyka ta została zaniechana, a konstytucyjne gwarancje zostały utrzymane. Rząd przyjął za postawę ideologiczny pluralizm i dialog z udziałem wszystkich sił politycznych. Konsultacje były prowadzone z udziałem przedstawicieli ugrupowań zbrojnych. Nastąpiła legalizacja partii lewicowych oraz amnestia dla więźniów politycznych, w zamian za respektowanie prawa. Prowadząc tego typu politykę (optymalny proces decyzyjny), po zakończeniu pierwszej prezydencji Caldery, przez wiele lat w Wenezueli nie było organizacji politycznej planującej przejęcie kontroli nad rządem przy użyciu przemocy. W wyborach w 1973 roku przywódcy starych ruchów partyzanckich zostali wybrani na posłów i senatorów.
Działalność polityczna po I kadencji.
Caldera spędził kolejne dziesięć lat nie ubiegając się o ponowny wybór. Swoją kandydaturę zgłosił ponownie w wyborach prezydenckich w 1983 r. Został pokonany przez Jaime Lusinchiego z Akcji Demokratycznej. W 1987 ubiegał się o nominację COPEI na wybory prezydenckie w 1988 roku. Został pokonany przez Eduardo Fernandeza. W 1993 roku zdecydował się opuścić COPEI i wystartować w wyborach prezydenckich z ramienia swojej nowej partii Convergencia Nacional. Jego kandydaturę na urząd prezydenta popierały Komunistyczna Partia Wenezueli i Ruch na Rzecz Socjalizmu. W wyborach zdobył niewiele ponad 30% głosów i został prezydentem. Prawie 40% obywateli oddało głos nieważny.
Druga kadencja.
W latach 1994–1999, podczas drugiej kadencji, przedstawiciele jego własnej partii oraz politycy ze środowisk, które poparły jego kandydaturę na prezydenta: członkowie partii MAS, Teodoro Petkoff z Ministerstwa Centralnego Biura Koordynacji i Planowania, Pompeyo Márquez zatwierdzili kilka ustaw Kongresu Narodowego. W dniu 18 grudnia 1994 uczestniczył w otwarciu odcinka metra na Plaza Wenezuela – El Valle, którego budowa została zapoczątkowana przez poprzednie rządy. W 1996 papież Jan Paweł II podczas drugiej wizyty w Wenezueli pobłogosławił osadzonych w więzieniu Catia, w zachodniej części Caracas. 12 października 1997 do Wenezueli przyleciał prezydent Stanów Zjednoczonych Bill Clinton. W listopadzie tego samego roku na wyspie Margarita miało miejsce spotkanie uczestników siódmej konferencji iberoamerykańskiej. W czerwcu 1998 w Caracas odbyło się inauguracyjne XXVIII posiedzenie Zgromadzenia Ogólnego Organizacji Państw Amerykańskich.
Ostatnie lata i śmierć.
2 lutego 1999 Rafael Caldera zakończył swą drugą kadencję jako prezydent i został zastąpiony przez Hugo Cháveza. Jego zły stan zdrowia spowodowany chorobą Parkinsona, która zmusiła go do wycofania się z życia politycznego, w okresie ostatniego roku. Caldera zmarł 24 grudnia 2009 około 2:00 w nocy w wieku 93 lat. Jego syn Aldrés Caldera ogłosił jedynie fakt śmierci, nie podając przyczyny. Pogrzeb odbył się 26 grudnia 2009 w Caracas.
Życie prywatne.
Jego pierwszą żoną została Alicia Pietri de Caldera. Miał z nią sześcioro dzieci.

</doc>
<doc id="1860491" url="https://pl.wikipedia.org/wiki?curid=1860491" title="Sterjos Papachristos">
Sterjos Papachristos

Sterjos Papachristos, (ur. 26 stycznia 1989 w Cholargos) – grecki wioślarz.

</doc>
<doc id="1860493" url="https://pl.wikipedia.org/wiki?curid=1860493" title="Jorgos Dzialas">
Jorgos Dzialas

Jorgos Dzialas, (ur. 14 lipca 1987 w Janinie) – grecki wioślarz.

</doc>
<doc id="1860494" url="https://pl.wikipedia.org/wiki?curid=1860494" title="Shadow of the Colossus">
Shadow of the Colossus

Shadow of the Colossus – przygodowa gra akcji stworzona przez japoński oddział Team Ico, a wydana przez Sony Computer Entertainment w październiku 2005 roku w Stanach Zjednoczonych i Japonii, a w lutym 2006 w Europie. W Japonii wydana pod nazwą . Gra jest prequelem wydanego w 2001 roku "Ico". 6 lutego 2018 wydano remake gry na platformę PlayStation 4.

</doc>
<doc id="1860496" url="https://pl.wikipedia.org/wiki?curid=1860496" title="Pawlos Gawriilidis">
Pawlos Gawriilidis

Pawlos Gawriilidis (ur. 10 lipca 1984 r. w Salonikach) – grecki wioślarz.

</doc>
<doc id="1860497" url="https://pl.wikipedia.org/wiki?curid=1860497" title="College Station (Teksas)">
College Station (Teksas)

College Station – miasto w Stanach Zjednoczonych w stanie Teksas w hrabstwie Brazos, w centralnym punkcie Brazos Valley, doliny rzeki Brazos nieopodal Houston, Dallas i San Antonio. Razem z miastem Bryan tworzy obszar metropolitalny Bryan-College Station metropolitan area, jeden z dwudziestu największych w Teksasie z populacją 203,371 mieszkańców. W College Station znajduje się siedziba głównego kampusu Texas A&amp;M University, jednego z trzech najlepszych uniwersytetów w Teksasie.
W rankingu magazynu Money, w którym sprawdzano poziom wykształcenia mieszkańców miast, College Station uplasowało się na pierwszym miejscu w Teksasie i jedenastym w całych Stanach Zjednoczonych. W rankingu Yahoo! z 2010 roku, College Station znalazło się w pierwszej dziesiątce amerykańskich miast najlepszych dla rodzin z dziećmi
Historia.
W 1860 roku powstała linia kolejowa biegnącą przez miejscowość Bryan. W 1871 roku tereny obok Bryan wybrano na budowę Texas Agriculture and Mechanical College – pierwszą publiczną szkołę wyższą w Teksasie. Nową stację kolejową okrzyknięto po prostu "stacją przy college'u" (ang. college station). Miasto, które rozwinęło się wokół uniwersytetu przyjęło tę samą nazwę.
Ekonomia.
Poziom bezrobocia w College Station jest najniższy w Teksasie. W 2008 roku wyniósł 3-4 procent. Instytucje, które zatrudniają najwięcej pracowników to m.in. Texas A&amp;M University System, Bryan Independent School District, St. Joseph Regional Health Center, Sanderson Farms (przemysł spożywczy), Reynolds &amp; Reynolds (przemysł elektroniczny).
Klimat.
W College Station panuje klimat podzwrotnikowy. Średnia temperatura to 20 °C. Zimy są łagodne, lata gorące z bardzo sporadycznymi opadami.

</doc>
<doc id="1860498" url="https://pl.wikipedia.org/wiki?curid=1860498" title="Symfonia pieśni żałosnych">
Symfonia pieśni żałosnych



</doc>
<doc id="1860499" url="https://pl.wikipedia.org/wiki?curid=1860499" title="VBK Klagenfurt">
VBK Klagenfurt

VBK Klagenfurt – austriacki męski klub siatkarski z Klagenfurt am Wörthersee grający obecnie w austriackiej Bundeslidze.

</doc>
<doc id="1860500" url="https://pl.wikipedia.org/wiki?curid=1860500" title="Zagłębienie Szeszupy">
Zagłębienie Szeszupy

Zagłębienie Szeszupy (ang. "Szeszupa depression") – zagłębienie końcowe (niecka jęzorowa) w Polsce, w województwie podlaskim, w powiecie suwalskim, w gminie Rutka-Tartak, w dolinie rzeki Szeszupy. Uważane za najpiękniejszy na Suwalszczyźnie przykład krajobrazu z zespołem form martwego lodu.
Opis.
Zagłębienie Szeszupy obejmuje obszar około 50 km² i leży na tyłach moren pomorskich. Dno zagłębienia znajduje się ok. 40–70 metrów poniżej otaczającego płaskowyżu.
Zajmuje długość równoleżnikową od 54°13′00″N do 54°17′05″N oraz szerokość od 22°49′00″E do 22°54′40″E.
Na terenie niecki spotkać można głównie wysoczyzny morenowe. Przykładem są wysoczyzna Szurpił i Krzemianki, wysoczyzna Dzierwan, wysoczyzna Hańczańska i wysoczyzna Gulbieniszk oraz doliny rzeczne: Czarnej Hańczy i Szeszupy.
W tym regionie grubość osadów czwartorzędowych wynosi od 200 do 290 m. Przeprowadzone zostały szczegółowe badania zagłębienia. Na ich podstawie można wnioskować, że teren ten, podobnie jak jezioro Hańcza, istniał już pod koniec okresu zlodowacenia. Zagłębienie powstało w wyniku procesów tektonicznych, erozji i ruchów tektonicznych. W związku ze znacznym pokładem lodu na terenie od Wisły, pozostał on tu znacznie dłużej niż na płaskowyżu.
Czas powstania.
Zagłębienie powstało w okresie czwartorzędu, w trakcie epoki lodowej w plejstocenie i holocenie.
Zagłębienie Szeszupy, tak jak cały obszar Pojezierza Północnosuwalskiego zostało ukształtowane przez Lądolód Skandynawski około 1 800 000-10 200 lat temu, a szczególnie przez ostatnie zlodowacenie północnopolskie.
Formy geologiczne.
W Zagłębieniu Szeszupy znajduje się kompleks jezior kleszczowieckich: Kojle (pow.17,5 ha, głęb. 20m), Perty (pow. 20 ha, głęb. 30 m) i Purwin (1,2 ha, głęb. 5 m) oraz głazy narzutowe między jeziorem Hańcza a zagłębieniem tworzące rezerwat przyrody Głazowisko Łopuchowskie. Na krawędzi ozu na wysokość 256 m n.p.m. wznosi się największe wzniesienie Suwalskiego Parku Krajobrazowego – Góra Cisowa.
Ochrona.
Od roku 1976 obszar niecki jest objęty ochroną i znajduje się na terenie Suwalskiego Parku Krajobrazowego.
Turystyka.
Przez zagłębienie prowadzi kilka szlaków i tras turystycznych, m.in. ścieżka przyrodnicza „U źródeł Szeszupy”. Prowadzi od Malesowizny do Łopuchowa i liczy 6 km. Oprócz samego zagłębienia turyści mogą zobaczyć źródła rzeki Szeszupy oraz cmentarze ewangelickie w Szeszupce i w Łopuchowie.
Przez zagłębienie prowadzi też regionalny szlak prowadzący od Suwałk, przez Okuniowiec, Osinki, Szwajcarię, Studzieniczne, rezerwat przyrody Cmentarzysko Jaćwingów, Prudziszki, Czerwone Bagno, Krzemiankę, Jeleniewo, Kazimierówkę, Jeglówek, Górę Zamkową w Szurpiłach, Udziejek, młyn Jaczno, Smolniki, Jodoziory i Postawele do Rutki-Tartak. Prócz zagłębienia do zobaczenia jest też Brama Jeleniewska oraz zabytki po- i przedjaćwieskie jak kurhany i grodziska. Chcący odwiedzić Zagłębienie Szeszupy mogą skorzystać też z trasy Prudziszki – Żywa Woda – Okrągłe – Podwysokie Jeleniewskie – Rutka – Szeszupka – Wodziłki – Cisówek – Dzierwany – Dziadówek, łączącej Bramę Jeleniewską z moreną czołową Garbu Krzemieniuchy. Od Góry Cisowej przez Zagłębienie Szeszupy, Smolniki, doliną Marianki na wysoczyznę Wiżajn biegnie czarny szlak Gulbieniszki-Wiżajny. Ma około 20 km długości.

</doc>
<doc id="1860501" url="https://pl.wikipedia.org/wiki?curid=1860501" title="Gerszon Dua">
Gerszon Dua

Gerszon Dua-Bogen (jid. גרשון דוא-באָגען; ur. 4 maja 1892 w Siedlcach, zm. 12 lutego 1948 pod Oświęcimiem) – polski działacz komunistyczny żydowskiego pochodzenia.
Życiorys.
Urodził się w biednej, ortodoksyjnej rodzinie żydowskiej. W 1909 wstąpił do "Poalej Syjon". W 1911 wyemigrował do Stanów Zjednoczonych, jednak w 1913 powrócił. Nadal działał w Poalej Syjon; był m.in. sekretarzem oddziału warszawskiego. W 1920 wyemigrował do Palestyny, gdzie był współzałożycielem Komunistycznej Partii Palestyny i jej pierwszym sekretarzem. Represjonowany przez władze brytyjskie, w 1921 wrócił do Polski. Został wówczas wybrany na sekretarza Komitetu Centralnego "Poalej Syjon - Lewicy". W 1922 został wysłany na przeszkolenie do Moskwy, skąd nielegalnie powrócił pod koniec tego roku. Od tego czasu do 1927 pełnił funkcję sekretarza Centralnego Biura Żydowskiego. W 1924 został dwukrotnie aresztowany za działalność antypaństwową; wyjechał ponownie do Związku Radzieckiego, gdzie był kierownikiem Centralnej Szkoły Partyjnej przy KC Komunistycznej Partii Zachodniej Białorusi. W 1928 został skierowany przez partię do Stanów Zjednoczonych w celu prowadzenia propagandy wśród robotników amerykańskich. Zagrożony aresztowaniem, wrócił najpierw do Moskwy, a następnie do Polski. W marcu 1929 ponownie aresztowany za działalność antypaństwową; w 1930 zwolniony za kaucją. Udał się ponownie do Związku Radzieckiego, gdzie przebywał do 1935 pracując w Międzynarodówce Komunistycznej.
W maju 1935 wrócił do Polski. Został kierownikiem Wydziału Żydowskiego przy Sekretariacie Krajowym KC Komunistycznej Partii Polski, sprawując jednocześnie nadzór polityczny nad centralami Komunistycznych Partii Zachodniej Ukrainy i Zachodniej Białorusi. W 1937 został delegowany przez KC KPP do Hiszpanii, gdzie kierował pracą partyjno-polityczną w Bazie Brygad Międzynarodowych w Albacete. Był jednym z organizatorów Żydowskiej Kompanii im. Naftaliego Botwina w Brygadzie im. Jarosława Dąbrowskiego. Po delegalizacji Komunistycznej Partii Polski w 1938, wyjechał do Paryża, gdzie nawiązał kontakt z Komunistyczną Partią Stanów Zjednoczonych. Wybuch II wojny światowej zastał go we Francji. W 1942 przedostał się na Kubę, gdzie przebywał do 1947.
We wrześniu 1947 wrócił do Polski, gdzie pracował w Komitecie Centralnym Polskiej Partii Robotniczej i Centralnym Komitecie Żydów Polskich. Zginął w wypadku samochodowym pod Oświęcimiem. Jest pochowany na cmentarzu żydowskim przy ulicy Okopowej w Warszawie (kwatera 31, rząd 3). Pośmiertnie 14 lutego 1948 odznaczony Krzyżem Złotym Orderu Virtuti Militari.

</doc>
<doc id="1860502" url="https://pl.wikipedia.org/wiki?curid=1860502" title="Piotr Buchalski">
Piotr Buchalski

Piotr Buchalski (ur. 4 marca 1981 w Płocku) – polski wioślarz, olimpijczyk z Aten z 2004.

</doc>
<doc id="1860503" url="https://pl.wikipedia.org/wiki?curid=1860503" title="Ulica Kazimierza Wielkiego w Krakowie">
Ulica Kazimierza Wielkiego w Krakowie

Ulica Kazimierza Wielkiego w Krakowie – jednojezdniowa ulica asfaltowa ulokowana w Dzielnicy V Krowodrza. Swój początek ma na placu Teodora Axentowicza i ciągnie się w kierunku północno-zachodnim równolegle do ulicy Królewskiej pod koniec do niej zbiegając. Znajduje się tu m.in. siedziba rady Dzielnicy V Krowodrza, liczne lokale usługowe i placówki oświatowe (Kolegium Europejskie w Krakowie). Wzdłuż ulicy zabudowa głównie mieszkaniowa w stylu modernistycznym.
Historia.
Ulica pokrywa się z przebiegiem średniowiecznego traktu prowadzącego z Krakowa do Pałacu Królewskiego w Łobzowie. Na początku XIX wieku była nazywana "Traktem Pruskim". W latach 1849-1855 została obsadzona drzewami i przebudowana. Zyskała też znaczenie strategiczne stanowiąc dojazd do fortyfikacji. Na przełomie XIX i XX wieku część ulicy znajdująca się na terenie Nowej Wsi była nazywana ulicą Nowowiejską, a część znajdująca się w Łobzowie ulicą Kazimierza Wielkiego. Po włączeniu obu osad do miasta Krakowa w 1912 obecna nazwa stosowała się do całości ulicy. W latach 30. XX wieku ulica miała połączenie tramwajowe z Rynkiem Głównym, które w roku 1941 zostało przeniesione na równoległą ulicę Królewską.

</doc>
<doc id="1860504" url="https://pl.wikipedia.org/wiki?curid=1860504" title="Ryszard Matysiakiewicz">
Ryszard Matysiakiewicz

Ryszard Matysiakiewicz (ur. 1927, zm. 1987) – polski działacz partyjny i państwowy, prezydent Częstochowy (1973–1980). 
Życiorys.
Urodzony w 1927 roku. Od 1945 należał do Związku Walki Młodych, a od 1961 pozostawał członkiem Polskiej Zjednoczonej Partii Robotniczej. Studiował w krakowskiej Wyższej Szkole Ekonomicznej, następnie pracował w FSC w Lublinie. W administracji państwowej pracował od 1959. Pełnił m.in. obowiązki przewodniczącego Powiatowej Komisji Planowania Gospodarczego w Tarnowskich Górach. Działał w terenowych radach narodowych, sprawując funkcję wiceprzewodniczącego prezydium Powiatowej Rady Narodowej w Tarnowskich Górach, a następnie przewodniczącego prezydium analogicznej rady w Lublińcu (1971–1973). 
W 1973 r. był przewodniczącym prezydium Miejskiej Rady Narodowej w Częstochowie, następnie od 1973 do 1980 r. prezydentem miasta. 
Działał w Komitecie Wojewódzkim PZPR w Częstochowie, był także członkiem egzekutywy Komitetu Miejskiego. 
Odznaczony m.in. Złotym Krzyżem Zasługi.
Zmarł w 1987 roku.

</doc>
<doc id="1860505" url="https://pl.wikipedia.org/wiki?curid=1860505" title="Kręciata">
Kręciata

Kręciata (ukr. Кринтята) – wieś na Ukrainie, w obwodzie lwowskim, w rejonie turczańskim. Liczy około 127 mieszkańców. Pierwsze wzmianki o wsi pochodzą z 1589.

</doc>
<doc id="1860507" url="https://pl.wikipedia.org/wiki?curid=1860507" title="Hypo Klagenfurt">
Hypo Klagenfurt



</doc>
<doc id="1860509" url="https://pl.wikipedia.org/wiki?curid=1860509" title="Sigile">
Sigile



</doc>
<doc id="1860510" url="https://pl.wikipedia.org/wiki?curid=1860510" title="Ante Janjić">
Ante Janjić

Ante Janjić (ur. 30 lipca 1986 r. w Osijeku) – chorwacki wioślarz.

</doc>
<doc id="1860512" url="https://pl.wikipedia.org/wiki?curid=1860512" title="Josip Stojčević">
Josip Stojčević

Josip Stojčević (ur. 13 sierpnia 1986 w Banja Luce) – chorwacki wioślarz.

</doc>
<doc id="1860514" url="https://pl.wikipedia.org/wiki?curid=1860514" title="Marin Bogdan">
Marin Bogdan

Marin Bogdan (ur. 6 września 1987 w Rijece) – chorwacki wioślarz.

</doc>
<doc id="1860515" url="https://pl.wikipedia.org/wiki?curid=1860515" title="Łastówki">
Łastówki

Łastówki (ukr. Ластівка) – wieś na Ukrainie, w obwodzie lwowskim, w rejonie turczańskim nad Stryjem. Liczy około 802 mieszkańców. Pierwsze wzmianki o wsi pochodzą z 1738.
Wieś prawa wołoskiego, położona była w drugiej połowie XV wieku w ziemi przemyskiej województwa ruskiego. W 1921 liczyła około 1329 mieszkańców. Przed II wojną światową w granicach Polski, wchodziła w skład powiatu drohobyckiego.

</doc>
<doc id="1860516" url="https://pl.wikipedia.org/wiki?curid=1860516" title="Sus celebensis">
Sus celebensis



</doc>
<doc id="1860517" url="https://pl.wikipedia.org/wiki?curid=1860517" title="Alen Banovac">
Alen Banovac

Alen Banovac (ur. 29 lipca 1988 r. w Splicie) – chorwacki wioślarz.

</doc>
<doc id="1860518" url="https://pl.wikipedia.org/wiki?curid=1860518" title="Abdul Rahim Wardak">
Abdul Rahim Wardak

Abdul Rahim Wardak (ur. 1940 lub 1944 w prowincji Wardak) – afgański polityk.
Życiorys.
Uczęszczał do Habibia High School w Kabulu, a po ukończeniu wstąpił na Cadet University. Ukończył także studia w Stanach Zjednoczonych Akademii Ali Nasera w Kairze, pracował jako wykładowca na Uniwersytecie Kadetów i Asystent Protokołu w Ministerstwie Obrony.
Następnie służył w armii Afgańskich mudżahedinów, jako oficer asystent w Mahaz-i-Milli. Został członkiem komitetu wojskowego. Następnie został członkiem Narodowego Frontu Islamskiego.
W 1989 został ranny w wyniku ostrzału rakietą Scud i był leczony w Stanach Zjednoczonych.
Po upadku reżimu Najibullaha w 1992, Wardak został członkiem Komitetu ds. Bezpieczeństwa w Kabulu. Był członkiem Komisji Edukacji, Komisji Armii Krajowej, zastępcą ministra obrony narodowej.
Od 3 grudnia 2004 sprawował funkcję ministra obrony.

</doc>
<doc id="1860519" url="https://pl.wikipedia.org/wiki?curid=1860519" title="Stefán Magnússon">
Stefán Magnússon

Stefán Logi Magnússon (ur. 5 września 1980) – islandzki piłkarz, bramkarz, od 2014 roku piłkarz Reykjavíkur.
Kariera klubowa.
Stefán karierę rozpoczynał jako junior w Víkingurze Reykjavík, a później trenował w Fram, Bayernie Monachium i w szwedzkim Östers IF Växjö. Jednak dopiero w klubie z duńskiej drugiej ligi przeszedł na zawodowstwo, podpisał kontrakt z Farum BK.
Z Farum przeszedł do klubu z Championsip, Bradford City, to była nie udana przygoda ponieważ nie zagrał ani razu w lidze.
Następnym klubem był jego pierwszy klub z czasów gdy był w nim jako junior, Víkingur, jednak i tu mu się nie powiodło po czym grał jeszcze w Þróttur i przeniósł się do KS Siglufjörður i grał tam regularnie i przeszedł do czwartoligowego islandzkiego Hvöt, jednak szybko opuścił ten klub dla jego życiowej szansy, kupił go czołowy islandzki klub, Reykjavíkur. Spędził tam trzy udane lata i kupił go klub z Norweskiej Tippeligaen, Lillestrøm SK, gdzie grał wraz z trzema innymi islandzkimi piłkarzami, był jego podstawowym zawodnikiem. W 2013 roku był wypożyczony do Ullensaker/Kisa IL. W 2014 wrócił do KR.
Kariera reprezentacyjna.
W reprezentacji Islandii zadebiutował 2 lutego 2008 roku w wyjazdowym, przegranym 2:0 meczu z Rosją. Wcześniej grał w reprezentacji do lat 19.

</doc>
<doc id="1860520" url="https://pl.wikipedia.org/wiki?curid=1860520" title="Stefán Logi Magnússon">
Stefán Logi Magnússon



</doc>
<doc id="1860521" url="https://pl.wikipedia.org/wiki?curid=1860521" title="Andrij Kozyr">
Andrij Kozyr

Andrij Kozyr (ukr. Андрій Козир; ur. 9 czerwca 1979 r. w Kijowie) – ukraiński wioślarz.

</doc>
<doc id="1860522" url="https://pl.wikipedia.org/wiki?curid=1860522" title="Andrij Iwanczuk">
Andrij Iwanczuk

Andrij Iwanczuk (ukr. Андрій Іванчук; ur. 1 kwietnia 1983 r. w Kijowie) – ukraiński wioślarz.

</doc>
<doc id="1860524" url="https://pl.wikipedia.org/wiki?curid=1860524" title="Iwan Tymko">
Iwan Tymko

Iwan Tymko (ukr. Іван Тимко; ur. 26 lipca 1979 r. w Kijowie) – ukraiński wioślarz.

</doc>
<doc id="1860525" url="https://pl.wikipedia.org/wiki?curid=1860525" title="Liktów">
Liktów

Liktów (ukr. Ліктів) – wieś na Ukrainie, w obwodzie lwowskim, w rejonie turczańskim nad Stryjem. Liczy około 145 mieszkańców. Pierwsze wzmianki o wsi pochodzą z 1589.

</doc>
<doc id="1860526" url="https://pl.wikipedia.org/wiki?curid=1860526" title="Marian Kałoń">
Marian Kałoń

Marian Kałoń (ur. 1930, zm. 2 września 2009 w Bielsku-Białej) – polski działacz partyjny i państwowy, prezydent Bielska-Białej (1978–1981). 
Życiorys.
Był pułkownikiem lotnictwa w stanie spoczynku. W latach 70. stał na czele Miejskiego Komitetu Frontu Jedności Narodu. W związku z planowaną budową hali sportowo-widowiskowej pełnił obowiązki przewodniczącego Społecznego Komitetu Budowy Inwestycji Sportowo-Rekreacyjnych i Sportowo-Kulturalnych w Bielsku-Białej. W latach 1978–1981 sprawował urząd prezydenta miasta z ramienia PZPR. Za jego kadencji wybudowano w mieście dwa osiedla mieszkaniowe (Wojska Polskiego, Polskich Skrzydeł) oraz dom handlowy "Klimczok". 
Po odejściu z urzędu był m.in. działaczem i prezesem Związku Żołnierzy Zawodowych oraz Stowarzyszenia "Pokolenia". Działał w Towarzystwie Kultury Świeckiej. Opiekował się m.in. cmentarzem żołnierzy radzieckich w Bielsku-Białej. Po 1990 związany z SdRP i SLD. 
Zginął w wypadku samochodowym, został pochowany na cmentarzu komunalnym przy ul. Krasickiego.

</doc>
<doc id="1860527" url="https://pl.wikipedia.org/wiki?curid=1860527" title="Artem Moroz">
Artem Moroz

Artem Moroz (ukr. Артем Мороз; ur. 28 marca 1984 r. w Dniepropetrowsku) – ukraiński wioślarz.

</doc>
<doc id="1860529" url="https://pl.wikipedia.org/wiki?curid=1860529" title="Fientje Moerman">
Fientje Moerman

Joséphine Rebecca Marie Julienne Bertha „Fientje” Moerman (ur. 19 października 1958 w Gandawie) – belgijska i flamandzka polityk oraz prawnik, była minister federalna i regionalna, parlamentarzystka.
Życiorys.
Ukończyła studia prawnicze na Uniwersytecie w Gandawie, specjalizowała się w prawie podatkowym i gospodarczym. Magisterium uzyskała w 1982 w Harvard Law School. Praktykowała w zawodzie prawnika w prywatnej kancelarii w Nowym Jorku i Brukseli, następnie w latach 1982–1984 była zatrudniona w piśmie „Standaard”. Później pełniła funkcję rzecznika prasowego frakcji liberalnej w Parlamencie Europejskim, a także doradcy m.in. byłego prezydenta Francji Valéry’ego Giscarda d’Estaing.
Zaangażowana w działalność flamandzkich partii liberalnych, PVV i następnie Flamandzcy Liberałowie i Demokraci. W latach 1988–1995 była radną Gandawy, następnie przez cztery lata zastępcą burmistrza tego miasta ds. edukacji. Od 1999 do 2003 sprawowała mandat posłanki do Izby Reprezentantów. Od lipca 2003 do lipca 2004 zajmowała stanowisko ministra gospodarki, energii, handlu zagranicznego i nauki w federalnym rządzie Guya Verhofstadta.
Zrezygnowała w związku z wyborami regionalnymi, po których została zastępcą ministra-prezydenta Flandrii oraz ministrem gospodarki, przedsiębiorczości, nauki, innowacji i handlu zagranicznego w rządzie regionalnym Yves’a Leterme. Zrezygnowała po niekorzystnym dla niej raporcie rzecznika praw obywatelskich dotyczącym zatrudniania przez nią ekspertów i stosowania przepisów o zamówieniach publicznych. Fientje Moerman pozostała aktywna w bieżącej polityce, w 2009 została wybrana w skład Parlamentu Flamandzkiego.

</doc>
<doc id="1860530" url="https://pl.wikipedia.org/wiki?curid=1860530" title="Łodzianka">
Łodzianka

Łodzianka – polska, socjalistyczna pieśń hymniczna, autorstwa Bolesława Lubicza-Zahorskiego, powstała w Łodzi, w 1909, w oparciu o tekst "Warszawianki 1905" Wacława Święcickiego i wykorzystująca jej melodię.
Wydana w "Śpiewniku robotniczym PPS" w 1920 roku pod pseudonimem "Zygmunt Ból". Pieśń składa się z trzech zwrotek i trzech, odmiennej treści, refrenów. W jej tekście utrwalone zostały wydarzenia ze stycznia 1905, gdy po strajkach, zapoczątkowanych w fabrykach Scheiblera, Geyera i Poznańskiego, z pracy odeszło około dziesięciu tysięcy robotników. Kolejne strajki łódzkich włókniarzy miały miejsce w dniach 22-24 czerwca 1905 – te jednak przerodziły się w zamieszki, podczas których zginęło lub rannych zostało około dwóch tysięcy manifestantów.
W 1949, pod dyrekcją Tadeusza Paciorkiewicza, powstały trzy interpretacje "Łodzianki". W kompozycjach "a cappella" wykonały ją wówczas chóry mieszane: dwugłosowy, trzygłosowy i czterogłosowy.

</doc>
<doc id="1860532" url="https://pl.wikipedia.org/wiki?curid=1860532" title="Club Voleibol Tenerife (piłka siatkowa mężczyzn)">
Club Voleibol Tenerife (piłka siatkowa mężczyzn)

Club Voleibol Tenerife – hiszpański męski klub siatkarski założony w 1997 roku. Obecnie występuje w najwyższej klasie rozgrywek ligowych.

</doc>
<doc id="1860533" url="https://pl.wikipedia.org/wiki?curid=1860533" title="Club Voleibol Tenerife">
Club Voleibol Tenerife



</doc>
<doc id="1860534" url="https://pl.wikipedia.org/wiki?curid=1860534" title="CV Tenerife">
CV Tenerife



</doc>
<doc id="1860535" url="https://pl.wikipedia.org/wiki?curid=1860535" title="Tenerife Sur">
Tenerife Sur



</doc>
<doc id="1860536" url="https://pl.wikipedia.org/wiki?curid=1860536" title="Arona Teneryfa">
Arona Teneryfa



</doc>
<doc id="1860537" url="https://pl.wikipedia.org/wiki?curid=1860537" title="Libohora">
Libohora



</doc>
<doc id="1860539" url="https://pl.wikipedia.org/wiki?curid=1860539" title="Tomis Constanca">
Tomis Constanca



</doc>
<doc id="1860540" url="https://pl.wikipedia.org/wiki?curid=1860540" title="Antoni Kobiela">
Antoni Kobiela

Antoni Kobiela (ur. 9 lutego 1915 w Jaworzu, zm. 12 stycznia 2003) – polski działacz partyjny i państwowy, prezydent Bielska-Białej (1972–1977).
Życiorys.
Syn Józefa i Teresy. Należał do Polskiej Partii Robotniczej, a następnie do Polskiej Zjednoczonej Partii Robotniczej. W marcu 1971 został wiceprzewodniczącym, a w lutym 1975 przewodniczącym Wojewódzkiej Komisji Rewizyjnej PZPR w Katowicach. W listopadzie tego samego roku objął funkcję przewodniczącego WKR w Bielsku-Białej. Ponadto zasiadał w Komitecie Powiatowym partii w Bielsku-Białej, w styczniu 1973 został członkiem jego egzekutywy.
W latach 60. sprawował funkcję przewodniczącego Powiatowej Rady Narodowej w Bielsku-Białej. W latach 1972–1977 pełnił urząd prezydenta Bielska-Białej. Za sprawą decyzji o wyburzaniu zabytkowych obiektów miejskich (m.in. Podzamcza i kinoteatru miejskiego) zapisał się w dziejach miasta jako „Antek Burzyciel”. Po odejściu z urzędu był m.in. wicewojewodą bielskim. Działał w Ochotniczej Straży Pożarnej, pełnił m.in. obowiązki prezesa jej zarządu wojewódzkiego.

</doc>
<doc id="1860541" url="https://pl.wikipedia.org/wiki?curid=1860541" title="Adam Borzobohaty">
Adam Borzobohaty

Adam Borzobohaty ps. „Jelita”, „Pietuszok” (ur. 24 grudnia 1909 w Wilnie, zm. 22 sierpnia 1992 w Bydgoszczy) – polski inżynier rolnictwa, podporucznik artylerii Wojska Polskiego i Armii Krajowej.
Życiorys.
Syn Konstantego Franciszka herbu Jelita i Marii Dominiki z domu Szrejber, brat m.in. gen. bryg. Wojciecha Borzobohatego, Kazimiery Radziszewskiej i Marii Woźnickiej.
Uczył się w Państwowym Gimnazjum im. św. Kazimierza w Nowej Wilejce, później studiował rolnictwo na Uniwersytecie Poznańskim. Po ukończeniu studiów pracował w Wileńskiej Izbie Rolniczej. W 1929 zgłosił się do służby wojskowej. Skończył Szkołę Podchorążych Rezerwy Artylerii we Włodzimierzu Wołyńskim w stopniu plutonowego podchorążego i otrzymał przydział do I dywizjonu 19 pułku artylerii polowej w Nowej Wilejce. Na stopień podporucznika został mianowany ze starszeństwem z dniem 1 stycznia 1933 i 459. lokatą w korpusie oficerów rezerwy artylerii. W 1935 przeniósł się do majątku rodzinnego Wesoły Dwór k. Zdzięcioła w woj. nowogrodzkim równocześnie pełnił obowiązki agronoma rejonowego w Zdzięciole.
Kampania wrześniowa.
Wojnę Obronną 1939 r. odbył w 19 pułku artylerii lekkiej 19 Dywizji Piechoty w składzie Armii „Prusy” na szlaku: Wieluń, Piotrków Trybunalski, Skarżysko-Kamienna, Góry Świętokrzyskie. Uniknął niewoli i pod dowództwem ppłk. Pełczyńskiego przedarł się do walczącej Warszawy. Po kapitulacji stolicy przedostał się do Wilna, dokąd przybył 15 października.
Okupacja.
W latach okupacji sowieckiej przystąpił do pracy w konspiracji. W tym samym czasie nawiązał kontakt z kpt. dypl. Antonim Olechnowiczem ps. „Pohorecki”. Po wybuchu wojny niemiecko-sowieckiej wrócił z rodziną z Wilna do Wesołego Dworu, gdzie kontynuował działalność konspiracyjną. Był współorganizatorem Obwodu „Mydło”, Okręgu Nowogrodzkiego AK. Od sierpnia 1941 do lipca 1942 r. był dowódcą plutonu konspiracyjnego AK. Następnie żołnierzem nowogródzkiego VIII batalionu piechoty „Bohdanka” 77 pp 19 DP AK. W Wesołym Dworze ukrywał Żydów z Wilna, Zdzięcioła, a także z Warszawy (m.in. Ludwika Frydego znanego krytyka literackiego). W 1942 r. uciekł przed aresztowaniem przez Gestapo i pod zmienionym nazwiskiem podjął pracę w majątku Szumsk w pow. wileńsko-trockim. Nadal działał w konspiracji, dowodził plutonem kolarzy w 10 Brygadzie AK. Po operacji Ostra Brama uniknął rozbrojenia przez czerwonoarmistów i wrócił do Wilna. Jego mieszkanie przy ul. Rossa 10 było punktem kontaktowym mjr. dypl. Olechnowicza. Po założeniu przez NKWD „kotła” w jego mieszkaniu i zagrożeniu aresztowaniem wyjechał pociągiem „repatryjacyjnym” z Ignalina.
W powojennej Polsce.
Po przyjeździe osiedlił się w Międzyrzeczu. Później, od 1946 do kwietnia 1947, pracował w gospodarstwie Uniwersytetu Poznańskiego w Swadzimiu k. Poznania. W maju 1947 r. został zatrudniony w Plewiskach k. Poznania jako kierownik gospodarstwa Państwowego Instytutu Naukowego Leczniczych Surowców Roślinnych w Poznaniu. Po przeniesieniu Okręgu Wileńskiego AK do Polski prowadził punkt kontaktowy, m.in. przekazywał zasiłki pieniężne dla rodzin akowców represjonowanych przez NKWD. Współpracował z ostatnim komendantem Okręgu Wileńskiego ppłk. dypl. Antonim Olechnowiczem. W lipcu 1948 r. został aresztowany przez UB, w 1949 skazany na 6 lat więzienia, a w 1950 r. wyrok ten podwyższono do 8 lat z pozbawieniem praw obywatelskich, honorowych i konfiskatę mienia. Wyrok odbywał we Wronkach, później w Potulicach; po rewizji wyroku w grudniu 1954 r. został wypuszczony na wolność.
W latach 1955–1956 był zatrudniony w Przedsiębiorstwie Robót Wodno-Melioracyjnych w Ostródzie jako kierownik zagospodarowania. Następnie od 1957 do 1958 pracował w PWRN Wydział Rolny Rolniczy Rejonowy Zakład Doświadczalny w Barzkowicach, a od 1958 do 1966 jako dyrektor w PWRN Szczecin Stacja Oceny Odmian w Prusimiu. W sierpniu 1966 został zatrudniony w Wojewódzkim Biurze Geodezji i Urządzeń Rolnych w Bydgoszczy jako kierownik pracowni robót polnych. Po zawale w 1972 przeszedł na rentę, a w 1974 na emeryturę. W 1990 został zrehabilitowany.
Od 1935 był żonaty z Heleną Krakowską, z którą miał troje dzieci: Ewę, Kalinę i Jacka. Dwa lata po jej śmierci (1972) wziął ślub z Jadwigą Czernis.
Był współzałożycielem Duszpasterstwa byłych Mieszkańców Kresów Wschodnich Wileńsko-Nowogrodzkiego Światowego Związku Żołnierzy AK przy parafii pw. św. Polskich Braci Męczenników w Bydgoszczy.

</doc>
<doc id="1860542" url="https://pl.wikipedia.org/wiki?curid=1860542" title="Louis Tobback">
Louis Tobback

Louis Marie Joseph Tobback (ur. 3 maja 1938 w Leuven) – belgijski i flamandzki polityk, były minister federalny i przewodniczący Partii Socjalistycznej ("Socialistische Partij"), burmistrz Leuven i senator.
Życiorys.
Ukończył w 1962 romanistykę na Vrije Universiteit Brussel (VUB), pracował następnie jako nauczyciel języka francuskiego.
Działalność polityczną podjął w drugiej połowie lat 60., był członkiem rady publicznego ośrodka opieki społecznej. W 1971 został radnym Leuven, a następnie w tym samym roku pierwszym ławnikiem (urzędnikiem administracji miejskiej). Od 1974 do 1991 zasiadał w federalnej Izbie Reprezentantów, w latach 1978–1988 przewodniczył klubowi poselskiemu flamandzkich socjalistów. Był też członkiem Rady Flamandzkiej i zarządu VUB. Od 1991 do 2003 (z przerwą w 1998) sprawował mandat senatora (początkowo z wyborów bezpośrednich, później jako przedstawiciel wspólnoty).
W okresie 1988–1994 sprawował urząd ministra spraw wewnętrznych w rządach Wilfrieda Martensa i Jean-Luka Dehaene. Zrezygnował w związku z objęciem kierownictwa w Partii Socjalistycznej, osłabionej aferą "Augusta", w związku z którą zarzuty korupcyjne przedstawiono grupie polityków tego ugrupowania. W kwietniu 1998 powrócił na stanowisko ministra spraw wewnętrznych (zastąpił Johana Vande Lanotte, który zrezygnował po ucieczce Marca Dutroux). Podał się do dymisji już we wrześniu tego samego roku po śmierci nigeryjskiej imigrantki Semiry Adamu podczas jej przymusowej repatriacji.
W 1995 wybrany na urząd burmistrza Leuven, uzyskiwał reelekcję na kolejne kadencje do 2012 włącznie, rezygnując ze startu w kolejnych wyborach w 2018. Jego synem jest Bruno Tobback.

</doc>
<doc id="1860559" url="https://pl.wikipedia.org/wiki?curid=1860559" title="Bambaataa">
Bambaataa



</doc>
<doc id="1860563" url="https://pl.wikipedia.org/wiki?curid=1860563" title="LPMN">
LPMN



</doc>
<doc id="1860564" url="https://pl.wikipedia.org/wiki?curid=1860564" title="Alpina B12">
Alpina B12

Zakłady Burkard Bovenspien znane bardziej jako BMW-Alpina produkują mocno zmodernizowane produkty firmy BMW. W tym wypadku wyprodukowane w 1990 roku nowe modele - "Alpina B12 5,0 Coupé" i w 1992 "Alpina B12 5,7 Coupé" miały sprostać wymagającym bawarskim klientom. Wkład i zastosowane liczne modyfikacje w tym modelu pozwoliły na zmianę emblematów z oryginalnych szachownic BMW na logo Alpiny z uwagi na kolosalne różnice począwszy od elementów karoserii i spojlerów, całkowicie zmienionych wnętrz pojazdów wykonywanych na zamówienie kończywszy na zmienionych układach jezdnych, ogromnych tarcz hamulcowych i silnika. Na bazie BMW E31 850i zbudowano bardziej sportową, a jednocześnie, z czego słynie Alpina bardziej komfortową wersję 850i. Posiada on znany z modeli BMW E31 i BMW E32 silnik dwunastocylindrowy o mocy znamionowej 300 KM, lecz jest on zmodernizowany i wzmocniony wykonany w technice dwuzaworowej o pojemności pięciu litrów, osiągający moc 350 KM. Silnik mocniejszy o 50 KM od bazowego 5.0l pozwala rozpędzić się B12 do 280 km/h.
Przenoszenie mocy odbywa się za pomocą automatycznej, czterostopniowej skrzyni biegów ze sterowaniem hydraulicznym. Była to jedyna możliwa opcja do tego modelu ze względu na bardziej eleganckie przeznaczenie tego modelu. Firma Alpina pod nazwą B12 produkowała także 2 inne modele, a mianowicie limuzynę oznaczoną nazwą kodową BMW E32 i jej następcę, czyli BMW E38. Oficjalnie modele BMW serii 7 nazywały się Alpina B12 5.0 V12, Alpina B12 5.7 V12 Alpina B12 6.0 V12.
Modelem bardziej zaawansowanym i sportowym była wzmocniona wersja 5.7 o mocy ponad 400 KM. Silnik bazował na konstrukcji sportowego 850 CSi, który BMW Motorsport wprowadził na rynek 1993 roku, lecz prototyp silnika S70 B56 był już gotowy w 1992 roku. Wersja prototypowa tego silnika była już w planach w 1990 roku w prototypowym modelu BMW M8, lecz w stosunku do M8 wszystkie pozostałe wersje silnika V12 były wykonane tylko w technice 2-zaworowej. Dzięki podniesionej pojemności Alpina zyskała moment obrotowy, który wynosił niemalże 600 Nm. Ta wersja Alpiny oferowana była tylko z 6-biegową skrzynią manualną i w porównaniu do podstawowej wersji 5.0 Coupé była wyraźnie niższa i posiada bardziej utwardzone zawieszenie.

</doc>
<doc id="1860567" url="https://pl.wikipedia.org/wiki?curid=1860567" title="Merciless">
Merciless

Merciless – szwedzki zespół muzyczny powstały w roku 1986, poruszający się w obrębie takich gatunków muzycznych jak: death metal czy thrash metal. Zespół nagrał swoje pierwsze demo w lipcu 1987 roku. W roku 1988 nagrali swoje drugie demo pt. "Realm of the Dark", a dwa lat później w roku 1990 zespół zarejestrował swój pierwszy album studyjny pt. "The Awakening" wydany przez norweską wytwórnie muzyczną Deathlike Silence Productions o numerze katalogowym Anti-Mosh 001.

</doc>
<doc id="1860572" url="https://pl.wikipedia.org/wiki?curid=1860572" title="Gangsta Dresta">
Gangsta Dresta



</doc>
<doc id="1860575" url="https://pl.wikipedia.org/wiki?curid=1860575" title="50 Pułk Piechoty (III Rzesza)">
50 Pułk Piechoty (III Rzesza)

50 Pułk Piechoty (niem. "Infanterie-Regiment 50", IR 50) – pułk piechoty niemieckiej okresu III Rzeszy, sformowany 15 października 1935 w III Okręgu Wojskowym.
Pozostawał w podległości organizacyjnej 3 Dywizji Piechoty. Stacjonował w Gorzowie Wielkopolskim i Kostrzynie nad Odrą.

</doc>
<doc id="1860576" url="https://pl.wikipedia.org/wiki?curid=1860576" title="1 Chorwacka Dywizja Szturmowa">
1 Chorwacka Dywizja Szturmowa

1 Chorwacka Dywizja Szturmowa ( lub ) – elitarna jednostka wojskowa Chorwackich Sił Zbrojnych Niepodległego Państwa Chorwackiego pod koniec II wojny światowej.
Historia.
Dywizja formowała się od 9 października 1944 r. w Zagrzebiu. W jej skład weszli jedynie ochotnicy z dotychczasowych jednostek wojskowych, niemający więcej niż 34 lata. Dowódcą został płk Ante Moškov, stojący wcześniej na czele Przybocznej Dywizji Poglavnika. W połowie listopada 1944 r. dywizja osiągnęła gotowość bojową. Początkowo 20 Szturmowy Pułk Piechoty ochraniał linię kolejową Zagrzeb-D. Selo-Križevci. Pod koniec listopada zaatakował on w rejonie Križevci partyzancką 32 Dywizję. W II połowie grudnia dywizja uczestniczyła wraz z 1 Pułkiem Przybocznej Dywizji Poglavnika w antypartyzanckiej operacji „Bilogora”. 20 Szturmowy Pułk Piechoty walczył w rejonie Bilogora-Podrawie, zaś 21 Szturmowy Pułk Piechoty i XX Grupa Artyleryjska w rejonie Vrbovec-Popovača-Voloder. W połowie stycznia 1945 r. dywizja wraz z 1 Kozacką Dywizją Kawalerii i Przyboczną Dywizją Poglavnika zaatakowała partyzancki X Korpus, zajmując szereg wsi. Po uzyskaniu wsparcia siły partyzanckie kontratakowały, odzyskując większość wiosek. Pod koniec stycznia 21 Szturmowy Pułk Piechoty wraz z 1 Kozacką Dywizją Kawalerii walczył z partyzancką 33 Dywizją i I Brygadą Zagorską w okolicy Bjelovara. W tym czasie 20 Szturmowy Pułk Piechoty przeszedł do Petrinji, a następnie zaatakował partyzantów w rejonie Petrinja-Glina.
W lutym – marcu dywizja prowadziła działania ponownie w rejonie Vrbovec-Popovača-Voloder, ponosząc ciężkie straty. Zostały one uzupełnione z 22 Szturmowego Pułku Piechoty, formującego się w Zagrzebiu. Dzięki temu liczebność dywizji osiągnęła około 9 tys. ludzi. Jednocześnie w połowie marca pododdziały dywizji wraz z 1 Kozacką Dywizją Kawalerii, I Brygadą Górską i Przyboczną Dywizją Poglavnika zaatakowały partyzancki X Korpus na zachód i północny zachód od Daruvara, odrzucając 32 i 33 Dywizję Korpusu. Ponownie poniesiono duże straty. Pod koniec marca dywizja walczyła z siłami partyzanckimi pomiędzy Bjelovarem i Daruvarem. 28 marca partyzancka I Brygada 33 Dywizji rozbiła w zasadzce na drodze Čazma-Ivanić-Grad kolumnę zaopatrzeniową dywizji, która straciła około 120 zabitych i jeszcze więcej rannych. Stracono m.in. 3 moździerze, 7 ręcznych karabinów maszynowych i około 100 karabinów. W tym czasie dywizja wycofała się na linię Bjelovar-Dubrava-Čazma-Narta. W kwietniu kontynuowano ciężkie walki. Pod koniec kwietnia nowo sformowany 22 Szturmowy Pułk Piechoty dołączył do reszty dywizji, która znajdowała się pomiędzy Bjelovarem i Garešnicą.
W pierwszych dniach maja mocno osłabiona dywizja wycofała się wraz z resztą wojsk chorwackich do południowej Austrii, gdzie w połowie maja poddała się Brytyjczykom. Brytyjczycy przekazali jednak Chorwatów do komunistycznej Jugosławii, gdzie zostali w większości wymordowani.

</doc>
<doc id="1860577" url="https://pl.wikipedia.org/wiki?curid=1860577" title="28 Rezerwowy Batalion Artylerii">
28 Rezerwowy Batalion Artylerii



</doc>
<doc id="1860578" url="https://pl.wikipedia.org/wiki?curid=1860578" title="Lycoperdon utriforme">
Lycoperdon utriforme



</doc>
<doc id="1860579" url="https://pl.wikipedia.org/wiki?curid=1860579" title="Anna Barańska (himalaistka)">
Anna Barańska (himalaistka)

Anna Barańska (ur. 8 września 1976 w Warszawie) – polska himalaistka, zdobywczyni trzech ośmiotysięczników. Pierwsza Polka na szczycie Mount Everestu od strony północnej, który zdobyła 21 maja 2009. 
Życiorys.
Z wykształcenia ekonomistka (ukończyła SGH w 2000), pracuje w doradztwie finansowym i inwestycyjnym.
Nie należy do żadnego klubu. Właściwie nie jest (a przynajmniej tak o sobie mówi) alpinistką, po górach chodzi okazjonalnie od 2000. Swoją przygodę z górami rozpoczęła od wejścia na Rysy od strony słowackiej w czerwcu 2000. Kolejne wspinaczki to: Gerlach 2655 m (czerwiec 2000), Triglav 2864 m (wrzesień 2001) Mont Blanc 4810 m (sierpień 2002), Elbrus 5642 m (nieudana próba wejścia sierpień 2003), Szczyt Lenina 7210 m drogą normalną (lipiec 2004).
Wyprawy wysokogórskie.
W 2005 stanęła na szczycie ośmiotysięcznika – był to Czo Oju 8201 m w Tybecie, który zdobyła 28 września drogą normalną w zespole z Piotrem Barabasiem.
Następnie w 2009 brała udział w wyprawie międzynarodowej na Everest North Face i 21 maja 2009 jako pierwsza Polka zdobyła Mount Everest od północnej, tybetańskiej strony w zespole z Szerpą Pemba Chotti. W trakcie wyprawy jeden z członków zespołu zmarł na atak serca podczas ataku szczytowego, inny członek wyprawy zmarł w zejściu na wysokości ok. 8700 m.

</doc>
<doc id="1860580" url="https://pl.wikipedia.org/wiki?curid=1860580" title="Czasznica oczkowata">
Czasznica oczkowata



</doc>
<doc id="1860582" url="https://pl.wikipedia.org/wiki?curid=1860582" title="Manahen">
Manahen



</doc>
<doc id="1860583" url="https://pl.wikipedia.org/wiki?curid=1860583" title="P/Wilk">
P/Wilk



</doc>
<doc id="1860584" url="https://pl.wikipedia.org/wiki?curid=1860584" title="Josip Šolc">
Josip Šolc

Josip Šolc, po niemiecku Josip Scholtz (ur. 1898 w Zagrzebiu, zm. w maju 1945 w Belgradzie) – jugosłowiański futbolista, a następnie wojskowy (pułkownik), chorwacki wojskowy (generał), dowódca 2 Pułku Piechoty, Pułku „Ante Pavelić”, I Brygady Górskiej, komendant garnizonu Zagrzebia, a następnie dowódca 1 Dywizji Szturmowej podczas II wojny światowej
Życiorys.
Od 1917 był piłkarzem. Występował w zespole HŠK Concordia Zagrzeb. W 1920 w Antwerpii brał udział w letnich igrzyskach olimpijskich w jugosłowiańskiej drużynie futbolowej jako napastnik. Zagrał w przegranym meczu z Egiptem. Jego kariera piłkarska trwała do 1928. Następnie wstąpił do armii, zostając zawodowym wojskowym. Ukończył szkołę wojskową w Wiener Neustadt, a następnie Sremskiej Kamenicy. Doszedł do stopnia pułkownika. Po utworzeniu Niepodległego Państwa Chorwackiego w kwietniu 1941, przeszedł do nowo formowanych sił zbrojnych NDH. Początkowo objął dowództwo 2 Pułku Piechoty, a potem Pułku „Ante Pavelić”. Od kwietnia 1942 do sierpnia 1943 dowodził I Brygadą Górską. Następnie pełnił funkcję komendanta garnizonu Zagrzebia. Od listopada 1944 był zastępcą dowódcy 1 Chorwackiej Dywizji Szturmowej. 22 grudnia tego roku został awansowany do stopnia generała. Od marca 1945 był dowódcą 1 Chorwackiej Dywizji Szturmowej. Na początku maja został schwytany przez jugosłowiańskich partyzantów komunistycznych, po czym po procesie został skazany na karę śmierci, wykonaną przez rozstrzelanie.

</doc>
<doc id="1860585" url="https://pl.wikipedia.org/wiki?curid=1860585" title="7 Pułk Piechoty (III Rzesza)">
7 Pułk Piechoty (III Rzesza)

7 Pułk Piechoty (niem. "Infanterie-Regiment 7", IR 7) – pułk piechoty Reichswehry i Wehrmachtu.
Pułk został sformowany w 1923 roku na terenie III Okręgu Wojskowego. Stacjonował w Świdnicy, Brzegu i Nysie.

</doc>
<doc id="1860587" url="https://pl.wikipedia.org/wiki?curid=1860587" title="6 Pułk Piechoty (III Rzesza)">
6 Pułk Piechoty (III Rzesza)

6 Pułk Piechoty (niem. "Infanterie-Regiment 6", IR 6) − jeden z niemieckich pułków piechoty okresu Republiki Weimarskiej i III Rzeszy. Sformowany w II Okręgu Wojskowym. Stacjonował w Lubece, Eutin, Flensburgu i Schwerinie.

</doc>
<doc id="1860588" url="https://pl.wikipedia.org/wiki?curid=1860588" title="Pseudohydnum">
Pseudohydnum



</doc>
<doc id="1860589" url="https://pl.wikipedia.org/wiki?curid=1860589" title="Wehrkreis">
Wehrkreis



</doc>
<doc id="1860590" url="https://pl.wikipedia.org/wiki?curid=1860590" title="Parmenas">
Parmenas

Parmenas – postać Nowego Testamentu, święty Kościoła katolickiego i Cerkwi prawosławnej.
Życiorys.
Żył w I wieku, a źródłem informacji o tej postaci w jest Pismo Święte, gdzie wymieniony jest jako szósty w grupie wybranych do „obsługiwania stołów”, przy których zasiadali apostołowie Jezusa Chrystusa, obok Szczepana, Filipa, Prochora, Nikanora, Tymona i Mikołaja prozelity (Dz 6, 2-5 BT). Parmenas jako jeden z "cieszących się dobrą sławą, pełnych ducha mądrości" (Dz 6, 3 BT) zgodnie z tradycją uważany jest za jednego z pierwszych diakonów po tym, jak apostołowie "modląc się włożyli na nich ręce" (Dz 6, 7 BT).
Przez różnych autorów zaliczany był do siedemdziesięciu i siedemdziesięciu dwóch uczniów Pańskich. W synaksariach wymieniany jest 28 lipca i 30 czerwca w grupie siedemdziesięciu dwóch uczniów Pańskich. Do martyrologiów trafił za sprawą św. Ado, który też za miejsce jego śmierci określił Filippi. Według Baroniusza miał zginąć śmiercią męczeńską w czasie prześladowań chrześcijan za cesarza Trajana.
Jego wspomnienie za św. Ado obchodzone jest 23 stycznia.

</doc>
<doc id="1860591" url="https://pl.wikipedia.org/wiki?curid=1860591" title="Delko Bogdanić">
Delko Bogdanić

Delko Bogdanić (ur. 27 sierpnia 1910 w Ličko Lešće, zm. 30 listopada 1945 w rejonie Kosinjskiego Bakovaca) – chorwacki wojskowy (pułkownik), dowódca II batalionu Czarnego Legionu, Rezerwowego Batalionu Ustaszy, 4 Pułku Ustaszy, a następnie zastępca dowódcy 10 Chorwackiej Dywizji Piechoty podczas II wojny światowej, dowódca oddziału partyzanckiego Križari w Chorwacji
Życiorys.
Ukończył szkołę wojskową w Senju. We wrześniu 1932 r. uczestniczył w przegranym chorwackim powstaniu w Górach Welebit. Po utworzeniu Niezależnego Państwa Chorwackiego na pocz. kwietnia 1941 r., wstąpił do jego sił zbrojnych. Początkowo objął dowództwo jednej z kompanii Sił Zbrojnych Ustaszy w Otočacu. Od sierpnia 1941 r. do kwietnia 1942 r. dowodził II batalionem Czarnego Legionu. Następnie objął dowodzenie Rezerwowego Batalionu Ustaszy. Latem 1942 r. został awansowany do stopnia kapitana. Od pocz. 1943 r. był dowódcą 4 Pułku Ustaszy. W kwietniu 1945 r. został w stopniu pułkownika zastępcą dowódcy 10 Chorwackiej Dywizji Piechoty. Na pocz. maja tego roku postanowił pozostać w Chorwacji, przechodząc do konspiracji w ramach Križari. Początkowo objął dowodzenie 2 sektora partyzanckiego „Centralna Bośnia”. Kiedy został powołany 6 sektor partyzancki „Lika”, został jego dowódcą. Sformował, po czym stanął na czele oddziału partyzanckiego. Działał na obszarze Kosinje-Kutarevo-Ličko Lešće. 30 listopada 1945 r. jego oddział został otoczony w rejonie Kosinjskiego Bakovaca przez wojska jugosłowiańskie. Delko Bogdanić popełnił samobójstwo w leśnym bunkrze.

</doc>
<doc id="1860592" url="https://pl.wikipedia.org/wiki?curid=1860592" title="Kongō (góra)">
Kongō (góra)

 – góra w Japonii.
Położona jest w łańcuchu Kongō-sanchi, leżącym na pograniczu prefektury Osaka i prefektury Nara. Mierzy 1 125 m wysokości n.p.m. Położona w pobliżu góry Katsuragi. Jej nazwa pochodzi od słowa "kongō", które w języku japońskim oznacza wadżrę. Na górę prowadzi kolej linowa o długości 1,3 km.
Góra dała nazwę kilku japońskim okrętom wojennym: korwecie pancernej Kongō, krążownikowi liniowemu Kongō i niszczycielowi rakietowemu Kongō.

</doc>
<doc id="1860607" url="https://pl.wikipedia.org/wiki?curid=1860607" title="24 Pułk Piechoty (III Rzesza)">
24 Pułk Piechoty (III Rzesza)

24 Pułk Piechoty (niem. "Infanterie-Regiment 24", IR 24) − jeden z niemieckich pułków piechoty okresu III Rzeszy. Sformowany w I Okręgu Wojskowym. Stacjonował w Malborku ("Marienburg"), Kwidzynie ("Marienwerder") i Braniewie ("Braunsberg").

</doc>
<doc id="1860611" url="https://pl.wikipedia.org/wiki?curid=1860611" title="Andrew Lauterstein">
Andrew Lauterstein

Andrew Lauterstein (ur. 22 maja 1987 w Melbourne) – australijski pływak, trzykrotny medalista olimpijski, dwukrotny medalista mistrzostw świata.
Specjalizuje się w stylu motylkowym. Najcenniejszym osiągnięciem w jego dotychczasowej karierze jest trzykrotne zdobycie olimpijskiego medalu. Dokonał tego podczas igrzysk olimpijskich w Pekinie, zdobywając srebrny medal w sztafecie 4 x 100 m stylem zmiennym i dwa brązowe: w sztafecie 4 x 100 m stylem dowolnym i indywidualnie w finałowym wyścigu na 100 m stylem motylkowym. Jest też dwukrotnym medalistą mistrzostw świata na basenie 50 m. W 2007 roku w rodzinnym Melbourne zdobył złoto, a dwa lata później w Rzymie brąz w sztafecie 4 x 100 m stylem zmiennym.

</doc>
<doc id="1860612" url="https://pl.wikipedia.org/wiki?curid=1860612" title="Hotel City w Bydgoszczy">
Hotel City w Bydgoszczy

City Hotel – czterogwiazdkowy hotel zlokalizowany w centrum Bydgoszczy.
Charakterystyka.
Hotel powstał w 1992 r. przy udziale austriackiej spółki Vienna International W 1996 obiekt zmienił właściciela na Hotel City Sp. z o.o.
W swojej pierwotnej postaci City Hotel posiadał 130 pokoi, w tym dwa apartamenty, jedną salę konferencyjną, kawiarnię, restaurację, dwa bary oraz pub. W latach 2005-2007 hotel został rozbudowany o dodatkowe pokoje oraz centrum konferencyjne dla 500 osób.
1 września 2009 hotel posiadał 166 pokoi i dwa apartamenty; 6 sal konferencyjno-bankietowych, restaurację, bar, kasyno, salon gier, salon fryzjerski, pralnię oraz parking dozorowany.
Hotel był kilkakrotnie nagradzany w regionalnym finale Konkursu dla Pracodawców Wrażliwych Społecznie – "Lodołamacze".

</doc>
<doc id="1860614" url="https://pl.wikipedia.org/wiki?curid=1860614" title="Angar (Gothic)">
Angar (Gothic)



</doc>
<doc id="1860615" url="https://pl.wikipedia.org/wiki?curid=1860615" title="17 Kompania Lotnicza">
17 Kompania Lotnicza

17 Kompania Lotnicza (chor. 17 Zrakoplovna Satnija) – ochotniczy oddział wojskowy Luftwaffe złożony z Chorwatów podczas II wojny światowej
Na pocz. 1942 r. grupa Chorwatów z Chorwackiego Legionu Lotniczego została odkomenderowana na kurs spadochronowy w Wiener Neustadt. Po jego ukończeniu weszli oni w skład 4 Polowego Pułku Luftwaffe płk Friedricha Leesemanna jako 17 Kompania Lotnicza. Na jej czele stanął kpt. Martin Pflug, a następnie por. Vladimir Panjan. 4 Polowy Pułk Luftwaffe od czerwca 1942 r. walczył na północnym odcinku frontu wschodniego w składzie Dywizji Polowej Luftwaffe Meindl pod dowództwem gen. Eugena Meindla. W 1943 r. kompania została rozwiązana, zaś chorwaccy żołnierze powrócili do Chorwacji.

</doc>
<doc id="1860616" url="https://pl.wikipedia.org/wiki?curid=1860616" title="Sigurd Sollid">
Sigurd Sollid

Sigurd Sollid (ur. 7 maja 1913 we Flå, zm. 13 sierpnia 1988 w Lillehammer) – norweski skoczek narciarski. Jego największym osiągnięciem jest zdobycie brązowego medalu mistrzostw świata w Chamonix w 1937. Na mistrzostwach tych uległ tylko dwóm innym Norwegom: Birgerowi Ruudowi i Reidarowi Andersenowi.

</doc>
<doc id="1860617" url="https://pl.wikipedia.org/wiki?curid=1860617" title="Hayden Stoeckel">
Hayden Stoeckel

Hayden Stoeckel (ur. 10 sierpnia 1984 w Renmark) – australijski pływak specjalizujący się w pływaniu stylem grzbietowym, trzykrotny medalista igrzysk olimpijskich, mistrz świata.
Do największych sukcesów Stoeckela zalicza się zdobycie trzech medali olimpijskich. W 2008 roku w Pekinie wywalczył srebrny medal w sztafecie 4 × 100 m stylem zmiennym oraz brązowy medal na dystansie 100 m stylem grzbietowym. W 2012 roku w Londynie zajął w sztafecie 4 × 100 m stylem zmiennym trzecie miejsce.
Startując na mistrzostwach świata Australijczyk wygrał dwa medale. W 2007 roku w Melbourne zwyciężył w sztafecie 4 × 100 m stylem zmiennym, a w 2011 roku w tej samej konkurencji w Szanghaju był drugi.

</doc>
<doc id="1860619" url="https://pl.wikipedia.org/wiki?curid=1860619" title="Hey Daddy (Daddy’s Home)">
Hey Daddy (Daddy’s Home)

„Hey Daddy (Daddy’s Home)” jest pierwszym oficjalnym singlem z szóstego studyjnego albumu Ushera, Raymond v. Raymond. W piosence gościnnie wystąpił raper Piles. Utwór został napisany przez Rico Love i wyprodukowany przez The Runners. Trafił do amerykańskich stacji radiowych 10 grudnia 2009.
Teledysk.
Teledysk do utworu wyreżyserował Chris Robinson, a premiera odbyła się na wszystkich stacjach MTV Networks 28 stycznia 2010 roku. W klipie wystąpiła gościnnie francuska modelka Noemie Lenoir.

</doc>
<doc id="1860622" url="https://pl.wikipedia.org/wiki?curid=1860622" title="930 Pułk Piechoty (III Rzesza)">
930 Pułk Piechoty (III Rzesza)

930 Pułk Piechoty (niem. "Infanterie-Regiment 930", IR 930) – pułk piechoty niemieckiej okresu III Rzeszy.
Powstał 13 czerwca 1942 przez przemianowanie dotychczasowego 930 pułku strzelców krajowych ("Landesschützen-Regiments 930 "). Pozostawał w podległości organizacyjnej 416 Dywizji Piechoty.
15 października tego samego roku przemianowany na 930 pułk grenadierów ("Grenadier-Regiment 930 ").

</doc>
<doc id="1860624" url="https://pl.wikipedia.org/wiki?curid=1860624" title="I liga fińska w piłce nożnej">
I liga fińska w piłce nożnej



</doc>
<doc id="1860627" url="https://pl.wikipedia.org/wiki?curid=1860627" title="Upłazkowa Grań">
Upłazkowa Grań

Upłazkowa Grań lub Upłaziki (słow. "hrebeň Úplazíkov", "Úplazíký") – boczna grań odbiegająca w północnym kierunku od znajdującej się w grani głównej Tatr Białej Skały (1376 m). Zakończona jest wybitną turnią zwaną Siwą Basztą. Grań ta oddziela górną część Doliny Siwej od położonej po zachodniej stronie Doliny Borowej Wody (a dokładniej jej odnogi – Doliny Spadowego Potoku).
Zbudowana z wapieni grań, w wielu miejscach tworzących gołe wapienne skały, jest siedliskiem bogatej flory roślin wapieniolubnych. Skały te w gwarze ludowej nazywają się Kamienne Mleko ("Kamenné mlieko"). W dolnej części grani, na jej grzbiecie i stokach Doliny Siwej w 1974 utworzono ścisły rezerwat przyrody o powierzchni 31,19 ha. Znajdują się w nim zbudowane z dolomitów skały o wysokości 100-150 m, stanowiska cisa, róży alpejskiej i licznych gatunków roślin kwiatowych. W lesie porastającym rezerwat oprócz pospolitych w Tatrach świerków z domieszką jodły, występuje rzadki w Tatrach jawor i buk. Odkryto tutaj również gniazda orła.
Powyżej skał Kamienne Mleko od Upłazkowej Grani w północno-zachodnim kierunku odgałęzia się krótki grzbiet do Małego Ostrego Gronia. Cała grań Upłazików znajduje się na obszarze TANAP-u i nie prowadzi przez nią żaden szlak turystyczny.
Nazwę Upłazkowa Grań ma też północno-zachodnia grań Upłazkowej Turni w Dolinie Kościeliskiej w polskich Tatrach.

</doc>
<doc id="1860629" url="https://pl.wikipedia.org/wiki?curid=1860629" title="Musik war ihr Hobby">
Musik war ihr Hobby

Musik war ihr Hobby – album niemieckiego zespołu punkrockowego Die Toten Hosen, wydany w 1995 roku.

</doc>
<doc id="1860631" url="https://pl.wikipedia.org/wiki?curid=1860631" title="Dietrich Kampf">
Dietrich Kampf

Dietrich Kampf (ur. 3 kwietnia 1953 w Oberwiesenthal) – wschodnioniemiecki skoczek narciarski, srebrny medalista mistrzostw świata w 1974 w Falun. Na skoczni występował w latach 1972–1976. Obecnie pracuje jako trener.

</doc>
<doc id="1860632" url="https://pl.wikipedia.org/wiki?curid=1860632" title="Rolls-Royce Silver Shadow">
Rolls-Royce Silver Shadow

Rolls-Royce Silver Shadow – samochód osobowy klasy aut luksusowych produkowany przez brytyjską markę Rolls-Royce w latach 1965 – 1980.
Historia i opis modelu.
Dostępny jako: 4-drzwiowy sedan, 2-drzwiowe coupé oraz 2-drzwiowy kabriolet. Następca modelu Silver Cloud III. Do napędu używano silników V8, w pierwszych rocznikach miał on pojemność 6,2 litra, później zaś 6,75 l. Moc przenoszona była na oś tylną poprzez 4-biegową, a później 3-biegową automatyczną skrzynię biegów. Samochód został zastąpiony przez model Silver Spirit. Silver Shadow dostępny był także w wersji "LWB (Long Wheelbase)" o przedłużonym rozstawie osi. W plebiscycie na Europejski Samochód Roku 1966 samochód zajął 2. pozycję (za Renault 16).

</doc>
<doc id="1860634" url="https://pl.wikipedia.org/wiki?curid=1860634" title="Rolls-Royce 20 hp">
Rolls-Royce 20 hp



</doc>
<doc id="1860635" url="https://pl.wikipedia.org/wiki?curid=1860635" title="Wołoszyńska Szczerbina">
Wołoszyńska Szczerbina

Wołoszyńska Szczerbina (, , ) – położona na wysokości ok. 2135 m przełęcz we wschodniej grani Świnicy w masywie Wołoszyna w polskich Tatrach Wysokich pomiędzy Małym Wołoszynem (2144 m) i Wielkim Wołoszynem (2155 m).
Przełęcz jest pierwszą od zachodu w masywie Wołoszyna i oddziela od siebie najwyższe dwa wierzchołki grzbietu. W kierunku południowym (a dokładniej z odchyleniem na zachód) opada z przełęczy orograficznie lewe ramię Żlebu pod Krzyżnem uchodzącego do Doliny Roztoki, na północny wschód do Doliny Waksmundzkiej również żleb mający swój wylot w piarżysku powyżej Zadniej Równicy. W jego dolnej części wypływa Waksmundzki Potok.
Pierwsze odnotowane wejście: Eugeniusz Janota, Maksymilian Nowicki i przewodnik Maciej Sieczka, 16 sierpnia 1867 r. Pierwsze wejście zimowe: Mieczysław Karłowicz i Roman Kordys, 25 stycznia 1908 r. Oba wejścia miały miejsce podczas drogi z Krzyżnego na Wielki Wołoszyn.
Przez masyw Wołoszyna przeprowadzona została na początku XX wieku przez ks. Walentego Gadowskiego trasa Orlej Perci. Odcinek od Polany pod Wołoszynem do Krzyżnego od wielu lat jest jednak zamknięty, cały masyw Wołoszyna został natomiast objęty ścisłą ochroną i wyłączony z ruchu turystycznego i taternickiego.

</doc>
<doc id="1860639" url="https://pl.wikipedia.org/wiki?curid=1860639" title="Upłaziki">
Upłaziki



</doc>
<doc id="1860645" url="https://pl.wikipedia.org/wiki?curid=1860645" title="Ołtarz Paumgartnerów">
Ołtarz Paumgartnerów

Ołtarz Paumgartnerów – dzieło Albrechta Dürera, malarza niemieckiego gotyku i renesansu.
Charakterystyka.
W obecnej postaci zostało namalowane w trzech fazach; skrzydła boczne w roku 1498, część środkowa po roku 1503, zaś modlące grupy postaci fundatorów w XVII wieku. Tryptyk pełnił funkcję retabulum ołtarzowego dla kościoła Św. Katarzyny w Norymberdze. Zleceniodawcami byli bracia Stefan i Lukas Paumgartnerowie, od których wywodzi się nazwa dzieła. Zamówienie i ofiarowanie tryptyku kościołowi Św. Katarzyny prawdopodobnie było dziękczynieniem za szczęśliwy powrót Stephana Paumgartnera z pielgrzymki do Jerozolimy w roku 1498. Zakupiony w 1613 roku przez Maksymiliana I Bawarskiego, odtąd był w posiadaniu książąt Bawarii. Obecnie prezentowane jest w Starej Pinakotece w Monachium.
Opis.
Dzieło to jest tryptykiem z obrazem środkowym i parą skrzydeł ruchomych dwustronnie malowanych. Zamknięty prezentuje zachowaną fragmentarycznie scenę Zwiastowania oraz postaci świętych Dziewic Barbarę i Katarzynę. Otwarty ołtarz prezentuje w polu środkowym Boże Narodzenie, na awersach skrzydeł święci Jerzy oraz Eustachy ukazani jako chrześcijańscy rycerze o których wspomina "Złota Legenda". Obaj trzymają w prawych dłoniach sztandary o dynamicznie rozwianych płachtach; czerwonym krzyżem na białym tle oraz głową jelenia z małym krucyfiksem (odniesienie do wątku kiedy Eustachemu objawił się podczas polowania jeleń, a na jego głowie ukrzyżowany Chrystus). Ponadto święty Jerzy w lewej dłoni trzyma pokonanego smoka. Siedemnastowieczny manuskrypt informuje iż skrzydła boczne zostały namalowane już w 1498, zgodnie z zapisem w Kronice Norymberskiej Jerzy i Eustachy patronowali fundatorom ołtarza, co więcej obaj święci rycerze mają rysy twarzy Stephana i Lukasa Paumgartnerów.
Na podstawie analizy stylu przedstawienie Bożego Narodzenia powstało później niż skrzydła boczne, prawdopodobnie w roku 1502 lub nieco później. Drobna postać Dzieciątka Zbawiciela jest adorowana przez grono aniołków. Po bokach Chrystusa Józef i Maria w żywych pozach, gestach oraz rozwianych szatach o dynamicznych fałdach. Józef o sędziwym wieku spogląda wzrokiem kontrolując zaistniałą sytuację, podczas gdy Maria skupiona jest na adoracji Dzieciątka. W głębi, za Świętą Rodziną, zmierzają do stajenki dwaj pasterze. Jeden z nich spogląda zza muru po lewej stronie, zaś w budynku z parą półkolistych arkad wspartych na romańskich kolumnach osioł i wół. Podniszczona stajenka przypomina w swojej formie budynek pałacowy, który jest głównym elementem kompozycyjnym, artysta skorzystał tu z doświadczeń rozwijającej się sztuki renesansowej, której znajomość wyniósł z podróży do Wenecji. W głębi widoczny jest rozległy pagórkowy pejzaż z domem i licznymi drzewami. Scena Bożego Narodzenia cechuje się bogatą, wyszukaną gamą barw, chociaż na pierwszy rzut oka tworzy monochromatyczną całość, z której wyłaniają się dwa silne akcenty barwne: intensywny cynober szat Józefa i ciemny błękit szat Marii. W błękicie jasnego nieba (co jest wbrew tradycyjnej wizji Narodzin Pańskich wieczorem) widoczny jest anioł zwiastujący pasterzom narodziny Chrystusa.
W narożach centralnego obrazu widoczne są modlące postaci ukazane w nienaturalnej wielkości. Są to przedstawiciele rodziny Paumgartnerów, których tożsamość podkreślają herby. Postaci te zostały domalowane w XVII wieku. Po lewej stronie za Józefem męscy przedstawiciele rodziny; Martin Paumgartner, następnie jego dwaj synowie Lukas i Stephan oraz Hans Schönbach, drugi mąż Barbary Paumgartner. W głębi po prawej stronie Barbara Paumgartner (z rodu Volckamer), wraz z córkami Marią i Barbarą. W roku 1988 dzieło zostało poważnie zniszczone przez wandala, który uszkodził także inne dzieła Dürera – Opłakiwanie Chrystusa i centralny obraz tryptyku siedmiu Boleści Marii. Prace restauratorskie dwóch pierwszych z tych dzieł ukończono jeszcze w roku zniszczenia.

</doc>
<doc id="1860646" url="https://pl.wikipedia.org/wiki?curid=1860646" title="Script.aculo.us">
Script.aculo.us

script.aculo.us – biblioteka programistyczna w języku JavaScript udostępniana na Licencji MIT, której bazą jest Prototype JavaScript Framework, rozszerzając go o animacje i elementy interfejsu użytkownika na bazie obiektowego modelu dokumentu. Jest też dołączany do Seaside i Ruby on Rails.
Możliwości.
script.aculo.us rozszerza Prototype JavaScript Framework poprzez dodanie efektów wizualnych, kontrolek interfejsu użytkownika i dodatkowe narzędzia.
Efekty wizualne.
Istnieje pięć głównych efektów: przeźroczystość, skalowanie, przesunięcie, podświetlenie i równoległość. Te efekty są wykorzystywane przez 16 zewnętrznych poprzez ich kombinacje.
Uruchomienie efektów jest zorientowane obiektowo i najczęściej zajmuje jedną linijkę kodu. Jako pierwszy parametr podajemy identyfikator elementu, a w drugim (opcjonalnym) ustawienia.
new Effect.Fade('id_elementu');
Z parametrami:
new Effect.Fade('id_elementu',
 { duration:2.0, from:0.0, to:0.8 });
To spowoduje efekt zanikania, ale zatrzyma się na 20%.
Kontrolki.
Kontrolki oferują interfejs użytkownika w tym:
Obiekt budujący.
Obiekt budujący pozwala na tworzenie obiektów DOM w locie. Przykładowo:
element = Builder.node('div',{id:'ghosttrain'},[
 Builder.node('div',{className:'controls',style:'font-size:11px'},[
 Builder.node('h1','Ghost Train'),
 "testtext", 2, 3, 4,
 Builder.node('ul',[
 Builder.node('li',{className:'active', onclick:'test()'},'Record')
 ])
Kod utworzy (bez znaków nowej linii):
&lt;div id="ghosttrain"&gt;
 &lt;div class="controls" style="font-size:11px"&gt;
 &lt;h1&gt;Ghost Train&lt;/h1&gt;
 testtext234
 &lt;ul&gt;
 &lt;li class="active" onclick="test()"&gt;Record&lt;/li&gt;
 &lt;/ul&gt;
 &lt;/div&gt;
&lt;/div&gt;

</doc>
<doc id="1860647" url="https://pl.wikipedia.org/wiki?curid=1860647" title="Pośredni Wołoszyn">
Pośredni Wołoszyn

Pośredni Wołoszyn (, , ) – szczyt o wysokości 2117 m w Tatrach Wysokich. Dawniej nosił nazwę "Przedni Garb". Znajduje się w grzbiecie Wołoszyna, oddzielającym Dolinę Waksmundzką od Doliny Roztoki.
Szczyt jest trzecim od zachodu z kilku wierzchołków położonych w grani Wołoszyna. Grań w jego okolicach przebiega od Wielkiego Wołoszyna w kierunku północno-wschodnim. Pośredni Wołoszyn od Wielkiego Wołoszyna oddzielony jest Wyżnią Wołoszyńską Przełęczą, natomiast od kolejnego w grani Skrajnego Wołoszyna Niżnią Wołoszyńską Przełęczą. Spod tej pierwszej do polany Nowa Roztoka opada żleb Koryto, natomiast w dolnych partiach zboczy Pośredniego Wołoszyna znajduje się Biały Żleb. Na pd.-wsch. zboczach znajduje się bezimienna masywna turnia, dominująca nad Skalnistym Żlebem, widoczna też z Doliny Pięciu Stawów. Od strony Doliny Waksmundzkiej położone są w okolicach Pośredniego Wołoszyna Pośrednia Waksmundzka Równica (z niewielkimi Waksmundzkimi Stawkami) i Zadnia Waksmundzka Równica.
Przez masyw Wołoszyna przeprowadzona została na początku XX wieku przez ks. Walentego Gadowskiego trasa Orlej Perci. Odcinek od Polany pod Wołoszynem do Krzyżnego od wielu lat jest jednak zamknięty, cały masyw Wołoszyna został natomiast objęty ścisłą ochroną i wyłączony z ruchu turystycznego i taternickiego.
Dawna nazwa "Przedni Garb" została nadana przez księdza Gadowskiego, któremu wygląd Wołoszyna przypominał wielbłąda o dwóch garbach.
Z rzadkich roślin stwierdzono występowanie saussurei wielkogłowej – bardzo rzadkiej rośliny, w Polsce występującej tylko w Tatrach i to w nielicznych tylko miejscach.

</doc>
<doc id="1860648" url="https://pl.wikipedia.org/wiki?curid=1860648" title="Rudolf Höhnl">
Rudolf Höhnl

Rudolf Höhnl (ur. 21 kwietnia 1946 w Perninku) – czechosłowacki skoczek narciarski. Jego największym sukcesem jest zdobycie brązowego medalu na mistrzostwach świata w 1974 w Falun. Ponadto zajął czwarte miejsce podczas mistrzostw świata w 1970 w Wysokich Tatrach na normalnej skoczni oraz piąte miejsce podczas mistrzostw świata w lotach w 1973 w Oberstdorfie.
W 1971 zwyciężył w zawodach o Puchar Przyjaźni.

</doc>
<doc id="1860652" url="https://pl.wikipedia.org/wiki?curid=1860652" title="Yankee Doodle Dandy">
Yankee Doodle Dandy

Yankee Doodle Dandy – amerykański film biograficzny z 1942 roku w reżyserii Michaela Curtiza. Historia George’a M. Cohana, uznanego kompozytora, dramatopisarza, aktora, tancerza i piosenkarza w jednym. Rola Jamesa Cagneya przyniosła mu Oscara dla najlepszego aktora.
Koloryzacja.
W 1986 film był pierwszym, którego koloryzacji dokonano za pomocą komputera.

</doc>
<doc id="1860653" url="https://pl.wikipedia.org/wiki?curid=1860653" title="Cabinet des Médailles">
Cabinet des Médailles

Cabinet des Médailles (Gabinet Medali) – dział muzealny Francuskiej Biblioteki Narodowej w Paryżu. Formalna, współczesna nazwa placówki to "Le département des Monnaies, médailles et antiques de la Bibliothèque nationale de France" (Departament monet, medali i starożytności Francuskiej Biblioteki Narodowej).
Historia.
Początki placówki sięgają XVI wieku. Jej zbiory zapoczątkowała kolekcja królów Francji, począwszy od Filipa Augusta. Intensywne powiększenie zbiorów nastąpiło za panowania Ludwika XIV, w czasie Wielkiej Rewolucji Francuskiej (kiedy do muzeum przekazano cenne obiekty, aby ochronić je przed kradzieżą lub zniszczeniem) oraz w XIX wieku (dzięki darom i odkryciom archeologicznym). Od 1667 Gabinet znajdował się w Wersalu, w XVIII wieku został przeniesiony do Paryża, w obecnej siedzibie znajduje się od 1917.
Zbiory.
Obecnie Gabinet Medali mieści zbiory numizmatyczne, kolekcję gliptyki, precjoza i dzieła sztuki z różnych okresów. W sumie w zbiorach placówki znajduje się 530 tysięcy monet i medali, 35 tysięcy obiektów niemonetarnych (w tym starożytne brązy, broń, ceramika, starożytne i średniowieczne wyroby z kości słoniowej, rzeźby i sprzęty) oraz dokumentacja związana tematycznie z kolekcjami, obejmująca 80 tysięcy prac z dziedziny numizmatyki, gliptyki, archeologii, historii starożytnej i średniowiecznej, a także historii samych kolekcji i kolekcjonerów. Do cenniejszych obiektów w posiadaniu placówki należą:
Poza tym w zbiorach znajdują się też wazy greckie i etruskie, terakoty, dyptychy konsularne, tors Afrodyty z okresu hellenistycznego oraz rzymskie krzesło kurulne tzw. tron Dagoberta, a także komplet do gry w szachy z kości słoniowej, własność Karola Wielkiego.

</doc>
<doc id="1860656" url="https://pl.wikipedia.org/wiki?curid=1860656" title="Ford Transit Connect">
Ford Transit Connect

Ford Transit Connect – samochód dostawczo-osobowy typu kombivan klasy kompaktowej produkowany pod amerykańską marką Ford od 2002 roku. Od 2022 roku produkowana jest trzecia generacja modelu.
Pierwsza generacja.
Ford Transit Connect I został zaprezentowany po raz pierwszy w 2002 roku. 
Na początku XXI wieku Ford rozpoczął prace konstrukcyjne nad nowym samochodem dostawczym, mającym docelowo zastąpić przestarzałe konstrukcje oparte na osobowych modelach Fiesta i Escort. Ich efektem był kompaktowy samochód dostawczy Transit Connect, który opracowany został na platformie "Ford C170" współdzieloną z modelem Focus.
Podobnie jak konkurencyjne modele typu Fiat Doblò, Peugeot Partner czy Renault Kangoo, Ford Transit Connect zyskał obszerny przedział transportowo-osobowy i foremne nadwozie o kanciastych kształtach. Charakterystycznymi elementami stały się zadarte ku górze reflektory, a także wytłoczenia na bocznych drzwiach.
Tourneo Connect.
Równolegle z odmianą dostawczą w postaci furgona, na bazie samochodu został zbudowany wariant osobowy o nazwie Ford Tourneo Connect. Samochód zyskał przeszkloną powierzchnię nadwozia ze skrzydłową lub jednoczęściową klapą bagażnika, podobnie jak dostawczy Transit Connect posiadając stabilizatory zapobiegające przechyłom nadwozia i szeroki zakres personalizacji wyposażenia standardowego.
Transit Connect Electric.
W 2010 roku ofertę poszerzył wariant elektryczny oparty o model dostawczy o nazwie Ford Transit Connect Electric. Wyposażono go w układ napędowy pozwalający przejechać na jednym ładowaniu do 120 kilometrów i rozwijając moc 75 KM przy prędkości maksymalnej 120 km/h. Konwersji na układ elektryczny dokonywało w latach 2010-2012 amerykańskie przedsiębiorstwo Azure Dynamics, aż do momentu bankructwa.
Restylizacje.
Pierwszą restylizację Ford Transit Connect pierwszej generacji przeszedł w październiku 2006 roku, obejmując kosmetyczny zakres. Samochód zyskał przeprojektowany zderzak przedni z większą ilością paneli w kolorze nadwozia, a także przemodelowaną atrapę chłodnicy z przeniesioną na nią logo firmowym.
Drugą, znacznie obszerniejszą modernizację przeprowadzono w połowie 2009 roku. Wprowadzono przemodelowane zderzaki z nowymi wzorami, znacznie większą atrapę chłodnicy w kształcie trapezu, nowe wkłady lamp tylnych oraz zupełnie nowy projekt deski rozdzielczej. Poza nowym kołem kierownicy, pojawił się także maksywniejszy kokpit z potrójnymi, okrągłymi nawiewami i większą ilością paneli.
Sprzedaż.
Rodzina Transit/Tourneo Connect pierwszej generacji została zbudowana głównie z myślą o rynku europejskim, gdzie jej sprzedaż rozpoczęła się w sierpniu 2002 roku. W przeciwieństwie do dotychczasowych modeli Courier i Express, produkcję zlecono nie brytyjskim zakładom Forda, lecz tureckiemu Ford Otosan w Kocaeli. W Polsce pojazd zadebiutował z dużym opóźnieniem względem rynków zachodnioeuropejskich - tutejszy importer rozpoczął sprzedaż 3 lata później, w czerwcu 2005 roku.
Po drugiej restylizacji podjęto decyzję o poszerzeniu zasięgu rynkowego pierwszej generacji Transita/Tourneo Connecta o nowy, duży rynek zbytu - Amerykę Północną. Sprzedaż rozpoczęła się tam w czerwcu 2009 roku, z czego na bazie wariantu osobowego opracowana została flota charakterystycznych, malowanych na żółto nowojorskich taksówek. 
Druga generacja.
Ford Transit Connect II został zaprezentowany po raz pierwszy w 2012 roku.
Druga generacja Transita Connect zadebiutowała dekadę po prezentacji dotychczasowego modelu, powstając od podstaw jako zupełnie nowa konstrukcja oparta tym razem o platformę "C1" współdzieloną z nowymi wówczas generacjami modeli Focus czy C-Max. Pod kątem wizualnym samochód utrzymano w tożsamej z gamą modeli osobowych nową generacją języka stylistycznego "Kinetic Design", wyróżniając się dużą liczbą strzelistych linii, trapezoidalnym wlotem powietrza, poprowadzoną ku górze linią okien i wyraźnie zarysowanymi przetłoczeniami.
Kokpit został w obszernym zakresie upodobniony do osobowych modeli Forda, z masywnym i rozbudowanym kokpitem z charakterystyczną klawiaturą numeryczną. Pojazd wyposażono także w system łączności SYNC pozwalający na m.in. obsługę interfejsu Bluetooth. Walory użytkowe zapewniły schowki m.in. w desce rozdzielczej.
W styczniu 2014 roku samochód został wyróżniony tytułem "Best in Class" przyznawanym cyklicznie najbezpieczniejszym pojazdom ubiegłego roku przez Euro NCAP.
Tourneo Connect.
Podobnie jak poprzednik, samochód trafił do sprzedaży także w wariancie osobowym o jeszcze obszerniejszym zakresie personalizacji od poprzednika. Ford Tourneo Connect drugiej generacji trafił do oferty zarówno w odmianie krótszej, pięcioosobowej, jak i wydłużonej Grand charakteryzującej się trzema rzędami siedzeń mogącymi pomieścić do siedmiu pasażerów.
Tourneo Connect Active.
Po 7 latach obecności rynkowej, Ford Tourneo Connect zarówno w odmianie podstawowej jak i wydłużonej Grand w sierpniu 2020 roku trafił do sprzedaży także w stylizowanej na crossovera wariant Active. Zyskała ona plastikowe nakładki na zderzaki i progi, srebrne listwy i relingi dachowe, a także bogatsze wyposażenie standardowe, 17-calowe alufelgi, dedykowane barwy lakieru oraz podwyższony prześwit.
Lifting.
W grudniu 2017 roku przedstawiono model po obszernej modernizacji. W jej ramach pojawił się nowy przedni zderzak z większym, wyżej ulokowanym wlotem powietrza z umieszczonym na nim logo producenta. W środku wprowadzono nowy projekt deski rozdzielczej zgodny z nowym sposobem projektowania kokpitów producenta. W ten sposób zmniejszono liczbę przełączników nawiewom nadano bardziej kanciasty kształt, a pomiędzy nimi ulokowano większy ekran do sterowania systemem multimedialnym. Ponadto, zaktualizowano także listę wyposażenia.
Sprzedaż.
Podobnie jak poprzednik, Ford Transit/Tourneo Connect II powstał jako konstrukcja z myślą o rynkach globalnych. Sprzedaż pojazdu rozpoczęła się znacznie później niż sierpniowa premiera z 2012 roku – w Europie samochód pojawił się w salonach sprzedaży jesienią 2013 roku, z kolei w Ameryce Północnej latem 2014 roku. Za główny zakład produkcyjny tym razem obrano nie Turcję, lecz hiszpańskie zakłady w Almussafes, skąd pojazd eksportowano na rynki globalne.
Trzecia generacja.
Ford Transit Connect został zaprezentowany po raz pierwszy w 2021 roku.
10 czerwca 2020 roku Ford ogłosił zawarcie partnerstwa z Volkswagenem na polu konstruowania wspólnych, bliźniaczych konstrukcji samochodów użytkowych i dostawczych. Na jej mocy, oba koncerny poinformowały, że trzecia generacja Forda Tourneo/Transita Connect zostanie zbudowana na bazie przedstawionej w lutym 2020 czwartej generacji Volkswagena Caddy.
Oficjalny debiut trzeciej generacji kompaktowego modelu osobowo-dostawczego odbyła się 16 miesięcy później. Pod kątem wizualnym różnice skoncentrowały się na pasie przednim, który zyskał niżej osadzone, zaokrąglone reflektory płynnie zespolone z dużym, sześciokątnym wlotem powietrza z umieszczonym na nim logo firmowym. Ponadto w stosunku do modelu Volkswagena model Forda otrzymał przemodelowane wytłoczenie klapy bagażnika i inne wkłady lamp tylnych.
Różnice wizualne objęły także kabinę pasażerską. Forda przemodelował kształt nawiewów, a także wprowadził własny kształt gałki zmiany biegów, wypełnienie kierownicy i wygląd systemu multimedialnego sterowanego z centralnego wyświetlacza dotykowego dedykowanego sterowaniu większości funkcji pojazdu.
Gamę jednostek napędowych ograniczono do dwóch silników konstrukcji Volkswagena, jedynie dla celów marketingowych określanych terminologią Forda: benzynowego 1.5 o mocy 114 KM oraz wysokoprężnego 2.0 w wariantach mocy 102 i 122 KM. Do wyboru klientom oddano zarówno manualną, jak i automatyczną dwusprzegłową skrzynię biegów, z czego oprócz odmiany przednionapędowej możliwy jest wybór także tej z AWD.
Tourneo Connect.
Podobnie jak dotychczas, osobowa odmiana otrzymała nazwę Ford Tourneo Connect i wyróżniła się przeszklonym nadwoziem z szeroko konfigurowalną kabiną pasażerską. Wzorem drugiej generacji, samochód zaoferowano w dwóch wariantach długości nadwozia, tym razem jednak nie odróżniających się dodatkowym członem nazwy. Ponadto, ofertę znów wzbogaciła stylizowana na crossovera odmiana Active. Ford Tourneo Connect posiada wysokoprężne silniki Ford EcoBlue z turbodoładowaniem (dostępne w wersji o mocy 75, 100 lub 120 KM i współpracują standardowo z manualną 6-biegową skrzynią biegów). Samochód oferowany jest w dwóch wersjach: z klasycznymi dwoma rzędami siedzeń (5-osobowe) lub z dodatkowym trzecim rzędem, które pozwala przewieźć do 7 osób.
Sprzedaż.
Początek produkcji trzeciej generacji kompaktowego osobowo-dostawczego modelu Forda wyznaczono na początek 2022 roku. W ramach partnerstwa z Volkswagenem, wytwarzanie powierzono niemieckiemu partnerowi w jego zakładach w polskim Poznaniu z myślą o wszystkich rynkach zbytu.

</doc>
<doc id="1860659" url="https://pl.wikipedia.org/wiki?curid=1860659" title="Perihelion (gra komputerowa)">
Perihelion (gra komputerowa)

Perihelion: The Prophecy – gra z gatunku cRPG, wydana w roku 1993 dla komputera Amiga przez firmę Psygnosis.
Zespół deweloperski Morbid Visions, który stworzył grę, składał się zaledwie z trzech osób: Gyula Szentirmaya (programista), Edvarda Totha (grafik) oraz Zoltana Vecha (muzyk). Największy wkład w cały projekt miał Edvard Toth, który jest odpowiedzialny za całą stronę graficzną, koncepcyjną oraz fabularną (skrypt, który powstał na potrzeby gry liczy sobie 80 stron tekstu).
Fabuła.
W dalekiej przyszłości, w świecie, gdzie zaawansowana technologia miesza się z istnieniem ludzkim tworząc nowe gatunki będące krzyżówkami człowieka i maszyny, pojawiło się niebezpieczeństwo. Nienarodzony, o którym wspomina stara przepowiednia. To bóg, który rodzi się w innym wymiarze i powoli przenika do opisywanego świata, przejmując kontrolę nad ciałem i umysłem najważniejszych osób na planecie, siejąc chaos i zniszczenie. Wymiar ludzkości jest zagrożony. Najmądrzejsi tego świata przypominają sobie o kompleksie znanym jako Citadel, w którym narodził się projekt Perihelion. Stworzono i wyszkolono tutaj grupę sześciu śmiałków, których zahibernowano do czasu, gdy wydarzenia z przepowiedni sprawią, że ich pomoc będzie niezbędna.
Rozgrywka.
Gra nieco różni się od klasycznych gier cRPG. Istnieje kilka płaszczyzn, na których toczy się rozgrywka: ekran mapy świata, ekran „labiryntu”, ekran bitwy (system turowy) oraz ekran zarządzania. Ten ostatni składa się z kilku kolejnych: ekran inwentarza, ekran czarów (niezwykle unikatowy system tworzenia czarów na bazie runów), ekran elektroniczny (umożliwiający prowadzenie rozmowy z napotkanymi postaciami, jak również analizowanie przedmiotów oraz logowanie się do sieci informacyjnej świata), ekran statystyk.
Wygląd.
Grafika utrzymana w konwencji szaro-pomarańczowej stanowi o stylu gry. Autorzy nie ustrzegli się jednak efektu powtarzalności oraz uczucia graficznej pustki i monotonii. Muzyka dopasowana do akcji na ekranie dodaje grze dramaturgii.

</doc>
<doc id="1860661" url="https://pl.wikipedia.org/wiki?curid=1860661" title="Opium fürs Volk">
Opium fürs Volk

Opium fürs Volk – album niemieckiego zespołu punkrockowego Die Toten Hosen, wydany w 1996 roku. 

</doc>
<doc id="1860662" url="https://pl.wikipedia.org/wiki?curid=1860662" title="Welcome to Rainbow">
Welcome to Rainbow

„Welcome to Rainbow” – singel szwedzkiego muzyka Basshuntera, wydany 1 kwietnia 2006 roku.
Wydanie.
Singel został ogłoszony 20 grudnia 2005 roku, ostatecznie został wydany 1 kwietnia 2006 roku na płycie CD-R w Szwecji. Teksty i muzyka utworów zostały napisane przez Basshuntera, Fredrik Jansson dokonał ich masteringu. Projekt frontu okładki został wykonany przez Djb Design. Singel zawiera cztery utwory, a jego długość wynosi 18 minut i 53 sekundy.
9 maja 2006 roku „Boten Anna” został wydany przez Warner Music Sweden jako singel, w sierpniu został umieszczony także na debiutanckim albumie studyjnym "LOL &lt;(^^,)&gt;". „Evil Beat” został dołączony do późniejszego wydania albumu "LOL &lt;(^^,)&gt;", pod nazwą „The Beat”. „Welcome to Rainbow” jego remiks hardstyle zostały dołączone do albumu "Now You’re Gone – The Album", remiks jako „Hardstyle Drops”.
Lista utworów.
Źródło: Discogs

</doc>
<doc id="1860663" url="https://pl.wikipedia.org/wiki?curid=1860663" title="Tadeusz Chromik">
Tadeusz Chromik

Tadeusz Chromik (ur. 22 maja 1930 w Draganówce, zm. 3 lutego 2021 w Krakowie) – polski jezuita, współautor wielu katechizmów i materiałów katechetycznych, długoletni Dyrektor Krajowy Apostolstwa Modlitwy w Polsce, rekolekcjonista.
Życiorys.
Urodził się jako jedenaste dziecko w pobożnej rodzinie polskiej. Gdy miał trzy lata dwie jego siostry i brat byli już zakonnikami. Wtedy to zmarła mu matka, która przed śmiercią prosiła jego siostrę o modlitwę o łaskę powołania dla najmłodszych. Podczas II Wojny Światowej (10 lutego 1940) rodzina została wywieziona na Syberię. Mimo prób indoktrynacji ateistycznej władzy i pozbawiania Chromików nadziei na powrót do Ojczyzny, nie utracili oni wiary. Z wygnania powrócili w roku 1946. Kolejne czworo rodzeństwa obrało życie zakonne, i tak w tej wielodzietnej rodzinie siedmioro dzieci oddało się całkowicie Bogu i człowiekowi w Kościele.
Jeszcze na Syberii Tadeusz miał przed oczyma umierającą, zatrutą grzybami rodzinę, którą odwiedził z drugą swoją matką. Prosili oni o księdza, lecz nikt nie mógł spełnić ich życzenia. Wkrótce też druga jego matka zmarła na zapalenie płuc. Po wojnie, po tych doświadczeniach, Tadeusz, myśląc o swej przyszłości, zdecydował się pomagać ludziom „w przejściu do wieczności” i zostać zakonnikiem. Już wtedy zetknął się z kultem Serca Jezusowego, dzięki swej opiekunce z Opola, „pani Halinie”, i jezuitom, którzy przyjęli go do Apostolstwa Modlitwy.
Chromik wstąpił do Towarzystwa Jezusowego 30 lipca 1949 w Starej Wsi koło Brzozowa. Studiował filozofię i teologię, po czym został wyświęcony na kapłana 29 czerwca 1959 w Warszawie. Jego dewizą-odkryciem stały się słowa: „Modlitwa – to nie sprawa czasu, ale miłości”. Młody kapłan entuzjastycznie przeżywał II Sobór Watykański. Zaangażował się w grupę księdza Jana Charytańskiego, której celem było opracowanie materiałów do nauczania religii. Pod jego kierunkiem zrobił na ATK doktorat z katechetyki.
Po ukończeniu studiów katechetycznych był wykładowcą „multimediów” (wówczas środków audiowizualnych) na ATK w Warszawie. Jako członek Centrum Katechetycznego był współautorem wielu wydań katechizmów. Piastował także funkcję przełożonego wspólnoty zakonnej w Wambierzycach (1984–1990). W 1991 został współpracownikiem Posłańca Serca Jezusowego, a następnie Dyrektorem Krajowym Apostolstwa Modlitwy. W 2006 założył biuletyn AM Modlitwa i Służba. Chromik jest cenionym rekolekcjonistą w kraju i poza granicami.
Twórczość.
Jest współautorem wielu różnych wydań katechizmów, m.in.:
Jest także współautorem różnych wydań podręczników metodycznych, m.in.:
Chromik jest autorem książeczek ascetycznych, m.in.:

</doc>
<doc id="1860665" url="https://pl.wikipedia.org/wiki?curid=1860665" title="Makadamia">
Makadamia

Makadamia ("Macadamia") – rodzaj drzew z rodziny srebrnikowatych ("Proteaceae"). Należy do niego 9 gatunków i 1 mieszaniec. Występują dziko w Australii, na Nowej Kaledonii (jeden gatunek " M. neurophylla") i na Sulawesi (jeden gatunek "M. hildebrandii"). Uprawiane są obecnie również na Hawajach i w Afryce Południowej. Makadamia została odkryta w Australii w 1857 roku przez botanika Waltera Hilla, który nadał roślinie nazwę "Macadamia" na cześć swojego przyjaciela, Johna Macadama. Gatunkiem typowym jest "M. ternifolia" F. v. Mueller.
Morfologia.
Wiecznie zielone drzewa o skórzastych, wąskich i całobrzegich lub ząbkowanych liściach, przeważnie wyrastających po 3-4 w okółku na krótkopędach. Kwiaty drobne, zebrane w gęste, cylindryczne kwiatostany. Owocem jest pestkowiec.
Systematyka.
Należy do rodziny srebrnikowatych ("Proteaceae"), która wraz z siostrzaną rodziną platanowatych ("Platanaceae") wchodzą w skład rzędu srebrnikowców ("Proteales"), stanowiącego jedną ze starszych linii rozwojowych dwuliściennych właściwych.
Zastosowanie.
Makadamia uprawiana jest dla smacznych orzechów, których jądro składa się w 77% z tłuszczów, w tym kwasów jednonienasyconych, białka i innych składników odżywczych. Największym producentem obecnie jest Południowa Afryka produkująca 54 tysiące ton orzechów rocznie. Olej znajduje zastosowanie również do produkcji kosmetyków.
Toksyczność dla psów.
Z nieznanych na razie powodów orzechy makadamii są trujące dla psów. Objawy mogą wystąpić już po podaniu 2,4 g na kilogram masy ciała (kilkanaście łuskanych orzechów dla 10 kg psa) i obejmują wymioty, ataksję, osłabienie, drgawki i możliwą hipotermię. Objawy występują w ciągu 12 godzin i ustępują zwykle samoczynnie do 48 godzin.

</doc>
<doc id="1860666" url="https://pl.wikipedia.org/wiki?curid=1860666" title="Karger">
Karger



</doc>
<doc id="1860667" url="https://pl.wikipedia.org/wiki?curid=1860667" title="Rudolf Indruch">
Rudolf Indruch

Rudolf Indruch (ur. 7 lutego 1892 we Lwowie, zm. 27 stycznia 1927 tamże) – architekt, kapitan saperów Wojska Polskiego.
Życiorys.
Był synem Czeszki i Słowaka Jana Indrucha. W 1910 ukończył VII klasę i zdał egzamin dojrzałości w C. K. I Wyższej Szkole Realnej we Lwowie.
W czasie I wojny światowej walczył w szeregach cesarskiej i królewskiej armii. Jego oddziałem macierzystym był pułk piechoty nr 95. Na stopień podporucznika został mianowany ze starszeństwem z 1 stycznia 1916 w korpusie oficerów rezerwy piechoty. Brał udział w obronie Lwowa w trakcie trwającej wojny polsko-ukraińskiej. W 1920 bronił miasta przed bolszewikami. Ciężko ranny w wyniki postrzału w płuco, do końca życia chorował na gruźlicę.
1 czerwca 1921, w stopniu kapitana, pełnił służbę w Dziale Budowlano-Kwaterunkowym Dowództwa Okręgu Generalnego Lwów, a jego oddziałem macierzystym był 6 pułk saperów w Przemyślu. 8 stycznia 1924 został zatwierdzony w stopniu kapitana ze starszeństwem z dniem 1 czerwca 1919 i 129. lokatą w korpusie oficerów rezerwy inżynierii i saperów. Posiadał wówczas przydział w rezerwie do 7 pułku saperów wielkopolskich w Poznaniu.
Został inżynierem architektem. Był autorem projektu Cmentarza Obrońców Lwowa, wybranego drogą konkursu w 1921. Pomimo formalnego braku wykształcenia (nie miał obronionej pracy magisterskiej), lecz dzięki włożonej ciężkiej pracy i zapałowi wygrał konkurs na projekt cmentarza Orląt oraz Pomnik Obrońców Lwowa na Persenkówce. Projekt cmentarza wykonał, nie pobierając żadnej opłaty.
Zdaniem współczesnych z jego dziełem „mogą być porównywane tylko drewniane cmentarze w Beskidzie Niskim” zaprojektowane przez słowackiego architekta Dušana Jurkoviča.

</doc>
<doc id="1860669" url="https://pl.wikipedia.org/wiki?curid=1860669" title="Mistrzostwa Świata w Lekkoatletyce 2009 – skok w dal mężczyzn">
Mistrzostwa Świata w Lekkoatletyce 2009 – skok w dal mężczyzn

Skok w dal mężczyzn – jedna z konkurencji rozegranych podczas 12. Mistrzostw Świata w Lekkoatletyce na Stadionie Olimpijskim w Berlinie.
Wymagane przez IAAF minimum kwalifikacyjne A do udziału w mistrzostwach wynosiło 8,15 m, natomiast minimum B 8,05 metrów. Najlepszy polski skoczek w dal – Marcin Starzak, który w 2009 zdobywał brązowe medale halowych mistrzostw Europy oraz Uniwersjady musiał z powodu kontuzji przedwcześnie zakończyć sezon i żaden reprezentant Polski nie wystąpił w tej konkurencji.
Rezultaty.
Eliminacje.
Do zawodów przystąpiło 44 zawodników 34 krajów. Trójskoczkowie w rundzie eliminacyjnej zostali podzielone na 2 grupy: A i B. Aby dostać się do finału, w którym startowało 12 zawodników, należało skoczyć co najmniej 8,15 m (Q). W przypadku gdyby rezultat ten osiągnęła mniejsza liczba sportowców lub gdyby żaden ze startujących nie uzyskał minimum, kryterium awansu były najlepsze wyniki uzyskane przez startujących (q).

</doc>
<doc id="1860672" url="https://pl.wikipedia.org/wiki?curid=1860672" title="Orzech brazylijski">
Orzech brazylijski



</doc>
<doc id="1860673" url="https://pl.wikipedia.org/wiki?curid=1860673" title="Jean-Claude Nallet">
Jean-Claude Nallet

Jean-Claude Nallet (ur. 15 marca 1947 w Champdor) – francuski lekkoatleta, sprinter i płotkarz, wielokrotny medalista mistrzostw Europy.
Na Europejskich Igrzyskach Juniorów w 1966 w Odessie zdobył srebrny medal w biegu na 200 metrów i złoty w sztafecie 4 × 100 metrów. W tym samym roku na Mistrzostwach Europy w Budapeszcie został brązowym medalistą w biegu na 200 metrów, a w sztafecie 4 × 400 metrów zajął wraz z kolegami 4. miejsce. Zwyciężył w biegach na 200 metrów i 400 metrów w finale pucharu Europy w 1967 w Kijowie. Na igrzyskach olimpijskich w 1968 w Meksyku odpadł w półfinale biegu na 400 metrów, a w sztafecie 4 × 400 metrów reprezentacja Francji z Nalletem w składzie zajęła 8. miejsce. Na Mistrzostwach Europy w 1969 w Atenach Nallet zdobył srebrny medal w biegu na 400 metrów (za Janem Wernerem, a przed Stanisławem Grędzińskim), a w sztafecie 4 × 400 metrów złoty (sztafeta francuska biegła w składzie: Gilles Bertould, Christian Nicolau, Jacques Carette i Nallet).
Od 1970 Nallet zaczął specjalizować się w biegu na 400 metrów przez płotki. Zwyciężył w tej konkurencji w finale Pucharu Europy w 1970 w Sztokholmie, a na 400 metrów był drugi. Na mistrzostwach Europy w 1971 w Helsinkach zdobył tytuł mistrzowski na 400 metrów przez płotki, a sztafeta 4 × 400 metrów z nim w składzie zajęła 6. miejsce. Na mistrzostwach Europy w 1974 w Rzymie Nallet został wicemistrzem na 400 metrów przez płotki (za Alanem Pascoe z Wielkiej Brytanii) oraz zajął 4. miejsce w sztafecie 4 × 400 metrów. Zwyciężył w biegu na 400 metrów przez płotki i zdobył srebrny medal w sztafecie 4 × 400 metrów (w składzie: Roqui Sanchez, Francis Kerbiriou, Francis Demarthon i Nallet) na igrzyskach śródziemnomorskich w 1975 w Algierze.
Na igrzyskach olimpijskich w 1976 w Montrealu odpadł w półfinale biegu na 400 metrów przez płotki. Na swych piątych mistrzostwach Europy w 1978 w Pradze zajął 6. miejsce w finale tej konkurencji. Po sezonie 1979 zakończył karierę.
Nallet był mistrzem Francji w biegu na 400 metrów w latach 1968–1971 oraz w biegu na 400 metrów przez płotki w 1975 i 1978, wicemistrzem w biegu na 200 metrów w 1966, 1967 i 1970 oraz w biegu na 400 metrów przez płotki w 1974 i 1978, a także brązowym medalistą w biegu na 400 metrów w 1977.
Był trzykrotnym rekordzistą Francji w biegu na 400 metrów do czasu 45,1 uzyskanego 19 lipca 1970 w Colombes, dwukrotnym w biegu na 400 metrów przez płotki do czasu 48,94 (4 września 1974 w Rzymie) i trzykrotnym w sztafecie 4 × 400 metrów do wyniku 3:02, osiągniętego 20 września 1969 w Atenach.

</doc>
<doc id="1860676" url="https://pl.wikipedia.org/wiki?curid=1860676" title="Łobuz i drań">
Łobuz i drań

Łobuz i drań – ósmy album zespołu muzycznego Boys, wydany 28 maja 1996 roku w firmie fonograficznej Green Star. Jeden z największych sukcesów zespołu. Album rozszedł się w ponad milionowym nakładzie.
Piosenkę „Och, Daniel” zespół wykonał na benefisie polskiego aktora Daniela Olbrychskiego. Do piosenek „Łobuz”, „Och Daniel”, „Agnieszka”, „Kochana uwierz mi”, „Gdzie moja wolność” oraz „Wszystko jest w nas” w duecie z zespołem Classic zostały nakręcone teledyski.

</doc>
<doc id="1860677" url="https://pl.wikipedia.org/wiki?curid=1860677" title="Nathaniel Kleitman">
Nathaniel Kleitman

Nathaniel Kleitman (ur. 26 kwietnia 1895 w Kiszyniowie, zm. 13 sierpnia 1999) – amerykański fizjolog. W 1915 roku emigrował do USA. Studiował na University of Chicago, tytuł PhD otrzymał w 1923 roku. W 1939 opublikował pracę "Sleep and Wakefulness", za sprawą której uznawany jest za pioniera badań nad snem. Jego uczniami byli Eugene Aserinsky i William Charles Dement.

</doc>
<doc id="1860679" url="https://pl.wikipedia.org/wiki?curid=1860679" title="Selznick International Pictures">
Selznick International Pictures

Selznick International Pictures − nieistniejąca wytwórnia filmowa założona przez Davida O. Selznicka. Produkowała filmy w latach 1936–1945.

</doc>
<doc id="1860685" url="https://pl.wikipedia.org/wiki?curid=1860685" title="945 Pułk Grenadierów">
945 Pułk Grenadierów

945 Pułk Grenadierów (niem. "Grenadier-Regiment 945", GR 945) − jeden z niemieckich pułków grenadierów okresu III Rzeszy. Został sformowany 1 grudnia 1943 na poligonie Radom na potrzeby 357 Dywizji Piechoty.

</doc>
<doc id="1860686" url="https://pl.wikipedia.org/wiki?curid=1860686" title="Heinrich Sachs">
Heinrich Sachs

Heinrich Sachs (ur. 8 lutego 1863 w Halberstadt, zm. 16 stycznia 1928 we Wrocławiu) – niemiecki lekarz neurolog. 
Życiorys.
Studiował medycynę na Uniwersytecie Fryderyka Wilhelma w Berlinie, tytuł doktora medycyny otrzymał w 1885 po przedstawieniu dysertacji na temat stwardnienia zanikowego bocznego. W 1897 habilitował się z neurologii i psychiatrii we Wrocławiu, gdzie pracował w klinice Carla Wernickego. Otrzymał tytuł profesora nadzwyczajnego. Później kierował oddziałem neurologicznym i neurochirurgicznym Szpitala Żydowskiego we Wrocławiu. Jego córką była poetka Lessie Sachs-Wagner.

</doc>
<doc id="1860689" url="https://pl.wikipedia.org/wiki?curid=1860689" title="Menelgame">
Menelgame



</doc>
<doc id="1860691" url="https://pl.wikipedia.org/wiki?curid=1860691" title="Gminy w Finlandii">
Gminy w Finlandii

Alfabetyczna lista gmin Finlandii, aktualna na rok 2009. Nazwy gmin miejskich są pogrubione.
A B C D E F G H I J K L M N O P Q R S T U V W X Y Z A
Ä Ö

</doc>
<doc id="1860692" url="https://pl.wikipedia.org/wiki?curid=1860692" title="Klaudiusz de la Colombière">
Klaudiusz de la Colombière

Klaudiusz de la Colombiere, "Claude de la Colombière" (ur. 2 lutego 1641 w Grenoble, zm. 15 lutego 1682 w Paray-le-Monial) – jezuita francuski, spowiednik św. Małgorzaty-Marii Alacoque, misjonarz i pisarz ascetyczny, święty Kościoła katolickiego.
Żywot świętego.
Do Towarzystwa Jezusowego wstąpił w r. 1659. W r. 1674 został przełożonym w Paray-le-Monial, gdzie służył jako kierownik duchowy św. Małgorzacie-Marii Alacoque, stając się apostołem Najświętszego Serca Jezusa. W 1676 r. wysłano go do Anglii jako kaznodzieję Marii z Modeny, księżnej Yorku, późniejszej królowej Wielkiej Brytanii. Na dworze prowadził ascetyczne życie zakonne, był aktywnym misjonarzem na terytorium Anglii. Z Małgorzatą-Marią miał nadal kontakt przez korespondencję.
Oczekując powrotu do Francji, został aresztowany i wtrącony do więzienia pod zarzutem konspiracji. Dzięki godności kaznodziei i wstawiennictwu króla Francji uniknął śmierci, ale został wygnany w 1679 r. Dwa ostatnie lata życia spędził w Lyonie, gdzie był kierownikiem duchowym młodych jezuitów, i w Paray-le-Monial, gdzie się leczył.
Kult.
Św. Klaudiusz został beatyfikowany przez Piusa XI (16 czerwca 1929) i kanonizowany przez Jana Pawła II (31 maja 1992).
Jego relikwie są przechowywane w jezuickim kościele obok klasztoru Wizytek w Paray-le-Monial.
Wspomnienie liturgiczne w Kościele katolickim obchodzone jest 15 lutego.

</doc>
<doc id="1860693" url="https://pl.wikipedia.org/wiki?curid=1860693" title="946 Pułk Grenadierów">
946 Pułk Grenadierów

946 Pułk Grenadierów (niem. "Grenadier-Regiment 946", GR 946) – jeden z niemieckich pułków grenadierów okresu III Rzeszy. Został sformowany 1 grudnia 1943 na poligonie Radom na potrzeby 357 Dywizji Piechoty.

</doc>
<doc id="1860694" url="https://pl.wikipedia.org/wiki?curid=1860694" title="Klaudiusz la Colombiere">
Klaudiusz la Colombiere



</doc>
<doc id="1860695" url="https://pl.wikipedia.org/wiki?curid=1860695" title="Klaudiusz de la Colombiere">
Klaudiusz de la Colombiere



</doc>
<doc id="1860696" url="https://pl.wikipedia.org/wiki?curid=1860696" title="Pomianowie">
Pomianowie



</doc>
<doc id="1860697" url="https://pl.wikipedia.org/wiki?curid=1860697" title="Klaudiusz Colombiere">
Klaudiusz Colombiere



</doc>
<doc id="1860698" url="https://pl.wikipedia.org/wiki?curid=1860698" title="944 Pułk Grenadierów">
944 Pułk Grenadierów

944 Pułk Grenadierów (niem. "Grenadier-Regiment 944", GR 944) − jeden z niemieckich pułków grenadierów okresu III Rzeszy. Został sformowany 1 grudnia 1943 na poligonie Radom na potrzeby 357 Dywizji Piechoty.

</doc>
<doc id="1860701" url="https://pl.wikipedia.org/wiki?curid=1860701" title="Jenynsiidae">
Jenynsiidae



</doc>
<doc id="1860702" url="https://pl.wikipedia.org/wiki?curid=1860702" title="Metropolia Cardiff">
Metropolia Cardiff

Metropolia Cardiff − metropolia Kościoła rzymskokatolickiego w Wielkiej Brytanii, obejmująca całą Walię oraz część zachodniej Anglii (dokładniej hrabstwo Herefordshire). Dzieli się na jedną archidiecezję i dwie diecezje. Powstała 7 lutego 1916 roku. Najważniejszą świątynią jest Katedra Metropolitarna św. Dawida w Cardiff. Od 2011 godność metropolity sprawuje abp George Stack. 

</doc>
<doc id="1860703" url="https://pl.wikipedia.org/wiki?curid=1860703" title="Tradycja, Rodzina i Własność">
Tradycja, Rodzina i Własność

Tradycja, Rodzina i Własność (Tradition, Family and Property – TFP) – organizacja pozarządowa non-profit. Została założona w São Paulo 26 lipca 1960 przez Brazylijczyków: m.in. Plinia Corrêę de Oliveirę, Fernando Furquim de Almeidę, José Gonzagę de Arrudę, Paulo Barrosa de Ulhôa Cintrę, Alberto Luiza Du Plessisa, João Sampaio Nettę, Giocondo Mário Vitę, José Fernando de Camargę, José de Azeredo Santosa, José Carlosa Castilho de Andradę, Adolpho Lindenberga, Luiza Nazareno Teixeirę de Assumpção F°, Fabio Vidigala Xaviera da Silveirę.
Program stowarzyszenia bazuje na książce autorstwa Plinia Corrêi de Oliveiry pt. "Rewolucja i Kontrrewolucja", w której opisuje on, że chrześcijaństwo poddane zostało działaniu rewolucji, od renesansowego humanizmu w końcu wieku XIV poprzez rewolucję francuską i rewolucję komunistyczną co doprowadziło chrześcijaństwo do rozkładu społecznego, moralnego i kryzysu religijnego i że odpowiedzią na ten proces musi być kontrrewolucja.
TFP jest organizacją świeckich katolików, która działa na podstawie kanonu 299 § 1 mówiącego o dobrowolnych stowarzyszeniach wiernych. Nie starała się nigdy o oficjalną aprobatę władz kościelnych.
Była natomiast w historii krytykowana przez władze Kościoła rzymskokatolickiego. Konferencja Episkopatu Brazylii wydała w 1985 dokument w którym biskupi Brazylii nawołują katolików by nie zapisywali się do TFP i nie współpracowali z TFP:
Z kolei z punktu widzenia prawa państwowego można ją uznać za organizację non-profit. Jej źródło utrzymania stanowią dobrowolne datki.
Na początku działalności latach 60. organizacja skupiała się na walce z komunizmem, sprzeciwiała się proponowanej wtedy reformie rolnej w Brazylii W latach 70. walczyła z teologią wyzwolenia. Poprzez społeczną akcję zbiórki podpisów promowała w międzynarodowej opinii poparcie dla Litwy w odłączeniu się od Związku Radzieckiego.
Organizacja Tradycja, Rodzina i Własność była w roku 1995 przedmiotem analizy francuskiej komisji śledczej ds. sekt. W raporcie tym TFP zostało określone jako jeden z najbardziej aktywnych ruchów pseudo-katolickich.
Ruch TFP jest obecny w wielu krajach świata, szczególnie w krajach Ameryki Łacińskiej, a także m.in. w Hiszpanii (od 1971), Portugalii, Stanach Zjednoczonych (w obu od 1974), we Włoszech (od 1976), Francji (od 1977), w Wielkiej Brytanii (od 1980), Niemczech (od 1982), Republice Południowej Afryki (od 1983), Australii (od 1988), Indiach (od 1992), Austrii (od 1999) czy Irlandii (od 2004). W Polsce to środowisko skupione jest wokół Stowarzyszenia Kultury Chrześcijańskiej im. ks. Piotra Skargi. Fragment logo TFP wykorzystany jest w logo Ordo Iuris.

</doc>
<doc id="1860705" url="https://pl.wikipedia.org/wiki?curid=1860705" title="Paweł Janusz Osuch">
Paweł Janusz Osuch

Paweł Janusz Osuch (ur. 1970 w Kielcach) – polski urzędnik, ekonomista, nauczyciel, filolog angielski, w 2007 prezes ARiMR.
Życiorys.
Jest absolwentem Uniwersytetu Jana Kochanowskiego w Kielcach, Instytutu Filologii Angielskiej Uniwersytetu Marii Skłodowskiej-Curie w Lublinie, Kolegium Zarządzania i Finansów – zarządzanie spółkami kapitałowymi Szkoły Głównej Handlowej w Warszawie, Szkoły Giełdowej w Szkole Głównej Gospodarstwa Wiejskiego oraz Wydziału Inżynierii Produkcji i Energetyki Uniwersytetu Rolniczego im. Hugona Kołłątaja w Krakowie.
Jako jeden z najlepszych, w grupie zdających pierwszy egzamin do PZK, zdał egzamin do Państwowego Zasobu Kadrowego w Krajowej Szkole Administracji Publicznej w Warszawie.
W latach 1992–1993 współpracował z Fundacją Współpracy z Krajami Europy Wschodniej Stitching Eastern Europe Assistance w Amsterdamie. W 1993 i 1997 otrzymał nagrodę Wydawcy Watermark Press, USA za osiągnięcia w języku angielskim skatalogowane w Bibliotece Kongresu Stanów Zjednoczonych, Waszyngton DC. W latach 1995–1998 był nauczycielem języka angielskiego w szkołach średnich i wykładowcą w szkołach wyższych. Był tłumaczem prac naukowych dla PAN, oraz zleceń branży energetycznej. Począwszy od roku 2001 pracował jako pełnomocnik zarządu, konsultant, kierownik projektu (w zakresie transgranicznych zdolności przesyłowych) i doradca zarządów ds. strategii, komunikacji korporacyjnej, współpracy międzynarodowej i dywersyfikacji zagranicznych dostawców w spółkach skarbu państwa branży paliwowej i energetycznej. W 2006 pracował w departamencie Europejskiego Funduszu Społecznego Ministerstwie Gospodarki, Pracy i Polityki Społecznej.
Słuchacz uniwersytecki prof. Zyty Gilowskiej i jej nominat na urząd w ARiMR. 
Jako bezpartyjny, w dniu 14 maja 2007, na wniosek Minister Finansów i Ministra Rolnictwa, został powołany przez premiera Jarosława Kaczyńskiego na stanowisko Prezesa ARiMR. Z funkcji tej odwołano go 26 lipca tego samego roku.

</doc>
<doc id="1860706" url="https://pl.wikipedia.org/wiki?curid=1860706" title="947 Pułk Grenadierów">
947 Pułk Grenadierów

947 Pułk Grenadierów (niem. "Grenadier-Regiment 947", GR 947) − jeden z niemieckich pułków grenadierów okresu III Rzeszy. Został sformowany 1 grudnia 1943 na poligonie Radom na potrzeby 359 Dywizji Piechoty.

</doc>
<doc id="1860708" url="https://pl.wikipedia.org/wiki?curid=1860708" title="948 Pułk Grenadierów">
948 Pułk Grenadierów

947 Pułk Grenadierów (niem. "Grenadier-Regiment 948", GR 948) − jeden z niemieckich pułków grenadierów okresu III Rzeszy. Został sformowany 1 grudnia 1943 na poligonie Radom na potrzeby 359 Dywizji Piechoty.

</doc>
<doc id="1860709" url="https://pl.wikipedia.org/wiki?curid=1860709" title="949 Pułk Grenadierów">
949 Pułk Grenadierów

949 Pułk Grenadierów (niem. "Grenadier-Regiment 949", GR 949) − jeden z niemieckich pułków grenadierów okresu III Rzeszy. Został sformowany 1 grudnia 1943 na poligonie Radom na potrzeby 359 Dywizji Piechoty.

</doc>
<doc id="1860711" url="https://pl.wikipedia.org/wiki?curid=1860711" title="Hilmar Myhra">
Hilmar Myhra

Hilmar Myhra (ur. 4 czerwca 1915, zm. 13 kwietnia 2013) – norweski skoczek narciarski. Jego największym sukcesem jest wywalczenie brązowego medalu na Mistrzostwach Świata w Lahti. Wyprzedzili go tylko Asbjørn Ruud i Stanisław Marusarz. Ponadto zajął 6. miejsce na mistrzostwach świata w Zakopanem oraz wygrał ostatni przed niemiecką inwazją na Norwegię w 1940 Festiwal Narciarski w Holmenkollen.

</doc>
<doc id="1860713" url="https://pl.wikipedia.org/wiki?curid=1860713" title="Dzieje rezydencji na dawnych kresach Rzeczypospolitej">
Dzieje rezydencji na dawnych kresach Rzeczypospolitej

Dzieje rezydencji na dawnych kresach Rzeczypospolitej – monografia Romana Aftanazego, obejmująca w 11 tomach historię około 1500 polskich pałaców i dworów oraz ich właścicieli na Kresach Wschodnich Rzeczypospolitej w granicach sprzed 1772. Pierwsze wydanie pod tytułem "Materiały do dziejów rezydencji" ukazało się w latach 1986–1993 nakładem Instytutu Sztuki Polskiej Akademii Nauk. Drugie wydanie, rozszerzone i pod zmienionym tytułem "Dzieje rezydencji na dawnych Kresach Rzeczypospolitej", opublikowane zostało w latach 1991–1997 przez Zakład Narodowy im. Ossolińskich.
Przygotowania przed 1939 rokiem.
Na początku lat 30. XX wieku kilkunastoletni Roman Aftanazy został zaproszony na wakacje do majątku Nowoszczyce na Polesiu, należącego do Marii ze Smolków Ordziny (z tej rodziny pochodził Napoleon Orda), wnuczki znanego działacza galicyjskiego Franciszka i córki historyka, prof. Stanisława Smolki. Trafił tam dzięki zaproszeniu ze strony Jadwigi Smolkówny, siostry Marii Ordziny, która będąc w sanatorium w Morszynie-Zdroju, poznała matkę Romana Aftanazego i zapytała ją, czy jej syn chciałby zobaczyć prawdziwy dwór polski, opisywany m.in. w książkach Marii Rodziewiczówny i Józefa Weyssenhoffa. Tradycyjny dwór w Nowoszycach zafascynował Aftanazego i jeszcze jako uczeń gimnazjum zaczął się interesować również sąsiednimi dworami, ich architekturą i zbiorami. Jeszcze przed wybuchem II wojny światowej opublikował kilkanaście artykułów o polskich dworach na Kresach w popularnych pismach takich jak: „Ilustrowany Kurier Codzienny”, „Światowid”, „As”. W sumie zebrał materiały ikonograficzne kilkudziesięciu polskich pałaców i dworów. Wybuch wojny przerwał jednak dalsze badania.
Prace badawcze po wojnie.
Natychmiast po zakończeniu II wojny światowej Roman Aftanazy, od 1946 roku mieszkający we Wrocławiu i pracujący w Ossolineum, zdecydował się kontynuować zbieranie informacji i materiałów ikonograficznych do historii polskich siedzib ziemiańskich. Obszar swoich badań poszerzył na całe Kresy Wschodnie w granicach sprzed I rozbioru Polski. Postawił sobie za cel udokumentowanie nieistniejącego już świata kresowej kultury ziemiańskiej. W związku z niemożnością dotarcia do miejscowości, które znalazły się w ZSRR, źródłem informacji stały się archiwa, biblioteki, muzea i – przede wszystkim – relacje ostatnich właścicieli pałaców i dworów. Roman Aftanazy opracował szczegółowy kwestionariusz, w którym znajdowały się pytania o dzieje danej miejscowości i jej właścicieli, historię budowli pałacowych lub dworskich, architekturę z zewnątrz i wewnątrz, dekoracje, wyposażenia i zbiory sztuki oraz opisy parków i ogrodów. Codziennie przez ponad czterdzieści lat wysyłał kilka listów do dawnych właścicieli siedzib ziemiańskich lub ich potomków. Przy tym szukał ich po całym świecie. W sumie wysłał kilkadziesiąt tysięcy listów. Często zdarzało się, że do tej samej osoby pisał kilkukrotnie, aby uzyskać kompletne informacje o opisywanym obiekcie i archiwalne zdjęcia, które kopiował. Zebrał około 7000 rycin i fotografii. Opisał nie tylko słynne siedziby ziemiańskie, ale, co szczególnie istotne, pałace i dwory mniej znane lub zapomniane. Materiały zebrane i opracowane przez Aftanazego często pozostają głównym lub wręcz jedynym źródłem do ich historii
Roman Aftanazy prowadził prace badawcze wyłącznie z własnej inicjatywy, za własne środki i po godzinach pracy. W PRL podobnych badań nie mogła podjąć żadna instytucja naukowa w Polsce. Po latach stwierdził, że "Samotność pomogła mi w tej pracy". Nie założył również rodziny.
Wydanie dzieła.
Roman Aftanazy nie liczył, że w PRL jego prace będą mogły ukazać się drukiem. W połowie lat 80. starania o wydanie materiałów zaczął historyk sztuki prof. Tadeusz Chrzanowski. Namówił on Andrzeja Ciechanowieckiego, emigracyjnego kolekcjonera i mecenasa, do sfinansowania druku. Zgodę na wydanie dzieła wyraził dyrektor Instytutu Sztuki PAN w Warszawie Stanisław Mossakowski. Cenzura wydała zezwolenie na publikację pod warunkiem, że będzie dostępna jedynie dla pracowników naukowych i ograniczenia nakładu do 200 egzemplarzy. Tytuł "Materiały do dziejów rezydencji", bez informacji, że chodzi o teren dawnych Kresów Wschodnich, wymyślił redaktor dzieła, Andrzej Baranowski. Pierwszy tom ukazał się w 1986 roku w nakładzie 500 egzemplarzy. Tomy od piątego do jedenastego opublikowane zostały w nakładzie 1000 egzemplarzy do 1993 roku. Każdy tom ukazał się w dwóch woluminach, zawierających tekst i zdjęcia.
Po upadku komunizmu w Polsce i jeszcze przed ukończeniem wydania Instytutu Sztuki PAN, zaczęły się ukazywać tomy drugiego, poszerzonego wydania. W sumie w latach 1991–1997, nakładem Wydawnictwa Zakładu Narodowego im. Ossolińskich, ukazało się ich jedenaście.
Nagrody.
Za dzieło swojego życia Roman Aftanazy otrzymał liczne nagrody, które jednak odbierał niezwykle skromnie, pisząc: "Nie moja to zasługa, lecz tematu".
Linki zewnętrzne.
Tomy 1, 2, 3, 4, 11 zostały zeskanowane częściowo (wybrano rozdziały dotyczące obszaru dzisiejszej Białorusi) i są dostępne w Internecie:

</doc>
<doc id="1860716" url="https://pl.wikipedia.org/wiki?curid=1860716" title="Rafael Antonio Caldera Rodríguez">
Rafael Antonio Caldera Rodríguez



</doc>
<doc id="1860718" url="https://pl.wikipedia.org/wiki?curid=1860718" title="Mostafa Zeidan">
Mostafa Zeidan

Mostafa Zeidan (ur. 5 marca 1980 r. w Gharbiya) – egipski wioślarz.

</doc>
<doc id="1860719" url="https://pl.wikipedia.org/wiki?curid=1860719" title="Sameh Hassan">
Sameh Hassan

Sameh Hassan (ur. 2 stycznia 1976 r. w El Behaira) – egipski wioślarz.

</doc>
<doc id="1860720" url="https://pl.wikipedia.org/wiki?curid=1860720" title="Akrm Abdalshafy">
Akrm Abdalshafy

Akrm Abdalshafy (ur. 15 lutego 1979 r. w Gizie) – egipski wioślarz.

</doc>
<doc id="1860721" url="https://pl.wikipedia.org/wiki?curid=1860721" title="Skorygowany obwód szyi">
Skorygowany obwód szyi

Skorygowany obwód szyi – prosty wskaźnik, mający pomocnicze znaczenie w diagnostyce zespołu bezdechu śródsennego, pozwalający na stratyfikację ryzyka jego wystąpienia u osób otyłych.
Wyznaczenie skorygowanego obwodu szyi, polega na dodaniu do faktycznego obwodu szyi:
Interpretacja wyniku.
Oszacowanie ryzyka zespołu bezdechu śródsennego:

</doc>
<doc id="1860723" url="https://pl.wikipedia.org/wiki?curid=1860723" title="Mikołaj Swiatosza">
Mikołaj Swiatosza

Mikołaj Swiatosza, imię pogańskie: Swiatosław, imię świeckie przyjęte na chrzcie: Pankracy (ur. ok. 1080. zm. 14 października 1143 w Kijowie) – święty mnich prawosławny. 
Pochodził z rodu Jarosława Mądrego, był jednym z jego prawnuków. Jego ojciec, Dawid Światosławowicz, był księciem czernihowskim, zaś Mikołaj nosił tytuł księcia łuckiego. Był kilkakrotnie żonaty, miał dzieci. W wyniku walk z Połowcami stracił swoje ziemie i po śmierci żony Anny wstąpił do Monasteru Kijowsko-Pieczerskiego w 1107. Według opowiadania zawartego w "Pateryku Kijowsko-Pieczerskim", w monasterze początkowo wykonywał ciężkie prace fizyczne, następnie zaś pełnił funkcję furtiana i ogrodnika. Wiele czasu poświęcał również na czytanie pism teologicznych, w tym pisanych po łacinie w pierwszych wiekach chrześcijaństwa. Uważany był za cudotwórcę. W 1142 za zgodą ihumena opuścił monaster, by podjąć próbę zażegnania sporów między książętami państw Rusi. Zmarł według tradycji w roku następnym. 

</doc>
<doc id="1860724" url="https://pl.wikipedia.org/wiki?curid=1860724" title="El Bakry Yehia">
El Bakry Yehia

El Bakry Yehia (ur. 13 lipca 1976 r. w Gharbii) – egipski wioślarz.

</doc>
<doc id="1860725" url="https://pl.wikipedia.org/wiki?curid=1860725" title="Hoh Xil Shan">
Hoh Xil Shan

Hoh Xil Shan (Kekexili Shan; ; mong.: ᠬᠥᠬᠡ ᠰᠢᠯ, "Köke sil"; tyb.: ཨ་ཆེན་གངས་རྒྱལ།, Wylie: "a chen gangs rgyal", ZWPY: "Aqênganggyai") – pasmo górskie w południowo-zachodnich Chinach, w centralnej części Kunlunu. Rozciąga się na długości ponad 700 km i wznosi się ze wschodu na zachód (średnia wysokość wynosi ok. 5000–6000 m n.p.m.). Najwyższy szczyt (Gangzhari) osiąga wysokość 6305 m n.p.m. Pasmo składa się z wielu oddzielnych masywów, które charakteryzują się płaskimi szczytami. W wysoko położonych równinach między masywami znajdują się liczne jeziora słone. W części zachodniej i centralnej pasma występują także lodowce górskie. Dominuje krajobraz chłodnej pustyni wysokogórskiej.

</doc>
<doc id="1860726" url="https://pl.wikipedia.org/wiki?curid=1860726" title="Aphanius iberus">
Aphanius iberus



</doc>
<doc id="1860728" url="https://pl.wikipedia.org/wiki?curid=1860728" title="Dharmesh Sangwan">
Dharmesh Sangwan

Dharmesh Sangwan (ur. 29 grudnia 1980 w Bhiwani, zm. 19 grudnia 2013 w Sudanie Południowym) – indyjski wioślarz. Był m.in. srebrnym medalistą igrzysk azjatyckich i złotym medalistą mistrzostw Azji. Zginął w trakcie służby wojskowej w siłach ONZ w Sudanie Południowym.

</doc>
<doc id="1860730" url="https://pl.wikipedia.org/wiki?curid=1860730" title="Inderpal Siwatch">
Inderpal Siwatch

Inderpal Siwatch (ur. 17 marca 1985 r. w Jatwas) – indyjski wioślarz.

</doc>
<doc id="1860732" url="https://pl.wikipedia.org/wiki?curid=1860732" title="Sukhjeet Singh">
Sukhjeet Singh

Sukhjeet Singh (ur. 12 sierpnia 1981 r. w Hardaspur) – indyjski wioślarz.

</doc>
<doc id="1860734" url="https://pl.wikipedia.org/wiki?curid=1860734" title="Jenil Krishnan">
Jenil Krishnan

Jenil Krishnan (ur. 25 maja 1977 r. w Aranoottimangalam) – indyjski wioślarz.

</doc>
<doc id="1860737" url="https://pl.wikipedia.org/wiki?curid=1860737" title="Katarzyna Kozłowska">
Katarzyna Kozłowska

Katarzyna Agnieszka Kozłowska (ur. w 1982 w Gdańsku) – polska dziennikarka, redaktor. Redaktor naczelna dziennika „Fakt”. Wcześniej m.in. redaktor naczelna kwartalnika „THINKTANK”, redaktor naczelna i współzałożycielka wydawnictwa Kurhaus Publishing, zastępca redaktora naczelnego i p.o. redaktora naczelnego „Wprost”, wydawca i komentatorka dziennika „Polska”.
Życiorys.
Ukończyła studia dziennikarskie na Uniwersytecie Warszawskim.
Od 2004 pracowała w „Fakcie”, jako redaktor działu „Ludzie” i szef działu „Polityka”. W latach 2007–2008 była zastępcą redaktora naczelnego „Super Expressu”, w którym utworzyła dział „Opinie”. Współpracowała z magazynem „Machina” i z Telewizją Polską. W latach 2008–2010 była zastępcą redaktora naczelnego „Wprost”, od lutego 2010 pełniła obowiązki redaktora naczelnego tygodnika. Złożyła wypowiedzenie pod koniec kwietnia 2010. Następnie została wydawcą i komentatorem dziennika „Polska”. W 2011 założyła wraz z Agnieszką Liszką wydawnictwo Kurhaus Publishing. 15 stycznia 2019 została redaktorem naczelnym „Faktu”.
Przeprowadziła wywiady m.in. z: Garym Beckerem, Zbigniewem Brzezińskim, Brentem Scowcroftem, Jeremym Rifkinem, Alvinem Tofflerem, Lechem Kaczyńskim, Jarosławem Kaczyńskim, Donaldem Tuskiem, Leszkiem Balcerowiczem i Markiem Kondratem. W 2012 w „Dzienniku Gazecie Prawnej” prowadziła cykl rozmów z prezesami największych polskich spółek pt. „Przywództwo wyższego stopnia”.
Autorka "Abecadła Jadwigi Kaczyńskiej".

</doc>
<doc id="1860738" url="https://pl.wikipedia.org/wiki?curid=1860738" title="Rolls-Royce Silver Spirit">
Rolls-Royce Silver Spirit

Rolls-Royce Silver Spirit - samochód sportowy klasy ultraluksusowej produkowany brytyjską przez markę Rolls-Royce w latach 1980 – 1998.
Historia i opis modelu.
Dostępny jako 4-drzwiowy sedan. Następca modelu Silver Shadow. Do napędu użyto silnika V8 o pojemności 6,75 l. Moc przenoszona była na oś tylną poprzez 4-biegową automatyczną skrzynię biegów. Samochód został zastąpiony przez model Silver Seraph.

</doc>
<doc id="1860740" url="https://pl.wikipedia.org/wiki?curid=1860740" title="Bugbear Entertainment">
Bugbear Entertainment

Bugbear Entertainment – fiński producent gier komputerowych. Firma została założona w 2000 roku w Oslo. Założycielem tejże firmy jest Janne Aleenpaa. Na początku istnienia na rynku gier komputerowych firma wyprodukowała pierwszą grę na PC pod nazwą "Rally Trophy". Później Aleenpaa wpadł na pomysł stworzenia serii "FlatOut". Pomocnikiem w Bugbear Entertainment był Jalmari Harma, który w 2008 roku zginął w wypadku samochodowym.
W 2018 roku wydano kontynuację serii FlatOut pod nazwą "Wreckfest".

</doc>
<doc id="1860741" url="https://pl.wikipedia.org/wiki?curid=1860741" title="Partia Wolności">
Partia Wolności



</doc>
<doc id="1860742" url="https://pl.wikipedia.org/wiki?curid=1860742" title="Wyżnia Wołoszyńska Przełęcz">
Wyżnia Wołoszyńska Przełęcz

Wyżnia Wołoszyńska Przełęcz (, , ), dawniej "Szyja Wielbłąda" (2061 m) – przełęcz w Tatrach Wysokich, położona w grzbiecie Wołoszyna, oddzielającym Dolinę Waksmundzką od Doliny Roztoki.
Przełęcz jest drugą od zachodu w masywie Wołoszyna i oddziela od siebie najwyższy wierzchołek grzbietu, Wielki Wołoszyn (od strony południowo-zachodniej), oraz Pośredni Wołoszyn (od strony północno-wschodniej). Z przełęczy opada do Doliny Roztoki żleb Koryto, jego wylot znajduje się w pobliżu polany Nowa Roztoka. Od strony Doliny Waksmundzkiej zbocza przełęczy opadają do Zadniej Waksmundzkiej Równicy.
Przez masyw Wołoszyna przeprowadzona została na początku XX wieku przez ks. Walentego Gadowskiego trasa Orlej Perci. Odcinek od Polany pod Wołoszynem do Krzyżnego od wielu lat jest jednak zamknięty, cały masyw Wołoszyna został natomiast objęty ścisłą ochroną i wyłączony z ruchu turystycznego i taternickiego.
Dawna nazwa przełęczy ("Szyja Wielbłąda"), jak i inne okoliczne nazwy, została nadana przez księdza Gadowskiego, któremu wygląd masywu Wołoszyna kojarzył się z wielbłądem o dwóch garbach.

</doc>
<doc id="1860745" url="https://pl.wikipedia.org/wiki?curid=1860745" title="Skala senności Epworth">
Skala senności Epworth

Skala senności Epworth (ang. Epworth Sleepiness Scale, ESS) – skala stosowana w ocenie zaburzeń snu, między innymi w diagnostyce zespołu bezdechu śródsennego.
Jest to skala samooceny, polegająca na określeniu przez badanego (w skali 0-3) prawdopodobieństwa zaśnięcia w 8 sytuacjach życia codziennego.
Pytanie i sytuacja dnia codziennego.
Z jaką łatwością zapadłbyś w drzemkę lub zasnął w następujących sytuacjach?

</doc>
<doc id="1860746" url="https://pl.wikipedia.org/wiki?curid=1860746" title="Dokumenty Kujawskie i Mazowieckie przeważnie z XIII wieku">
Dokumenty Kujawskie i Mazowieckie przeważnie z XIII wieku

Dokumenty Kujawskie i Mazowieckie przeważnie z XIII wieku – wydawnictwo źródłowe grupujące 229 dokumentów dotyczących głównie Kujaw i Mazowsza, z których najstarszy, podrobiony dokument z połowy XIII wieku, datowany jest na 1174, a najpóźniejszy pochodzi z 1463. Wydawcą tego zbioru dokumentów był Bolesław Ulanowski, a samo wydawnictwo weszło w skład pozycji o tytule „Archiwum Komisyi Historycznej. Tom IV”, wydanej jako dwunasty tom serii "Scriptores rerum Polonicarum" (pol. "Pisarze dziejów polskich") i jednocześnie figurującej jako numer 39 wśród pozycji Wydawnictw Komisji Historycznej Akademii Umiejętności w Krakowie w 1888 nakładem Akademii Umiejętności. Wydawnictwo to funkcjonuje również jako oddzielna odbitka o podwójnej paginacji wydana w Krakowie w 1887.
Geneza wydawnictwa zawierającego dokumenty z obszaru Kujaw i Mazowsza.
Uzasadniając wydanie kodeksu dyplomatycznego zawierającego dokumenty średniowieczne dotyczących Kujaw, ziemi łęczyckiej i Mazowsza Bolesław Ulanowski pisał we wstępie:
"Tu" [tj. w zbiorach im poświęconych] "chaos panuje w wysokim stopniu. Obok wzorowo wydanych dokumentów, spotykamy w tychże samych publikacyjach przywileje z niesłychaną opieszałością drukowane [...]. Nigdzie zwłaszcza nie można się przy wyborze materyjału dopatrzeć przewodniej jakiejś myśli; nigdzie starania, aby znajdujący się pod ręką zasób dyplomatów wyzyskać w całości; nigdzie nie znać troski, żeby chociaż przynajmniej uprzedzić badacza, jak się na dane wydawnictwo ma zapatrywać. [...] wypada" [więc] "sprawdzić, o ile i w jakiej obfitości nie znajduje się w przeszukiwanych już nieraz [...] archiwach pomijany lub niedostrzeżony dotąd przez poprzedników materyjał".
W następstwie tej konstatacji wydawca przeprowadził kwerendę w najważniejszych archiwach w Królestwie Polskim i Wielkim Księstwie Poznańskim znajdując ponad 100 do tej pory nieopublikowanych dokumentów (głównie dotyczących Kujaw i Mazowsza) z samego wieku XIII. W "Dokumentach Kujawskich i Mazowieckich" Ulanowski zdecydował się zawrzeć również dokumenty dotyczące środkowej Polski i Mazowsza uprzednio już wydane drukiem, zgodnie ze swoimi zapatrywaniami, że "[...] nowe dyplomataryjusze, Kujawski i Mazowiecki, powinny objąć, każdy z nich cały odnośny tak drukowany jak nie drukowany materyjał".
Układ treści wydawnictwa.
Bolesław Ulanowski zdecydował się na podzielenie dokumentów w "Dokumentach Kujawskich i Mazowieckich" na odrębne grupy w liczbie sześciu. Dwie pierwsze grupują dokumenty według organizacji, których dotyczą: klasztoru Norbertanek w Strzelnie i katedry płockiej. Dokumenty dotyczące klasztoru strzelneńskiego znajdowały się w 1885 jako depozyt w archiwum państwowym w Poznaniu, natomiast dokumenty katedry płockiej przechowywane były wówczas w archiwum kapitulnym w Płocku. Cztery kolejne części wydawnictwa grupują dokumenty już według klucza terytorialnego. Dokumenty kujawskie stanowiące blisko połowę (102) liczby wydanych dokumentów przechowywane były w chwili powstawania wydawnictwa w archiwum kapitulnym we Włocławku oraz w państwowym archiwum w Poznaniu. Dokumenty mazowieckie pochodziły z różnych archiwów rozsianych na obszarze objętym kwerendą. Wydawnictwo zamykają nieliczne dokumenty wielkopolskie oraz małopolskie i śląskie. Pozycję zamykają wykazy: chronologiczny dokumentów, osób, miejscowości, wreszcie rzeczy oraz errata i uzupełnienia.

</doc>
<doc id="1860747" url="https://pl.wikipedia.org/wiki?curid=1860747" title="DKM">
DKM



</doc>
<doc id="1860749" url="https://pl.wikipedia.org/wiki?curid=1860749" title="José Barreiro">
José Barreiro

José Barreiro – piłkarz argentyński, początkowo napastnik, potem pomocnik. Później trener.
Barreiro karierę piłkarską rozpoczął w 1941 roku w drugoligowym wtedy klubie Chacarita Juniors, który akurat wtedy awansował do pierwszej ligi. W Chacarita Juniors grał do 1943 roku, po czym w 1944 roku przeszedł do klubu Racing Club de Avellaneda. W Racingu grał do 1945 roku, po czym w 1946 roku wrócił do Chacarita Juniors, gdzie występował do 1947 roku. W 1948 roku został graczem klubu Estudiantes La Plata.
W Estudiantes Barreiro grał do 1952 roku, po czym na koniec piłkarskiej kariery wrócił do Chacarita Juniors, gdzie grał w latach 1953-1956. W lidze argentyńskiej rozegrał łącznie 289 meczów i zdobył 75 bramek. Po zakończeniu kariery piłkarskiej został trenerem.
Barreiro wraz z José Della Torre i Victorio Spinetto tworzyli trójkę trenerską, która kierowała reprezentacją Argentyny podczas turnieju Copa América 1959. Szefem trenerskiej trójki został ostatecznie Spinetto.
Prowadzony przez trenerską trójkę zespół zdobył mistrzostwo Ameryki Południowej, odnosząc 5 zwycięstw (6:1 z Chile, 2:0 z Boliwią, 3:1 z Peru, 3:1 z Paragwajem i 4:1 z Urugwajem) oraz raz remisując (1:1 z Brazylią). Argentyna zdobyła 19 bramek i straciła 5 bramek.
W 1959 roku Barreiro doprowadził klub San Lorenzo de Almagro do tytułu mistrza Argentyny. W klubie San Lorenzo pracował w latach 1957-1960, 1963-1964 i 1966-1967 – łącznie kierował drużyną w 221 meczach.

</doc>
<doc id="1860750" url="https://pl.wikipedia.org/wiki?curid=1860750" title="Mistrzostwa Świata w Wioślarstwie 2009 – czwórka podwójna mężczyzn">
Mistrzostwa Świata w Wioślarstwie 2009 – czwórka podwójna mężczyzn

Czwórka podwójna mężczyzn (M4x) – konkurencja rozgrywana podczas Mistrzostw Świata w Wioślarstwie 2009 w Poznaniu między 23 a 30 sierpnia na Torze Regatowym "Malta".

</doc>
<doc id="1860751" url="https://pl.wikipedia.org/wiki?curid=1860751" title="Niech żyje bal">
Niech żyje bal

Niech żyje bal – wiersz napisany przez Agnieszkę Osiecką, w którym podmiot liryczny porównuje życie do balu.
Piosenka.
Niech żyje bal (Walc a-moll) – jeden z największych przebojów Maryli Rodowicz, często współpracującej z Agnieszką Osiecką jako autorką tekstów. Muzykę skomponował Seweryn Krajewski.
W 1984 piosenka otrzymała wyróżnienie na World Song Festival w Los Angeles. Rok później została uhonorowana nagrodą dziennikarzy na 32. Krajowym Festiwalu Piosenki Polskiej w Opolu.
1 lipca 2011 w Warszawie z okazji rozpoczęcia polskiej prezydencji w Unii Europejskiej na specjalnie zorganizowanym koncercie utwór „Niech żyje bal” w wersji instrumentalnej wykonał Kenny G z towarzyszeniem orkiestry Sinfonia Varsovia pod batutą Adama Sztaby.
Na 50. KFPP w Opolu piosenka otrzymała "Nagrodę Super Expressu za największy przebój Festiwalu w Opolu" za wygraną w plebiscycie czytelników „Super Expressu”.
Piosenka ma także swoją czeskojęzyczną wersję – „Sláva je bál” nagraną w 1985 przez Hanę Zagorovą.
Melodia piosenki była również motywem przewodnim serialu "Osiecka" z 2020 roku, występowała w czołówce każdego odcinka.
Książka.
W 1992 roku została wydana autobiografia napisana przez Marylę Rodowicz pod tytułem Niech żyje bal. Zawiera 220 stron, w tym wiele z kolorowymi i czarno-białymi fotografiami dokumentującymi życie i karierę Rodowicz.

</doc>
<doc id="1860752" url="https://pl.wikipedia.org/wiki?curid=1860752" title="Madonna i Dzieciątko z gruszką">
Madonna i Dzieciątko z gruszką

Madonna z Dzieciątkiem i gruszką (niem. "Maria mit dem Kind mit der Birnenschnitte") – obraz olejny Albrechta Dürera namalowany w roku 1512. Znajduje się w Muzeum Historii Sztuki w Wiedniu.
Opis obrazu.
Na obrazie ukazana w popiersiu Maryja, trzymająca nagie Dzieciątko Jezus przedstawione w całej postaci. Artysta w sposób subtelny ukazał młodość na twarzy Marii oraz delikatne i pulchne ciało Dzieciątka. Przedstawienie to charakteryzuje się intymnością i kameralnością, wynikającymi z głębokiej relacji uczuciowej pomiędzy Matką Bożą i Zbawicielem. Wnikliwe, stałe i pełne czułości spojrzenie Madonny w stronę Dzieciątka nie wyraża wyłącznie opiekuńczego "caritas", ale relacja ta ma związek także z adoracją Dzieciątka. Spokojnej kontemplacji służy czarne, neutralne tło, delikatny koloryt oscylujący wokół barw cielistych i złocistych (welon Marii), skontrastowanych z intensywnym błękitem szaty Marii i delikatną niebieskawą bielą chusty.
Dzieciątko w lewej ręce trzyma przekrojony w poprzek owoc, który historycy sztuki uznają za tytułową gruszkę. Atrybut ten często pojawiał się na renesansowych obrazach włoskich, zwłaszcza weneckich, przedstawiających podobne sceny z Maryją i Dzieciątkiem. Słodycz gruszki miała przywodzić na myśl słodycz uczucia ich łączącego, która wedle świętego Bonawentury, zakonnika reguły świętego Franciszka, jest darem Bożej Mądrości. Dürer, zainspirowany dziełami poznanymi podczas dwóch podróży do włoskiego Veneto, zdecydował się umieścić w swym obrazie ten owoc.
Dzieło miało skłonić odbiorcę również do innych refleksji, nawiązujących do tajemnicy Eucharystii i zapowiedzi męczeńskiej i zbawczej śmierci Jezusa. Chustka, przez którą Matka Boża trzyma Jezusa, ma oznaczać korporał, a więc i całun, jakim było owinięte ciało Zbawiciela po śmierci krzyżowej. Dowodem na taką interpretację ma być drobna rana z prawej strony brzucha Dzieciątka, jaką Dürer namalował tuż powyżej ręki Madonny podtrzymującej Syna Bożego. Jest to aluzja odnosząca się do przebicia włócznią boku Chrystusa wiszącego na krzyżu, a także do Krwi Pańskiej, będącej dopełnieniem Eucharystii.
Od strony stylistycznej przeważają formy renesansowe, które norymberski artysta poznał podczas pobytów w Wenecji. Natomiast kompozycja i rozmiary obrazu mają charakter gotycki. Dynamiczne upozowanie Jezusa znane było po obu stronach Alp. Od strony funkcji dzieło to przeznaczone było do prywatnej dewocji opartej na kameralnej relacji modlącego ze świętym wizerunkiem.

</doc>
<doc id="1860753" url="https://pl.wikipedia.org/wiki?curid=1860753" title="Arnholdt Kongsgaard">
Arnholdt Kongsgaard



</doc>
<doc id="1860754" url="https://pl.wikipedia.org/wiki?curid=1860754" title="Wojna Szczecina ze Stargardem o handel morski">
Wojna Szczecina ze Stargardem o handel morski

Wojna Szczecina ze Stargardem o handel morski (zwana wojną pszenną) – konflikt zbrojny między Szczecinem a Stargardem o prymat w handlu morskim, trwający od 1454 do 1464 roku, o podłożu sięgającym połowy XIV wieku.
Wojna została spowodowana przez wzajemne nierespektowanie "de facto" sprzecznych z sobą przywilejów. Szczecin miał prawo składu (wszystkie statki wypływające z księstwa winny zawinąć do szczecińskiego portu), natomiast Stargard posiadał prawo wolnej i bezcłowej żeglugi aż do Bałtyku. W czasie konfliktu dochodziło do licznych potyczek przeciwników, z czego najtragiczniejszy był atak stargardzian na Szczecin 22 lutego 1460 roku, kiedy to śmierć poniosło 6 strażników Mostu Cłowego, a kilkadziesiąt osób wzięto do niewoli. Wojna zakończyła się w wyniku mediacji miast hanzeatyckich w listopadzie 1464 roku.
Geneza.
Konflikt między obu miastami został zapoczątkowany w 1295 roku, kiedy to w wyniku podziału Pomorza Stargard znalazł się w księstwie wołogoskim, a Szczecin oraz morski port Stargardu w księstwie szczecińskim. Mimo że w 1311 roku książę wołogoski Warcisław IV konfirmował wszystkie przywileje, nadane Stargardowi wraz z prawem miejskim w 1243 roku, potwierdzone później przez księcia Barnima I w 1253 roku, w tym prawo wolnego handlu na całej rzece Inie i możliwość korzystania z ujścia Iny, Szczecin nadal utrudniał wymianę handlową Stargardu.
W 1344 roku domenę szczecińską przejął Barnim III, który zaprzestał honorowania wcześniejszych przywilejów Stargardu. Zmusiło to stargardzian do płacenia podwójnego cła. Pierwszego – na tzw. kłodzie goleniowskiej, drugiego – w porcie w Inoujściu. Stargard, nie chcąc płacić podatków, w 1355 roku wywalczył u księcia wołogoskiego kolejne potwierdzenie praw do bezcłowej żeglugi po wodach księstwa. Nie spowodowało to znaczącej zmiany u książąt szczecińskich. W związku z tym, w 1374 roku stargardzianie za kwotę 7 tysięcy grzywien srebra wykupili się u księcia Świętobora I od pobierania myta w tych dwóch miejscach. W wyniku zwycięstwa Hanzy nad Danią i pokoju strzałowskiego, zawartego w 1370 roku, wszystkie miasta należące do związku, miały prawo do wolnego przepływu przez Cieśniny Duńskie. Kupcy stargardzcy woleli jednak zmonopolizować obszar Pomorza, przy czym zajmowali się prawie wyłącznie obrotem pszenicą – większość pomorskiej pszenicy przewożona była przez Stargard (np. w 1363 wywieziono stąd do Lubeki 260 łasztów pszenicy). Spór nie przygasł na długo. Rozgorzał na nowo już w latach 80. XIV wieku, kiedy to kupcy szczecińscy za wiedzą i przyzwoleniem ks. Bogusława VII napadli na stargardzkie statki, znajdujące się w porcie w Inoujściu. Oprócz tego typu działań, Szczecin bezskutecznie próbował także podburzyć Goleniów przeciwko Stargardowi.
Na przełomie XIV i XV wieku Szczecin w zupełności uzależnił od siebie większość miast dolnej Odry (m.in. Gryfino, Dąbie i Police). W dorzeczu tego odcinka Odry samodzielność utrzymywał jeszcze tylko Stargard i, w pewnym stopniu, Goleniów. Szczecinianie dobrze zdawali sobie sprawę z potęgi handlowej Stargardu, a swoje działania ukierunkowali na spowolnienie rozwoju handlowego miasta. W 1408 roku kupcy szczecińscy zwrócili się do księcia szczecińskiego Świętobora I, aby uniemożliwił wywóz zboża z księstwa. Jako argument podawali identyczne działanie mieszkańców Słupska wymierzone przeciwko Szczecinowi, czynione jakoby za namową Stargardu. Walka między obu miastami miała także szerszą perspektywę. W przypadku klęski Szczecina zdominowane przez niego miasta mogłyby uzyskać samodzielność handlową. W 1409 roku Stargard uzyskał kolejną konfirmację swoich praw. W związku z niemożnością działania na innych polach, Szczecin rozpoczął ofensywę dyplomatyczną przeciwko sąsiadowi. Jej skutkiem było potwierdzenie dotychczasowych przywilejów oraz zwolnienie z ceł na wodach i drogach Pomorza, wydane przez księcia Zygmunta Luksemburczyka. Dodatkowo Rada Miasta Szczecina i gildie kupców wydały zakaz skupu zboża osobom spoza granic księstwa. Za złamanie tego prawa groziła konfiskata przewożonych towarów. Ostatecznym sposobem na Stargard miało być ponowne potwierdzenie praw wydane w 1447 roku, które zmuszało go do składu miejskich dóbr w Szczecinie. Otwarty konflikt Stargardu ze Szczecinem był już kwestią czasu, ponieważ stargardzianie nie mieli zamiaru podporządkować się Szczecinowi.
Przebieg konfliktu.
Konflikt rozpoczął się wiosną 1454 roku, kiedy to szczecinianie zniszczyli inoujski port oraz zapalowali południowe ujście rzeki Iny. W odpowiedzi stargardzianie rozpoczęli akcję dyplomatyczną, kontestującą działania Szczecina, i częściowo odblokowali koryto rzeki. Swoje skargi złożyli u księcia słupskiego Eryka II, księcia wołogoskiego Warcisława IX oraz u biskupa kamieńskiego Henninga. W swoim piśmie informowali adresatów o zniszczeniach dokonanych przez wroga, o represjach w sferze handlu oraz oskarżali Szczecin o bezprawny pobór ceł na kłodzie goleniowskiej. Ponadto Stargard w odpowiedzi na atak Szczecina rozpoczął pobór cła od towarów szczecińskich przewożonych przez miasto w głąb Pomorza Tylnego i Wielkopolski.
Łańcuchy na wieżach bramy Młyńskiej w Stargardzie.
W 1454 roku szczecinianie – aby uniemożliwić transport rzeką – oprócz zapalowania koryta, rozciągnęli pomiędzy brzegami łańcuchy, chcąc w ten sposób zatrzymać barki ze Stargardu. W następstwie takich działań, stargardzianie odwołali się do księcia z prośbą o rozstrzygnięcie sporu. Orzekł on, że rację posiadają kupcy ze Stargardu. Ci na znak zwycięstwa i pogardy dla szczecinian zerwali łańcuchy tarasujące koryto i powiesili je na Bramie Młyńskiej, gdzie znajdują się do dziś.
Zjazd stanów księstwa wołogoskiego.
Efektem skargi do Warcisława XI było zwołanie zjazdu stanów księstwa wołogoskiego. 14 lipca 1454 roku zjazd wydał decyzję, w której wzięto w obronę Stargard i potwierdzono ponownie prawa żeglugowe. Zaznaczono także, że dopóki szczecinianie nie zaprzestaną niszczyć floty Stargardu, dopóty żaden ze szczecińskich kupców nie przepłynie Piany czy Świny, które znajdowały się pod władaniem książąt wołogoskich. Książę wołogoski, akceptujący postanowienia zjazdu stanów, uznał, że, jeśli Szczecin nie zmieni stanowiska wobec Stargardu, zmuszony będzie zaostrzyć represje wobec jego floty handlowej. I tak też się stało jeszcze w 1454 roku, gdy w Wołogoszczy zatrzymano kilka szczecińskich statków wraz z towarami. W 1455 roku waśnie najwyraźniej wstrzymano, gdyż Stargard i Szczecin wspólnie uczestniczyły w łagodzeniu sporu między Kołobrzegiem a Lubeką.
Rok 1457.
Konflikt rozgorzał na nowo w 1457 roku, gdy kupcy stargardzcy zaczęli używać jako portu północnej odnogi ujścia Iny, ponieważ nie udało się im całkowicie oczyścić południowego koryta, zapalowanego wiosną 1454 roku. Szczecinianie zareagowali tym ostrzej, gdyż zgodnie z przywilejami tegoż miasta stargardzianie ujścia tego używać nie mogli, dodatkowo przypomnieli założenia przywileju w 1301 roku, który przyznawał cały obszar wodny pomiędzy Krępą a północnym ramieniem Iny właśnie Szczecinowi. Ks. Otton III pod wpływem szczecinian posłał swoich wysłanników do Stargardu, aby ostrzec mieszczan przed konsekwencjami naruszania przywileju z 1301 roku. Jako rozjemców wysłano najpierw kanclerza Jaspera von Guntersberga, potem zaś Joahuma von Mellentina, który to szczególnie usiłował doprowadzić do zażegnania sporu.
Rok 1458.
Kolejne zaostrzenie sporu miało miejsce na początku 1458 roku, kiedy to kupcy szczecińscy ponownie napadli na kupców ze Stargardu oraz zniszczyli zabudowania portowe. Wywołało to otwartą wojnę handlową między obu miastami. Wysłały one na Zalew Szczeciński, jak też Morze Bałtyckie, floty z zadaniem atakowania statków przeciwnika. Mimo wyraźnej przewagi Szczecina, stargardzianom udało się wiosną 1458 roku uprowadzić statek szczeciński pod wodzą Hansa Jessego, a następnie jeszcze kilka mniejszych jednostek. Z powodu działań zbrojnych obroty kupców stargardzkich latem 1458 roku silnie spadły. W skardze, złożonej przez Stargard 4 listopada 1458 roku do sądu rozjemczego miast hanzeatyckich, kupcy wymienili materialne straty, poniesione przez poszczególnych mieszczan. I tak Jakub Grosere utracił towary warte 1000 guldenów, Clawess Vipher w drodze do Wołogoszczy został okradziony z towarów o wartości 600 guldenów, Bleken Sultze swoje straty szacował na 3000 guldenów. Największe straty (10 tysięcy guldenów) handel stargardzki poniósł latem 1458 roku, gdy szczecinianie napadli na ich konwój na Świnie. Oprócz towarów skradli wówczas także statki i barki. Ponieważ zablokowanie południowego ujścia Iny oraz zniszczenie zabudowań portu nie zahamowało całkowicie handlu stargardzkiego, w czerwcu 1458 roku zapalowali oni koryto Domiąży między Mnisim Ostrowem a ujściem Iny.
Sojusznicy i mediatorzy.
Oba miasta rozpoczęły poszukiwania sojuszników. W lutym 1454 roku szczecinianie rozesłali do miast hanzeatyckich informację o tym, że Stargard narusza stare przywileje miasta. Głównym sprzymierzeńcem Szczecina stał się książę szczeciński Otto III. Nakazał on wszystkim kupcom, przejeżdżającym przez jego księstwo, udanie się do stolicy celem sprzedaży posiadanego towaru. Kolejnym mediatorem w sporze był książę Anhaltu – Adolf. W 1458 roku, mając pełnomocnictwo cesarza Rzeszy Fryderyka III Habsburga, wystosował do rad obu miast listy z prośbą o analizę argumentów przeciwnika. Wezwał w nim do podpisania pokoju. Do tego czasu zwaśnione miasta miały zawiesić działania zbrojne. Misja księcia Adolfa zakończyła się niepowodzeniem, gdyż Szczecin uznał, że ustępstwa na rzecz Stargardu są za daleko idące, zaś stargardzianie uważali, że książę nie był dość przychylny ich miastu.
W październiku 1458 roku sąd biskupa kamieńskiego wydał wyrok, który stwierdzał, że wszystkie drogi lądowe i wodne są publiczne, przez co należą do wszystkich mieszkańców. Takie orzeczenie nie było na rękę Szczecinowi. W końcu 1458 roku łagodzenia sporu podjęła się Lubeka, główne miasto Hanzy, któremu zależało na zakończeniu konfliktu z uwagi na prowadzone walki z Polską. Kupcy lubeccy zaproponowali, aby rozstrzygnięcie sporu powierzyć polubownemu sądowi miast hanzeatyckich. Oba miasta przystały na tę propozycję, jednak nie przerwały działań zbrojnych. W związku z wyraźną sympatią Lubeki do Stargardu, Szczecin – przez księcia Ottona III – zwołał zebranie stanów księstwa szczecińskiego, które znów konfirmowało przywileje miasta, z naciskiem na prawo składu.
Sąd Polubowny Miast Hanzeatyckich.
W skład polubownego sądu miast hanzeatyckich weszli przedstawiciele Stralsundu (pol. hist. Strzałów), Greifswaldu (pol. hist. Gryfia), Anklam (pol. hist. Nakło) i Demmina (pol. hist. Dymin). Przed obliczem sądu oba miasta przedstawiły swoje racje. Szczecinianie w memoriale z 8 maja 1459 roku zgodzili się na rozstrzygnięcie sporu przez sąd, który według nich powinien zbadać moc prawną przywilejów obu miast. Uznali, że ich przywileje mają większa rangę od tych stargardzkich i to usprawiedliwiało m.in. zniszczenie portu w Inoujściu. Szczecin nie kwestionował praw Stargardu jako takich, lecz ich ważność na terenie księstwa szczecińskiego. Szczecinianie pewni, że sąd przyzna im rację, memoriał kończyli sformułowaniem, że należy teraz czekać na sprawiedliwe rozstrzygnięcie sporu.
W tym czasie także stargardzianie wystosowali do sądu odpowiednie pismo. Przypominali w nim, że szczecinianie gwałcą wszystkie przywileje miasta i uniemożliwiają morskich kontaktów z miastami hanzeatyckimi. Ponadto uważali, że posiadane przez Szczecin przywileje nie usprawiedliwiają ich do działań zbrojnych i rabunków, których dopuścił się na flocie i towarach stargardzkich. Stargard w liście szacował swoje straty na kwotę 300 tysięcy guldenów, podczas gdy straty Szczecina z racji nieopłacania ceł wyniosły 20 tysięcy guldenów. Ponadto popierający Stargard książę słupski Eryk II szacował straty poniesione w konflikcie na 150 tysięcy guldenów. Rozwiązanie sporu miało nadejść 28 marca 1459 roku na zjeździe książąt i stanów w Kołbaczu. Orzeczenia nie wydano, gdyż Szczecin w ostatniej chwili oskarżył Stargard o zatrzymanie ich kupców w Gdańsku i na Gotlandii.
W związku z dalszym nasileniem działań grabieżczych Szczecina, Stargard 1 kwietnia 1459 roku wystąpił ponownie ze skargą – tym razem do Lubeki. W tym czasie stargardzianie zaprzestawali z korzystania z Inoujścia i coraz częściej posługiwali się drogą wodną przez Dziwnę do portu w Dziwnowie. Zmniejszyło to prawdopodobieństwo kradzieży towarów przez Szczecin. W piśmie do Lubeki, Stargard prosił także o konwój transportów do Dziwnowa.
W kwietniu 1459 roku szczecinianie skonfiskowali statek Andreasa Goritza i Mertana Vicke'go z 6 łasztami smoły i innymi towarami. Także w kwietniu swoje prace wznowił sąd polubowny. 8 maja 1459 roku sąd wydał nakaz, aby do czerwca tegoż roku zawrzeć rozejm. Ponadto oba miasta miały zwrócić zagrabione towary, a w przypadku ich sprzedania – wypłacić odszkodowanie oraz zwolnić wszystkich jeńców. Reces ten wprowadzał także wolność żeglugi na wodach według stanu sprzed konfliktu. Dodatkowo oba miasta miały naciskać na swoich władców (Szczecin na Ottona III, a Stargard na Eryka II), by ci zawarli ze sobą odpowiednie porozumienie. Nadto oba miasta miały wejść w związek z sąsiednimi miastami hanzeatyckimi, aby w przypadku ponownego pojawienia się sporu rozwiązać go w sposób pokojowy. Gdyby którykolwiek z tych punktów nie został spełniony, lub gdyby sam spór nadal istniał, ostatecznie miałby zakończyć go zjazd miast Hanzy w Lubece. W skład sądu miałyby wejść delegacje: Lubeki, Hamburga, Strzałowa, Wismaru (pol. hist. Wyszomierz) i Rostocku.
Jesienią 1457 roku na rynku w Barth (pol. hist. Bardo) doszło do ograbienia kupców strzałowskich przez dworzan Eryka II, księcia słupskiego, sprzyjającego Stargardowi. Jako że książę nie ukarał winnych tego czynu, stosunki Stargardu ze Strzałowem (przychylnym Szczecinowi) uległy znacznemu pogorszeniu. 25 maja 1459 roku stargardzianie i książę Eryk II zablokowali Świnę oraz rozpoczęli pobór zwiększonego myta. Takie działanie wywołało spór księcia z większością miast hanzeatyckich. Szczecin, wykorzystując okazję, pod koniec maja wyruszył, aby zbrojnie odblokować rzekę. Dodatkowo szczecinianie zniszczyli zamek księcia słupskiego w Przytorze. Ponadto 16 czerwca 1459 roku zjazd stanów księstwa pomorskiego w Darłowie nie uznał Eryka II za swojego władcę, lecz jedynie za zarządcę. Także książę szczeciński i wołogoski sprzysięgli się przeciwko księciu słupskiemu, uzyskawszy przychylność elektora brandenburskiego. Złe stosunki Słupska z sąsiadami pogorszyły także pozycję Stargardu. Zapowiadany na czerwiec 1459 roku zjazd miast hanzeatyckich nie doszedł do skutku, a sam konflikt latem tegoż roku przybrał na sile. 21 września 1459 roku stargardzianie ponownie wystosowali skargę do Lubeki, zwracając w niej uwagę, że Szczecin ponowne dokonuje pogwałcenia stargardzkich przywilejów. Jesienią 1459 roku na stronę Szczecina i księstwa wołogoskiego przeszedł Strzałów, zatrzymując w swoim mieście towary stargardzkie. W odpowiedzi Rada Miejska w Stargardzie zakazała swoim mieszkańcom zawijania do portu w Strzałowie i wystawiania towarów na tamtejszym rynku.
Rok 1460.
Na przełomie 1459 i 1460 roku książę Eryk II postanowił siłą przeciwstawić się części miast hanzeatyckich. Działania o niesprecyzowanym charakterze dotknęły mieszczan z Wołogoszczy, Lesian i Uznamu, a także niektórych szlachciców z księstwa wołogoskiego. Stargard, czując poparcie i przyzwolenie Eryka II, 22 lutego 1460 roku zbrojnie napadł na przedmieścia Szczecina. Doszczętnie spalony został wtedy Most Cłowy na Regalicy. Podczas działań ofensywnych śmierć poniosło 6 strażników mostu, a dalszych kilkudziesięciu wzięto do niewoli. Dodatkowo złupił większość uzbrojenia przedmieść (m.in. strzelby, kusze, strzały i proch). A w czasie odwrotu okradł i zniszczył należącą do Szczecina wieś Czarna Łąka, podpalając nawet kościół. W tym samym czasie Rada Miejska Stargardu poprosiła Lubekę o osłonę swoimi jednostkami statków ze Stargardu. 19 kwietnia 1460 roku Lubeka przysłała do Inoujścia trzy swoje statki: „Katarzynę”, „Gabriela” i „Piotra”. Konwojem dowodził Gert Kortsacke, który kupił w Stargardzie 200 łasztów zboża. Następnie przewiózł je bezpiecznie na swoich jednostkach do Lubeki. Dodatkowo stargardzianie złożyli skargę na szczecinian do Gdańska, prosząc by ich statki zapewniły stałe kontakty handlowe między obu miastami. W maju 1460 roku książę wołogoski Warcisław X wysłał na Bałtyk przeciwko Stargardowi kilka statków pod wodzą Gerda von Schwerin, jako posiłki dla jednostek szczecińskich. Wyprawie udało się schwytać dwa stargardzkie statki w drodze do Lubeki.
Ostatecznym pognębieniem Stargardu miał być atak na miasto w czerwcu 1460 roku. Na ofensywę przygotowali się szczecińscy mieszczanie oraz oddziały Ottona III i Warcisława X. Wyprawą dowodził Ulryk – książę meklemburski. Szturm na Stargard przypuszczono 25 czerwca 1460 roku, w czasie gdy mieszkańcy wypędzali bydło na pastwiska na przedmieściach. Doskonale obwarowany Stargard posiadał także czujne straże, które w porę zamknęły bramy do miasta. Atak na wysokie mury obronne nie powiódł się, zamiast tego szczecinianie spalili przedmieścia oraz skradli bydło, znajdujące się na pastwiskach. Wbrew oczekiwaniom Eryka, koalicja Ottona i Warcisława przeciwko Stargardowi i Słupskowi nie rozpadła się, a wprost przeciwnie, została wzmocniona przez Strzałów, który latem 1460 roku wysłał na Bałtyk swoich kaprów przeciwko Stargardowi. Następnie poważnych strat doznały Słupsk, Darłowo i Trzebiatów. Ratunku dla zrujnowanej sytuacji gospodarczej Stargardu szukano także na dworze polskim. Kupcy liczyli na szeroką współpracę handlową. Mimo przychylnego przyjęcia Stargardu w Polsce, nie zdołało to zmienić trudnej sytuacji miasta.
Zakończenie sporu.
W 1461 roku w wyniku wyczerpania obu stron zapanowało chwilowe uspokojenie konfliktu. Stargard i Słupsk oraz Szczecin i Strzałów szukały możliwości pokojowego zakończenia sporu. W kwietniu Rada Miejska Gryfii próbowała pogodzić strony na drodze mediacji, jednak bez większego skutku. Następnie 17 maja 1461 roku na zjeździe połączonych stanów księstw szczecińskiego, wołogoskiego i słupskiego w Kołbaczu ponownie próbowano doprowadzić do podpisania układu pokojowego – także bez rezultatu. Pod koniec 1461 roku Szczecin i Stargard prawdopodobnie podpisali zawieszenie broni, gdyż brak jest informacji o wrogich działaniach któregokolwiek z miast. Stargardowi szczególnie zależało na zakończeniu walk, ponieważ w 1462 roku stracił największego sojusznika – Eryka II. W lipcu 1462 roku książę szczeciński, wołogoski oraz król Danii w połączonych siłach wyparli księcia ze Słupska. Eryk został zepchnięty na północny wschód, gdzie kontrolował okolice Łeby. W związku z tym został zmuszony do zawarcia pokoju oraz potwierdzenia przywilejów Szczecina, co spowodowało także częściowe ustępstwa Stargardu.
Pokój.
Do ostatecznego zakończenia sporu doprowadziła mediacja miast hanzeatyckich, w wyniku której wiosną 1464 roku w Nakle zebrał się sąd rozjemczy. W wyniku półrocznych negocjacji w listopadzie 1464 roku Stargard oraz Szczecin i Strzałów podpisały pokój.
Wieniec Zgody.
W 1460 roku w połowie drogi pomiędzy Stargardem i Szczecinem – w Kobylance – burmistrzowie obu miast zasadzili lipę „Wieniec Zgody” jako gest, który miał położyć kres walkom o prymat w handlu morskim. Lipa rośnie do dziś i jest obecnie pomnikiem przyrody. Od tego czasu co sto lat włodarze obu miast sadzą tam kolejne drzewko. Od tego czasu zasadzono sześć lip, do dziś przetrwało pięć, gdyż drzewo zasadzone w 1960 roku uschło.
Port w Inoujściu.
Determinanty powstania.
Zmiany w handlu i żegludze z przełomu XII i XIII wieku związane z rozpowszechnieniem się stosowania nowego typu łodzi – kogi. Łodzie te miały większą ładowność, zanurzenie lecz mogły zawijać tylko do głębszych portów. W związku z tym podupadał prasłowiański port w Stargardzie, ponieważ Ina okazała się zbyt płytka dla tych jednostek. Ponadto w przyczynach założenia portu odnaleźć można także silne czynniki wewnętrzne m.in. rozwój kolonizacji, zakładanie nowych jednostek osadniczych, wycinka lasów.
Data powstania portu.
Trudności w jednoznacznym określeniu lokacji Stargardu, rzutują na datowanie portu w Inoujściu, ponieważ jednym z przywilejów nadanych w tym czasie, była wolna żegluga po Inie, której skutkiem było założenie portu. Tak więc należy domniemywać, że port powstał nie wcześniej, jak w 1243 roku (tj. wcześniejsza możliwa data lokacji Stargardu). Istnieją także dokumenty z 1220 roku, twierdzące, że port już wtedy istniał i należał do cystersów z Kołbacza, jednak uważane są za falsyfikaty.
Położenie i budowa portu.
W 1268 roku Barnim I nadał Goleniowowi prawa miejskie. Wraz z nimi miasto otrzymało 120 łanów ziemi uprawnej, 30 łanów pastwisk oraz rzekę Inę 1 milę w górę od Goleniowa oraz w dół aż do ujścia. Port goleniowski prawdopodobnie został założony u południowej odnogi rzeki, na przeciwległym brzegu od portu stargardzkiego. Stargard, w przeciwieństwie do Goleniowa, wraz z lokacją nie otrzymał oficjalnych praw do własnego portu. A fakt ten zmienił dopiero przywilej z 1289 roku, nadający miastu ziemie u ujścia Iny oraz prawo do budowy karczmy celnej. Teren portu po zachodniej stronie należał do Stargardu, po wschodniej do Goleniowa. W tym czasie port był już ostatecznie uformowany. Znajdowały się tam (oprócz karczm celnych) składy, szopy, pomosty i przystanie.

</doc>
<doc id="1860755" url="https://pl.wikipedia.org/wiki?curid=1860755" title="Niżnia Wołoszyńska Przełęcz">
Niżnia Wołoszyńska Przełęcz

Niżnia Wołoszyńska Przełęcz, dawniej "Siodło Wielbłąda" (2036 m n.p.m.) – przełęcz w Tatrach Wysokich, położona w grzbiecie Wołoszyna, oddzielającym Dolinę Waksmundzką od Doliny Roztoki.
Przełęcz jest trzecią od zachodu przełęczą w masywie Wołoszyna i oddziela od siebie Pośredni Wołoszyn (od strony południowo-zachodniej) oraz Skrajny Wołoszyn (od strony północno-wschodniej). Z przełęczy opada do Doliny Roztoki Skalnisty Żleb. Od strony Doliny Waksmundzkiej poniżej przełęczy znajduje się Pośrednia Waksmundzka Równica.
Przez masyw Wołoszyna przeprowadzona została na początku XX wieku przez ks. Walentego Gadowskiego trasa Orlej Perci. Odcinek od Polany pod Wołoszynem do Krzyżnego od wielu lat jest jednak zamknięty, cały masyw Wołoszyna został natomiast objęty ścisłą ochroną i wyłączony z ruchu turystycznego i taternickiego.
Dawna nazwa przełęczy ("Siodło Wielbłąda"), jak i inne okoliczne nazwy, została nadana przez księdza Gadowskiego, któremu wygląd masywu Wołoszyna kojarzył się z wielbłądem o dwóch garbach.

</doc>
<doc id="1860756" url="https://pl.wikipedia.org/wiki?curid=1860756" title="Partia Reformatorsko-Liberalna">
Partia Reformatorsko-Liberalna

Partia Reformatorsko-Liberalna (fr. "Parti réformateur libéral", PRL) – belgijska francuskojęzyczna partia polityczna działająca na terenie Regionu Walońskiego. W 2002 faktycznie zastąpiona przez Ruch Reformatorski.
Ugrupowanie powstało w 1972 po rozpadzie ogólnokrajowej Partii na rzecz Wolności i Postępu na formację flamandzką (pod dotychczasową nazwą) i walońską. Ta ostatnia nosiła początkowo nazwę Partia na rzecz Reform i Wolności Walonii ("Parti des réformes et de la liberté de Wallonie"), w 1979 po fuzji z innym ugrupowaniem przekształciła się w PRL.
Partia Reformatorsko-Liberalna uczestniczyła w kilku rządach, w tym od 1999 w gabinetach Guya Verhofstadta. Samodzielnie startowała w wyborach do początku lat 90., między 1981 a 1991 uzyskiwała poparcie od 8 do 10%, co przekładało się na 20–24 mandaty w Izbie Reprezentantów. PRL nawiązała wkrótce ścisłą współpracę z Demokratycznym Frontem Frankofonów Oliviera Maingaina, a w 1998 także z Obywatelskim Ruchem na rzecz Zmian Gérarda Deprez. W 2002 formacje te wraz z niemieckojęzyczną Partią na rzecz Wolności i Postępu współtworzyły federacyjny Ruch Reformatorski.
Wkrótce działacze PRL zaprzestali używania szyldu partyjnego na rzecz nazwy Ruch Reformatorski.

</doc>
<doc id="1860757" url="https://pl.wikipedia.org/wiki?curid=1860757" title="Wieża radości, wieża samotności">
Wieża radości, wieża samotności

Wieża radości, wieża samotności – przebój grupy Sztywny Pal Azji z 1987 roku, muzyczna wizytówka zespołu.
W roku 2014 utwór ten został uznany przez głosujących słuchaczy Programu III Polskiego Radia za najważniejszy polski utwór wszech czasów (7. Polski Top Wszech Czasów). W 2020 roku zajął 5. miejsce. W 1998 roku w 5. Topie Wszech Czasów zajął 22. miejsce.
9 maja 2016 roku ukazała się wersja live utworu, zapowiadająca najnowsze wydawnictwo zespołu Europa i Azja LIVE.

</doc>
<doc id="1860759" url="https://pl.wikipedia.org/wiki?curid=1860759" title="Tanggula Shanmai">
Tanggula Shanmai

Tanggula Shanmai (; tyb.: གདང་ལ་།, Wylie: "gdang la", ZWPY: "Dangla") – pasmo górskie w środkowo-zachodnich Chinach, w środkowowschodniej części Wyżyny Tybetańskiej, na granicy Tybetańskiego Regionu Autonomicznego i prowincji Qinghai. Rozciąga się na długości ok. 700 km i stanowi dział wodny dorzeczy Jangcy i Saluinu. Wznosi się średnio na wysokość 4500–5000 m n.p.m.; najwyższy szczyt, Geladaindong, ma wysokość 6559 m n.p.m. Pasmo składa się z kilku masywów i zbudowane jest głównie z wapieni i łupków ilastych. Dominują krajobrazy wysokogórskich pustyń i stepów.

</doc>
<doc id="1860761" url="https://pl.wikipedia.org/wiki?curid=1860761" title="Tanggula Shan">
Tanggula Shan



</doc>
<doc id="1860762" url="https://pl.wikipedia.org/wiki?curid=1860762" title="Dangla Shan">
Dangla Shan



</doc>
<doc id="1860763" url="https://pl.wikipedia.org/wiki?curid=1860763" title="Arnholdt Kongsgård">
Arnholdt Kongsgård

Arnholdt Johannes Kongsgård (ur. 23 listopada 1914 w Kongsbergu, zm. 22 stycznia 1991 tamże) – norweski skoczek narciarski. Jego największym sukcesem jest wywalczenie brązowego medalu na mistrzostwach świata w Zakopanem. Wyprzedzili go Josef Bradl i Birger Ruud. Ponadto zajął 6. miejsce na mistrzostwach świata w Lahti.

</doc>
<doc id="1860764" url="https://pl.wikipedia.org/wiki?curid=1860764" title="Dangla Shanmai">
Dangla Shanmai



</doc>
<doc id="1860766" url="https://pl.wikipedia.org/wiki?curid=1860766" title="Marius Smariset">
Marius Smariset



</doc>
<doc id="1860767" url="https://pl.wikipedia.org/wiki?curid=1860767" title="Stadion Fana">
Stadion Fana



</doc>
<doc id="1860768" url="https://pl.wikipedia.org/wiki?curid=1860768" title="Jose Barreiro">
Jose Barreiro



</doc>
<doc id="1860769" url="https://pl.wikipedia.org/wiki?curid=1860769" title="Towarzystwo Przyjaciół Nauk w Przemyślu">
Towarzystwo Przyjaciół Nauk w Przemyślu

Towarzystwo Przyjaciół Nauk w Przemyślu im. Kazimierza Marii Osińskiego – towarzystwo naukowe, utworzone 14 lutego 1909 w Przemyślu, jedna z najstarszych tego typu instytucji na ziemiach polskich.
Historia.
Towarzystwo Przyjaciół Nauk w Przemyślu, zostało założone 14 lutego 1909, z inicjatywy braci Kazimierza i Tadeusza Osińskich. Założycielami byli: hr. Zofia Czarniecka z Birczy, Kazimierz Macudziński z Krakowa, inż. Kazimierz Maria Osiński z Przemyśla, hr. Romerowa Konstantynowa z Borowej pod Mielcem, Tadeusz Osiński z Przemyśla, Jan Wyżykowski z Gródka Jagiellońskiego, dr Leonard Tarnawski z Przemyśla i Tadeusz Żurawski ze Lwowa, a także Przemyska Kasa Zaliczkowa Rzemieślników i Rolników. Kazimierz Maria Osiński po powrocie ze studiów powziął zamiar utworzenia Oddziału Muzeum Narodowego w Krakowie, ale nie doszło do tego z powodu sprzeciwu Rady Miejskiej Krakowa. Wówczas Osińscy, wraz z prof. Feliksem Przyjemskim i Kazimierzem Żurawskim postanowili utworzyć Towarzystwo Przyjaciół Nauk. 4 czerwca 1909 przez C.K. Namiestnictwo we Lwowie został zatwierdzony statut towarzystwa, wzorowany na statutach towarzystw z Krakowa i Poznania.

</doc>
<doc id="1860770" url="https://pl.wikipedia.org/wiki?curid=1860770" title="Towarzystwo Przyjaciół Nauk">
Towarzystwo Przyjaciół Nauk



</doc>
<doc id="1860774" url="https://pl.wikipedia.org/wiki?curid=1860774" title="Vaqif Cavadov">
Vaqif Cavadov

Vaqif Füzuli oğlu Cavadov (ur. 25 maja 1989 w Baku) – azerski piłkarz grający na pozycji napastnika. Od 2015 gra w azerskim klubie FK Qəbələ.
Kariera klubowa.
Vaqif Cavadov piłkarską karierę rozpoczynał w CSKA Moskwa w zespole juniorów, gdzie grał w latach 2004–2007. Jednak w pierwszej drużynie CSKA nie zagrał ani razu i w 2007 roku opuścił rosyjski klub zasilając azerski Qarabağ Ağdam. Natomiast w 2010 roku przeniósł się do drużyny FC Twente, a latem został wypożyczony do Bakı FK. Następnie grał w takich klubach jak: Wołga Niżny Nowogród, Qarabağ Ağdam, İnter Baku, Gaziantep BB i Boluspor. W 2015 przeszedł do klubu Xəzər Lenkoran, z którego został wypożyczony do FK Qəbələ.
Kariera reprezentacyjna.
W reprezentacji Azerbejdżanu Javadov zadebiutował w 2006 roku, w wieku 17 lat.
Nagrody.
Klubowe:
Indywidualne:

</doc>
<doc id="1860776" url="https://pl.wikipedia.org/wiki?curid=1860776" title="Operacja Sonnenwende">
Operacja Sonnenwende

Unternehmen Sonnenwende (z niem. "Operacja Przesilenie dnia z nocą"), znana również jako "Pancerna Bitwa o Stargard" – jedna z ostatnich głównych niemieckich pancernych akcji na froncie wschodnim, która miała na celu zmianę sytuacji strategicznej Niemiec na froncie wschodnim.
Cel.
Celem operacji "Sonnenwende" było zatrzymanie wojsk marsz. Żukowa tak, aby atak na Berlin był opóźniony o kilka tygodni. Pierwotny plan operacji zakładał jednoczesne uderzenie z północy z rejonu Stargardu i z południa z rejonu Głogowa i Gubina, jednak ze względu na trudności logistyczne, sytuację na innych odcinkach frontu oraz upór Hitlera, który nie pozwolił na ewakuację wojsk z Kurlandii ostatecznie zdecydowano się przeprowadzić uderzenie jedynie z północy. Celami operacji były także: zadanie maksymalnych strat nieprzyjacielowi, odblokowanie zgrupowania niemieckiego w okolicach Choszczna i odblokowanie Kostrzyna.
Mocno rozciągnięte skrzydło 1 Frontu Białoruskiego dawało szansę wbicia klina z północy od strony Stargardu i od południowego wschodu. W ten sposób od zaopatrzenia odcięte zostałyby atakujące siły wojsk radzieckich. Plan przewidywał natarcie z rejonu Stargardu w kierunku Kostrzyna i Gorzowa Wielkopolskiego oraz dalej na spotkanie ofensywy, która miała nastąpić od granicy słowackiej.
Przygotowania.
Na dowódcę operacji Hitler planował Himmlera, ale po zdecydowanym sprzeciwie Guderiana wobec tej kandydatury, na dowodzącego wyznaczono generała Wencka, który wracając z Berlina po konferencji z Hitlerem na stanowisko dowodzenia 17 lutego, pod miejscowością Altlandsberg uległ poważnemu wypadkowi samochodowemu, zasypiając za kierownicą i uderzając w balustradę mostu. Ciężko rannego zastąpił gen. Hans Krebs.
Na początku lutego zaczęto koncentrować wojska niemieckie, składające się m.in. z wojska III Korpusu Pancernego SS, które przegrupowano z Kurlandii, ochotników z Finlandii, Holandii, Danii: 11 DGPanc SS „Nordland”, 23 DGPanc SS „Nederland” i 27 DGPanc SS „Langemarck”, a spod Baden-Baden transportem kolejowym przybyła 10 Dywizja Pancerna SS „Frundsberg”.
Przebieg.
Ofensywa rozpoczęła się 15 lutego 1945 roku z rejonu Suchania w kierunku południowym na Choszczno. Nacierającym wojskom udało się połączyć z oddziałami pod Choszcznem i utworzyć do nich wąski korytarz. Następnego dnia ruszyło główne uderzenie, z linii pomiędzy Stargardem a jeziorem Miedwie. Pomimo osiągnięcia pewnych sukcesów terenowych i zniszczenia wielu czołgów radzieckich, natarcie miało dość słabe tempo. 17 lutego generał Wenck uległ wypadkowi samochodowemu, co wyłączyło go z dowodzenia. Wieczorem tego samego dnia rozpoczęły się kontrataki oddziałów radzieckiej 3. Armii Uderzeniowej i natarcie niemieckie zostało praktycznie powstrzymane. Następnego dnia Niemcy oficjalnie wstrzymali dalsze działania zaczepne.
10 Dywizja Pancerna SS została włączona do XXXIX Korpusu Pancernego. Działania zaczepne 10. Dywizji Pancernej SS napotkały na silną obronę wojsk sowieckich. Następnego dnia dywizja nacierała w kierunku Morzycy (niem. "Blumberg"), obchodząc pozycje wojsk sowieckich. Dalej atak 2 batalionu 10 Pułku Pancernego SS i 22 Pułku Grenadierów Pancernych SS był skierowany na południowy zachód do Żalęcina i Moskorzyna. Na przedmieściach tego miasta dowódca 7 kompanii X Korpusu SS – Ostuf. Franz Riedel zniszczył 13 nieprzyjacielskich czołgów. 1 batalion 10 Korpusu Pancernego SS nacierał bardziej na południe w kierunku Lubiatowa. Tam wspierał natarcie 4 Dywizji Policyjnej Waffen SS. 23 lutego dywizja przeszła do odwodu i wycofana została do Stargardu.
Rezultat.
Operacja zakończyła się porażką niemiecką. Za cenę dużych strat własnych, udało się jedynie przesunąć linię frontu o 18-20 kilometrów, odbić Banie oraz Pyrzyce i wycofać część sił z kotła pod Choszcznem. Długofalowym efektem ofensywy było utwierdzenie marszałka Żukowa w przekonaniu, że przed zdobyciem Berlina, konieczne jest zabezpieczenie swojej prawej flanki poprzez oczyszczenie z Niemców Pomorza Zachodniego. Wynikiem tego było rozbicie Grupy Armii „Wisła” w realizowanej II fazie operacji pomorskiej.
Zestawienie sił.
Wehrmacht.
Do operacji wydzielono ponad 1200 czołgów, ale w ciągu trzech dni walki paliwo i amunicja uległy wyczerpaniu.

</doc>
<doc id="1860777" url="https://pl.wikipedia.org/wiki?curid=1860777" title="Skrajny Wołoszyn">
Skrajny Wołoszyn

Skrajny Wołoszyn, dawniej "Zadni Garb" (2088 m) – szczyt w Tatrach Wysokich, położony w środkowej części grzbietu Wołoszyna, oddzielającym Dolinę Waksmundzką od Doliny Roztoki.
Szczyt jest ostatnim na wschód z czterech wierzchołków noszących nazwę "Wołoszyn". Skrajny Wołoszyn od strony zachodniej od Pośredniego Wołoszyna oddzielony jest Niżnią Wołoszyńską Przełęczą, natomiast na wschodzie graniczy z Wierchem nad Zagonnym Żlebem, od którego oddziela go płytka, nienazwana przełęcz. Spod Niżniej Wołoszyńskiej Przełęczy do Doliny Roztoki opada Skalnisty Żleb, natomiast w dolnych partiach zboczy Skrajnego Wołoszyna znajdują się Ciemnisty Żleb i Gaisty Żleb, przedzielone tzw. Nowym Spaleniskiem. Strome zbocza powyżej wymienionych żlebów noszą nazwę Półturnie. Od strony Doliny Waksmundzkiej położone są w okolicach Skrajnego Wołoszyna Pośrednia Waksmundzka Równica z małymi stawkami (Waksmundzkimi Okami) i Waksmundzka Równica.
Przez masyw Wołoszyna przeprowadzona została na początku XX wieku przez ks. Walentego Gadowskiego trasa Orlej Perci. Odcinek od Polany pod Wołoszynem do Krzyżnego od wielu lat jest jednak zamknięty, cały masyw Wołoszyna został natomiast objęty ścisłą ochroną i wyłączony z ruchu turystycznego i taternickiego.
Dawna nazwa "Zadni Garb" została nadana przez księdza Gadowskiego, któremu wygląd Wołoszyna przypominał wielbłąda o dwóch garbach.

</doc>
<doc id="1860784" url="https://pl.wikipedia.org/wiki?curid=1860784" title="Grigori Galitsin">
Grigori Galitsin



</doc>
<doc id="1860785" url="https://pl.wikipedia.org/wiki?curid=1860785" title="Cerkiew św. Jakuba w Powroźniku">
Cerkiew św. Jakuba w Powroźniku

Cerkiew św. Jakuba w Powroźniku – dawna greckokatolicka cerkiew w Powroźniku.
W 2013 roku została wpisana na Listę Światowego Dziedzictwa UNESCO wraz z innymi drewnianymi cerkwiami w Polsce i na Ukrainie. Znajduje się na szlaku architektury drewnianej województwa małopolskiego.
Historia.
Cerkiew w Powroźniku istniała od 1600, jednak z pierwotnego budynku zachowała się jedynie część, wkomponowana w bryłę obecnej cerkwi jako zakrystia. Wygląd współczesnej cerkwi formował się między XVII a XVIII wiekiem, jednak decydującą rolę odegrała przebudowa w 1813. Cerkiew została wówczas przeniesiona z dawnej lokalizacji na miejsce nieco wyższe, ze względu na zagrożenie powodziowe. Następnie świątynię rozbudowano. Po Akcji „Wisła” obiekt został przejęty przez Kościół łaciński.
Architektura.
Cerkiew w Powróźniku jest cerkwią łemkowską, trójdzielną. Ponad przedsionkiem wznosi się wieża o konstrukcji słupowo-ramowej, z drewnianym hełmem i kutym krzyżem. Na wieży zachował się wykonany w 1615 dzwon. Mniejsza wieża znajduje się ponad nawą, krytą namiotowym dachem. Prezbiterium kryte jest dachem kalenicowym i zwieńczone sygnaturką. Jest ono najstarszą częścią świątyni. Cerkiew, co jest typowe dla najstarszych świątyń łemkowskich, posiada okna jedynie od strony południowej, co ma zarówno podłoże praktyczne (ochrona przed śniegiem i podmuchami wiatru), jak i legendarne (siły zła miały w wierzeniach ludowych nadchodzić z północy).
Ściany i strop zakrystii pokrywa w całości polichromia o złożonej, wieloplanowej kompozycji, datowana na 1607 rok. Centralny motyw stanowi scena Ukrzyżowania, ponad którą znajduje się Duch Święty w postaci gołębicy, zaś na stropie - wizerunek Boga Ojca, całość stanowi zatem wyobrażenie Trójcy Świętej. Poniżej Ukrzyżowania znajduje się Złożenie do grobu. Inne sceny to m.in. Ofiara Abrahama, Mojżesz otrzymujący tablice Dekalogu, Wjazd Chrystusa do Jerozolimy. Kilka mniejszych scen ujętych jest w formę tonda, jak np. Nawiedzenie św. Elżbiety.
Ponadto w cerkwi zachował się osiemnastowieczny ikonostas. Z uwagi na obecne wykorzystanie cerkwi jako kościoła rzymskokatolickiego został on przecięty; pierwotny rząd Deesis i rząd proroków zlokalizowano na wschodniej ścianie nawy, zaś pozostałe ikony zawieszono bezpośrednio na ścianach pomieszczenia ołtarzowego. W świątyni zachowały się również wcześniejsze ikony oraz drzwi diakońskie, dawne części poprzedniego, siedemnastowiecznego ikonostasu. Inne cenne ikony zachowane w budynku to Sąd Ostateczny z 1623 oraz Opłakiwanie Chrystusa z 1646.
Teren świątyni otacza kamienny mur z XX-wiecznymi rzeźbami przedstawiającymi świętych.

</doc>
<doc id="1860786" url="https://pl.wikipedia.org/wiki?curid=1860786" title="Thure Lindgren">
Thure Lindgren

Thure Lindgren (ur. 18 kwietnia 1921, zm. 2 września 2005) – szwedzki skoczek narciarski.
Kariera.
Już w 1941 wystartował w Igrzyskach Narciarskich w Lahti i zajął 22. miejsce po dwóch skokach na odległość 52 metrów. W 1947 został mistrzem Szwecji w skokach narciarskich, natomiast w 1949 zwyciężył konkurs skoków na Szwedzkich Igrzyskach Narciarskich, które odbywały się w miejscowości Solleftea.
Jego największym sukcesem jest wywalczenie indywidualnie srebrnego medalu na mistrzostwach świata w Lake Placid po skokach na odległość 66,5 oraz 65 metrów. Uległ tylko Hansowi Bjørnstadowi, a wyprzedził Arnfinna Bergmanna.
Miesiąc po mistrzostwach wystartował w Festiwalu Skoków w Oslo, gdzie zajął 33. miejsce. W 1952 na Zimowych Igrzyskach Olimpijskich w Oslo ukończył zawody na 40. miejscu po tym jak w pierwszej serii upadł po skoku na odległość 63 metrów. Z powodzeniem skakał jeszcze na Igrzyskach Narciarskich w Lahti w 1952: zdobył czwarte miejsce. Jego ostatni międzynarodowy występ to zawody w Garmisch-Partenkirchen w 1953, gdzie zajął miejsce szóste.

</doc>
<doc id="1860790" url="https://pl.wikipedia.org/wiki?curid=1860790" title="Foinikas Syros">
Foinikas Syros

AO Foinikas Syros – grecki męski klub siatkarski z Ermupolis założony w 1980 roku. Obecnie występuje w Greckiej Lidze Siatkówki A1.

</doc>
<doc id="1860791" url="https://pl.wikipedia.org/wiki?curid=1860791" title="Południowo-Wschodni Instytut Naukowy">
Południowo-Wschodni Instytut Naukowy

Południowo-Wschodni Instytut Naukowy (PWIN) – polska organizacja naukowa, utworzona w Przemyślu 2 lutego 1990.
Zajmuje się prowadzeniem badań nad mniejszościami narodowymi w Polsce oraz stosunkami Polaków z narodami Europy Południowo-Wschodniej, zwłaszcza Ukraińcami. Posiada obszerną bibliotekę, prowadzi również działalność wydawniczą.

</doc>
<doc id="1860792" url="https://pl.wikipedia.org/wiki?curid=1860792" title="Zabawki choinkowe">
Zabawki choinkowe

Zabawki choinkowe – ozdoby choinkowe wykonywane z różnych materiałów w celu zdobienia bożonarodzeniowych choinek. Często w formie figurek jasełkowych lub związanych z kulturą i tradycją danego kraju lub regionu. Zwyczaj tworzenia zabawek na choinkę wywodzi się z tradycji zdobienia świątecznych drzewek dziełami domowej roboty. W dwudziestoleciu międzywojennym w Polsce dziedziną tą zaczęli profesjonalnie zajmować się znani artyści, tacy jak np. Jan Kurzątkowski. Zespół zabawek choinkowych wykonał też m.in. rzeźbiarz Józef Gosławski w latach 50. i na początku lat 60.

</doc>
<doc id="1860803" url="https://pl.wikipedia.org/wiki?curid=1860803" title="Cerkiew św. św. Kosmy i Damiana w Wojkowej">
Cerkiew św. św. Kosmy i Damiana w Wojkowej

Cerkiew św. św. Kosmy i Damiana w Wojkowej – dawna łemkowska cerkiew greckokatolicka, znajdująca się w Wojkowej. 
Po 1947 przejęta przez Kościół rzymskokatolicki. Obecnie użytkowana jako kościół filialny pod tym samym wezwaniem parafii św. Jakuba Młodszego Apostoła w Powroźniku w dekanacie Krynica-Zdrój. Cerkiew wpisano na listę zabytków w 1964. Została włączona do małopolskiego Szlaku Architektury Drewnianej.
Historia.
Cerkiew w Wojkowej istniała już pod koniec XVI wieku, jednak obecny budynek powstał w 1790 lub 1792 po tym, gdy pierwsza świątynia została doszczętnie zniszczona przez pożar. Po Akcji „Wisła” obiekt został przejęty przez kościół łaciński i od 1951 użytkowany jako kościół filialny. Remontowana na początku XX wieku, w latach 1967-1970 i w latach 90. Polichromię i ikonostas odnowiono w latach 1997-1998. 
Architektura i wyposażenie.
Cerkiew w Wojkowej jest cerkwią łemkowską, trójdzielną. Ponad przedsionkiem wznosi się wieża o konstrukcji słupowo-ramowej, z drewnianym hełmem i kutym krzyżem. Podobne hełmy wznoszą się nad nawą i prezbiterium. Ściany wieży obite gontem a pozostałe szalowane poziomymi deskami. Okna w cerkwi są kwadratowe. Do prezbiterium dostawiona jest zakrystia, zaś samo pomieszczenie ołtarzowe zostało trójbocznie zamknięte. Pierwotnie cały obiekt był kryty gontem, obecnie dachy pokryte są blachą.
We wnętrzu zachował się ikonostas wykonany dla cerkwi w okresie jej wznoszenia, z którego usunięto królewskie wrota oraz drzwi diakońskie. W nawie znajduje się ikona Chrystusa Nauczającego, również z XVIII wieku oraz berło procesyjne z wieku XIX. Zachowała się również wykonana w 1938 tuż przed II wojną światową polichromia figuralno-ornamentalna ze scenami: Zmartwychwstania na namiotowej kopule nawy i Zwiastowania na stropie babińca. 
Wokół cerkwi.
Teren przycerkiewny jest ogrodzony niskim kamiennym murkiem. Poza nim stoi nowa drewniana dzwonnica słupowo-ramowa pokryta dachem gontowym i współczesnymi dzwonami poświęconymi św. Kindze, Agacie i Józefowi.

</doc>
<doc id="1860807" url="https://pl.wikipedia.org/wiki?curid=1860807" title="Skazany na bluesa (singel)">
Skazany na bluesa (singel)

Skazany na bluesa – wydany razem z piosenką "Mała Aleja Róż" w 1985 r. singel analogowy zespołu Dżem. Numer katalogowy – Tonpress S-586.

</doc>
<doc id="1860808" url="https://pl.wikipedia.org/wiki?curid=1860808" title="Zielony Nowy Ład">
Zielony Nowy Ład

Zielony Nowy Ład – inspirowany przez New Deal prezydenta Franklina D. Roosevelta program reform globalnego systemu finansowego, podatkowego i energetycznego oraz masowych inwestycji, których celem ma być pobudzenie gospodarki światowej i uniezależnienie jej od nieodnawialnych surowców oraz przeciwdziałanie zmianom klimatu i stworzenie milionów nowych miejsc pracy.
Raport Fundacji Nowej Ekonomii (NEF).
Pierwszy raport zatytułowany "Green New Deal" ogłoszony został 21 lipca 2008 przez Grupę „Zielony Nowy Ład” i wydany przez Fundację Nowej Ekonomii. Przedstawia on propozycje strategii mających na celu przeciwdziałanie zmianom klimatu, obecnemu kryzysowi finansowemu i szczytowi wydobycia ropy naftowej. Raport wzywa do ponownej regulacji finansów i podatków oraz znacznych inwestycji rządowych w odnawialne źródła energii. Jego pełny tytuł brzmi: „Zielony Nowy Ład: polityka ścisłej współpracy przeciw potrójnemu kryzysowi: finansowemu, klimatycznemu i naftowemu”.
Do głównych zaleceń raportu należą:
Autorami raportu NEF nt. Zielonego Nowego Ładu są:
Pochodzenie i użycie nazwy.
Tytuł raportu NEF ma w zamierzeniu przypominać Nowy Ład, program reform społecznych i gospodarczych wprowadzonych przez prezydenta Roosevelta w następstwie Czarnego Czwartku i nadchodzącego Wielkiego Kryzysu. Nazwa nie została jednak utworzona przez Grupę „Zielony Nowy Ład”. Wcześniej używali jej Thomas Friedman i Elsa Wenzel.
Od czasu publikacji Zielonego Nowego Ładu fraza ta pojawia się coraz częściej.
Ponadto występuje ona często w książce Van Jonesa „The Green Collar Economy”.
„Globalny Zielony Nowy Ład”.
Najbardziej znane zastosowanie nazwy dotyczy Programu Środowiskowego Organizacji Narodów Zjednoczonych (UNEP). Achim Steiner, dyrektor wykonawczy UNEP, ogłosił 22 października 2008 w Londynie Inicjatywę Zielonej Gospodarki, znaną jako „Globalny Zielony Nowy Ład”. Podobnie jak Grupa „Zielony Nowy Ład”, inicjatywa UNEP nawołuje do gwałtownego wzrostu w sektorze zielonych miejsc pracy, a także restrukturyzacji globalnego systemu gospodarczego w taki sposób, by zmniejszyć zależność od paliw kopalnych.
Australijskie oświadczenie.
Organizacje ekologiczne Australian Conservation Foundation, Australian Council of Trade Union, Australian Green Infrastructure Council , Australian Council of Social Service, Climate Institute of Australia, Australian Institute of Superannuation Trustees oraz Proper Council of Australia wydały 9 stycznia 2009 wspólne oświadczenie “W stronę Zielonego Nowego Ładu: bodźce ekonomiczne i akcja polityczna dla uniknięcia podwójnego kryzysu” („Towards a Green New Deal: Economic stimulus and policy action for the double crunch”).
W następstwie tego oświadczenia zorganizowano w październiku 2009, przy pomocy The Green Institute, Australijskich Zielonych i innych organizacji, konferencję w Melbourne. Jej celem było sformułowanie Zielonego Nowego Ładu dla Australii oraz omówienie jego kontekstu, zarysu, treści i wdrożenia.
Zielone Nowe Łady i zielone bodźce gospodarcze.
Wiele z narodowych gospodarczych programów stymulacyjnych zaproponowanych lub przyjętych pod koniec 2008 i w 2009 posiadało „zielone aspekty”, np. w Stanach Zjednoczonych, Japonii czy Korei Południowej.
W 2009 zielone partie i organizacje z Nowej Zelandii zorganizowały konferencje i dyskusje prezentujące Zielony Nowy Ład.
Australijscy Zieloni stanowiący języczek u wagi w rządzie, zaproponowali zmiany w planach rządzącej Australijskiej Partii Pracy w kwestii bodźców ekonomicznych, co niektórzy upatrywali jako Zielony Nowy Ład dla Australii.
Europejska Partia Zielonych podczas kampanii do Parlamentu Europejskiego w 2009 roku przyjęła manifest wyborczy „Zielony Nowy Ład dla Europy”, na rzecz którego działa obecnie Grupa Zielonych w Parlamencie Europejskim. Także związana z Europejską Partią Zielonych, Zielona Fundacja Europejska wydała serię raportów na temat Zielonego Nowego Ładu z perspektywy globalnej, Unii Europejskiej oraz poszczególnych krajów członkowskich.
Zielony Nowy Ład w Polsce.
Sekretarz generalny ONZ Ban Ki-moon oraz prezydent Lech Kaczyński podczas ceremonii otwarcia międzynarodowej konferencji COP 14 w Poznaniu w grudniu 2009 dyskutowali na temat potrzeby przeprowadzenia „rewolucji kopernikańskiej” i rozwoju „zielonej gospodarki”. Projekt „Zielony Nowy Ład w Polsce” promujący zieloną gospodarkę, zielone miejsca pracy realizuje think&amp;do tank Zielony Instytut. W ramach kampanii Instytut wydaje także publikacje, m.in.: „Zielony Nowy Ład w Polsce” (red. Dariusz Szwed).

</doc>
<doc id="1860809" url="https://pl.wikipedia.org/wiki?curid=1860809" title="Vagif Javadov">
Vagif Javadov



</doc>
<doc id="1860810" url="https://pl.wikipedia.org/wiki?curid=1860810" title="Ensio Hyytiä">
Ensio Hyytiä

Ensio Hyytiä (ur. 24 marca 1938 w Rovaniemi, zm. 24 marca 2019 tamże) – fiński skoczek narciarski, wicemistrz świata z 1958.
Jego największym sukcesem jest zdobycie srebrnego medalu w konkursie indywidualnym na mistrzostwach świata w Lahti. Uległ tylko swemu rodakowi Juhaniemu Kärkinenowi, a trzecie miejsce zajął niemiecki skoczek reprezentujący NRD – Helmut Recknagel.

</doc>
<doc id="1860814" url="https://pl.wikipedia.org/wiki?curid=1860814" title="Zlaté piesky">
Zlaté piesky

Zlaté piesky (słow. "Złote Piaski") – jezioro w Bratysławie, w dzielnicy Ružinov, wykorzystywane jako naturalne kąpielisko. Ma szerokość około 400 m i głębokość sięgającą około 30 m, na środku znajduje się niewielka zalesiona wyspa.
Okoliczne tereny stwarzają dogodne możliwości uprawiania sportu, tworząc największy kompleks rekreacyjny w Bratysławie. W pobliżu znajduje się powstałe na początku XXI wieku wielkie centrum handlowe Shopping Palace, na północnym brzegu jeziora zaś duże pole namiotowe Intercamp i kilka restauracji. Nieopodal przebiega autostrada D1. Nad jeziorem odbywają się imprezy kulturalne i muzyczne jak MTV Disco TV czy Uprising reggae festival.
28 lipca 1976 roku w wyniku błędu podczas lądowania runął do jeziora samolot czechosłowackich linii lotniczych ČSA relacji Praga-Bratysława. Zginęło 76 osób, 3 zostały ranne. Była to jedna z najtragiczniejszych katastrof lotniczych na terenie Czechosłowacji.

</doc>
<doc id="1860816" url="https://pl.wikipedia.org/wiki?curid=1860816" title="Tramplīns">
Tramplīns



</doc>
<doc id="1860818" url="https://pl.wikipedia.org/wiki?curid=1860818" title="Paavo Lukkariniemi">
Paavo Lukkariniemi

Paavo Lukkariniemi (ur. 14 kwietnia 1941 w Ylitornio) – fiński skoczek narciarski. Jego największym sukcesem jest zdobycie indywidualnie brązowego medalu na mistrzostwach świata w Oslo. Wyprzedzili go wówczas tylko Norweg Bjørn Wirkola i reprezentant NRD, Dieter Neuendorf.

</doc>
<doc id="1860820" url="https://pl.wikipedia.org/wiki?curid=1860820" title="Obedience Thru Suffering">
Obedience Thru Suffering

Obedience thru Suffering - pierwsza płyta zespołu Crowbar, nagrana w roku 1991 w składzie: Kirk Windstein, Kevin Noonan, Todd Strange, Craig Nunenmacher.

</doc>
<doc id="1860821" url="https://pl.wikipedia.org/wiki?curid=1860821" title="Testosteron (singel)">
Testosteron (singel)

Testosteron – singel, promujący płytę Kayah pt. "Stereo typ", z 2003.

</doc>
<doc id="1860822" url="https://pl.wikipedia.org/wiki?curid=1860822" title="Rao Shushi">
Rao Shushi

Rao Shushi (ur. 1903, zm. 2 marca 1975) – chiński polityk komunistyczny.
Członek KPCh od 1924 roku, w latach 1945-1954 członek KC. W okresie od 1949 do 1952 roku pierwszy Sekretarz Biura KC do spraw Chin Wschodnich, następnie od 1953 roku kierownik Wydziału Organizacyjnego KC.
W lutym 1954 roku oskarżony o spiskowanie z Gao Gangiem w celu przejęcia władzy, usunięty ze wszystkich stanowisk i aresztowany. Do końca życia przebywał w więzieniu.

</doc>
<doc id="1860823" url="https://pl.wikipedia.org/wiki?curid=1860823" title="Haematopinus apri">
Haematopinus apri

Haematopinus apri – gatunek wszy należący do rodziny Haematopinidae, pasożytujący na dziku ("Sus scrofa"). Powoduje chorobę wszawicę. 
Samica długości 5,5 mm, samiec długości 4,0 - 4,25 mm. Są silnie spłaszczona grzbietowo-brzusznie. Głowa dwukrotnie lub trzykrotnie dłuższa jak szersza. Nogi bardzo duże i silne. Samica składa jaja zwanych gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni.
Pasożytuje na skórze owłosionej głównie w okolicy nasady uszu, na karku, na bokach ciała. W przypadku silnego opadnięcia może występować na całym ciele. Występuje na terenie Europy i Azji.

</doc>
<doc id="1860825" url="https://pl.wikipedia.org/wiki?curid=1860825" title="Haematopinus urius">
Haematopinus urius



</doc>
<doc id="1860826" url="https://pl.wikipedia.org/wiki?curid=1860826" title="Haematopinus aperis">
Haematopinus aperis



</doc>
<doc id="1860830" url="https://pl.wikipedia.org/wiki?curid=1860830" title="Ratusz w Libercu">
Ratusz w Libercu

Ratusz w Libercu (czes. "Liberecká radnice") – neorenesansowy budynek, znajdujący się na libereckim rynku ("náměstí Dr. E. Beneše"), jeden z symboli miasta.
Stary ratusz.
Pierwszy ratusz w Libercu, według planów Włocha Marcusa Antonia Spazia, postawiono przy dzisiejszym rynku staromiejskim w latach 1559-1603. Jednopiętrowy obiekt kryty gontem z ośmioboczną wieżą zegarową zwieńczoną pozłacaną kopułą był drugim (według innych źródeł trzecim) kamiennym budynkiem w mieście. Na parterze był wyszynk z jatkami oraz sklep z pieczywem. W piwnicach znajdowały się magazyny z piwem i winem, a najgłębiej katownia. Pomieszczenia rady miejskiej umieszczono na piętrze – dużą salę, salę obrad i mniejsze pokoje.
W 1801 w wieżę trafił piorun i jej część strawił ogień; konieczna była odbudowa. W przeciągu trzech stuleci obszar miasta Liberca rozrósł się, a sam budynek stał się za mały i został opuszczony. W II połowie XIX wieku zapadła decyzja o budowie nowej siedziby rady miejskiej.
Po wybudowaniu nowego ratusza w 1894 odbyła się uroczystość pożegnania starego budynku i rozpoczęła się jego rozbiórka, która trwała cztery tygodnie. Aby zachować stary ratusz w pamięci mieszkańców na rynku zaznaczono ciemniejszą kostką zarys jego murów; z kolei wieża w Muzeum Północnoczeskim jest kopią dawnej wieży ratuszowej. W Muzeum znajduje się także ekspozycja poświęcona dawnej siedzibie rady miejskiej, a dzwon ze starego ratusza umieszczono w nowym.
Nowy ratusz.
W 1879 zaczęto zbierać pieniądze na budowę nowego ratusza, a w 1887 ogłoszono konkurs na projekt architektoniczny. Wygrał go architekt Franz Neumann, który zaproponował konstrukcję zbliżoną do wiedeńskiego ratusza; choć mniejsza od pierwowzoru, posiadała największą powierzchnię użytkową wśród tych przedstawionych w projektach (jednocześnie projekt Neumanna miał najniższy budżet). Kamień węgielny wmurowano we wrześniu 1888, a główne prace zewnętrzne prowadzone przez firmę "Sachers i Gärtner" zakończyły się w 1890. We wrześniu 1891 na szczycie 65-metrowej wieży umieszczono metalową figurę rycerza. Nieco wcześniej, podczas wizyty w Libercu, ratusz odwiedził cesarz Franciszek Józef I. Pierwotnie planowano całkowite zakończenie wszystkich prac w 1892, ale z przyczyn politycznych (odwołanie rady miejskiej i wprowadzenie komisarza rządowego) przesunęło się ono na Wielkanoc roku 1893.
Ratusz został wzniesiony na planie kwadratu. Nad portalem wejściowym umieszczono daty rozpoczęcia oraz planowanego ukończenia budowy (1888–1892) oraz relief autorstwa Theodora Friedla, przedstawiający założenie starego i nowego ratusza. Nad nim znajduje się balkon, z którego przemawiały głowy państwa – oprócz cesarza Franciszka Józefa także prezydenci Edvard Beneš oraz Vaclav Havel. Powyżej (pod zegarem) dwie postacie heroldów otaczają herb Liberca. Z tyłu ratusza znajdują się kolejne trzy reliefy, również autorstwa Theodora Friedla.
Na szczycie wieży od początku istnienia ratusza znajdowała się wspomniana figura rycerza. Kiedy w Czechosłowacji władzę objęła partia komunistyczna, w 1952 zdjęto ją i zastąpiono czerwoną gwiazdą. Ta z kolei została usunięta w 1989, a rok później w jej miejscu pojawił się lew widniejący w herbie Czech. W ostatnich latach również i jego zdjęto, a na wieżę, po kilkudziesięciu latach przechowywania w Muzeum Północnoczeskim, powrócił oryginalny rycerz.
Na prawo od głównego wejścia umieszczono pomnik poświęcony ofiarom stłumienia Praskiej Wiosny w 1968 – na stylizowanej gąsienicy można odczytać imiona i nazwiska dziewięciu osób z Liberca, które zginęły wówczas podczas inwazji wojsk Układu Warszawskiego.
Wnętrza ratusza.
Wnętrze ratusza wykonane jest w stylu romantycznego historyzmu. Szczególnie liczne są witraże – na drugim piętrze środkowe okno zawiera personifikację Liberca; witraż ten jest darem fabrykanta barona Liebiga. Na suficie nad schodami umieszczono obraz autorstwa wiedeńczyka Andreasa Grolla – jest to alegoria miasta i rozwoju handlu suknem w Libercu. Na bocznych obrazach postacie aniołków niosą herb Cesarstwa Austrii oraz Liberca.
Na drugim piętrze znajduje się także Sala Ceremonialna – bogato zdobiona, wyłożona boazerią przez wiedeńską firmę Carla Rogenhofera, słynie ona z doskonałej akustyki. Mosiężny żyrandol ważący 450 kilogramów, przywieziono z Berlina. W lewej części sali umieszczono kolejnych 6 witraży wykonanych w miejscowości Česká Skalice, symbolizują one naukę, sztukę, stan kupiecki, przemysł, handel i administrację miejską. Kolejną alegorią miasta jest drewniana rzeźba, wykonana pod nadzorem Ferdinanda Demetza z Tyrolu – największą postacią jest Liberec, po lewej przedstawiono pomoc biednym i chorym, a po prawej handel, przemysł i mienie. Obok Sali Ceremonialnej wybudowano dwa mniejsze saloniki, służące dzisiaj nowożeńcom przygotowującym się do ceremonii ślubnej oraz do prowadzenia oficjalnych rozmów i spotkań.

</doc>
<doc id="1860831" url="https://pl.wikipedia.org/wiki?curid=1860831" title="Havířov (stacja kolejowa)">
Havířov (stacja kolejowa)

Havířov – stacja kolejowa w Hawierzowie, w kraju morawsko-śląskim, w Czechach przy ulicy Železničářů 1300/2. Znajduje się na wysokości 252 m n.p.m., na północnym skraju dzielnicy Miasto, przy granicy z Szumbarkiem.
Stacja w Szumbarku uruchomiona została 25 grudnia 1911 roku na odcinku linii kolejowej z Kończyc do Suchej Średniej, w 1914 przedłużonej do Cieszyna. Oddano budynek stacyjny mieszczący kasy, poczekalnię, mieszkania dla pracowników kolei, a od 1 czerwca 1916 roku również ekspedycję towarową. Po zajęciu przez Polskę Zaolzia, w latach 1938–1939 stacja była graniczną i prowadzono tu odprawę paszportową. W roku 1960 Szumbark włączono w granice administracyjne rozbudowywanego miasta Hawierzów, a w 1961 zmieniono przebieg linii 321 i zelektryfikowano ją. Dokonano także przebudowy stacji i wybudowano nowe obiekty (choć kilka starszych budowli istnieje do dziś). Nowy budynek dworca wybudowany w latach 1964–1969 zaprojektował w tzw. stylu brukselskim czeski architekt Josef Hrejsemnou. Na placu przed dworcem umieszczono rzeźbę (Směrník), którą wykonał rzeźbiarz Václav Uruba (28 marca 2014 roku została przeniesiona sprzed budynku dworca do Ostrawy). W latach 2019–2022 gmach dworca przebudowano na cele kulturalno-sportowe, przenosząc obsługę pasażerów do przybudówki od strony zachodniej. 
Stacja jest dostępna dla osób poruszających się na wózku inwalidzkim, które mogą dostać się do obydwu peronów. Znajdują się tu automaty biletowe, przechowalnia bagażu i rowerów, istnieje możliwość zakupu biletów międzynarodowych i nadania przesyłek kurierskich. Znajdują się tu tablice o odjazdach pociągów dla osób niedosłyszących.

</doc>
<doc id="1860832" url="https://pl.wikipedia.org/wiki?curid=1860832" title="Tonu Endrekson">
Tonu Endrekson



</doc>
<doc id="1860833" url="https://pl.wikipedia.org/wiki?curid=1860833" title="Shopping Palace">
Shopping Palace

Shopping Palace – centrum handlowe w Bratysławie w dzielnicy Ružinov przy ulicy Cesta na Senec w bezpośrednim sąsiedztwie kompleksu rekreacyjnego Zlaté piesky.
Kompleks zajmuje powierzchnię 76 tysięcy m², w tym 57 tysięcy m² hipermarket Tesco a 19 tysięcy m² galeria handlowa. W pobliżu mają przystanek tramwaje (linia 4) i autobusy miejskie (linie 56 i 65), a także bezpłatna linia autobusowa.

</doc>
<doc id="1860834" url="https://pl.wikipedia.org/wiki?curid=1860834" title="M. Agiejew">
M. Agiejew

M. Agiejew (ros. М. Агеев) – pseudonim literacki, pod którym ukazała się drukiem jedna powieść, "Romans z kokainą" (1934, "Роман с кокаином"). 
Autor naprawdę nazywał się najprawdopodobniej Mark Łazariewicz Lewi (Марк Лазаревич Леви) i urodził się około 1900 w Rosji, zapewne w Moskwie, skąd wyemigrował początkowo do Niemiec, a potem do Turcji. Rękopis powieści przesłano w 1933 lub 1934 z Istambułu. Utwór wydrukowało w odcinkach pismo "Ilustrirowannaja żyzń", a jeden z rozdziałów ukazał się w piśmie "Czisła" (1934, nr 6). Później (prawdopodobnie w 1936, daty publikacji nie podano) powieść ukazała się w Paryżu jako książka. Dalsze losy Marka Lewiego nie są całkowicie pewne, prawdopodobnie wrócił on do ZSRR i zmarł 5 VIII 1973 w Erywaniu. Paryska poetka emigracyjna Lidia Czerwinska, która znała Lewiego, potwierdziła, że M. Agiejew to jego pseudonim, miała się też dowiedzieć, że wrócił on do ZSRR. Jak wynika z dokumentów ambasady radzieckiej w Ankarze, a konkretnie ze znajdującego się w nich własnego życiorysu Marka Lewiego, opuścił on ZSRR i wyjechał do Niemiec w 1925, legalnie, z radzieckim paszportem, możliwe, że był współpracownikiem GPU. Mieszkał w Berlinie i Lipsku, w 1930 przeniósł się do Istambułu, gdzie od 1933 pracował w miejscowym oddziale francuskiego wydawnictwa "Hachette". Lewi wspomina o powieści "Romans z kokainą", zaznaczając, że nie była ona w najmniejszym stopniu antyradziecka i że napisał ją i opublikował w emigracyjnym wydawnictwie jedynie w celach zarobkowych. Życiorys dołączony był do prośby o pozwolenie na powrót do ZSRR. W 1939 Lewi pozwolenia takiego nie otrzymał, ale w maju 1942 władze tureckie nakazały mu opuszczenie terytorium kraju. Jak wynika z innych dokumentów, w ZSRR nie zezwolono mu na osiedlenie się w Moskwie, osiadł więc Erywaniu, gdzie uczył niemieckiego w Instytucie Języków Obcych Akademii Nauk Armeńskiej Republiki Radzieckiej. Nie opublikował w ZSRR żadnego utworu literackiego.
Powieść "Romans z kokainą" opowiada w pierwszej osobie losy młodego człowieka, Wadima Maslennikowa, który uzależnia się od narkotyku. Akcja obejmuje lata 1914-1919.
Rosyjski krytyk emigracyjny Nikita Struve przy okazji wznowienia utworu (1983) wysunął przypuszczenie, że autorem "Romansu z kokainą" jest Vladimir Nabokov, a Lewi jedynie pomógł w przeprowadzeniu mistyfikacji, wywożąc rękopis do Stambułu i wysyłając go stamtąd do Paryża. Rodzina Nabokova hipotezę tę stanowczo odrzuciła, Struve jednak się przy niej upierał. Szwajcarski tłumacz i literaturoznawca Felix Philipp Ingold wysunął przypuszczenie, że utwór jest owocem współpracy Lewiego i Nabokova. Pierwszy miał dostarczyć ogólnych zarysów fabuły, drugi zaś nadać całości kształt literacki. Otwarcie radzieckich archiwów w okresie pieriestrojki pozwoliło dowieść, że powieść odwołuje się do życia Lewiego, przedstawiona jest w niej m.in. moskiewska szkoła, do której Lewi uczęszczał, a imiona dwu jego kolegów z klasy są takie same jak imiona dwu postaci powieści. Ingold stwierdza jednak, że to bynajmniej nie przeczy jego tezie. Również Struve twierdzi, że Nabokov mógł w taki czy inny sposób poznać losy Lewiego i wykorzystać je w swojej prozie, uważa przy tym za znaczący fakt, że Lewi nie napisał już później żadnej innej powieści. Polski tłumacz "Romansu z kokainą", Leszek Engelking, przyznaje, że da się dostrzec wyraźne podobieństwa stylistyczno-językowe między książką wydaną pod nazwiskiem Agiejewa a prozą autora "Obrony Łuzyna", kładzie je jednak na karb zafascynowania młodego twórcy z Istambułu dziełem słynnego już wtedy w środowiskach rosyjskiej emigracji Nabokova.
Po przypomnieniu powieści w 1983 pojawiło się wiele jej przekładów na języki obce, m.in. francuski i angielski. Pieriestrojka pozwoliła na publikację dzieła w ZSRR. Na polski utwór przełożył Leszek Engelking. Tłumaczenie to ukazało się w 1997 nakładem Spółdzielni Wydawniczej Czytelnik. 

</doc>
<doc id="1860835" url="https://pl.wikipedia.org/wiki?curid=1860835" title="Andrei Jaemsae">
Andrei Jaemsae



</doc>
<doc id="1860838" url="https://pl.wikipedia.org/wiki?curid=1860838" title="Tomas Karas">
Tomas Karas



</doc>
<doc id="1860840" url="https://pl.wikipedia.org/wiki?curid=1860840" title="Wikariat apostolski">
Wikariat apostolski

Wikariat apostolski – typ jednostki kościelnego podziału administracyjnego, spotykany w Kościele rzymskokatolickim. Prawo kanoniczne definiuje go następująco:
W praktyce status wikariatu otrzymują najczęściej wspólnoty zbyt małe, aby uzyskać status diecezji, często znajdujące się na terenach misyjnych. Wikariusz apostolski najczęściej jest biskupem tytularnym. W katolickich Kościołach wschodnich oraz niektórych Kościołach prawosławnych jednostka podobnego typu określana jest mianem egzarchatu. 
Lista wikariatów apostolskich.
Boliwia
Brunei
Chile
Czad
Ekwador
Egipt
Etiopia
Filipiny
Gabon
Ghana
Grecja
Gwatemala
Kambodża
Kenia
Kolumbia
Komory
Laos
Liban
Libia
Mauritius
Namibia
Nepal
Nigeria
Pakistan
Paragwaj
Panama
Półwysep Arabski
Peru
RPA
Syria
Turcja
Wenezuela

</doc>
<doc id="1860841" url="https://pl.wikipedia.org/wiki?curid=1860841" title="Ljubiša Stefanović">
Ljubiša Stefanović

Ljubiša Stefanović (ur. 4 stycznia 1910 w Belgradzie, zm. 17 maja 1978 w Nicei) – jugosłowiański piłkarz i trener, reprezentant kraju.
Kariera piłkarska.
Stefanović urodził się w Belgradzie i tam w 1926 rozpoczął swoją przygodę z piłką w zespole Vardar Belgrad. W kolejnych dwóch sezonach występował w drużynach z tego samego miasta, tj. Jedinstvo Belgrad i OFK Beograd.
W 1929 wyjechał do Francji, gdzie dołączył do FC Sète. W zespole "Delfiny z zielonego i białego złota" zdobył Puchar Francji w sezonie 1929/30. Łącznie przez 2 lata gry w Sète wystąpił w 27 spotkaniach. Od 1931 występował w Nîmes Olympique. W tej drużynie zagrał w pierwszym w historii sezonie ligi francuskiej (1932/33), w którym zanotował 7 występów. 
W 1933 przeszedł do drugoligowego AS Saint-Étienne, w którym spędził kolejne 4 lata. Od sezonu 1937/38 występował w nowo powstałej dryżynie Toulouse FC, z której rok później przeniósł się do Avignon Foot 84. W 1939 zakończył karierę piłkarską. 
Kariera reprezentacyjna.
Stefanović został powołany przez trenera Boško Simonovicia na Mistrzostwa Świata 1930. Rozegrany 14 lipca 1930 mecz z Brazylią, zakończony zwycięstwem Jugosławii 2:1, był jednocześnie debiutem Stefanovicia w reprezentacji. 
Podczas mundialu zagrał jeszcze w dwóch spotkaniach z Boliwią oraz z gospodarzem i późniejszym mistrzem świata Urugwajem. Jugosławia zakończyła turniej na 3. miejscu.
Ostatni mecz w reprezentacji rozegrał 3 sierpnia 1930. Było to spotkanie z Argentyną, zakończone porażką 1:3. W sumie wystąpił w 4 spotkaniach kadry Jugosławii.
Kariera trenerska.
W 1943 został trenerem klubu FC Sète. Trenował go do 1946.
Sukcesy.
FC Sète

</doc>
<doc id="1860843" url="https://pl.wikipedia.org/wiki?curid=1860843" title="II bitwa pod Aduatucą">
II bitwa pod Aduatucą

II Bitwa pod Aduatucą – starcie zbrojne, które miało miejsce w roku 53 p.n.e. 
W roku 53 p.n.e. Cezar podjął wyprawę na terytoria Eburonów, chcąc odszukać ukrywającego się tam Ambioryksa. Armia rzymska podzielona została na 3 części. Wojska generała Labienusa ruszyły w kierunku płn-zach ku wybrzeżu, generał Treboniusz pociągnął w kierunku płd-zach, natomiast Cezar skierował się ku rzece Sheldt i Ardenom. Wszystkie ugrupowania liczyły po 3 legiony, łącznie kilkadziesiąt tysięcy żołnierzy. Cały ciężki sprzęt pozostawiono generałowi Kwintusowi Cyceronowi, który pozostał w ufortyfikowanym obozie niedaleko Aduatucy, gdzie klęskę w bitwie rok wcześniej ponieśli Sabinus i Cotta. Jego siły liczyły siedem tysięcy legionistów i kilka tysięcy służb pomocniczych. Dodatkowo znajdowało się tu kilkuset chorych, którzy nie byli w stanie brać udziału w walkach. Gdy po umówionym terminie Cezar nie wracał, Cyceron zmuszony został do wyjścia z obozu w poszukiwaniu prowiantu. Oddział w sile 3 000 ludzi (wśród nich chorzy żołnierze) opuścił obóz, kierując się na pobliskie pole pszenicy. Na czele grupy stał trybun Gajusz Treboniusz, krewny generała Treboniusza. W chwili gdy Rzymianie zbierali zboże, obóz stał się celem ataku Germanów z plemienia Sugambrów, których kilkuset wdarło się przez otwarte bramy do wewnątrz. Doszło do krwawej bitwy, która pochłonęła wiele ofiar po obu stronach, ciężko ranny został m.in. dowodzący obroną centurion Publiusz Sekstus Baculus. Ostatecznie atak Germanów załamał się, a napastników wyparto z obozu.
W międzyczasie nadciągnęły powracające ze zbożem wojska Treboniusza. Widząc atakujących Germanów Rzymianie ustawili szyk obronny na pobliskim wzniesieniu, gdzie zostali zaatakowani przez 2 000 jazdy germańskiej. Wielu żołnierzy próbując na własną rękę przedrzeć się do obozu, zostało zabitych podczas pościgu jazdy germańskiej. Pozostała na wzgórzu grupa 1 000 legionistów broniła się jeszcze jakiś czas, w końcu wszyscy Rzymianie zostali wycięci w pień. Po bitwie Germanie zagrabili zapasy żywności porzucone przez Rzymian, po czym wycofali się na swoje terytoria za Renem. 

</doc>
<doc id="1860844" url="https://pl.wikipedia.org/wiki?curid=1860844" title="Ostrava-Svinov">
Ostrava-Svinov

Ostrava-Svinov – stacja kolejowa w Ostrawie, w kraju morawsko-śląskim, w Czechach przy ulicach Peterkova 79/5, Peterkova 132 oraz przeszklone rozszerzenie przy ulicy Peterkova 107/16. Znajduje się na wysokości 213 m n.p.m.
Otwarta w roku 1847 na C.K. Uprzywilejowanej Kolei Północnej Cesarza Ferdynanda stacja początkowo posiadała klasycystyczny budynek dworcowy, który zaprojektował Karl Hummel. W 1855 stacja uzyskała połączenie do Opawy, a w 1887 do Witkowic. Rozwój przemysłu w Ostrawie z czasem zwiększył ruch, zarówno pasażerski jak i towarowy, w związku z tym budynek dworca rozbudowano znacznie w roku 1895. Ostatniej gruntownej przebudowy i modernizacji obiekt doczekał się w latach 2000-2007. 8 grudnia 1998 budynek dworca został wpisany do rejestru zabytków Republiki Czeskiej.
Jest stacją kolejową o znaczeniu międzynarodowym, największą w regionie, obsługującą około 30000 podróżnych dziennie.
Znajdują się tu 4 perony z pełnym dostępem dla osób poruszających się na wózkach inwalidzkich i dla osób niewidomych. Wyposażone są w elektroniczne systemy informacyjne i komputerowy system zapowiadania pociągów w kilku językach (czeski, angielski i niemiecki).
Na stacji zatrzymują się wszystkie rodzaje pociągów - od osobowych po SuperCity Pendolino. Od miejskiej strony dworca znajduje się duży, przykryty szklanym dachem przystanek autobusowy wyposażony w elektroniczne tablice informacyjne. Połączenie miasta i okolicznych miejscowości z dworcem zapewniają liczne linie autobusowe oraz kilka linii tramwajowych.

</doc>
<doc id="1860845" url="https://pl.wikipedia.org/wiki?curid=1860845" title="Kościół św. Wawrzyńca i klasztor Bonifratrów we Lwowie">
Kościół św. Wawrzyńca i klasztor Bonifratrów we Lwowie

Kościół św. Wawrzyńca i klasztor Bonifratrów we Lwowie – był położony przy ul. Łyczakowskiej 26 (ukr.Личаківській, 26) w dzielnicy Łyczaków (ukr. Личаків).
Historia kościoła i klasztoru.
Pierwotny, jednonawowy kościół pw. św. Wawrzyńca wzniesiony został w 1536 w miejscu uznawanym za cudowne, na którym wcześniej stała kapliczka z obrazem św. Wawrzyńca.
We wrześniu 1659 ówczesny starosta jaworski i chorąży wielki koronny, Jan Sobieski dokonał fundacji w wysokości 30000 złotych na cele nowego kościoła i szpitala dla ojców Bonifratrów. Stosownej zgody udzielili arcybiskup lwowski Jan Tarnowski, magistrat Lwowa oraz kapituła metropolitalna. Fundacja została zabezpieczona na dobrach Błudów. Bonifratrzy otrzymali ponadto kamienicę przy ul. Krakowskiej oraz kilka placów.
Wykonanie projektu założenia powierzono inżynierowi królewskiemu Benoit oraz pochodzącemu z Gdańska kapitanowi Adolfowi Boyowi. Budowę zespołu w stylu barokowym rozpoczęto w roku 1688. Prace nadzorował pełnomocnik króla, ks. kanonik Kazimierz Humniewicz. Wystrojem budowli zajęli się nadworni rzeźbiarze. Jan Sobieski, już jako król, nadal wspierał materialnie budowę kościoła, klasztoru i szpitala, w którym mieli przebywać starzy, zasłużeni żołnierze. W 1694 r. odwiedził osobiście budowę. Prace budowlane zakończono w 1696. Budowa kościoła, klasztoru I szpitala pochłonęła w sumie 100000 złotych. Był to jedyny nowy kościół wzniesiony we Lwowie za panowania Jana III Sobieskiego.
W 1772, w momencie zajęcia Lwowa przez Austriaków w wyniku pierwszego rozbioru Polski w szpitalu św. Wawrzyńca pracowało 7 braci zakonnych. W 1785, w wyniku reform józefińskich przeprowadzonych przez cesarza Austrii Józefa II zakon Bonifratrów uległ kasacie, a cały zespół klasztorny zamieniono na szpital garnizonowy korpusu lwowskiego armii austriackiej. Pod koniec XVIII w. cały kompleks gruntownie przebudowano, pozostawiając tylko barokową fasadę kościoła i ozdobny portal od strony ul. Łyczakowskiej.
Zmiana dokonana przez Austriaków okazała się trwała – szpital istniał w tym miejscu za każdej kolejnej władzy panującej we Lwowie: rosyjskiej (1914—1915), ponownie austriackiej (1915—1918), pоlskiej (1918-1939), radzieckiej (1939-1941), niemieckiej (1941—1944), ponownie radzieckiej (1944—1991) i ukraińskiej (po 1991).

</doc>
<doc id="1860846" url="https://pl.wikipedia.org/wiki?curid=1860846" title="Takashi Fujisawa">
Takashi Fujisawa

Takashi Fujisawa (jap. 藤沢隆 "Fujisawa Takashi", ur. 7 lutego 1943 r. w Yoichi) – japoński skoczek narciarski i kombinator norweski, srebrny medalista w skokach na mistrzostwach świata w Oslo.

</doc>
<doc id="1860848" url="https://pl.wikipedia.org/wiki?curid=1860848" title="Arnold Kongsgaard">
Arnold Kongsgaard



</doc>
<doc id="1860851" url="https://pl.wikipedia.org/wiki?curid=1860851" title="Szmulek Juszkiewicz">
Szmulek Juszkiewicz

Szmulek Juszkiewicz (zm. 1943) – żydowski działacz ruchu oporu podczas II wojny światowej, uczestnik powstania w getcie warszawskim, partyzant oddziału Gwardii Ludowej im. Mordechaja Anielewicza.
Pochowany jest w zbiorowym grobie partyzantów GL na cmentarzu żydowskim przy ulicy Okopowej w Warszawie (kwatera 31, rząd 3, grób 5).

</doc>
<doc id="1860853" url="https://pl.wikipedia.org/wiki?curid=1860853" title="Tola Rabinowicz">
Tola Rabinowicz

Tola Rabinowicz (zm. 1943) – żydowska działaczka ruchu oporu podczas II wojny światowej, uczestniczka powstania w getcie warszawskim, partyzant oddziału Gwardii Ludowej im. Mordechaja Anielewicza.
Pochowana jest w zbiorowym grobie partyzantów GL na cmentarzu żydowskim przy ulicy Okopowej w Warszawie (kwatera 31, rząd 3, grób 5).

</doc>
<doc id="1860854" url="https://pl.wikipedia.org/wiki?curid=1860854" title="Michał Rozenfeld">
Michał Rozenfeld

Michał Rozenfeld (ur. 1916, zm. 2 września 1943 w Krawcowiźnie) – polsko-żydowski działacz ruchu oporu podczas II wojny światowej, uczestnik powstania w getcie warszawskim, partyzant oddziału Gwardii Ludowej im. Mordechaja Anielewicza.
Życiorys.
Przed wybuchem wojny studiował psychologię, m.in. u Tadeusza Kotarbińskiego. Po wybuchu II wojny światowej trafił do warszawskiego getta, gdzie pracował jako nauczyciel. Należał do PPR i był członkiem Komendy Głównej ŻOB. Przebywał wraz z Mordechajem Anielewiczem w bunkrze przy ul. Miłej 18. 10 maja 1943 wraz z grupą żydowskich bojowców przedostał się kanałami na ulicę Prostą. 
Po upadku powstania schronił się w lasach pod Wyszkowem, gdzie walczył w oddziale Gwardii Ludowej. Wraz z towarzyszami broni został wydany Niemcom przez leśniczego z Krawcowizny. Poległo wtedy dwunastu partyzantów, wśród nich Michał Rozenfeld.
W 1945 został pośmiertnie odznaczony Krzyżem Srebrnym Orderu Virtuti Militari
Jest pochowany w zbiorowym grobie partyzantów GL na cmentarzu żydowskim przy ulicy Okopowej w Warszawie (kwatera 31, rząd 3, grób 5).

</doc>
<doc id="1860855" url="https://pl.wikipedia.org/wiki?curid=1860855" title="Cerkiew św. św. Kosmy i Damiana w Tyliczu">
Cerkiew św. św. Kosmy i Damiana w Tyliczu

Cerkiew św. św. Kosmy i Damiana w Tyliczu – dawna greckokatolicka cerkiew, zbudowana w 1743, znajdująca się w Tyliczu.
Po 1947 przejęta przez kościół rzymskokatolicki. Obecnie użytkowana jako kaplica cmentarna parafii Świętych Apostołów Piotra i Pawła w Tyliczu.
Cerkiew wpisano na listę zabytków w 1964. Została włączona do małopolskiego Szlaku Architektury Drewnianej.
Historia.
Cerkiew w Tyliczu istniała już pod koniec XVI wieku. Obecnie istniejąca powstała w 1743. Jednak kształt budynku został uformowany w czasie przebudowy w 1780. W 1938 wykonano w niej zachowaną do dnia dzisiejszego polichromię ornamentalną i figuralną nawiązującą do jubileuszu 950-lecia chrztu Rusi. 
Architektura i wyposażenie.
Cerkiew w Tyliczu jest cerkwią łemkowską, trójdzielną. Ponad przedsionkiem wznosi się wieża o konstrukcji słupowo-ramowej, z drewnianym hełmem i kutym krzyżem. Znacznie mniejsze hełmy znajdują się ponad nawą i nad prezbiterium. Po obydwu stronach nawy cerkwi zlokalizowane zostały dwie kaplice boczne. Podobna konstrukcja występuje jedynie w świątyni w Miliku. Nawę pokrywa dach namiotowy, zaś prezbiterium - kalenicowy.
We wnętrzu polichromia. Część wykonanych w jej ramach malowideł (w tym postacie świętych Olgi i Włodzimierza) to kopie ikon z soboru św. Włodzimierza w Kijowie. Starszy jest ikonostas, powstały w XVIII wieku. W latach 80. XX wieku nieznani sprawcy wynieśli z niego część wizerunków, które zostały uzupełnione po 2001. Szczególną cechą ikonostasu w cerkwi w Tyliczu jest wielkość ikon patronów świątyni oraz św. Mikołaja, które, choć umiejscowione w najniższym rzędzie ikon, są znacznie wyższe niż królewskie wrota i sięgają rzędu następnego.
Otoczenie.
Wokół cerkwi znajduje się ogrodzenie, w którego obrębie znajduje się dzwonnica oraz dawny i współczesny cmentarz.

</doc>
<doc id="1860856" url="https://pl.wikipedia.org/wiki?curid=1860856" title="Janek Szwarcfuks">
Janek Szwarcfuks

Adam Szwarcfuks pseud. "Janek", "Biały Janek" (zm. 2 września 1943 w Krawcowiźnie) – żydowski działacz ruchu oporu podczas II wojny światowej, uczestnik powstania w getcie warszawskim, partyzant oddziału Gwardii Ludowej im. Mordechaja Anielewicza.
Życiorys.
10 maja 1943 wraz z grupą żydowskich bojowców przedostał się kanałami na ulicę Prostą. 
W nocy z 31 sierpnia na 1 września 1943 jego drużyna GL wysadziła kolejowy transport wojskowy pod Urlami, koło miejscowości Dębie Duże. 2 września, na skutek donosu miejscowego leśniczego, gwardziści zostali otoczeni przez Niemców w gajówce Krawcowizna. Zginęli m.in. Piotr Borkowski, Tadeusz Maciejewski, Michał Rozenfeld, Adek Jankielewicz i 15 innych gwardzistów. Tylko dwaj zdołali wydostać się z okrążenia. Straty niemieckie wyniosły 2 zabitych i 3 rannych.
Adam Szwarcfuks został pochowany w zbiorowym grobie partyzantów GL na cmentarzu żydowskim przy ulicy Okopowej w Warszawie (kwatera 31, rząd 3, grób 5).

</doc>
<doc id="1860857" url="https://pl.wikipedia.org/wiki?curid=1860857" title="Józef Papier">
Józef Papier

Józef Papier (zm. 1943) – żydowski działacz ruchu oporu podczas II wojny światowej, uczestnik powstania w getcie warszawskim, partyzant oddziału Gwardii Ludowej im. Mordechaja Anielewicza.
Pochowany jest w zbiorowym grobie partyzantów GL na cmentarza żydowskiego przy ulicy Okopowej w Warszawie (kwatera 31, rząd 3, grób 5).

</doc>
<doc id="1860858" url="https://pl.wikipedia.org/wiki?curid=1860858" title="Joel Junghajer">
Joel Junghajer

Joel Junghajer (zm. 1943) – żydowski działacz ruchu oporu podczas II wojny światowej, uczestnik powstania w getcie warszawskim, partyzant oddziału Gwardii Ludowej im. Mordechaja Anielewicza.
Pochowany jest w zbiorowym grobie partyzantów GL na cmentarza żydowskiego przy ulicy Okopowej w Warszawie (kwatera 31, rząd 3, grób 5).

</doc>
<doc id="1860860" url="https://pl.wikipedia.org/wiki?curid=1860860" title="Adek Jankielewicz">
Adek Jankielewicz

Adek Jankielewicz (zm. 1943) – żydowski działacz ruchu oporu podczas II wojny światowej, uczestnik powstania w getcie warszawskim, partyzant oddziału Gwardii Ludowej im. Mordechaja Anielewicza.
10 maja 1943 wraz z grupą żydowskich bojowców przedostał się kanałami na ulicę Prostą. 
Został pochowany w zbiorowym grobie partyzantów GL na cmentarza żydowskiego przy ulicy Okopowej w Warszawie (kwatera 31, rząd 3, grób 5).

</doc>
<doc id="1860861" url="https://pl.wikipedia.org/wiki?curid=1860861" title="Wiktor Hrebennykow">
Wiktor Hrebennykow

Wiktor Hrebennykow (ukr. Віктор Гребенников; ur. 17 marca 1986 r. w Mikołajowie) – ukraiński wioślarz.

</doc>
<doc id="1860865" url="https://pl.wikipedia.org/wiki?curid=1860865" title="Aleksandar Tirnanić">
Aleksandar Tirnanić

Aleksandar Tirnanić (, ur. 15 lipca 1910 w Krnjevie, zm. 13 grudnia 1992 w Belgradzie) – jugosłowiański piłkarz narodowości serbskiej występujący na pozycji pomocnika, reprezentant Jugosławii w latach 1929–1940, trener piłkarski.
Kariera piłkarska.
W trakcie swojej kariery występował w klubach z Belgradu: BSK Beograd, SK Jugoslavija, FK BASK, Jedinstvo Belgrad oraz FK Sloga. Jako zawodnik BSK Beograd wywalczył czterokrotnie tytuł mistrza Jugosławii (1930/31, 1932/33, 1934/35, 1935/36). Nosił przydomek boiskowy "Tirke" ().
Kariera reprezentacyjna.
Karierę reprezentacyjną rozpoczął w 1929 roku debiutując w towarzyskim meczu przeciwko Rumunii w Bukareszcie (1:2). W 1930 roku został powołany przez selekcjonera Boško Simonovicia na Mistrzostwa Świata, na których zaliczył 3 spotkania i zdobył 1 gola. W 1940 zakończył karierę zawodniczą. Ogółem w drużynie narodowej wystąpił w 50 spotkaniach i strzelił 12 bramek.
Kariera trenerska.
Trzykrotnie prowadził reprezentację Jugosławii, która pod jego wodzą pojechała na Mistrzostwa Świata 1954 i 1958 oraz Mistrzostwa Europy 1960.

</doc>
<doc id="1860866" url="https://pl.wikipedia.org/wiki?curid=1860866" title="Europejska Unia Szachowa">
Europejska Unia Szachowa

Europejska Unia Szachowa (ang. "European Chess Union", ECU) – organizacja międzynarodowa założona w 1985 r., zrzeszająca głównie narodowe związki szachowe z Europy, w tym m.in. Polski Związek Szachowy.
ECU organizuje indywidualne i drużynowe mistrzostwa Europy otwarte i kobiet, mistrzostwa Europy juniorów w grupach wiekowych do 8, 10, 12, 14, 16, 18 i 20 lat (w tej kategorii do 2000 r.) oraz drużynowe mistrzostwa Europy juniorów do 18 lat, a także mistrzostwa Europy w różnych grupach wiekowych w szachach szybkich i błyskawicznych oraz Klubowy Puchar Europy.
Siedziba organizacji mieści się w Belgradzie.

</doc>
<doc id="1860868" url="https://pl.wikipedia.org/wiki?curid=1860868" title="Murray Perahia">
Murray Perahia

Murray Perahia (ur. 19 kwietnia 1947 w Nowym Jorku) – amerykański pianista, pedagog i dyrygent.
Edukację pianistyczną rozpoczął w wieku czterech lat. Studiował w Mannes College fortepian, dyrygenturę i kompozycję pod kierunkiem Mieczysława Horszowskiego, kształcił się także w Marlboro u Rudolfa Serkina i Pablo Casalsa. Wkrótce potem Serkin przyjął Perahię jako swojego asystenta w Instytucie Curtisa w Filadelfii.
W 1980 rozpoczął współpracę z Vladimirem Horowitzem. W 1972 został pierwszym pianistą z Ameryki Północnej, który zwyciężył na Międzynarodowym Konkursie Pianistycznym w Leeds. W latach dziewięćdziesiątych długo zmagał się z kontuzją ręki.
Obecnie mieszka w Londynie, regularnie prowadząc kursy mistrzowskie. Jego płyty trzykrotnie otrzymywały Nagrodę Grammy: w 1989 (Béla Bartók, muzyka kameralna), 1999 (Johann Sebastian Bach – Suity angielskie) i 2003 (Fryderyk Chopin – Etiudy op. 10 i 25). Jako dyrygent związany jest z orkiestrą Academy of St. Martin in the Fields, z którą regularnie koncertuje.
W 2004 został mianowany Kawalerem Komandorem Orderu Imperium Brytyjskiego – nie przysługuje mu jednak tytuł "sir", ponieważ nie jest obywatelem Wielkiej Brytanii. Jest także honorowym członkiem Królewskiej Akademii Muzycznej i Jesus College Uniwersytetu w Cambridge.

</doc>
<doc id="1860869" url="https://pl.wikipedia.org/wiki?curid=1860869" title="Kostiantyn Zajcew">
Kostiantyn Zajcew

Kostiantyn Zajcew (ukr. Костянтин Зайцев; ur. 20 maja 1976 w Dniepropetrowsku) – ukraiński wioślarz.

</doc>
<doc id="1860870" url="https://pl.wikipedia.org/wiki?curid=1860870" title="Turystyka w Chorwacji">
Turystyka w Chorwacji

Turystyka w Chorwacji do 1990, kiedy to rozpadła się Jugosławia, przynosiła największą część dewizowych dochodów państwa. Skupiała się ona głównie na wybrzeżu dalmatyńskim i w Istrii, znajdowały się tam liczne uzdrowiska i kąpieliska morskie. Wewnątrz kraju ruch turystyczny był relatywnie niewielki. Konflikty zbrojne związane z rozpadem Jugosławii znacznie ograniczyły ruch turystyczny. Wojna domowa zdewastowała dużą część infrastruktury turystycznej, także zabytkowe miasta jak Pula, Split czy Dubrownik, pełne atrakcji turystycznych, uległy poważnym zniszczeniom. Od 1997 roku przemysł turystyczny jest powoli odbudowywany, a sama Chorwacja staje się coraz bardziej popularnym celem przyjazdów wśród turystów. Obecnie turystyka jest znów ważnym i dochodowym działem gospodarki.
Charakterystyka turystyki.
W Chorwacji można wyróżnić 3 główne ośrodki, do których zmierzają turyści. Pierwszy, a zarazem największy, to jest całe chorwackie wybrzeże Morza Adriatyckiego. Dwa pozostałe są dużo mniejsze, ale też cieszą się dużym zainteresowaniem podróżnych. Są to stołeczne miasto Zagrzeb oraz Jeziora Plitwickie. Najmniej odwiedzanym regionem jest Slawonia.
Adriatyckie wybrzeże sprowadza wielu turystów głównie ze względu na błękitną, ciepłą wodę, słoneczną pogodę, piękne plaże i urozmaicony krajobraz. Cały ten obszar w przeszłości najpierw był pod panowaniem starożytnych Rzymian, a następnie od późnego średniowiecza aż końca XVIII w. pod wpływem Wenecjan. Zarówno jedni i drudzy pozostawili po sobie dużo zabytków, które także przyciągają wielu turystów.
Mniejsze zainteresowanie wschodnią częścią Chorwacji jest spowodowane działaniami wojennymi, które toczyły się tu zaledwie 15 lat temu. Do dziś z tego powodu wiele terenów jest wyludnionych i panuje tutaj duże bezrobocie. Brakuje tutaj większych atrakcji turystycznych, które mogłyby przyciągnąć turystów, a co za tym idzie obszar ten jest ubogi w bazę turystyczną.
Ruch turystyczny.
W 2008 Chorwację odwiedziło 11 206 807 turystów, z czego aż 9 415 105 to turyści zagraniczni (84,0% wszystkich turystów). Jeśli chodzi o formę organizacji wyjazdów turystycznych to 65,3% podróży turyści organizowali we własnym zakresie, a w 34,7% korzystali z usług form zorganizowanych. Najwięcej turystów zagranicznych przyjechało z Niemiec (aż 1 547 735 turystów). Polacy pod tym względem uplasowali się na 7. miejscu (417 211 turystów). Patrząc przez pryzmat ostatnich lat można zaobserwować niewielki wzrost liczby turystów w Chorwacji do 2008 roku. Natomiast później ten kraj odwiedzało już nieco mniej turystów. Ten spadek liczby odwiedzających turystów można tłumaczyć światowym kryzysem gospodarczym.
Od 2010 roku liczba turystów wypoczywających w Chorwacji znów wzrosła. W roku 2012 wyniosła 11,8 mln odwiedzających, zaś w 2013 odnotowano już prawie 12,5 miliona turystów. W 2015 roku liczba turystów wynosiła 14,3 mln, a w 2016 przekroczyła barierę 15 mln (15,59 mln odwiedzających, którzy spędzili w Chorwacji więcej niż jedną noc).
Liczba Polaków, którzy zdecydowali się spędzić swój urlop w tym kraju również wzrosła. W 2015 roku było to 1,8 miliona. W 2016 roku przekroczona została bariera 2 milionów turystów przybywających z Polski.
Dominujące formy ruchu turystycznego.
Turystyka wypoczynkowa.
Ta forma ruchu turystycznego zdominowała turystykę w Chorwacji. Największe nasilenie turystyka wypoczynkowa miała miejsce w latach 70. i 80., kiedy to na wybrzeże i wyspy dalmatyńskie oraz na półwysep Istrię przyjeżdżało wypoczywać mnóstwo turystów nie tylko z całej Jugosławii, ale także z krajów zagranicznych. Obecnie turystyka wypoczynkowa nadal dominuje wyraźnie w Chorwacji, ale już nie ma takiego nasilenia jak z lat przed rozpadem Jugosławii.
Turystyka morska.
W Chorwacji turystyka morska opiera się głównie na podróżach promami. Ten morski środek transportu jest najprostszym sposobem poruszania się między chorwackimi wyspami a wybrzeżem. W Chorwacji istnieje wiele takich połączeń co sprawia, że prom jest głównym środkiem transportu na wybrzeżu. Największym promowym przewoźnikiem promowym jest Jadrolinija. Promy są tak popularnym środkiem transportu, że często bywają przepełnione zwłaszcza podczas sezonu letniego. Inną możliwością podróży pomiędzy wyspami jest wynajęcie jachtu lub wycieczka katamaranem.
Turystyka aktywna.
Jedną z najdynamiczniej rozwijających się gałęzi turystyki jest turystyka aktywna. Wykorzystując swoje położenie geograficzne oraz niezwykle zróżnicowaną linię brzegową, Chorwacja stała się liderem wśród krajów śródziemnomorskich w dziedzinie żeglarstwa. Według ostrożnych szacunków dochody z usług żeglarskich stanowią nawet do 40% dochodów państwa z turystyki. Wykorzystując ten fakt Chorwacja jest liderem wśród krajów europejskich pod względem liczby przystani jachtowych – "marin". Największe, a zarazem najpopularniejsze mariny w Chorwacji to Split, Zadar, Dubrownik, Sukošan.
Turyści w Chorwacji mają możliwość aktywnie wypoczywać nie tylko na lądzie, ale także na jeziorach, rzekach i morzu. W Górach Dynarskich istnieje wiele szlaków górskich (pieszych i rowerowych) i miejsc do wspinaczki górskiej. Na Medvednicy są usytuowane stoki narciarskie. Wśród sportów wodnych należy wymienić rafting, spływy kajakowe, kajakarstwo morskie, windsurfing i nurkowanie na duże głębokości.
Baza noclegowa.
Prawie wszystkie hotele 3-, 4- i 5-gwiazdkowe znajdują się na wybrzeżu bądź w Zagrzebiu. We wschodniej Chorwacji istnieją tylko 3 hotele 3-gwiazdkowe (miejscowości Nova Gradiška, Đakovo i Vinkovci), a 4- i 5-gwiazdkowych nie ma w ogóle. Natomiast w żupaniach nadmorskich prawie wszystkie hotele znajdują się nad samym morzem bądź na wyspach. W Górach Dynarskich znajdują się tylko 3 hotele 3-gwiazdkowe – po jednym w miejscowościach Sinj oraz Trilj i ostatni przy Parku Narodowym Jezior Plitwickich. W Chorwacji Środkowej hotele koncentrują się głównie w stolicy kraju – Zagrzebiu. Tylko 4 znajdują się poza stołecznym miastem – po jednym w miejscowościach Varaždin, Sveta Nedjelja, Pregrada i Sesvete (przedmieścia Zagrzebia). W całej Chorwacji jest też tylko 7 hoteli 5-gwiazdkowych. Położone one są w południowej Dalmacji oraz w Chorwacji Środkowej. Można zauważyć związek między rozmieszczeniem hoteli a terenami, gdzie koncentruje się ruch turystyczny.
Ruch turystyczny w poszczególnych żupaniach.
Chorwacja podzielona jest podzielona na 20 żupanii oraz jedno miasto wydzielone – Zagrzeb. Najchętniej odwiedzaną żupanią jest żupania istryjska. W 2008 żupanię tę odwiedziło 2 729 618 turystów. Dużą liczbę turystów zawdzięcza nie tylko wielu walorom przyrodniczym i antropogenicznym, ale także temu, że dla turystów przyjeżdżających z zachodu jest to najbliżej położona żupania. Z ponad dwustutysięcznego włoskiego Triestu do chorwackiej granicy są tylko 34 km. Ta mała odległość skłania w szczególności Włochów do wypoczynku właśnie w tej żupanii zwłaszcza, że ceny są tu dużo niższe niż w kraju z Półwyspu Apenińskiego.
Najwięcej turystów przyjeżdża do żupanii położonych nad Morzem Adriatyckim. Relatywnie dużo turystów odwiedza też miasto Zagrzeb. Turyści z kolei niechętnie odwiedzają żupanie położone w Slawonii.
Udział turystyki w PKB.
W 2005 struktura chorwackiego PKB przedstawiała się następująco: 60,8% – usługi, 31,8% – przemysł i 7,4% – rolnictwo. Turystyka jest bardzo ważną częścią gospodarki w Chorwacji i stanowi część najbardziej rozwiniętej gałęzi gospodarki, a mianowicie usług. Przed wojną z Serbią turystyka stanowiła jedną trzecią dochodu narodowego. Obecnie ta gałąź gospodarki stanowi 25% PKB, a więc jest bardzo ważnym źródłem przychodów państwa chorwackiego. Warto też dodać, że Chorwacja ma około 4,5 miliona mieszkańców, a w ostatnim roku odwiedziło ją prawie 10 milionów turystów zagranicznych.
Polityka turystyczna.
W rządzie chorwackim istnieje Ministerstwo Turystyki Republiki Chorwackiej, które zajmuje się tylko sprawami związanymi właśnie z turystyką. Dla porównania w Polsce mamy Ministerstwo Sportu i Turystyki jako jeden resort, przy czym jego działalność skupia się szczególnie wobec sportu traktując turystykę jako sprawę podrzędną. Jednak osobne ministerstwo do spraw turystyki w Chorwacji dziwić nie może, ponieważ jest ono bardzo ważnym składnikiem całej gospodarki chorwackiej. O zaangażowaniu tego ministerstwa może świadczyć wprowadzenie specjalnych ulg dla turystów niepełnosprawnych. Hasłem przewodnim Ministerstwa Turystyki jest „turystyka dla każdego”. Warto też wspomnieć, że oprócz tego ministerstwa działa również wiele innych instytucji takich jak: Hrvatska turistička zajednica (Chorwacka Wspólnota Turystyczna), Nacionalna Udruga Obiteljskih i Malih Hotela (Organizacja Rodzinnych i Małych Hoteli w Chorwacji), Kamping Udruženje Hrvatske (Związek Chorwackich Pól Kempingowych), Udruga Hrvatskih Putničkih Agencija (Chorwacka Organizacja Biur Podróży) czy Hrvatska Udruga Hotelijera i Restoratera (Chorwacka Organizacja Hotelarzy i Restauratorów).

</doc>
<doc id="1860873" url="https://pl.wikipedia.org/wiki?curid=1860873" title="All-American Strongman Challenge">
All-American Strongman Challenge

All-American Strongman Challenge – doroczne, indywidualne zawody amerykańskich
siłaczy.
Są to jedne z najważniejszych zawodów siłaczy na terenie USA. Rozgrywane są od 2005 r. w Kalifornii, podczas targów "Fitness Expo", jednych z największych w USA. Pod nazwą "All-American Strongman Challenge" odbywają się od 2007 r. W 2010 r. do udziału w zawodach zostali zaproszeni zawodnicy spoza USA.
FitExpo 2005.
Data: 19, 20 lutego 2005 r.
Lokalizacja: Pasadena (Kalifornia) 
WYNIKI ZAWODÓW:
FitExpo Strongman 2006.
Data: 17, 18, 19 lutego 2006 r.
Lokalizacja: Pasadena (Kalifornia) 
WYNIKI ZAWODÓW (tylko najlepsi):
All-American Strongman Challenge 2007.
Data: 20, 21, 22 lutego 2007 r.
Lokalizacja: Pasadena (Kalifornia) 
WYNIKI ZAWODÓW (tylko najlepsi):
All-American Strongman Challenge 2008.
Data: 15, 16, 17 lutego 2008 r.
Lokalizacja: Pasadena (Kalifornia) 
WYNIKI ZAWODÓW (tylko najlepsi):
All-American Strongman Challenge 2009.
Data: 24, 25 stycznia 2009 r.
Lokalizacja: Los Angeles 
WYNIKI ZAWODÓW (tylko najlepsi):
All-American Strongman Challenge 2010.
Pierwsze zawody z udziałem zawodników spoza USA.
Data: 23, 24 stycznia 2010 r.
Lokalizacja: Los Angeles 
WYNIKI ZAWODÓW (tylko najlepsi):

</doc>
<doc id="1860875" url="https://pl.wikipedia.org/wiki?curid=1860875" title="Hennadij Zacharczenko">
Hennadij Zacharczenko

Hennadij Zacharczenko (ukr. Геннадій Захарченко, ur. 26 marca 1976 r. w Chersoniu) – ukraiński wioślarz.

</doc>
<doc id="1860879" url="https://pl.wikipedia.org/wiki?curid=1860879" title="Władisław Riabcew">
Władisław Riabcew

Władisław Riabcew (ros. Владислав Рябцев; ur. 13 grudnia 1987 r.) – rosyjski wioślarz.

</doc>
<doc id="1860881" url="https://pl.wikipedia.org/wiki?curid=1860881" title="Diecezja Menevia">
Diecezja Menevia

Diecezja Menevia − diecezja Kościoła rzymskokatolickiego w Wielkiej Brytanii, w metropolii Cardiff, obejmująca południową część Walii. Siedzibą biskupów jest Swansea. Diecezja powstała w 1895 jako wikariat apostolski Walii. W 1898 została podniesiona do rangi diecezji, a w 1987 uzyskała obecne granice. Nazwa diecezji pochodzi od dawnej siedziby św. Dawida, patrona Walii.

</doc>
<doc id="1860882" url="https://pl.wikipedia.org/wiki?curid=1860882" title="Francisco Montana">
Francisco Montana

Francisco Montana (ur. 5 listopada 1969 w Miami) – amerykański tenisista.
Kariera tenisowa.
W latach juniorskich wygrał prestiżowy juniorski turniej w grze podwójnej Orange Bowl w kategorii szesnastolatków w roku 1987. Ponadto był ćwierćfinalistą juniorskiego Wimbledonu w grze pojedynczej.
W 1990 roku rozpoczął zawodową karierę tenisową. Pierwszy tytuł jaki wywalczył w turniejach ATP World Tour miał miejsce w Long Island, a ostatni w 1998 roku, podczas rozgrywek w Palermo. Łącznie wygrał 10 turniejów deblowych, z czego 7 razem z Donaldem Johnsonem. Ponadto grał w 7 finałach. Preferował grę na nawierzchni ziemnej, gdzie wygrał 8 turniejów i 4 razy był w finałach. Najlepszym wynikiem Amerykanina w rozgrywkach wielkoszlemowych jest ćwierćfinał French Open z roku 1996 i 1998 oraz Wimbledonu z 1997 roku.
Najwyżej sklasyfikowany w rankingu singlistów był w maju 1992 roku na 100. miejscu, a w klasyfikacji deblistów w czerwcu 1998 roku zajmował 13. pozycję. W roku 2000 zakończył karierę tenisową, podczas której zarobił 1 248 004 dolarów amerykańskich.

</doc>
<doc id="1860884" url="https://pl.wikipedia.org/wiki?curid=1860884" title="Władimir Wołodienkow">
Władimir Wołodienkow

Władimir Wołodienkow (ros. Владимир Володенков; ur. 25 kwietnia 1972 w Leningradzie) – rosyjski wioślarz.

</doc>
<doc id="1860886" url="https://pl.wikipedia.org/wiki?curid=1860886" title="Artiom Kosow">
Artiom Kosow

Artiom Kosow (ros. Артем Косов; ur. 4 sierpnia 1986 r. w Tatarstanie) – rosyjski wioślarz.

</doc>
<doc id="1860888" url="https://pl.wikipedia.org/wiki?curid=1860888" title="Petr Buzrla">
Petr Buzrla

Petr Buzrla (ur. 18 stycznia 1990 r. w Kladnie) – czeski wioślarz.

</doc>
<doc id="1860889" url="https://pl.wikipedia.org/wiki?curid=1860889" title="Stadion im. Asima Ferhatovicia Hasego">
Stadion im. Asima Ferhatovicia Hasego

Stadion im. Asima Ferhatovicia Hasego (boś. "Stadion "Asim Ferhatović Hase""), do lipca 2004 pod nazwą Olimpijski Stadion Koševo – wielofunkcyjny stadion sportowy (piłkarsko-lekkoatletyczny), zlokalizowany na północnych obrzeżach śródmieścia Sarajewa, stolicy Bośni i Hercegowiny. W sąsiedztwie obiektu znajduje się hala olimpijska im. Juana Antonio Samarancha. W 1984 pełnił rolę stadionu olimpijskiego podczas zimowych igrzysk olimpijskich.
Historia.
Budowa i pierwsze lata użytkowania.
Prace budowlane rozpoczęto w 1946 r. Obiekt został zlokalizowany na wzgórzu i wkomponowany w naturalne otoczenie. W 1950 r. stadion zyskał bieżnię lekkoatletyczną, a w 1954 r. odbył się tutaj pierwszy międzypaństwowy mecz piłkarski pomiędzy Jugosławią i Turcją. Przed lekkoatletycznymi mistrzostwami Bałkanów, które Sarajewo gościło w 1966 r., obiekt doczekał się nowego budynku administracyjnego oraz szatni i restauracji. W tym samym czasie zainstalowano także nowoczesną tablicę wyników.
Zimowe Igrzyska Olimpijskie 1984.
18 maja 1978 w Atenach Międzynarodowy Komitet Olimpijski wybrał na gospodarza zimowych igrzysk olimpijskich Sarajewo. 7 lutego 1984 roku na stadionie odbyła się ceremonia otwarcia XIV Zimowych Igrzysk Olimpijskich. Obiekt został przed tym wydarzeniem gruntownie odnowiony i rozbudowany. Koszt modernizacji wyniósł 131 milionów dolarów. W uroczystościach otwarcia brało udział blisko 75 000 osób. Nad wschodnią trybuną ulokowano znicz olimpijski, który został zapalony przez chorwacką łyżwiarkę Sandę Dubravčić.
Lata 90. XX wieku.
Na początku lat 90. XX wieku Bałkany zostały ogarnięte wojną. Wojna w Bośni, trwająca w latach 1992–1995, zamieniła nowoczesny stadion w ruinę. Zlokalizowany w sąsiedztwie obiektu stadion treningowy został zamieniony na cmentarz. Główny stadion po zakończeniu działań wojennych został odbudowany dzięki wsparciu międzynarodowemu. 9 września 1996 odbył się tutaj Mityng Solidarności z Bośnią i Hercegowiną 1996 – pierwsze wydarzenie sportowe w Sarajewie po zakończeniu oblężenia. 23 września 1997 U2 jako pierwszy zagraniczny zespół wystąpił w Sarajewie po zakończeniu oblężenia miasta. Koncert obejrzało wówczas 50 000 widzów.
Od 2000 roku.
W lipcu 2004 stadion zyskał patrona - został nim znany bośniacki piłkarz Asim Ferhatović. Na stadionie swoje mecze międzynarodowe rozgrywa reprezentacja Bośni i Hercegowiny. W 2009 r. obiekt gościł zawodników startujących w III lidze drużynowych mistrzostw Europy w lekkoatletyce.
Koncerty.
Stadion Koševo był wielokrotnie areną koncertów popularnych wykonawców.

</doc>
<doc id="1860891" url="https://pl.wikipedia.org/wiki?curid=1860891" title="Biba">
Biba

Biba – osiemnasty album zespołu Boys wydany w 27 sierpnia 2002 roku w firmie fonograficznej Green Star. Na płycie znajdują się remiksy znanych polskich DJ-ów, a także prezentacja multimedialna. Do piosenek "Biba" i "Figo-fago" nakręcono teledyski. Teledysk do piosenki "Figo-fago" został tylko raz wyemitowany w TV, gdyż dopatrzono się w nim elementów nieprzyzwoitych i zakazano jego emisjji.

</doc>
<doc id="1860892" url="https://pl.wikipedia.org/wiki?curid=1860892" title="Glenn Ochal">
Glenn Ochal

Glenn Ochal (ur. 1 marca 1986 w Filadelfii) – amerykański wioślarz, brązowy medalista olimpijski.

</doc>
<doc id="1860894" url="https://pl.wikipedia.org/wiki?curid=1860894" title="William Miller (ur. 1984)">
William Miller (ur. 1984)

William Miller (ur. 13 czerwca 1984 r.) – amerykański wioślarz.

</doc>
<doc id="1860895" url="https://pl.wikipedia.org/wiki?curid=1860895" title="CF98">
CF98

CF98 – polski zespół muzyczny wykonujący pop punk, rock, założony w 2003 w Krakowie.
Historia.
Zespół powstał na gruncie grupy przyjaciół. Nazwa formacji pochodzi od pierwiastka kaliforn – w jednym z wywiadów członkowie CF98 przyznali: „Ten pierwiastek na nas zadziałał...”.
Muzyka grupy, mimo iż mocno zakorzeniona w scenie hardcore punk, znacznie częściej jest kojarzona z pop punkiem. W początkach twórczości CF98 można znaleźć wpływy takich zespołów jak New Found Glory, wczesny Saves the Day, czy późniejszy Millencolin.
Sami określają swoją muzykę jako: "punk mixed with some soft core pop chocolate milk cocktail".
Zespół koncertował na samodzielnie zorganizowanych trasach w Polsce, Niemczech, Czechach i na Słowacji. CF98 grał koncerty z takimi polskimi artystami jak Coma, Happysad, Hey, O.S.T.R., Acid Drinkers, Vavamuffin czy z zespołami zachodniej sceny hard core/punk jak: Good Riddance, Ignite, Billy Talent, Rise Against, Bad Religion, Funeral for a Friend, Cancer Bats. Zagrał jako support na pierwszym polskim koncercie kanadyjskiej formacji Billy Talent, grającej zbliżony gatunek muzyki, który odbył się 19 czerwca 2008 roku w warszawskim klubie Proxima. Zespół trzykrotnie wystąpił na Festiwalu w Jarocinie, dwukrotnie na głównej scenie – 19 lipca 2008 oraz 17 lipca 2010 (30-lecie Festiwalu Jarocin) i raz na małej scenie w 2013. W 2010 zespół wystąpił na Coke Live Music Festival w Krakowie. Wystąpił m.in. na takich festiwalach jak: Jarocin, Coke Live Music, Odjazdy, Rock in Arena, Rock in Summer. Ponadto pojawiał się w mediach na łamach "Dziennika Polskiego", "Gazety Wyborczej", "Teraz Rock" oraz stacji "TVP Kultura", "Polskiego Radia", "Radiostacji" oraz "Antyradia".
W 2007 zespół nagrał wspólny utwór z przedstawicielami polskiej sceny hip-hop takimi jak Juree i DJ Kamel. Utwór ten miał być ścieżką dźwiękową w filmie promującym sporty ekstremalne. Utwór ten znalazł się na albumie "Tiny Drum, Apple Juice, And..." w zmienionej formie i zmienionym tytule na "Stay The Winner". Na płycie "Tiny Drum, Apple Juice, and..." gościnnie udział wzięła sekcja dęta z zespołu Skangur.
Po długim okresie przemian w strukturze grupy, nowy skład muzyków zakończył pracę nad kolejnym materiałem, zatytułowanym "Story Makers" i wydanym jako piąty album studyjny za pośrednictwem wytwórni Antena Krzyku w Międzynarodowy Dzień Dziecka 1 czerwca 2017.
W 2018 zespół ponownie zarejestrował w Waiting Room Studio singiel „Buffalo's Eye”, który pierwotnie ukazał się w 2006 roku na albumie „Enjoy”. Tym razem utwór powstał w wersji Skate punk pod nową nazwą „B-Eye 2018” i miał swoją premierę 5 sierpnia 2018.
Na początku 2019 roku, zespół zarejestrował w Studio Monochrom pięć utworów, które ukazały się na „Rotten To The Core” EP za pośrednictwem amerykańskiej wytwórni Sound Speed Records. Data premiery mini albumu miała miejsce 26 kwietnia 2019 roku.

</doc>
<doc id="1860896" url="https://pl.wikipedia.org/wiki?curid=1860896" title="Moko skalny">
Moko skalny

Moko skalny, dawniej: moko ("Kerodon rupestris") – gatunek gryzonia z rodziny kawiowatych występujący we wschodniej Brazylii.
Wygląd.
Moko skalny dorasta do 20-40 cm, waży około kilograma. Jego futro jest szarobrązowe, z żółtobrązowym brzuchem i białawym podgardlem. W zależności od osobnika ogon występuje w formie szczątkowej lub zanikł zupełnie.
Tryb życia.
Moko skalne żywią się roślinami, głównie liśćmi, kwiatami, gałązkami, a także owocami i warzywami. Żyją w niewielkich grupach rodzinnych. Porozumiewają się głosem, w przeciwieństwie do innych gryzoni rzadko stosują sygnały zapachowe. W razie zagrożenia wydają z siebie piski ostrzegające innych członków stada przed niebezpieczeństwem. Moko skalne dożywają zazwyczaj 5 lat, zaobserwowany rekordzista żył 11 lat. 
Rozmnażanie.
Samice moko skalnego osiągają dojrzałość płciową po nieco ponad 130 dniach życia i od tego momentu są płodne przez cały rok. Zazwyczaj wychowują trzy mioty rocznie, każdy liczący 1-3 młode ważące ok. 85 g. Ciąża trwa średnio 76 dni. Młode są karmione mlekiem średnio 35 dni, choć mogą uzupełniać swoją dietę roślinami już po 2 dniach od narodzin.
Interakcja z człowiekiem.
Moko skalne są łowione przez ludzi dla mięsa. Niekiedy także występują w roli zwierząt domowych, aczkolwiek nie jest to częste zjawisko.

</doc>
<doc id="1860897" url="https://pl.wikipedia.org/wiki?curid=1860897" title="Extra!">
Extra!

Extra! – siedemnasty album zespołu Boys, który ukazał się w marcu 2001 roku pod wydawnictwem firmy fonograficznej Green Star. Do piosenek "Miałaś 18 lat" i "Nie wierz jej" zostały nakręcone teledyski.

</doc>
<doc id="1860898" url="https://pl.wikipedia.org/wiki?curid=1860898" title="SK Gaming">
SK Gaming

SK Gaming – niemiecka drużyna e-sportowa z siedzibą w Kolonii, w Niemczech. Składa się z sekcji rywalizujących w "Rocket League, Clash Royal, Brawl Stars, NBA2k, FIFA, League of Legends""." Posiadali również sekcje "Vainglory, , Avalon Heroes, Xbox 360 Call of Duty" czy "Starcraft II." W "League of Legends" istnieją dwa zespoły: główna drużyna, biorąca udział w League of Legends European Championship (LEC), oraz akademia w niemieckiej PRM Pro Division. Organizacja została założona w 1997 roku jako Schroet Kommando przez czterech braci i trzech wspólników, graczy "Quake" mieszkających w Oberhausen. 
League of Legends.
SK Gaming.
16 września 2010 roku organizacja przejęła skład I WEAR CAPE IRL tj. Shawn 'Osaft22' Bourquin, Benjamin 'SleazyWeazy' Hiller, Johannes 'Severus' Luder, Wai Noch 'Reyk' Shum oraz Christian 'Zylor' Dietze. Ten skład zajął drugie miejsce na World Cyber Games 2010. Przez najbliższe miesiące skład zmieniał się kilkukrotnie, największa miała miejsce w czerwcu 2011, kiedy większość składu została wymieniona. Do drużyny dołączyli Mike "WickD" Petersen,Tim "WetDreaM" Buysse, Carlos Rodríguez "ocelote" Santiago, Adrian "CandyPanda" Wübbelmann oraz Patrick "Nyph" Funke. Skład zajął 5-6 miejsce na IEM Season VI w Kolonii. Następnie zajęli trzecie w Guangzhu oraz drugie miejsce w Nowym Jorku. Na Mistrzostwach Świata sezonu VI IEM w Hanowerze zajęli 5-6 miejsce W ciągu kolejnych miesięcy gracze zamieniali się pozycjami, a także sami byli wymieniani m.in. do drużyny dołączył Kevin "Kev1n" Rubiszewski. Tuż przed regionalnymi finałami rozgrywek do drużyny dołączyli Bora "YellOwStaR" Kim oraz Alvar "Araneae" Martín Aleñar. W turnieju zajęli drugie miejsce, gwarantujące udział na Mistrzostwach Świata Sezonu 2. Tam zajęli czwarte miejsce w grupie A, z wynikiem 0-3, zajmując miejsce 11-12 w klasyfikacji generalnej. Po mistrzostwach do drużyny powrócił CandyPanda, a miejsce leśnika zajął John "hyrqBot" Velly.
W przerwie między sezonami, zespół wziął udział w rozgrywkach IEM Sezonu VII w Katowicach, gdzie zajął 5-6 miejsce. Podczas meczu przeciwko Fnatic doszło do pamiętnego wydarzenia - przeciwny środkowy Enrique „xPeke” Cedeño Martínez, wykorzystując nieuwagę graczy SK Gaming wygrał mecz poprzez samodzielne zniszczenie bazy przeciwnej nazywane "backdoorem".
Dzięki wysokiemu miejscu w finałach regionalnych drugiego sezonu, SK Gaming zostało zaproszone do nowo utworzonej ligi regionalnej European League Championship Series (EU LCS). W wiosennych rozgrywkach zajęli trzecie miejsce w sezonie regularnym oraz czwarte w fazie pucharowej. Podczas IEM w Hanowerze zajęli 10 miejsce. W sezonie letnim zajęli siódme miejsce i zostali zmuszeni do walki o utrzymanie miejsca. We wrześniu Kev1n oraz hyrqBot opuścili SK Gaming, a ich miejsce zajęli Simon "fredy122" Payne oraz Dennis "Svenskeren" Johnsen. Dodatkowo w listopadzie pozycję ocelote'a zajął Jesse "Jesiz" Le, a w styczniu Nyph'a zastąpił Christoph "nRated" Seitz.
W wiosennym sezonie 2014 drużyna zajęła pierwsze miejsce w sezonie regularnym oraz drugie w fazie pucharowej, przegrywając z Fnatic. W letnim sezonie zajęli czwarte miejsce w sezonie oraz trzecie miejsce w fazie pucharowej, gwarantując sobie miejsce na Mistrzostwach Świata 2014. Zajęli trzecie miejsce w grupie B, odpadając z turnieju w którym zajęli miejsce 9-11.
Na sezon 2015 zaplanowano zmiany w składzie, Jesiza zamienił Hampus "Fox" Myhre, a CandyPandę Konstantinos-Napoleon "FORG1VENGRE" Tzortziou. Zajęli pierwsze miejsce w sezonie regularnym z wynikiem 15-3, przegrywając jednak w półfinale 2-3 z Unicorns of Love, a następnie mecz o trzecie miejsce z H2k-Gaming. Zajęli ostatecznie czwarte miejsce. Drużyna została także zaproszona na IEM Sezonu IX w Katowicach, gdzie zajęła 5-6 miejsce. Na sezon letni do drużyny powrócił CandyPanda, niestety drużyna zajęła 9 miejsce i ponownie groziła jej relegacja. Drużyna przegrała walkę o miejsce w EU LCS z Gamers2.
W wiosennym sezonie EU Challenger Series 2016 SK Gaming w nowym składzie zajęli piąte miejsce, tym samym trafiając do kolejnej relegacji, przegrywając z Team Forge. Na przełomie 2017-2018 roku drużyna SK Gaming często zmieniała zawodników oraz brała udział w turniejach Premier Tour oraz ESLM.
W listopadzie 2018 roku, dzięki wsparciu sponsorów m.in. Razer, Mountain Dew oraz Deutsche Telekom, drużyna zdobyła środki, aby dołączyć do franczyzowego programu nowej ligi LoL European Championship (LEC). W grudniu ogłoszono skład: Jorge "Werlyb" Casanovas, Oskar "Selfmade" Boderek, Choi "Pirean" Jun-sik, Juš "Crownshot" Marušič oraz Han "Dreams" Min-kook.
W sezonie wiosennym 2019 zajęli szóste miejsce z wynikiem 9-9, kwalifikując się do fazy pucharowej, gdzie przegrali 1-3 w pierwszej rundzie ze Splyce. W sezonie letnim pozycję na górze zajął Toni "Sacre" Sabalić, a na środku Janik "Jenax" Bartels. Zajęli siódme miejsce z wynikiem 7-12.
W sezonie wiosennym 2020 do drużyny w miejsce Sacre, Selfmade oraz Crownshota dołączyli Simon "Ventair" Tschammer, Kim "Trick" Gang-yun oraz Dino "LIMIT" Tot. Zajęli dziewiąte miejsce z wynikiem 4-14. Na sezon letni Jenax został przesunięty na górną aleję, a jego miejsce zajął Dirk "ZaZee" Mallner. Do składu powrócił Crownshot, natomiast Jesiz został trenerem SK Gaming. W letnim sezonie regularnym zajęli czwarte miejsce, a w fazie pucharowej przegrali pierwszy mecz 0-3 z Schalke 04 w dolnej drabince. W okresie transferowym, większość składu została wymieniona wokół Jenaxa - na pozycji leśnika Kristian "TynX" Hansen, na środku Ersin "Blue" Gören, na pozycji strzelca Jean "Jezu" Massol oraz wspierający Erik "Treatz" Wessén.
W sezonie wiosennym 2021 drużyna zajęła szóste miejsce w sezonie regularnym z wynikiem 8-10, w fazie pucharowej również szóste miejsce. W przerwie między sezonami, dokonano kolejnych zmian w składzie - Treatz z pozycji wspierającego został leśnikiem, Jesiz z pozycji trenera został wspierającym, w wyniku problemów zdrowotnych Blue został zastąpiony Mihailem "twohoyrz" Petkovem z akademii na pierwszy tydzień rozgrywek. W trzecim tygodniu do drużyny dołączył Philipp "Lilipp" Englert z akademii w miejsce Jesiza, który wrócił na pozycję głównego trenera. Zmiany w drużynie polepszyły tylko statystyki SK Gaming, ostatecznie jednak zajęli dziewiąte miejsce w sezonie regularnym. 
Wiosenny sezon 2022, drużyna SK Gaming rozpoczęła w składzie: Janik „Jenax” Bartels, Erberk „Gillius” Demir, Daniel „Sertuss” Gamani, Jean „Jezu” Massol oraz Erik „Treatz” Wessén. W sezonie regularnym drużyna zajęła ósme miejsce z wynikiem 7-11. W trzecim tygodniu sezonu letniego przez problemy zdrowotne Jezu, został zastąpiony przez strzelca akademii Ilyę „Gadget” Makavchuka. W letnim sezonie, drużyna powtórzyła wynik z wiosny - ósme miejsce, z wynikiem 7-11. 
Skład SK Gaming
SK Gaming Prime.
Skład SK Gaming Prime
FIFA.
Skład drużyn

</doc>
<doc id="1860900" url="https://pl.wikipedia.org/wiki?curid=1860900" title="Zadowoleni?!">
Zadowoleni?!

Zadowoleni?! – piętnasty album zespołu Boys ukazał się 14 września 1999 roku nakładem firmy fonograficznej Green Star. Z płyty tej pochodzi przebój "Ostatni dzień, ostatnia noc", do którego nagrano teledysk. Drugim utworem z tego albumu do którego nakręcono teledysk jest piosenka "Twój jeden uśmiech". Album sprzedał się w nakładzie ponad 100 000 egzemplarzy, uzyskując status platynowej płyty. Nagrodę wręczono w lipcu 2000 roku podczas V Ogólnopolskiego Festiwalu Muzyki Disco Polo i Dance w Ostródzie.

</doc>
<doc id="1860901" url="https://pl.wikipedia.org/wiki?curid=1860901" title="Cerkiew św. Jana Ewangelisty w Muszynce">
Cerkiew św. Jana Ewangelisty w Muszynce

Cerkiew św. Jana Ewangelisty w Muszynce – dawna greckokatolicka cerkiew znajdująca się w Muszynce.
Po 1947 przejęta przez kościół rzymskokatolicki. Obecnie użytkowana jako kościół filialny parafii Świętych Apostołów Piotra i Pawła w Tyliczu.
Cerkiew wpisano na listę zabytków w 1964. Została włączona do małopolskiego Szlaku Architektury Drewnianej.
Historia.
Pierwsza cerkiew w Muszynce powstała po lokacji wsi w 1636 poprzez przekształcenie dawnego, nieużywanego kościoła. Obecny obiekt jest jednak młodszy i powstał w następnym stuleciu, zaś w XIX wieku był przebudowywany. Na przełomie wieków XIX i XX wnętrze cerkwi pokryła polichromia. Po Akcji „Wisła” obiekt został przejęty przez Kościół rzymskokatolicki.
Architektura i wyposażenie.
Cerkiew w Muszynce jest cerkwią łemkowską, trójdzielną. Ponad przedsionkiem wznosi się wieża o konstrukcji słupowo-ramowej, z drewnianym hełmem i kutym krzyżem. Poniżej dachu wieży znajduje się rząd półkolistych okienek. Mniejszych rozmiarów hełmy znajdują się nad nawą i trójbocznie zamkniętym prezbiterium. Jest ono przykryte dachem kalenicowym, podczas gdy nad nawą wznosi się dach namiotowy. Cały dach świątyni jest kryty blachą.
We wnętrzu budynku przetrwała w dobrym stanie polichromia wykonana na początku XX wieku, utrzymana w błękitnej tonacji kolorystycznej. W pomieszczeniu ołtarzowym znajduje się tylko obraz Trójcy Świętej, być może element niezachowanego do dnia dzisiejszego większego ołtarza. W cerkwi zachował się ikonostas z XVIII w. oraz dwa ołtarze boczne, jeden poświęcony św. Barbarze, drugi zaś – Maryi, przedstawionej jako królowa Nieba i Ziemi. Według legendy obraz św. Barbary znajdował się w latach 1769-1770 w polowym ołtarzu konfederatów barskich w czasie, gdy mieli oni swój obóz w okolicy Muszynki. Z osiemnastego wieku pochodzi również ambona z postaciami ośmiu Ojców Kościoła.

</doc>
<doc id="1860903" url="https://pl.wikipedia.org/wiki?curid=1860903" title="Sonata Patetyczna">
Sonata Patetyczna

Sonata fortepianowa nr 8 c-moll op. 13 Ludwiga van Beethovena, znana jako Patetyczna (oryg. "Grande Sonate Pathétique") to jedna z najsłynniejszych sonat w historii muzyki. Została napisana przez 28-letniego wówczas kompozytora w roku 1798 i wydana w roku 1799. Beethoven dedykował ją swojemu przyjacielowi i mecenasowi ks. Karlowi Lichnowskiemu. Nazwa "Patetycznej", choć często uważana za jeden z nielicznych tytułów pochodzących od kompozytora, w rzeczywistości była zaakceptowaną przez Beethovena propozycją wydawcy, na którym wrażenie wywarł tragizm dzieła .

</doc>
<doc id="1860904" url="https://pl.wikipedia.org/wiki?curid=1860904" title="Boys Mix">
Boys Mix

Boys Mix – czternasty album polskiego zespołu Boys wydany w maju 1999 roku w firmie fonograficznej Green Star. Jest to płyta, na której znajdują się największe przeboje zespołu z lat 1994-1999. Album w formie kasety audio ma inną listę i jest podzielony na dwie części. Na stronie A największe przeboje zespołu (Best Mix) a na stronie B wybrane piosenki romantyczne zespołu (Romantic Mix).

</doc>
<doc id="1860905" url="https://pl.wikipedia.org/wiki?curid=1860905" title="Aupark">
Aupark

Aupark – kompleks handlowo-rozrywkowy w Bratysławie, w dzielnicy Petržalka.
Został wybudowany na początku XXI wieku obok starego parku zwanego obecnie Sad Janka Kráľa, który nosił niegdyś niemiecką nazwę "Städtischer Aupark", między Nowym Mostem a Starym Mostem. Powstał jako drugi taki obiekt w Bratysławie (po Polus City Center) i w chwili otwarcia był to największy tego typu kompleks na Słowacji, o powierzchni 44 tysięcy m².
W lipcu 2005 roku został tam otwarty pierwszy park wodny o powierzchni 4700 m², znajdujący się na dachu i na drugim piętrze. W styczniu 2006 roku rozpoczęła się realizacja drugiego etapu budowy kompleksu - na miejscu parkingu przy Sadzie Janka Kráľa powstały nowe pomieszczenia handlowe pod wynajem. Rozpoczęła się również, pomimo kontrowersji wśród opinii publicznej, budowa 22-piętrowego biurowca Aupark Tower o wysokości 96 m. Nowe pomieszczenia oddane zostały do użytku 23 sierpnia 2007. Obecnie, po rozbudowie, łączna powierzchnia wynajmu wynosi ponad 58 tysięcy ha. Znajduje się tam m.in. 12 sal kinowych w obrębie multipleksu Palace Cinemas.
Planowana jest budowa kolejnych centrów handlowych o nazwie Aupark w innych miastach Słowacji - do roku 2010 ma powstać taki kompleks w Koszycach, następne zaś w Żylinie, Pieszczanach i Trenczynie.

</doc>
<doc id="1860907" url="https://pl.wikipedia.org/wiki?curid=1860907" title="Nima Benyaghoub Sani">
Nima Benyaghoub Sani

Nima Benyaghoub Sani (ur. 27 stycznia 1986 r. w Anzali) – irański wioślarz.

</doc>
<doc id="1860908" url="https://pl.wikipedia.org/wiki?curid=1860908" title="Marciano Bruma">
Marciano Bruma

Marciano Bruma (ur. jako Marciano van Homoet 7 marca 1984 w Rotterdamie) – holenderski piłkarz występujący na pozycji obrońcy. Brat innego piłkarza, Jeffreya Brumy.
Występował m.in. w Arce Gdynia i Lechu Poznań, z którym rozstał się w lutym 2012 roku.

</doc>
<doc id="1860909" url="https://pl.wikipedia.org/wiki?curid=1860909" title="Đorđe Vujadinović">
Đorđe Vujadinović

Đorđe Vujadinović (, ur. 29 listopada 1909 w Smederevie, zm. 5 października 1990 w Belgradzie) – jugosłowiański piłkarz narodowości serbskiej występujący na pozycji napastnika, reprezentant Jugosławii w latach 1929–1940, trener piłkarski.
Kariera piłkarska.
W trakcie kariery klubowej grał w zespole BSK Belgrad (1923–1940).
Kariera reprezentacyjna.
Karierę reprezentacyjną rozpoczął w 1929. W 1930 został powołany przez trenera Boško Simonovicia na Mistrzostwa Świata 1930. W 1940 zakończył karierę piłkarską. W sumie wystąpił w 44 spotkaniach i strzelił 18 bramek.

</doc>
<doc id="1860911" url="https://pl.wikipedia.org/wiki?curid=1860911" title="Atabak Peshyav">
Atabak Peshyav

Atabak Peshyav – irański wioślarz.

</doc>
<doc id="1860914" url="https://pl.wikipedia.org/wiki?curid=1860914" title="Meysam Johari">
Meysam Johari

Meysam Johari (ur. 21 września 1985 r.) – irański wioślarz.

</doc>
<doc id="1860915" url="https://pl.wikipedia.org/wiki?curid=1860915" title="Brendan Crean">
Brendan Crean

Brendan Crean (ur. 7 lutego 1985 r. w Brighton) – brytyjski wioślarz.

</doc>
<doc id="1860917" url="https://pl.wikipedia.org/wiki?curid=1860917" title="Marcus Bateman">
Marcus Bateman

Marcus Bateman (ur. 16 września 1982 r. w Paget) – brytyjski wioślarz.

</doc>
<doc id="1860919" url="https://pl.wikipedia.org/wiki?curid=1860919" title="Charles Cousins">
Charles Cousins

Charles Cousins (ur. 13 grudnia 1988 w Cambridge) – brytyjski wioślarz, medalista mistrzostw świata.

</doc>
<doc id="1860920" url="https://pl.wikipedia.org/wiki?curid=1860920" title="Sam Townsend">
Sam Townsend

Sam Townsend (ur. 26 listopada 1985 w Reading) – brytyjski wioślarz, medalista mistrzostw świata.

</doc>
<doc id="1860922" url="https://pl.wikipedia.org/wiki?curid=1860922" title="Jużnyj Gogłandskij">
Jużnyj Gogłandskij

Jużnyj Gogłandskij (ros.: "Южный Гогландский") to osada ("поселение") w Rosji, w obwodzie leningradzkim, w południowej części wyspy Gogland w Zatoce Fińskiej. Jużnyj Gogłandskij leży na wysokości 15 metrów nad poziomem morza. Znajduje się tu latarnia morska, wybudowana w 1905 roku ku czci cara Mikołaja II. Pierwsza latarnia powstała tu jednak w 1861 roku i została wyposażona w aparat optyczny skonstruowany w Paryżu. Ostatnia modernizacja nowej latarni przeprowadzona została w latach 60. XX wieku.

</doc>
<doc id="1860924" url="https://pl.wikipedia.org/wiki?curid=1860924" title="Nicola Madonna">
Nicola Madonna

Nicola Madonna (ur. 31 października 1986 w Alzano Lombardo) – włoski piłkarz występujący na pozycji prawego pomocnika w Vicenzie Calcio.
Kariera.
Madonna w barwach AlbinoLeffe zadebiutował 15 października 2005 roku w meczu Serie B z Avellino. Łącznie w sezonie 2005/2006 zagrał 11-krotnie w lidze. W sezonie 2006/2007 zagrał natomiast 18 razy, zaś rok później 19. 14 października 2007 roku w przegranym 3:2 meczu z Pisa Calcio strzelił pierwszą bramkę w zawodowej karierze. W sezonie 2008/2009 rozegrał już 34 mecze w Serie B oraz zdobył sześć goli. Następnie trafił do Atalanty BC.
W Serie A zadebiutował 30 sierpnia w meczu z Genoą. Pod koniec stycznia 2010 roku został wypożyczony do Vicenzy Calcio.

</doc>
<doc id="1860925" url="https://pl.wikipedia.org/wiki?curid=1860925" title="Milovan Jakšić">
Milovan Jakšić

Milovan Jakšić (ur. 21 września 1909 r. w Kolašinie, zm. 25 grudnia 1953) – jugosłowiański piłkarz, reprezentant kraju.
Podczas kariery zawodnik FK BASK Belgrad, z rocznym wypożyczeniem do Slavii Praga.
W 1930 został powołany przez trenera Boško Simonovicia na MŚ 1930. Wystąpił w trzech spotkaniach, z Urugwajem, Boliwią i Brazylią.

</doc>
<doc id="1860926" url="https://pl.wikipedia.org/wiki?curid=1860926" title="Autostrada A50 (Holandia)">
Autostrada A50 (Holandia)

Autostrada A50 (nl. "Rijksweg 50") - autostrada w Holandii długości 151 km przebiegająca na osi północ-południe. Zaczyna się na obwodnicy Eindhoven do Emmerloord, gdzie krzyżuje się z autostradą A6.
Trasy europejskie.
Wzdłuż autostrady na krótkich odcinkach biegną dwie trasy europejskie:

</doc>
<doc id="1860927" url="https://pl.wikipedia.org/wiki?curid=1860927" title="Teofilo Spasojević">
Teofilo Spasojević

Teofilo Spasojević (ur. 21 stycznia 1909, zm. 28 lutego 1970) – jugosłowiański piłkarz, reprezentant kraju.
Jako zawodnik związany w latach 1928-1935 z klubem SK Jugoslavija Belgrad.
W 1930 został powołany przez trenera Boško Simonovicia na MŚ 1930. Zajął tam czwarte miejsce.

</doc>
<doc id="1860929" url="https://pl.wikipedia.org/wiki?curid=1860929" title="Zaifeng">
Zaifeng

Zaifeng, 2. książę Chun (醇親王, "Chún qīnwáng"; ur. 12 lutego 1883, zm. 3 lutego 1951) – arystokrata mandżurski z rodu Aisin Gioro, ojciec ostatniego cesarza Chin Puyi.
Biografia.
Był synem Yixuana, 1. księcia Chun i młodszym bratem cesarza Guangxu. W 1901 roku, po upadku powstania bokserów, został wysłany z misją ekspiacyjną do Berlina, gdzie spotkał się z bardzo życzliwym przyjęciem. Miał bardzo dobre relacje z cudzoziemcami. Cesarzowa Cixi obawiała się tej zażyłości i chcąc podporządkować sobie Zaifenga ożeniła go w 1902 roku z córką swojego zausznika Rong Lu.
W kolejnych latach, dzięki protekcji Cixi, otrzymał wiele dostojeństw i przywilejów - między innymi tytuł podwójnego wielkiego księcia, prawo do poruszania się po Zakazanym Mieście w palankinie z czterema tragarzami i przywilej zezwalający na używanie palankinu barwy morelowej. Cesarzowa nakazała również konsultowanie z nim wszelkich ważniejszych decyzji państwowych.
Edyktem z 14 listopada 1908 roku jego syn Puyi został mianowany następcą tronu, a Zaifeng jako regent objął rządy w imieniu małoletniego syna. Jedną z jego pierwszych decyzji było usunięcie Yuan Shikaia, którego początkowo planował zgładzić w zemście za los cesarza Guangxu. Próbował ograniczyć wpływy Yuana w siłach zbrojnych, mianując się w imieniu syna dowódcą złożonej z Mandżurów gwardii cesarskiej oraz naczelnym wodzem armii i rozdając wysokie stanowiska w wojsku swoim braciom. Ustanowił szereg nowych orderów. 6 grudnia 1911 Yuan Shikai zmusił go do rezygnacji ze stanowiska regenta na rzecz cesarzowej Longyu.
Jako regent okazał się osobą nieudolną. Nie interesował się rządzeniem, szukając okazji do spędzania czasu w samotności. Późniejsze obalenie monarchii skomentował z radością słowami: "Od dziś będę siedział w domu i bawił się z dziećmi". Okazał się także osobą ograniczoną, co potwierdzały liczne zachowania budzące konsternację nawet wśród jego własnych krewnych: odnosząc się z pogardą do religii skrupulatnie składał ofiary i palił kadzidła w czasie świąt, a chcąc ukazać swoją "nowoczesność" kupił sobie garnitur i przez kilka dni chodził po pałacu z koszulą wystającą spod marynarki, zanim nie poinstruowano go, że należy ją wpuścić w spodnie.
Po abdykacji mieszkał przez kilkanaście lat w swojej pekińskiej rezydencji, izolując się od polityki. Po splądrowaniu cesarskich grobowców przez żołnierzy Czang Kaj-szeka w 1928 roku w obawie o swój los przeprowadził się wraz z całą rodziną do Tianjinu.

</doc>
<doc id="1860930" url="https://pl.wikipedia.org/wiki?curid=1860930" title="Milan Stojanović">
Milan Stojanović

Milan Stojanović (ur. 28 grudnia 1911 w Belgradzie, zm. 18 czerwca 1985) – jugosłowiański piłkarz, grający na pozycji bramkarza.
Kariera piłkarska.
Stojanović w trakcie kariery piłkarskiej reprezentował barwy OFK Beograd. Przez 2 lata gry w stołecznym zespole wystąpił w 17 spotkaniach. Zdobył wraz z OFK wicemistrzostwo Prva liga Jugoslavije w sezonie 1929.
Dobra postawa w bramce OFK została zauważona przez trenera Boško Simonovicia, który powołał Stojanovicia na Mistrzostwa Świata 1930. Jugosławia stała się jedną z nielicznych europejskich drużyn, które zgodziły się pojechać do odległego Urugwaju. Dodatkowo drużyna pojechała w nie najsilniejszym składzie, bo ze względu na konflikt w federacji, Jugosławię reprezentowali wyłącznie serbscy piłkarze.
Mimo to drużyna jugosłowiańska odniosła największy sukces spośród Europejczyków, docierając do półfinału. Stojanović nie rozegrał ani jednego meczu w turnieju, pozostając rezerwowym dla Milovana Jakšicia.
Sukcesy.
OFK Beograd

</doc>
<doc id="1860931" url="https://pl.wikipedia.org/wiki?curid=1860931" title="Chav">
Chav

Chav – określenie używane w odniesieniu do części młodych ludzi zamieszkujących Wielką Brytanię. Stereotypowy "chav", w północno-wschodniej Anglii określany również "charver", to agresywny nastolatek, zazwyczaj bezrobotny lub wywodzący się z klasy robotniczej, charakteryzujący się licznymi antyspołecznymi zachowaniami, m.in. publicznym piciem alkoholu, zażywaniem narkotyków i zakłócaniem porządku publicznego. Typowy "chav" ubrany jest w bluzę z kapturem, dres oraz czapkę bejsbolówkę.
Istnieje kilka teorii dotyczących pochodzenia słowa "chav". Przypuszcza się, że pochodzi ono od romskiego słowa "chavi" oznaczającego dziecko, od miasta Chatham lub że jest to akronim "Council Housed And Violent" („mieszkający w budynku socjalnym i agresywny”).
Określeniami o podobnym znaczeniu są "scally" lub "scallie" (spotykane zwłaszcza w Anglii północno-zachodniej) oraz "ned" (używane w Szkocji).

</doc>
<doc id="1860932" url="https://pl.wikipedia.org/wiki?curid=1860932" title="Chavs">
Chavs



</doc>
<doc id="1860934" url="https://pl.wikipedia.org/wiki?curid=1860934" title="Momčilo Đokić">
Momčilo Đokić

Momčilo Đokić (ur. 21 lutego 1911 w Smederevie, zm. 21 kwietnia 1983 w Bela Crkva) – jugosłowiański piłkarz i trener, reprezentant kraju. 
Kariera klubowa.
Đokić w wieku 10 lat dołączył do juniorskich zespołów SK Jugoslavija Belgrad. Od 1928 występował w pierwszym zespole Jugoslaviji. Największym sukcesem w jej barwach było zdobycie Pucharu Jugosławii w sezonie 1935/36. Przez 12 lat gry w Jugoslaviji wystąpił w 272 spotkaniach. W 1940 zakończył karierę piłkarską. 
Kariera reprezentacyjna.
Đokić po raz pierwszy w reprezentacji Jugosławii wystąpił 13 kwietnia w wygranym 6:1 spotkaniu z Bułgarią. 
W 1930 został powołany przez trenera Boško Simonovicia na Mistrzostwa Świata w Urugwaju. Jego reprezentacja zajęła na turnieju 3. miejsce, a on sam zagrał w trzech spotkaniach z Brazylią, Boliwią i późniejszym mistrzem świata Urugwajem. 
Po raz ostatni w reprezentacji zagrał 13 grudnia 1936 w przegranym 0:1 spotkaniu z Francją. Łącznie w latach 1930–1936 wystąpił w 13 spotkaniach kadry Jugosławii.
Kariera trenerska.
Podczas swojej pracy szkoleniowej prowadził zespoły Radnički Nisz, FK Bor oraz Timok Zaječar. 
Sukcesy.
Jugosławia 
SK Jugoslavija

</doc>
<doc id="1860936" url="https://pl.wikipedia.org/wiki?curid=1860936" title="Dom zły">
Dom zły

Dom zły – polski film kryminalny z 2009 w reżyserii Wojciecha Smarzowskiego, zrealizowany na podstawie scenariusza napisanego wraz z Łukaszem Kośmickim. Akcja filmu toczy się w późnym okresie istnienia Polskiej Rzeczypospolitej Ludowej, a głównym bohaterem "Domu złego" jest Edward Środoń (Arkadiusz Jakubik), główny podejrzany w sprawie rzekomego morderstwa właściciela chałupy w Bieszczadach (Marian Dziędziel). Śledztwo w sprawie Środonia prowadzi porucznik Mróz (Bartłomiej Topa), który orientuje się, że morderstwo miało tło polityczne.
"Dom zły" został pozytywnie przyjęty przez krytyków; Smarzowski otrzymał nagrodę za jego reżyserię na Festiwalu Polskich Filmów Fabularnych oraz rozdaniu Polskich Nagród Filmowych. W plebiscycie czasopisma „Film” "Dom zły" otrzymał Złotą Kaczkę za najlepszy film sezonu 2009/2010.
Opis fabuły.
Akcja filmu toczy się w bieszczadzkiej chałupie w okresie PRL-u. Milicjanci pod dowództwem porucznika Mroza przeprowadzają w niej wizję lokalną morderstwa, do którego doszło kilka miesięcy wcześniej. Na miejsce przybywa prokurator Tomala, który wychodząc pijany z policyjnej nyski, stacza się do rowu. W wizji lokalnej uczestniczy również „pani od techniki”, milicjantka Lisowska w zaawansowanej ciąży. Główny podejrzany w sprawie, Edward Środoń, opowiada władzom swoją historię.
Środoń, zootechnik z wykształcenia, pracuje w gospodarstwie rybnym w fikcyjnej miejscowości Mosty w województwie szczecińskim. Na weselu kolegi poznaje swoją przyszłą żonę. Przez pewien czas względnie im się powodzi do momentu, gdy jego żona umiera nagle wskutek wylewu krwi do mózgu. Rozgoryczony po śmierci żony, Edward popada w alkoholizm, a w końcu w poszukiwaniu pracy wyjeżdża w Bieszczady, pod Lutowiska. Środoń zostaje skierowany do tamtejszego państwowego gospodarstwa rolnego w miejsce poprzedniego zootechnika, który zginął śmiercią tragiczną, gdy wcześniej odkrył malwersacje przy obrocie cukrem. Środoń zatrzymuje się u gospodarza wspomnianej chałupy, Zdzisława Dziabasa. Zootechnik w czasie libacji alkoholowej proponuje Dziabasowi prowadzenie wspólnego interesu przy pędzeniu bimbru. Wkrótce potem, gdy Zdzisław idzie spać, Środoń uprawia seks z jego żoną.
Porucznik Mróz, mimo szantażu partyjnego dygnitarza, który przybywa na miejsce wizji lokalnej, unosi się honorem i zaczyna prowadzić na własną rękę równoległe śledztwo w sprawie malwersacji, a także tajemniczej serii wypadku na jednym z zakrętów drogowych. Miejscowy ksiądz ofiaruje mu dokumenty, które wykradł poprzedni zootechnik. Wynika z nich, że partyjny dygnitarz zainteresowany sprawą znacząco dorobił się na lewych interesach.
Z dalszej części rekonstrukcji wynika, że Zdzisław, chcąc przejąć pieniądze z wkładu wspólnika, zakrada się nocą do zajmowanego przezeń pokoju aby go zabić. Nie wie, że w międzyczasie do domu wrócił jego syn Janusz i to on, nie Środoń, leży w łóżku. Pijany Dziabas zabija w ciemności własnego syna z użyciem noża. Edward, chcąc się zemścić na wiarołomnym wspólniku, podpala bimbrownię i kradnie pieniądze ze skrytki pod podłogą. Dziabas z rozpaczy morduje swoją żonę, a sam popełnia samobójstwo, wieszając się na drzewie.
Mróz dostrzega, że śledztwo jest ustawione, by pogrążyć jego samego. W końcowej sekwencji współtowarzysze mordują Mroza, podczas gdy ostrzeżony przez Lisowską Środoń ucieka z miejsca wizji lokalnej.
Obsada.
"Źródło: Filmpolski.pl"
Produkcja.
Scenariusz "Domu złego" Wojciech Smarzowski napisał z Łukaszem Kośmickim, jeszcze zanim nakręcił "Wesele" (2004). Scenariusz wykazywał pewne podobieństwo do "Niespodzianki" Karola Huberta Rostworowskiego, jednak w momencie jego pisania Smarzowski i Kośmicki nie znali tej noweli. Pierwotnie Smarzowski i Kośmicki planowali stworzyć "Dom zły" jeszcze przed "Weselem", jednak zdaniem reżysera pomysł na pierwszy z filmów „nie był specjalnie atrakcyjny dla decydentów”.
Dopiero po reformie ustawy o kinematografii z 2005 roku film został dofinansowany przez Polski Instytut Sztuki Filmowej. Po zebraniu pieniędzy produkcja przez pewien czas nie mogła ruszyć, gdyż „zima nie była taka, jakiej potrzebowaliśmy”. Wśród aktorów, których Smarzowski uwzględnił w obsadzie, znaleźli się występujący w jego wcześniejszych filmach Marian Dziędziel, Arkadiusz Jakubik, Bartłomiej Topa i Lech Dyblik. Smarzowski twierdził: „otaczam się ludźmi, którzy dają mi bezpieczeństwo”.
Zdjęcia do filmu rozpoczęły się w listopadzie 2008 roku, a zakończyły się w styczniu 2009 roku. Za plenery posłużyły okolice Gorlic, a jako główną lokalizację przy kręceniu zdjęć wykorzystano dom w Beskidzie Niskim. Istotna przy lokalizacji dla Smarzowskiego była „bliskość granicy”. Zdjęcia kręcono kamerą cyfrową Sony Ex 1.
Odbiór.
"Dom zły" został bardzo pozytywnie odebrany zarówno przez publiczność (obejrzało go około 233 tysiące widzów, co stanowiło 12. miejsce w box office wśród polskich filmów z premierą w 2009 roku), jak i przez krytyków. Łukasz Muszyński z portalu Filmweb stwierdził, że film Smarzowskiego „to być może najważniejsze rozliczenie z komunizmem, na jakie zdobyło się polskie kino w ciągu ostatnich kilkunastu lat”. Janusz Wróblewski dla tygodnika „Polityka” pisał, iż „z pijacko-surrealistyczno-naturalistycznych sytuacji, koncertowo zagranych przez cały zespół aktorski, wyłania się krystalicznie czysty obraz peerelowskiej paranoi”. Zdaniem Łukasza Maciejewskiego "Dom zły" nabiera prowokacyjnego wymiaru w tym sensie, że „o ile forma filmu jest cyzelatorsko dopracowana, o tyle w warstwie emocjonalnej pojawiają się wyłącznie znaki zapytania”. Według Barbary Hollender z „Rzeczpospolitej” "Dom zły" cechuje precyzja: „każda scena coś znaczy”. Bardziej ostrożny w ocenie był Andrzej Kołodyński, który uznał, że dzieło Smarzowskiego przybiera formę „dość płaskiej” sensacyjnej fabuły, „choć pełnej wyrazistych szczegółów”.
W recenzjach często podkreślano krystalizację autorskiego stylu Smarzowskiego. Recenzujący dla „Polska The Times” Dariusz Pawłowski podkreślał, że „Smarzowski koncentruje się na detalach i dosłowności swojego obrazu, sprawiając, że świat, który prezentuje, wręcz obłapia widza. Tu «wali» bimber, «capi» gnojówka i wciąga błoto”. Tadeusz Sobolewski z „Gazety Wyborczej” szczegółowo analizował ostatnią scenę filmu, w której „kamera wznosi się wysoko nad chałupę w Lutowiskach [...]. Widzimy kulające się po śniegu figurki pijanych milicjantów. [...] Oddalamy się od tej strasznej planety. Film pozwala zaryć w nią nosem, poczuć zmieszany zapach śniegu, gnoju, krwi”. Wielokrotnie przywoływano też możliwe inspiracje Smarzowskiego filmem "Fargo" (1996) braci Joela i Ethana Coenów; jednym z tropów prowadzących do tego porównania miała być postać ciężarnej milicjantki. Zdaniem Wojciecha Kałużyńskiego z „Dziennika Gazeta Prawna” pod względem rozrachunku z czasami komunizmu "Dom zły" można porównać z "Ładunkiem 200" (2007) Aleksieja Bałabanowa. Chwalone również były zdjęcia Krzysztofa Ptaka, „mroczne, ubłocone z 1978 roku, bijące po oczach jaskrawą bielą śniegu”.

</doc>
<doc id="1860939" url="https://pl.wikipedia.org/wiki?curid=1860939" title="Rożec skrobacz">
Rożec skrobacz

Rożec skrobacz, naso żółtogłowy ("Naso lituratus") – gatunek morskiej ryby okoniokształtnej z rodziny pokolcowatych (Acanthuridae) i rodzaju "Naso".
Występowanie.
Ocean Spokojny: wyspa Honsiu poprzez Wielką Rafę Koralową i Nową Kaledonię, Hawaje, wyspy Polinezji Francuskiej aż po wyspy Pitcairn. Przebywa w tropikalnych morskich wodach na głębokości od 0 do 90 m, o temperaturze od 24 °C do 26 °C. Najczęściej jednak spotykany jest w wodach o głębokości od 5 do 30 m.
Opis.
Wielkość: maksymalna długość (do końca długości kolców): 46 cm.
Wygląd: Podobnie jak wszystkie pokolcowate ma wydłużone owalne i bocznie spłaszczone ciało. Ubarwienie zmienne: fioletowe, ciemnobrunatne do purpurowego. Na czarnej płetwie grzbietowej występują cienkie niebieskie linie. Płetwa odbytowa na ogół jest pomarańczowa i na brzegu, na całej jej długości przebiega pasek o żółtym zabarwieniu. Posiada też charakterystyczną pręgę biegnąca od oka do warg, która jest przeważnie koloru pomarańczowego. Natomiast u nasady płetwy ogonowej posiada kolce, przypominające ostry skalpel służący do obrony przed wrogami.
Zachowanie.
Z reguły pływają w małych grupach, ale w czasie tarła formują duże skupiska. Żywią się głównie brunatnicami.
Pielęgnacja w akwarium.
Hodowany w akwariach morskich. Wymaga stworzenia wielu atrakcyjnych kryjówek z kamienia i koralowców. Zalecana temperatura wody od 22 do 28 °C.

</doc>
<doc id="1860940" url="https://pl.wikipedia.org/wiki?curid=1860940" title="Nicolás Otamendi">
Nicolás Otamendi

Nicolás Hernán Gonzalo Otamendi (ur. 12 lutego 1988 w Buenos Aires) – argentyński piłkarz, występujący na pozycji obrońcy w portugalskim klubie SL Benfica, którym jest kapitanem oraz w reprezentacji Argentyny.
Kariera klubowa.
W zespole Vélez Sársfield Otamendi zadebiutował 10 maja 2008 roku w meczu z Rosario Central, wchodząc w 84. minucie meczu z ławki rezerwowych. Jego zespół wygrał w tym samym roku rozgrywki Clausury i Apertury. 18 października 2008 po raz pierwszy zagrał w całym spotkaniu, był to mecz z Arsenal Sarandí. Łącznie w całym sezonie 2008/2009 rozegrał 18 meczów. Vélez Sársfield wygrało także rozgrywki Clausury i zostało mistrzem Argentyny. 29 sierpnia 2009 w spotkaniu z Arsenal Sarandí Otamendi strzelił pierwszą bramkę w zawodowej karierze.
Latem 2010 został zawodnikiem portugalskiego FC Porto. W lutym 2014 roku podpisał pięcioletni kontrakt z hiszpańską Valencią, skąd został do końca sezonu 2013/14 wypożyczony do brazylijskiego Atlético Mineiro.
Kariera reprezentacyjna.
W reprezentacji Argentyny zadebiutował 20 maja 2009 w wygranym 3:1 towarzyskim meczu z Panamą.

</doc>
<doc id="1860941" url="https://pl.wikipedia.org/wiki?curid=1860941" title="Nicolas Otamendi">
Nicolas Otamendi



</doc>
<doc id="1860943" url="https://pl.wikipedia.org/wiki?curid=1860943" title="Plane Crazy">
Plane Crazy

Plane Crazy – amerykański film animowany z 1928. Jest to pierwszy film, w którym występuje Myszka Miki. Oprócz niego występują w tym filmie też Myszka Minnie i Klarabella. Pierwotnie był to film niemy, lecz później został wzbogacony o ścieżkę dźwiękową.

</doc>
<doc id="1860945" url="https://pl.wikipedia.org/wiki?curid=1860945" title="Stała siatki dyfrakcyjnej">
Stała siatki dyfrakcyjnej



</doc>
<doc id="1860947" url="https://pl.wikipedia.org/wiki?curid=1860947" title="Dragomir Tošić">
Dragomir Tošić

Dragomir Tošić (ur. 8 listopada 1909, zm. 20 czerwca 1985) – jugosłowiański piłkarz, reprezentant kraju.
Jako zawodnik związany w latach 1925–1935 z klubem OFK Beograd.
W 1930 został powołany przez trenera Boško Simonovicia na MŚ 1930. Zajął tam czwarte miejsce. W reprezentacji zadebiutował 24 września 1933 roku w meczu przeciwko reprezentacji Szwajcarii zremisowanym 2:2. Po tym spotkaniu już nie pojawił się w reprezentacji.

</doc>
<doc id="1860948" url="https://pl.wikipedia.org/wiki?curid=1860948" title="Meistaraflokkur (1933)">
Meistaraflokkur (1933)

Sezon 1933 był 22. sezonem o mistrzostwo Islandii. Drużyna nie obroniła tytułu mistrzowskiego, zdobył go zespół , wygrywając wszystkie trzy mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1932 z udziału w rozgrywkach ligi zrezygnował zespół , żadna nowa drużyna natomiast nie zdecydowała się wziąć udziału, w wyniku czego w sezonie 1933 w rozgrywkach Meistaraflokkur wzięły udział cztery zespoły.
Wyniki.
 
 
 
 
 
 
 
 

</doc>
<doc id="1860949" url="https://pl.wikipedia.org/wiki?curid=1860949" title="Teatr Baj">
Teatr Baj

Teatr Baj – najstarszy w Polsce teatr lalek, założony w 1928, z siedzibą przy ul. Jagiellońskiej 28 w Warszawie
Opis.
Teatr został założony w 1928. Od 1954 ma siedzibę w dawnym gmachu Wychowawczym Warszawskiej Gminy Starozakonnych im. Michała Bergsona. Zajmuje centralną część budynku od ulicy Jagiellońskiej oraz czwarte piętro i poddasze. Główna sala ma ruchomą scenę ze 180 miejscami na widowni. Placówka posiada również salę kameralną (25 miejsc).
Z teatrem współpracowała m.in. Maria Kownacka.
W 2014 placówka została odznaczona Złotym Medalem „Zasłużony Kulturze Gloria Artis”.

</doc>
<doc id="1860950" url="https://pl.wikipedia.org/wiki?curid=1860950" title="Miguel Ángel Portugal">
Miguel Ángel Portugal

Miguel Angel Portugal Vicario (ur. 28 listopada 1955 w Quintanilla de las Viñas) – hiszpański trener piłkarski i piłkarz grający na pozycji pomocnika.
Kariera piłkarska.
W swojej karierze zawodniczej, Portugal zaliczył takie kluby jak: Burgos CF, CD Mirandés, Real Madryt, Cádiz CF, Rayo Vallecano, CD Castellón, Real Burgos, Real Valladolid i Córdoba CF.
Choć piłkarzem wybitnym nigdy nie był, to z pewnością czteroletni pobyt w Realu Madryt przynosi mu chlubę. Już w pierwszym sezonie swoich występów na Estadio Santiago Bernabéu, Portugal cieszył się z mistrzostwa Hiszpanii zdobytego przez klub. Jednak w ciągu całej swej przygody z Królewskimi zaliczył zaledwie 27 występów, zdobywając przy tym jednego gola. Rok 1982 spędził na wypożyczeniu w Cadiz.
Kariera trenerska.
Portugal rozpoczął swą przygodę trenerską w połowie lat 90. Wówczas wrócił do Realu Madryt, gdzie dane mu było prowadził zespoły B i C. W 1999 roku znalazł zatrudnienie w CD Toledo, ale po zaledwie kilku miesiącach się z nim rozstano.
Po kilku latach rozbratu z futbolem, w 2003 roku Hiszpan podpisał kontrakt z Cordobą na poziomie Segunda División. W sezonie 2005/06 zaliczył kolejny powrót do Realu Madryt B, w związku z rezygnacją Juana Ramóna Lópeza Caro. 5 lipca 2006 przeszedł natomiast do Racingu Santander, pomagając kantabryjskiemu klubowi zająć 10. pozycję na finiszu rozgrywek.
Następnie Portugal pracował jako dyrektor techniczny we wcześniej wspominanym już Realu Madryt. W listopadzie 2008 roku miał możliwość przejęcia pierwszej drużyny tego klubu, aczkolwiek ówczesny prezydent Ramon Calderón postawił na Juande Ramosa.
19 listopada 2009 hiszpański szkoleniowiec zdecydował się na powrót do Racingu Santander. Było to pokłosiem zwolnienia Juana Carlosa Mandii. Portugal podpisał dwuletni kontrakt na Estadio El Sardinero, aczkolwiek nie miał udanych początków w swoim starym-nowym klubie. W lutym 2011 roku został zwolniony z Racingu Santander po dwóch latach pracy w tym klubie.

</doc>
<doc id="1860954" url="https://pl.wikipedia.org/wiki?curid=1860954" title="Meistaraflokkur (1934)">
Meistaraflokkur (1934)

Sezon 1934 był 23. sezonem rywalizacji o mistrzostwo Islandii w piłce nożnej. Drużyna nie obroniła tytułu mistrzowskiego, zdobył go zespół , uzyskując w czterech meczach siedem punktów. Ze względu na brak systemu ligowego po sezonie żaden zespół nie spadł ani nie awansował.
Drużyny.
Po sezonie 1933 do czterech drużyn dołączył zespół , żaden zespół natomiast nie zrezygnował z udziału w lidze, w wyniku czego w sezonie 1934 w rozgrywkach Meistaraflokkur wzięło udział pięć zespołów.
Wyniki.
 
 
 
 
 
 
 
 
 
 

</doc>
<doc id="1860955" url="https://pl.wikipedia.org/wiki?curid=1860955" title="Ryūjō (1869)">
Ryūjō (1869)

 – parowy okręt pancerny japońskiej Marynarki Wojennej, określany również jako pancernik, zamówiony przez Thomasa Blake’a Glovera dla prywatnej floty władcy Kumamoto (z rodu Hosokawa). Zbudowany w stoczni firmy Alexander Hall and Company w Aberdeen w latach 1864-1869, został przekazany cesarzowi Mutsuhito dla nowo powstałej cesarskiej marynarki wojennej 8 maja 1870 pod nazwą „Ryūjō” i przepłynął z Nagasaki do Jokohamy pod dowództwem brytyjskiego kapitana. Do czasu zbudowania pancernika „Fusō” był flagowym (i najpotężniejszym) okrętem Marynarki Cesarskiej.
W 1871 cesarz Mutsuhito odwiedził okręt. „Ryūjō” również należał do eskorty honorowej rosyjskiego następcy tronu (później cara) Mikołaja podczas oficjalnej wizyty w 1872. Brał udział w bitwach wczesnego okresu Meiji, w tym w powstaniu Saga, powstaniu Satsuma i karnej ekspedycji na Tajwanie w 1874.
16 października 1877 został wyrzucony na brzeg niedaleko Kagoshimy wskutek silnych wiatrów, ale udało się go sprowadzić z powrotem na wodę. Między lutym a lipcem 1881 odbył podróż do Sydney i Melbourne oraz opłynął Tasmanię.
W 1884 japoński lekarz Kanehiro Takaki przeprowadził za zgodą cesarza eksperyment dotyczący etiologii choroby beri-beri. Wybrano dwa pancerniki: załoga jednego z nich („Tsukuba”) była karmiona mięsem, rybami, jęczmieniem, ryżem i fasolą, załoga drugiego („Ryūjō”) była karmione wyłącznie białym ryżem. Oba statki miały identyczny kurs. „Ryūjō” i „Tsukuba” popłynęły do Nowej Zelandii, wzdłuż wybrzeża Ameryki Południowej z Santiago do Limy, przez Honolulu i z powrotem do Japonii, w ciągu 9 miesięcy. Spośród 376 członków załogi „Ryūjō” 161 zachorowało na beri-beri, a 25 zmarło. Jedynie 14 członków załogi „Tsukuba”, którzy mieli bardziej zróżnicowaną dietę, zachorowało na beri-beri; nikt spośród nich nie umarł. Ten eksperyment przekonał dowództwo Japońskiej Marynarki, że nieodpowiednia dieta była głównym czynnikiem odpowiedzialnym za beri-beri i zaczęto przeciwdziałać chorobie.
„Ryūjō” został formalnie wycofany ze służby 2 grudnia 1892, ale potem został wyposażony w nowe działa produkcji Kruppa i służył jako treningowy okręt artyleryjski. Został złomowany w 1908.

</doc>
<doc id="1860957" url="https://pl.wikipedia.org/wiki?curid=1860957" title="Aupark Tower">
Aupark Tower

Aupark Tower – wieżowiec w Bratysławie w dzielnicy Petržalka, będący częścią kompleksu handlowo-rozrywkowego Aupark. Został wybudowany przez spółkę HB Reavis Group. Jego budowa rozpoczęła się w 2006 roku, w pełni zakończona została zaś pod koniec 2007 roku. Znajdują się tam pomieszczenia biurowe do wynajęcia.
Jest to 22-kondygnacyjny budynek o schodkowej bryle, wysokości 96 metrów. Inwestycja wywołała liczne kontrowersje. Przeciwnicy argumentowali, iż ze względu na bezpośrednie sąsiedztwo Nowego Mostu źle wpłynie ona na walory krajobrazowe. Z tego powodu postulowano m.in., aby liczbę kondygnacji zredukować do 15. Spółce HB Reavis Group oferowano w ramach kompromisu atrakcyjny teren nad Dunajem pomiędzy Starym Mostem a Mostem Apollo za dogodną cenę, jednak i to nie doszło do skutku, gdyż uznano iż takie rozwiązanie byłoby niekorzystne dla miasta.
Mają tam biura ESET, MBank, operatory telekomunikacyjne Telefónica O2 Slovakia i GTS Nextra, oraz inne przedsiębiorstwa.

</doc>
<doc id="1860958" url="https://pl.wikipedia.org/wiki?curid=1860958" title="Meistaraflokkur (1935)">
Meistaraflokkur (1935)

Sezon 1935 był 24. sezonem o mistrzostwo Islandii. Drużyna nie obroniła tytułu mistrzowskiego, zdobył go zespół , zdobywając w trzech meczach pięć punktów. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1934 z udziału w rozgrywkach po jednym sezonie zrezygnował zespół , żaden zespół natomiast nie dołączył do ligi, w wyniku czego w sezonie 1935 w rozgrywkach Meistaraflokkur wzięły udział cztery zespoły.
Wyniki.
 
 
 
 
 
 
 
 

</doc>
<doc id="1860959" url="https://pl.wikipedia.org/wiki?curid=1860959" title="Killing Romance">
Killing Romance

Killing Romance – singiel wydany 16 czerwca 2004 roku wyłącznie w Finlandii przez grupę For My Pain... Tytułowy utwór dotarł na 7 miejsce fińskiej Listy Przebojów.

</doc>
<doc id="1860960" url="https://pl.wikipedia.org/wiki?curid=1860960" title="II Rada Narodowa Rzeczypospolitej Polskiej">
II Rada Narodowa Rzeczypospolitej Polskiej

II Rada Narodowa Rzeczypospolitej Polskiej – powołana została w 3 lutego 1942 r. pod przewodnictwem Stanisława Grabskiego. Tym razem Prezydent powołał w jej skład 31 osób: po 5. przedstawicieli stronnictw, 9. bezpartyjnych i 2. reprezentujących ludność żydowską.Po niekorzystnych dla Polski ustaleniach mocarstw na konferencji jałtańskiej w lutym 1945, co wywołało przewlekły kryzys w pracach rady, Prezydent zmuszony był ją rozwiązać 21 marca 1945 r.

</doc>
<doc id="1860961" url="https://pl.wikipedia.org/wiki?curid=1860961" title="Dragoslav Mihajlović">
Dragoslav Mihajlović

Dragan Mihajlović (ur. 13 grudnia 1906, zm. 18 czerwca 1978) – jugosłowiański piłkarz, reprezentant kraju.
W 1930 został powołany przez trenera Boško Simonovicia na MŚ 1930. Wystąpił w trzech spotkaniach, z Urugwajem, Boliwią i Brazylią.

</doc>
<doc id="1860962" url="https://pl.wikipedia.org/wiki?curid=1860962" title="Meistaraflokkur (1936)">
Meistaraflokkur (1936)

Sezon 1936 był 25. sezonem o mistrzostwo Islandii. Drużyna obroniła tytuł mistrzowski, zdobywając w trzech meczach pięć punktów. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1935 nie nastąpiły żadne zmiany w składzie ligi, wobec czego do sezonu 1936 przystąpiły cztery zespoły.
Wyniki.
 
 
 
 
 
 
 
 

</doc>
<doc id="1860963" url="https://pl.wikipedia.org/wiki?curid=1860963" title="Meistaraflokkur (1937)">
Meistaraflokkur (1937)

Sezon 1937 był 26. sezonem o mistrzostwo Islandii. Drużyna po raz drugi z rzędu obroniła tytuł mistrzowski, wygrywając obydwa mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1936 z udziału w rozgrywkach zrezygnował zespół , żaden zespół natomiast nie dołączył do ligi, w wyniku czego w sezonie 1937 w rozgrywkach Meistaraflokkur wzięły udział trzy zespoły.
Wyniki.
 
 
 

</doc>
<doc id="1860964" url="https://pl.wikipedia.org/wiki?curid=1860964" title="Dragutin Najdanović">
Dragutin Najdanović

Dragutin Najdanović (ur. 15 kwietnia 1908 w Belgradzie, zm. 3 listopada 1981 tamże) – jugosłowiański piłkarz, reprezentant kraju, grający na pozycji pomocnika. 
Kariera piłkarska.
Najdanović swoją przygodę z futbolem rozpoczął w 1924 w zespole OFK Beograd. Miał swój udział w zdobyciu przez OFK pierwszego w historii klubu Mistrzostwo Jugosławii w sezonie 1930/31. W swojej karierze występował także w zespole OFK Balkan Mirijevo.
Po raz pierwszy w reprezentacji Jugosławii zagrał 6 maja 1928 w spotkaniu z Rumunią, zakończonym zwycięstwem Jugosławii 3:1.
W 1930 został powołany przez trenera Boško Simonovicia na Mistrzostwa Świata. Wystąpił w jednym spotkaniu, z Boliwią, a Jugosławia zakończyła mistrzostwa na 3. miejscu. Mecz z Boliwią był ostatnim rozegranym w barwach reprezentacji Jugosławii przez Najdanovicia. Łącznie w latach 1928–1930 wystąpił w 4 spotkaniach, w których strzelił jedną bramkę. 
Sukcesy.
Jugosławia
OFK Beograd

</doc>
<doc id="1860965" url="https://pl.wikipedia.org/wiki?curid=1860965" title="Rasy królika">
Rasy królika

 
Rasy królika – rasy królika domowego. W wyniku doboru sztucznego wyhodowano około 100 ras, znacznie różniących się od siebie wielkością, masą ciała, ubarwieniem i długością włosów, proporcjami uszu i kończyn, czasem wybitnie różniących się od formy dzikiej (zwłaszcza rasy miniaturowe, coraz częściej hodowane w roli domowych pupili). Największe króliki rasy olbrzym belgijski osiągają masę ciała ponad 12 kg, najmniejsze króliki miniaturowe nie przekraczają 1 kg. Rasy dzieli się pod względem rozmiarów (duże – ponad 5,5 kg, średnie – 3,5 do 5,5 kg i małe, w tym również miniaturowe), kierunku użytkowania (rasy użytkowe: mięsne, futerkowo-mięsne, futerkowe, wełniste, laboratoryjne i amatorskie) i struktury okrywy włosowej (normalnowłose, krótkowłose i długowłose).
Podobnie jak rasy psów, rasy królików były głównie tworzone sztucznie przez człowieka, w różnych wiekach i dla różnych celów i różnią się cechami fizycznymi, wymogami hodowli lub opieki oraz temperamentem, tak jak rasy psów. Amerykańskie Stowarzyszenie Hodowców Królików (ang.: "American Rabbit Breeders Association") wyróżniło 50 ras tych zwierząt w Stanach Zjednoczonych. Na całym świecie jest ich znacznie więcej. Poniżej lista ras i odmian, które w Polsce są objęte wzorcem (opracowanym przez Centralną Stację Hodowli Zwierząt w likwidacji).

</doc>
<doc id="1860966" url="https://pl.wikipedia.org/wiki?curid=1860966" title="Dušan Marković">
Dušan Marković

Dušan Marković (ur. 9 marca 1906 w Krčedinie, zm. 29 listopada 1974 w Nowym Sadzie) – jugosłowiański piłkarz i trener, reprezentant kraju.
Kariera klubowa.
Marković urodził się w Krčedinie, znajdującym się w granicach Austro-Węgier. Swoją przygodę z futbolem rozpoczął w 1921 w zespole FK Vojvodina. Reprezentował barwy tego zespołu przez 14 lat, stając się jednym z najważniejszych zawodników klubu w okresie międzywojennym. W 1935 opuścił Vojvodinę na rzecz OFK Beograd. Jako zawodnik OFK miał udział w zdobyciu mistrzostwa Jugosławii w sezonie 1935/36. Po dwóch latach gry w Belgradzie, w 1937 wyjechał do Francji. Został tam zawodnikiem Grenoble Foot 38. Po roku gry w Grenoble, w 1938 zakończył karierę piłkarską. 
Kariera reprezentacyjna.
Marković został powołany przez trenera Boško Simonovicia na Mistrzostwa Świata 1930. Reprezentacja Jugosławii zajęła na tym turnieju 4. miejsce, a Marković nie zagrał w żadnym ze spotkań turnieju. Jedyny mecz w reprezentacji rozegrał 9 października 1932 przeciwko Czechosłowacji. Mecz zakończył się porażką Jugosławii 1:2.
Kariera trenerska.
Marković w 1938 został trenerem Graǵanski Skopje. Poprowadził zespół do mistrzostwa Prwenstvo na Skopski loptaczki podsawez w sezonie 1939. W tym samym roku rozpoczął pracę w FK Željezničar, która trwała do 1941. W latach 1967–1968 pracował jako trener marokańskiej drużyny narodowej.
Sukcesy.
Zawodnik.
OFK Beograd
Trener.
Graǵanski Skopje

</doc>
<doc id="1860967" url="https://pl.wikipedia.org/wiki?curid=1860967" title="Meistaraflokkur (1938)">
Meistaraflokkur (1938)

Sezon 1938 był 27. sezonem o mistrzostwo Islandii. Drużyna zdobyła czwarty z rzędu tytuł mistrzowski, zdobywając w trzech meczach pięć punktów. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1937 do trzech drużyn po roku przerwy ponownie dołączył zespół , żaden zespół natomiast nie zrezygnował z udziału w lidze, w wyniku czego w sezonie 1938 w rozgrywkach Meistaraflokkur wzięły udział cztery zespoły.
Wyniki.
 
 
 
 
 
 
 
 

</doc>
<doc id="1860968" url="https://pl.wikipedia.org/wiki?curid=1860968" title="Branislav Hrnjiček">
Branislav Hrnjiček

Branislav Hrnjiček (ur. 5 czerwca 1908, zm. 2 lipca 1964) – jugosłowiański piłkarz, reprezentant kraju.
Kariera piłkarska.
Przygodę z futbolem rozpoczął w 1927 w SK Jugoslavija Belgrad. W 1930 został piłkarzem BSK Belgrad, lecz dwa lata później powrócił do SK Jugoslavija Belgrad. W 1937 zakończył karierę piłkarską.
W 1930 został powołany przez trenera Boško Simonovicia na MŚ 1930. Zajął tam czwarte miejsce. W sumie w reprezentacji wystąpił w 5 spotkaniach i strzelił 1 bramkę.

</doc>
<doc id="1860970" url="https://pl.wikipedia.org/wiki?curid=1860970" title="The Awakening (album Merciless)">
The Awakening (album Merciless)

The Awakening – pierwszy album zespołu muzycznego Merciless. Nagrany w 1989 roku a wydany rok później przez
norweską wytwórnię muzyczną Deathlike Silence Productions. W roku 1999 francuska wytwórnia muzyczna Osmose Productions dokonała reedycji albumu dodając 4 dodatkowe utwory z koncertów zespołu.

</doc>
<doc id="1860971" url="https://pl.wikipedia.org/wiki?curid=1860971" title="Niewolnica Isaura">
Niewolnica Isaura



</doc>
<doc id="1860974" url="https://pl.wikipedia.org/wiki?curid=1860974" title="Wielkomękowska Głębia">
Wielkomękowska Głębia

Wielkomękowska Głębia – głębia, część Zalewu Szczecińskiego, w jego południowo-wschodniej części przy brzegu Dolina Dolnej Odry. Znajduje się na południowy zachód od Zatoki Wódzkiej. Na północ od głębi – wyspa Wichowska Kępa.
Wody głębi w całości należą do gminy Stepnica.
Nazwę "Wielkomękowska Głębia" wprowadzono urzędowo w 1949 roku, zastępując poprzednią niemiecką nazwę "Groß Mankow".
Dawna zatoka Roztoki Odrzańskiej znajdująca się na południowy zachód od Wielkomękowskiej Głębi, o niemieckiej nazwie "Klein Mankow", uległa całkowitemu wypłyceniu i zarosła.

</doc>
<doc id="1860975" url="https://pl.wikipedia.org/wiki?curid=1860975" title="Meistaraflokkur (1939)">
Meistaraflokkur (1939)

Sezon 1939 był 28. sezonem o mistrzostwo Islandii. Drużyna nie obroniła tytułu mistrzowskiego, zdobyła go natomiast drużyna , zdobywając w trzech meczach cztery punkty. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1938 nie nastąpiły żadne zmiany w składzie ligi, wobec czego do sezonu 1939 przystąpiły cztery zespoły.
Wyniki.
 
 
 
 
 
 
 
 

</doc>
<doc id="1860977" url="https://pl.wikipedia.org/wiki?curid=1860977" title="Zejtyn-Kosz">
Zejtyn-Kosz

Zejtyn-Kosz ("Bałyk-Kaszyn-Kajasy", , 1537 m n.p.m.) – jeden z najwyższych szczytów Gór Krymskich, trzeci co do wysokości.
Od północy i zachodu połogie stoki, od południa i wschodu ograniczony skalistymi urwiskami.

</doc>
<doc id="1860982" url="https://pl.wikipedia.org/wiki?curid=1860982" title="Meistaraflokkur (1940)">
Meistaraflokkur (1940)

Sezon 1940 był 29. sezonem o mistrzostwo Islandii. Drużyna nie obroniła tytułu mistrzowskiego, zdobyła go natomiast drużyna , zdobywając w trzech meczach pięć punktów. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1939 nie nastąpiły żadne zmiany w składzie ligi, wobec czego do sezonu 1940 przystąpiły cztery zespoły.
Wyniki.
 
 
 
 
 
 
 
 

</doc>
<doc id="1860983" url="https://pl.wikipedia.org/wiki?curid=1860983" title="Jehonala">
Jehonala



</doc>
<doc id="1860985" url="https://pl.wikipedia.org/wiki?curid=1860985" title="Meistaraflokkur (1941)">
Meistaraflokkur (1941)

Sezon 1941 był 30. sezonem o mistrzostwo Islandii. Drużyna nie obroniła tytułu mistrzowskiego, zdobyła go natomiast drużyna , zdobywając w czterech meczach siedem punktów. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1940 do czterech drużyn po ośmioletniej nieobecności dołączył zespół , żaden zespół natomiast nie zrezygnował z udziału w lidze, w wyniku czego w sezonie 1941 w rozgrywkach Meistaraflokkur wzięło udział pięć zespołów.
Wyniki.
 
 
 
 
 
 
 
 
 
 

</doc>
<doc id="1860986" url="https://pl.wikipedia.org/wiki?curid=1860986" title="Fichtenhöhe">
Fichtenhöhe

Fichtenhöhe – gmina w Niemczech, w kraju związkowym Brandenburgia, w powiecie Märkisch-Oderland, wchodzi w skład urzędu Seelow-Land.
Leży na historycznej ziemi lubuskiej.
Historia.
Gmina powstała w 2003 z połączenia gmin Alt Mahlisch, Carzig i Niederjesar ().
Ok. 1400 wsie Carzig i Niederjesar przynależały administracyjnie do dekanatu rokowskiego w diecezji lubuskiej. Wieś Niederjesar od 1405 stanowiła własność klasztoru kartuzów we Frankfurcie nad Odrą, a od połowy XVI w. do 1811 należała do Uniwersytetu Viadrina we Frankfurcie nad Odrą.
W gminie znajduje się zabytkowy kościół w Alt Mahlisch.
Demografia.
Wykres zmian populacji Fichtenhöhe w granicach z 2013 r. od 1875 r.:

</doc>
<doc id="1860988" url="https://pl.wikipedia.org/wiki?curid=1860988" title="M-16">
M-16

M-16 – dziesiąty album studyjny niemieckiej grupy thrash metalowej Sodom. Został wydany w 2001. Jest albumem koncepcyjnym, którego tematyka zawiera treści związane z wojną w Wietnamie. Nazwa albumu „M-16” odnosi się do broni używanej przez wielu amerykańskich żołnierzy podczas tej wojny. Płyta dotarła do 88. miejsca listy Media Control Charts w Niemczech.
Lista utworów.
Utwory dodatkowe:

</doc>
<doc id="1860989" url="https://pl.wikipedia.org/wiki?curid=1860989" title="Diecezja Wrexham">
Diecezja Wrexham

Diecezja Wrexham − diecezja Kościoła rzymskokatolickiego w Wielkiej Brytanii, w metropolii Cardiff, obejmująca północną część Walii. Diecezja została ustanowiona 12 lutego 1987 roku w wyniku podziału diecezji Menevia. Siedzibą biskupów jest Wrexham.

</doc>
<doc id="1860990" url="https://pl.wikipedia.org/wiki?curid=1860990" title="Fichtenhoehe">
Fichtenhoehe



</doc>
<doc id="1860994" url="https://pl.wikipedia.org/wiki?curid=1860994" title="Lietzen">
Lietzen

Lietzen (pol. hist. "Leśnica") – gmina w Niemczech, w kraju związkowym Brandenburgia, w powiecie Märkisch-Oderland, wchodzi w skład urzędu Seelow-Land. Leży na historycznej ziemi lubuskiej.
Historia.
Miejscowość została założona w 1229 przez templariuszy jeszcze za czasów przynależności do rozbitej dzielnicowo Polski. Po kasacie zakonu templariuszy w XIV w. przeszła w ręce joannitów, w których posiadaniu pozostała kilkaset lat. Ok. 1400 przynależała administracyjnie do dekanatu żelowskiego w diecezji lubuskiej.
Demografia.
Wykres zmian populacji Lietzen w granicach z 2013 r. od 1875 r.:

</doc>
<doc id="1860995" url="https://pl.wikipedia.org/wiki?curid=1860995" title="Meistaraflokkur (1942)">
Meistaraflokkur (1942)

Sezon 1942 był 31. sezonem o mistrzostwo Islandii. Drużyna nie obroniła tytułu mistrzowskiego, zdobyła go natomiast drużyna , zdobywając w czterech meczach sześć punktów i pokonując w play-offach zespół . Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1941 do pięciu drużyn dołączył zespół , zrezygnował natomiast zespół , w wyniku czego w sezonie 1942 w rozgrywkach Meistaraflokkur ponownie wzięło udział pięć zespołów.
Wyniki.
 
 
 
 
 
 
 
 
 
 
Baraż o mistrzostwo.
Ze względu na równą liczbę punktów po fazie ligowej, zespoły i rozegrały pomiędzy sobą dwumecz o tytuł mistrzowski. W dwumeczu 1:0 zwyciężył pierwszy z wymienionych zespołów.

</doc>
<doc id="1860996" url="https://pl.wikipedia.org/wiki?curid=1860996" title="Lindendorf">
Lindendorf

Lindendorf – gmina w Niemczech, w kraju związkowym Brandenburgia, w powiecie Märkisch-Oderland, wchodzi w skład urzędu Seelow-Land. Historycznie leży na ziemi lubuskiej.
Historia.
Gminę utworzono w 2003 z połączenia gmin Dolgelin (), Libbenichen (pol. "Łubianka"), Neu Mahlisch i Sachsendorf (pol. "Żabnica").
Ok. 1400 wymienione wsie przynależały administracyjnie do dekanatu żelowskiego w diecezji lubuskiej.
Demografia.
Wykres zmian populacji Lindendorf w granicach z 2013 r. od 1875 r.:

</doc>
<doc id="1860997" url="https://pl.wikipedia.org/wiki?curid=1860997" title="Gerhard Lenski">
Gerhard Lenski

Gerhard Emmanuel Lenski (ur. 13 sierpnia 1924 w Waszyngtonie, zm. 7 grudnia 2015) – amerykański socjolog, profesor Uniwersytetu Karoliny Północnej w Chapel Hill.
Publikacje i koncepcje.
Mimo że Lenski ma na swoim koncie opracowania z zakresu socjologii religii i nierówności społecznej, znany jest przede wszystkim ze swojej ekologiczno-ewolucyjnej teorii społeczeństwa (związanej z ewolucją kulturową).
Lenski od początku swojej działalności naukowej zarzucał socjologii amerykańskiej koncentrowanie się na niewielkich strukturach i psychologicznych aspektach uspołecznienia. Jak twierdził, socjologia w latach 70. XX wieku skupiła się na społeczeństwach zachodnich pomijając szerszy kontekst historyczny i kulturowy, w jakim Zachód się rozwijał. Zdaniem Lenskiego skutkiem tego zaniechano identyfikacji najistotniejszych praw rządzących dynamiką społeczną. Nie ustalono wzorców transformacji ani kierunków zmian współczesnych społeczeństw zachodnich (na przykład poprzez porównanie go z rozwojem innych społeczeństw czy wyabstrahowanie go z obszernego zbioru faktów).
W swoich książkach "Power and Privilege" ("Władza i przywileje" 1966) oraz "Human Societies. An Introduction to Macrosociology" ("Społeczeństwa ludzi. Wprowadzenie do makrosocjologii" 1974) Lenski rozwinął dalej koncepcje Leslie White’a (którego jest uczniem) i Lewisa Henry Morgana. Lenski przedstawił teorię ekologiczno-ewolucyjną, która powinna według niego zajmować się szukaniem zjawisk w życiu społeczeństw podobnie jak teoria ewolucyjna w biologii poszukuje podstawowych, długotrwałych i adaptacyjnych zmian organizmów. Z ekologicznym podejściem biologii teorię Lenskiego łączy skupienie się na zależnościach między populacjami oraz ich współzależności od środowiska. Definiując społeczeństwo Lenski rozszerza definicje społeczeństwa w zasadzie na całe królestwo zwierząt – uważa, że człowiek, mimo wszystkiego co odróżnia go od innych żyjących istot, nadal jest częścią natury i nosi wyraźne ślady swojej ewolucyjnej przeszłości. Kondycje człowieka określają podstawowe potrzeby biologiczne, motywacja do ich zaspokajania, skłonność do tworzenia kultury i włączania się w systemy społeczno-kulturowe oraz adaptacja przez tworzenie społecznych form organizacji. Podobnie jak Leslie White Lenski uważa, że postęp technologiczny jest najważniejszym czynnikiem w ewolucji (zmian) społeczeństwa i kultury. Podobne jest także jego spojrzenie na współzależności wewnątrz danego systemu społecznego (najważniejszym podsystemem pozostaje technologia, która określa ekonomię, wartości, politykę oraz dystrybucję). Jednak w przeciwieństwie do White’a, który zdefiniował technologię jako zdolność tworzenia i wykorzystywania energii, Lenski skupił się na informacji – na jej ilości i zużyciu. Czym więcej informacji i wiedzy ma dane społeczeństwo, szczególnie tam gdzie informacja i wiedza pozwala ludziom na kształtowanie ich środowiska naturalnego i społecznego, tym bardziej jest zaawansowane. Lenski rozumienie więc proces ewolucyjny przede wszystkim jako ekspansję informacji a technologię definiuje jako informacje, techniki oraz narzędzia, z pomocą których człowiek wykorzystuje zasoby naturalne swojego środowiska zaspokajając swoje potrzeby i żądania. To co Lenskiego odróżnia od White to także to, że poszedł on dalej w swych spostrzeżeniach co do probabilistycznego charakteru determinacji rozwoju społeczeństwa przez technologię (przez co uniknął ślepej uliczki uniwersalizmu społecznego). Możliwe są więc sprzężenia zwrotne pomiędzy komponentami systemu społecznego i technologią – choć technologia najczęściej determinuje świat symboli, wartości, idei i struktury społeczne to w określonych, lokalnych warunkach ekologicznych, kierunek ten może się odwrócić.
Emancypacja świata ludzi z królestwa zwierząt następowała, zdaniem Lenskiego, stopniowo, poprzez uczenie się i dzielenie się informacją. Lenski wyróżnił cztery fazy rozwoju ludzkiego opierając się na postępie komunikacji, jaki nastąpił na przestrzeni dziejów. Na pierwszym etapie informacja była przekazywana poprzez geny. Wraz z rozwojem wrażliwości na bodźce zmysłowe, ludzie nabrali zdolności przekazywania informacji poprzez osobiste doświadczenia. W trzecim etapie ludzie rozpoczęli posługiwać się znakami i rozwinęli zdolność logicznego myślenia. W końcu stworzyli symbole i zaczęli posługiwać się językiem i pismem.
Ostatecznie współczesne systemy informacyjne są dla Lenskiego funkcjonalnym analogiem systemów genetycznych. Postęp w technice komunikacji przekłada się na postęp w systemie ekonomicznym, politycznym, dystrybucji dóbr, społecznej nierówności i innych obszarach życia społecznego. Możliwe, jak pisze Lenski, że z czasem przyrost informacji pozwoli nawet na w pełni świadomą kontrolę procesu ewolucji biologicznej – będzie to stanowiło jej swoiste ukoronowanie.
Lenski dzieli społeczeństwa zależnie od ich poziomu rozwoju technologii, komunikacji i ekonomii na: społeczeństwa łowców i zbieraczy, społeczeństwa parające się prostym rolnictwem lub ogrodnictwem (bez użycia pługa), zaawansowane społeczeństwa rolnicze, społeczeństwa przemysłowe i społeczeństwa szczególne, na przykład społeczności rybaków lub społeczności związane z morzem.
Kluczową rolę w myśli Lenskiego odgrywa związek pomiędzy populacją i produkcją. Zdolność ludzi do reprodukcji przewyższa zasoby dostępne w środowisku. Dlatego, jak konkluduje Lenski, liczebność populacji ludzi jest ograniczona przez swoją zdolność do produkcji żywności. Możliwości wzrostu ludzkich populacji, według Lenskiego, były na przestrzeni dziejów, i są, poważnie destabilizującą siłą i mogą być ostatecznie powodem większości zmian w społeczeństwie i kulturze.
Teoria całościowych zmian zachodzących w społeczeństwach na świecie poparta została ogromną ilością danych na temat właściwości kulturowych, rozwoju technologicznego oraz postępu adaptacyjnego różnych społeczeństw. Przytaczając dane empiryczne, często o charakterze ilościowym, Lenski pokazał, iż w trendach makrosocjologicznych można odnaleźć wyraźne prawidłowości (choć być może nie są one absolutne czy uniwersalne).
Lenski zwrócił też uwagę na procesy informacyjne, które określają los poszczególnych jednostek kulturowych i instytucjonalnych w ramach danych systemów społecznych. Procesy te nazwał selekcją intraspołeczną (w odróżnieniu od selekcji interspołecznej, która następuje w wyniku różnicy w stadiach rozwoju poszczególnych społeczeństw). Problematyka ta podejmowana jest współcześnie przez antropologów ewolucyjno-poznawczych. Opierają się oni bardziej na darwinowskim niż spencerowskim rozumieniu ewolucji. Procesy poznawcze traktowane są przez nich jako epifenomeny procesu ewolucji. Są instrumentalne dla nadrzędnego celu, którym jest adaptacja do otoczenia naturalnego. Prowadzi to z kolei do powstania specyficznych mechanizmów przyjmowania i odrzucania różnych jednostek informacji. Znany z takiego podejścia jest amerykański antropolog Dan Sperber – autor koncepcji epidemiologii reprezentacji.
Krytyka.
Teoria Lenskiego budzi podobne zastrzeżenia co koncepcja White’a. Choć Lenski podobnie jak White powstrzymuje się od wartościowania to teoria jego milcząco zakłada generalny trend rozwoju, w którym społeczeństwo Zachodu uzyskuje uprzywilejowaną pozycję jako społeczeństwo najbardziej zaawansowane technologiczne i informacyjnie.
Wątpliwości budzi też wiara w adaptacyjność zmian społecznych kierowanych przez wrodzoną człowiekowi skłonność do maksymalizowania efektywności ekonomicznej przy zaspokajaniu swoich potrzeb. Zachowania ludzi być może nie zawsze są, w kontekście adapcyjności do środowiska, racjonalne jak założył to Lenski.

</doc>
<doc id="1860999" url="https://pl.wikipedia.org/wiki?curid=1860999" title="Vierlinden">
Vierlinden

Vierlinden – gmina w Niemczech, w kraju związkowym Brandenburgia, w powiecie Märkisch-Oderland, wchodzi w skład urzędu Seelow-Land. Leży w pobliżu granicy polsko-niemieckiej, na terenie historycznej ziemi lubuskiej. Przez gminę przebiega droga krajowa nr 1.
Historia.
Za panowania polskiego znajdowały się tu m.in. posiadłości templariuszy oraz, przybyłych z Nowogrodu Bobrzańskiego, kanoników regularnych, nadane przez piastowskich książąt wielkopolskich i śląskich. Templariusze założyli wsie Marxdorf i Neuentempel, a kanonicy regularni Görlsdorf i Worin. Po kasacie zakonu templariuszy ich dobra przeszły w posiadanie joannitów. W późnym średniowieczu Marxdorf, Neuentempel, Görlsdorf, Diedersdorf (hist. ) i Rosenthal podlegały administracyjnie dekanatowi w Münchebergu (pol. "Lubiąż") diecezji lubuskiej.
W XVIII w. powstał pałac w Diedersdorf.
Od 1701 cały obszar leżał w granicach Prus, a od 1871 Niemiec.
Demografia.
Wykres zmian populacji Vierlinden w granicach z 2013 r. od 1875 r.:

</doc>
<doc id="1861002" url="https://pl.wikipedia.org/wiki?curid=1861002" title="Meistaraflokkur (1943)">
Meistaraflokkur (1943)

Sezon 1943 był 32. sezonem o mistrzostwo Islandii. Drużyna obroniła tytuł mistrzowski, wygrywając wszystkie cztery mecze. Ze względu na brak systemu ligowego żaden zespół nie spadł ani nie awansował po sezonie.
Drużyny.
Po sezonie 1942 do pięciu drużyn po rocznej przerwie dołączył zespół , zrezygnował natomiast zespół , w wyniku czego w sezonie 1943 w rozgrywkach Meistaraflokkur ponownie wzięło udział pięć zespołów.
Wyniki.
 
 
 
 
 
 
 
 
 
 

</doc>
<doc id="1861005" url="https://pl.wikipedia.org/wiki?curid=1861005" title="Catch 22 (album Tinchy'ego Strydera)">
Catch 22 (album Tinchy'ego Strydera)

Catch 22 – drugi studyjny album brytyjskiego piosenkarza Tinchy Strydera. Album został wydany 17 sierpnia 2009 roku w Wielkiej Brytanii, nakładem wytwórni Island Records. Producentem albumu i współautorem tekstów piosenek jest brytyjski producent Fraser T. Smith, który pracował z takimi artystami jak James Morrison, Craig David czy Kano. Przed albumem udostępniony do pobrania za darmo został dwuczęściowy EP z piosenkami, z poprzedniego albumu. Album nie został wydany w Polsce.

</doc>
<doc id="1861006" url="https://pl.wikipedia.org/wiki?curid=1861006" title="Diecezja Northampton">
Diecezja Northampton

Diecezja Northampton – diecezja Kościoła rzymskokatolickiego w południowej Anglii, w metropolii westminsterskiej. Została ustanowiona w 1840 roku jako wikariat apostolski dystryktu wschodniego. W 1850 została podniesiona do rangi diecezji. W 1976 uzyskała obecne granice. Siedzibą biskupów jest Northampton. Diecezja obejmuje hrabstwa Bedfordshire, Buckinghamshire, Northamptonshire oraz część hrabstwa Berkshire położoną na północ od Tamizy.

</doc>
<doc id="1861007" url="https://pl.wikipedia.org/wiki?curid=1861007" title="The Treasures Within">
The Treasures Within

The Treasures Within – drugi album szwedzkiego zespołu death metalowego Merciless. Wydany w 1992 roku, oraz w 2003 roku przez Black Lodge Records wzbogacony o dwa dodatkowe utwory. 

</doc>
<doc id="1861008" url="https://pl.wikipedia.org/wiki?curid=1861008" title="Mercedes-Benz M111">
Mercedes-Benz M111

Seria M111 to grupa silników czterocylindrowych, szesnastozaworowych, wolnossących i doładowanych, ze stałymi i zmiennymi fazami rozrządu o wtrysku elektronicznym montowanych w samochodach marki Mercedes-Benz. Produkowany od 1992 roku, gdzie zadebiutował w drugiej serii Mercedesa W124, do 2003 roku.
M111.92x.
M111.92x to silniki o pojemności 1,8 litra montowane w klasie C o mocy 122KM. Wersja 920 produkowana była do sierpnia 96 roku, którą zastąpiono 921 ze zmiennymi fazami rozrządu.
Sterowane układami zapłonowo-wtryskowymi:
M111.94x.
Rodzina silników dwu-litrowych wolnossących i doładowanych. Modele 944 od czerwca 1997 oraz 943, 945, 946, 947 są wyposażone w zmienne fazy rozrządu). Silniki doładowane 200 Kompressor (seria 94x) są odpowiednikami silników 230 Kompressor (seria 97x), jednak wprowadzone w niektórych krajach ze względu na opłaty od pojemności (np. Włochy). Pod koniec lat 90, oferowane równolegle z 230 także na pozostałych rynkach.
Sterowane układami zapłonowo-wtryskowymi:
M111.95x.
Nowsza generacja silników rodziny M111 o pojemności 1,8- do 2-litrów - M111 EVO. Montowane na początku lat 2000 w modelach W202, W203, W208, W210. W silnikach tych wprowadzono znaczne zmiany (inny kompressor, komora spalania, większy stopień sprężania, czujnik wałka rozrządu, zoptymalizowane kanały wtryskiwaczy i układ dolotowy, nowe wtryskiwacze, sterowanie przez ME-SIM4) pozwalające uzyskać normę Euro 4.
M111.96x.
Generacja silników z czasów pierwszych 92x i 94x. Pojemność 2,2-litra Podstawowy silnik w limuzynach Mercedesa z lat 90. w USA. Zapewne ze względów ekologicznych i wymaganych norm w Stanach Zjednoczonych jako jedyny wyposażony tylko we wtrysk HFM. Posiada mechanizm zmiennych faz rozrządu.
M111.97x.
Następca silnika 96x od października 1995. Podstawowy silnik w klasie ML. Chęć poprawienia jakości spalin spowodowana normami ekologicznymi wymusiła na projektantach zwiększenie pojemności silnika z 2,2-litra do 2,3-litra.
M111.98x.
Odświeżona wersja 230-tek, analogiczna do serii 95x - M111 EVO. Tylko w wersjach Kompressor. Dostępność po 2000 roku.

</doc>
<doc id="1861009" url="https://pl.wikipedia.org/wiki?curid=1861009" title="Superbohaterki">
Superbohaterki

 – japoński film anime wyprodukowany w 1995 roku przez Tokuma Shoten - Triangle Staff - Pioneer w reżyserii Makoto Moriwaki i Go Seki. W Polsce, anime było dystrybuowane od 1998 roku na VHS przez Planet Mangaa w następnych latach emitowany był na kanale Canal+.
Fabuła.
Film anime opisuje przygody Mew i Mici, które zostają wysłane na Ziemię, aby przywrócić pokój na całej planecie.

</doc>
<doc id="1861010" url="https://pl.wikipedia.org/wiki?curid=1861010" title="Hannah Montana Soundtrack">
Hannah Montana Soundtrack



</doc>
<doc id="1861012" url="https://pl.wikipedia.org/wiki?curid=1861012" title="Linia kolejowa E 20">
Linia kolejowa E 20

Linia kolejowa E 20 (ciąg transportowy: Kunowice – Poznań – Warszawa – Terespol) – część II Paneuropejskiego Korytarza Transportowego Zachód – Wschód łączącego Berlin z Moskwą. Polski odcinek tego ciągu komunikacyjnego, o długości ok. 700 km, przebiega przez obszary Wielkopolski, Mazowsza i Podlasia. Są to głównie linia kolejowa nr 3 (Kunowice – Warszawa Zachodnia) oraz linia kolejowa nr 2 (Warszawa Zachodnia – Terespol).
Linia jest w całości 2-torowa i zelektryfikowana, a w dużej części przystosowana do prędkości 160 km/h. Przebiega przez województwa: lubuskie, wielkopolskie, łódzkie, mazowieckie oraz lubelskie.

</doc>
<doc id="1861013" url="https://pl.wikipedia.org/wiki?curid=1861013" title="Polus City Center">
Polus City Center

Polus City Center – kompleks handlowo-rozrywkowo-biurowy w Bratysławie w dzielnicy Nové Mesto. Z powierzchnią 40 100 m² było to niegdyś największe centrum handlowe na Słowacji.
Obiekt został wzniesiony w latach 1999-2001 na skrzyżowaniu ulic Vajnorskiej i Junáckiej. Zamierzeniem inwestora było wybudowanie wielofunkcyjnego obiektu z przewagą powierzchni handlowych, wzbogaconych o funkcje administracyjne, kulturalne, gastronomiczne i rozrywkowe. Obiekt jest w całości przeznaczony pod wynajem. W 2001 roku inwestycja otrzymała na Słowacji prestiżowy tytuł Budowli Roku 2001.
Kompleks składa się z kilku obiektów - hol wejściowy, centrum handlowe, część administracyjną, kina i pomieszczenia dodatkowe. Znajduje się w nim multipleks Palace Cinemas, dziesiątki sklepów i kilka restauracji. "Uliczki" w centrum handlowym noszą nazwy takich słynnych ulic jak Wall Street, 5th Avenue itp. Częścią kompleksu są 2 wysokie biurowce - Millenium Tower I o wysokości 80 metrów i Millenium Tower II o wysokości 100 metrów. Planowana jest oprócz tego budowa trzeciego wieżowca - Millenium Tower III - o wysokości 78 metrów i przeznaczeniu mieszkalnym.

</doc>
<doc id="1861014" url="https://pl.wikipedia.org/wiki?curid=1861014" title="Panik (album)">
Panik (album)

Panik – druga płyta studyjna zespołu Panik wydana 25 września 2009 roku. Znajdują się na niej dwie piosenki, które nie zostały wykonane przez głównego wokalistę zespołu - jedna przez Davida Bonka, a druga przez Christiana Linke.

</doc>
<doc id="1861015" url="https://pl.wikipedia.org/wiki?curid=1861015" title="Crime Story (serial telewizyjny)">
Crime Story (serial telewizyjny)

Crime Story – amerykański serial telewizyjny, emitowany od 18 września 1986 r. do 10 maja 1988 r. przez telewizję NBC. W Polsce serial w całości wyemitowała TVP2 od 6 lipca 1990 r. do 10 maja 1991 r. W czołówce serialu wykorzystano słynny utwór Dela Shannona pt. "Runaway".
Fabuła.
Akcja rozgrywa się w głównie w Las Vegas w latach sześćdziesiątych XX wieku i opowiada o grupie policjantów pod dowództwem porucznika Mike'a Torello, ścigających gangstera Raya Lucę. 
Obsada.
W pomniejszych rolach i epizodach wystąpili m.in.: Michael Madsen (2 odcinki), Eric Bogosian (2), Gary Sinise (2), David Caruso (2), James Gammon (2), Ving Rhames (1), Lorraine Bracco (1), Christian Slater (1), Kevin Spacey (1), Miles Davis (1), David Soul (1), Fred Savage (1), Paul Anka (1), George Dzundza (1), Vincent Gallo (1), Debbie Harry (1), Anthony Heald (1), Julia Roberts (1), Andrea Thompson (1), Stanley Tucci (1), Andreas Katsulas (1), Charlotte Lewis (1), Laura San Giacomo (1) i Billy Zane (1).

</doc>
<doc id="1861016" url="https://pl.wikipedia.org/wiki?curid=1861016" title="Bałyk-Kaszyn-Kajasy">
Bałyk-Kaszyn-Kajasy



</doc>
<doc id="1861017" url="https://pl.wikipedia.org/wiki?curid=1861017" title="Awanhard (kompleks skoczni)">
Awanhard (kompleks skoczni)

Awanhard (ukr. Авангард) – kompleks skoczni narciarskich w Worochcie na Ukrainie.
Historia.
Historia skoków narciarskich na tym terenie sięga roku 1922, gdy powstały tu pierwsze skocznie. W tym samym roku odbyły się tu mistrzostwa Polski, w których znaczącą rolę odegrała kobieta, która została mistrzynią Polski na prawie 80 lat. Właściwe obiekty powstały w 1955 roku, jako baza treningowa dla skoczków reprezentujących ten kraj na międzynarodowej arenie. W 1973 roku, skocznie gruntownie zmodernizowano, jednocześnie dobudowując mniejsze obiekty. Na skoczni wielokrotnie odbywały się mistrzostwa ZSRR w skokach narciarskich. Po upadku Związku Radzieckiego skocznie zaczęły stopniowo niszczeć. Władze związku narciarskiego na Ukrainie zainteresowały się skoczniami i w krótkim czasie zorganizowano fundusze na remont skoczni. Przesunięto punkt konstrukcyjny z 87 na 90 m. Cały kompleks wyłożono matami igelitowymi.
Skocznie współcześnie.
Obecnie do kompleksu należą skocznie o punktach konstrukcyjnych wynoszących kolejno 90, 75, 45 i 20 metrów. Wszystkie skocznie wyłożone są matami igelitowymi, dzięki czemu kadra ukraińska ma warunki do treningu przez cały rok. Jednak maty są już stare, zniszczone i wskazana byłaby ich wymiana. Na skoczniach niekiedy trenują skoczkowie z Białorusi, gdyż brakuje tam skoczni narciarskich. Skocznie K90, K65 i K45 mają połączony zeskok. Najmniejsza, K20 usytuowana jest po lewej stronie od K90. Skocznie są już przestarzałe i wymagają renowacji, jednak władze klubu troszczą się o nie; pomimo braku homologacji FIS skocznie spełniają wymogi bezpieczeństwa.

</doc>
<doc id="1861018" url="https://pl.wikipedia.org/wiki?curid=1861018" title="Kościół niski">
Kościół niski

Kościół niski (ang. Low Church) – określenie stosowane do jednego z trzech umownych nurtów Kościoła Anglii, a także innych Kościołów anglikańskich, silnie podkreślającącego swą protestancką tożsamość. W interpretacji tradycji anglikańskiej rozumianej jako "via media" (z łac. „droga pośrednia”) pomiędzy katolicyzmem a protestantyzmem, przedstawiciele Kościoła niskiego akcentują przywiązanie do teologii reformowanej, w tym głównych zasad protestantyzmu (jak "sola scriptura", "solus Christus", "sola gratia", "sola fide" i "soli Deo gloria") oraz doktryn łaski opisujących zbawienie i predestynację na sposób kalwinistyczny, co uzasadniają literalnym i gramatycznym rozumieniem normatywnych dla całego anglikanizmu XXXIX Artykułów Wiary. Żywe są w nim tradycje purytańskie, w tym szczególnie bibliocentryzm. Kościół niski odrzuca zasadę "ex opere operato", a także naukę o odrodzeniu przez chrzest, rozumiejąc działanie sakramentu chrztu na sposób kalwiński.
W Kościele niskim wyróżnić można dwa zasadnicze nurty: historyczny i ewangelikalny. Oba z nich mocno podkreślają swój reformowany charakter poprzez eksponowanie znaczenia literalnej wierności wobec XXXIX Artykułów Wiary jako obiektywnego wyznacznika anglikańskiej tożsamości. Doktrynalnie pozostając w zgodzie, oba nurty Kościoła niskiego różnią się rodzajem pobożności. Historyczny nurt Kościoła niskiego pozostaje pod wpływem pobożności purytańskiej, w tym ścisłych norm regulujących porządek nabożeństwa, podczas gdy ewangelikalni anglikanie są zwolennikami duchowości pietystycznej, głosząc konieczność przeżycia nowego narodzenia przez grzesznego człowieka, jako doświadczenia religijnego koniecznego do zbawienia.
Ideowo, Kościół niski z jednej strony sprzeciwia się prokatolickim tendencjom Kościoła wysokiego (High Church), z drugiej zaś odżegnuje się od liberalizmu głoszonego przez Kościół szeroki (Broad Church), który znany jest m.in. z akceptacji dla udzielania święceń czynnym homoseksualistom.
Przykładem denominacji wpisującej się całościowo w nurt Kościoła niskiego jest Reformowany Kościół Episkopalny, którego amerykańskie diecezje wchodzą w skład konserwatywnego Kościoła Anglikańskiego w Ameryce Północnej.

</doc>
<doc id="1861019" url="https://pl.wikipedia.org/wiki?curid=1861019" title="BMW R 16">
BMW R 16

BMW R 16 – produkowany od 1929 do 1934 dwucylindrowy (bokser) motocykl firmy BMW produkowany w pięciu seriach: seria 1: 1929-1930 (cena 2200 RM), seria 2:. 1930-1932 (cena 1880 RM), seria 3: 1931-1932 (cena 2040 RM), seria 4: 1933-1934 (cena 2040 RM), seria 5: 1934 (cena 2040 RM). Był sportową wersją modelu R11. Oba były pierwszymi motocyklami BMW wyposażonymi seryjnie w oświetlenie i prędkościomierz.
Na motocyklach tego typu firma BMW osiągnęła swój dotychczas największy sukces sportowy. Zespół w składzie Sepp Stelzer, Ernst Henne oraz Josef Mauermayer i Ludwig Kraus na motocyklu z wózkiem bocznym wygrała w Walii 15 Międzynarodową Sześciodniówke.
Konstrukcja.
Dwucylindrowy górnozaworowy silnik w układzie bokser o mocy 25(33) KM wbudowany wzdłużnie zasilany 1 gaźnikiem BMW o średnicy gardzieli 26mm (2 gaźniki AMAL 6/011 od 1932). Suche sprzęgło jednotarczowe (od 1930 dwutarczowe) połączone z 3-biegową, ręcznie sterowaną skrzynią biegów. Napęd koła tylnego wałem Kardana. Rama z tłoczonych profili stalowych ze sztywnym zawieszeniem tylnego koła. Z przodu zastosowano hamulec bębnowy o średnicy 200mm, a z tyłu hamulec szczękowy działający na wał napędowy. Prędkość maksymalna 120 km/h (126km/h od serii 3 w 1932)).

</doc>
<doc id="1861021" url="https://pl.wikipedia.org/wiki?curid=1861021" title="Wskaźniki okrzemkowe">
Wskaźniki okrzemkowe

Wskaźniki okrzemkowe – wskaźniki stanu ekologicznego środowiska oparte na występowaniu w nim taksonów okrzemek o znanej tolerancji ekologicznej. Wskaźniki okrzemkowe są wykorzystywane do określenia jednego parametru fizyczno-chemicznego siedliska (np. odczynu) lub do bardziej złożonego stanu ekologicznego (np. klasy jakości wód).
Podstawy ekologiczne.
Niektóre taksony okrzemek mając ściśle określony zakres tolerancji ekologicznej mogą być dobrymi bioindykatorami. Ze względu na trwałość skorupek mogą być wykorzystywane w badaniach paleoekologicznych do odtwarzania dawnych warunków ekologicznych. Ponieważ występowanie okrzemek w siedlisku zależy od dostępności rozpuszczalnej krzemionki, której zasoby mogą się wyczerpywać w ciągu sezonu wegetacyjnego, zalecane jest pobieranie prób zawierających okrzemki w okresie ich większego zagęszczenia. Na potrzeby monitoringu stanu jakości rzek zaleca się pobieranie prób fitobentosu przed przejściem wysokiej wody, tj. przedwiośnie lub wczesna wiosna w potokach górskich i wyżynnych, a jesień w rzekach nizinnych. W jeziorach natomiast w szczycie sezonu wegetacyjnego i nieco późniejszą jesienią.
Stan ekologiczny i klasa jakości wód.
Podstawy prawne.
Wskaźniki okrzemkowe (IO lub IOJ) są parametrem stosowanym do oceny stanu ekologicznego zgodnie z kryteriami Ramowej Dyrektywy Wodnej (jako wskaźnik opisujący stan fitobentosu) i jako takie są elementem monitoringu jakości wód i oceny klasy ich jakości. Ponieważ w zależności od typu cieku lub zbiornika te same wartości wskaźnika mogą oznaczać różne stany ekologiczne, wartości IO rozgraniczające klasy jakości, według Rozporządzenia Ministra Środowiska z dnia 9 listopada 2011 r. w sprawie sposobu klasyfikacji stanu jednolitych części wód powierzchniowych, są przyjmowane według niżej przedstawionych tabel:
Sposób obliczania.
Cieki.
Typy cieków określone w klasyfikacji Ministerstwa Środowiska podzielono na kilka grup (innych niż grupy, dla których wyznaczono te same przedziały klas jakości wód), dla których wyznaczono specyficzne zestawy gatunków referencyjnych, tzn. takich, których obecność świadczy o zbliżonym do naturalnego stanie ekologicznym:
Stosunkowo prosty wskaźnik okrzemkowy służący do określania trofii cieków to wskaźnik trofii.
gdzie:
Kolejnym wskaźnikiem okrzemkowym jest wskaźnik saprobii oceniający stan zanieczyszczenia materią organiczną. Okrzemkowy wskaźnik jest jednym z wielu opracowanych wskaźników saprobowości opartych na występowaniu różnych organizmów:
gdzie:
Wskaźnik ten oparty jest na występowaniu taksonów typowych dla naturalnego stanu cieku, przy czym uwzględniany jest zarówno sam skład gatunkowy, jak i obfitość konkretnych gatunków.
gdzie:
Trzy ww. wskaźniki łączy się w multimetryczny wskaźnik opisując w ten sposób ogólny stan ekologiczny.
Wskaźniki okrzemkowe przyjmują wartości o różnych przedziałach:
W celu porównania różnych wskaźników, dokonuje się ich statystycznej normalizacji, tak aby ich wartości mieściły się w przedziale od 0 (stan najbardziej niekorzystny) do 1 (stan najbardziej korzystny).
Znormalizowane wskaźniki:
Ponieważ wskaźnik GR od razu ma wartości w pożądanym zakresie, nie normalizuje się go.
Ostatecznie multimetryczny wskaźnik okrzemkowy stosowany przy ocenie stanu ekologicznego i jakości wód cieków według procedur Ministerstwa Środowiska oblicza się w następujący sposób:
Jeziora.
W przypadku zbiorników wodnych stosowane są wskaźniki analogiczne do wskaźników stosowanych w ciekach.
gdzie:
Proporcja ta odmiennie liczona dla jezior z różnych grup – stratyfikowanych i niestratyfikowanych:
gdzie:
Znormalizowane wskaźniki:
Ostateczny multimetryczny wskaźnik okrzemkowy dla jezior oblicza się według poniższego równania:
gdzie:
Odczyn.
F. Hustedt opracował zestawienie taksonów okrzemek, które podzielił na acydobionty (np. "Tabellaria binalis"), acydofile (np. "Fragilaria constricta"), obojętne (np. "Navicula cocconeiformis"), alkalifile (np. "Cymbella aspera") i alkalibionty (np. "Nitzschia fonticola"). W tym zestawie gatunki kwasolubne są najmniej liczne.
G. Nygaard opracował wskaźniki do zastosowań paleolimnologicznych:
gdzie:
Pod koniec XX w. algolodzy zaproponowali kilka równań, których wynik jest odtworzoną wartością pH:
Trofia.
Prostym wskaźnikiem trofii jest jeden ze współczynników Nygaarda, Q. Jest on stosunkiem liczby gatunków z grupy "Centrales" ("Centricae") i "Pennales" ("Pennatae"):
Wartość formula_58 poniżej 0,2 oznacza oligotrofię, powyżej 0,2 – eutrofię.
Okrzemki w indeksach złożonych.
Okrzemki są uwzględniane również w innych wskaźnikach, które biorą pod uwagę taksony z różnych grup, takich jak współczynniki fitoplanktonowe lub indeks saprobów.

</doc>
<doc id="1861022" url="https://pl.wikipedia.org/wiki?curid=1861022" title="Unbound">
Unbound

Unbound – trzeci album szwedzkiego zespołu death metalowego Merciless. Wydany w 1994 roku przez "Unisound" – wytwórnię muzyczną należącą do Dana Swanö.

</doc>
<doc id="1861024" url="https://pl.wikipedia.org/wiki?curid=1861024" title="Stanisław Tworzydło">
Stanisław Tworzydło

Stanisław Tworzydło (ur. 30 kwietnia 1933 w Połomiu Dużym, zm. 1 października 2022) – polski ceramik i malarz.
Życie i twórczość.
Urodził się w 30 kwietnia 1933 w Połomiu Dużym w pobliżu Bochni. W latach 1953–55 studiował na PWSSP we Wrocławiu, a w latach 1955–60 na Centralnej Akademii Sztuki Użytkowej w Pekinie. W latach 1952–53 jako nauczyciel ceramiki i liternictwa w PLTP w Nowym Wiśniczu. W okresie 1955-60 odbywał praktyki zawodowe w ośrodkach ceramicznych w ChRL. W roku 1960 został kierownikiem artystycznym Spółdzielni Przemysłu Ludowego i Artystycznego w Pułtusku, a w 1963 kierownikiem Spółdzielni "Kwiatogal" w Warszawie.
Jest autorem wielu prac ceramicznych i mozaik. Zaprojektował m.in. krzyż dla Sekcji Rodzin Klubu Inteligencji Katolickiej, stosowany także przez członków społeczności Przymierza Rodzin. Brał udział w licznych wystawach indywidualnych i zbiorowych. Za całokształt twórczości został odznaczony Złotym Krzyżem Zasługi. Swoje doświadczenia przekazywał kolejnym pokoleniom artystów prowadząc m.in. plenery ceramiczne w Ponurzycy oraz prowadząc zajęcia w swojej warszawskiej pracowni.
Był jednym z darczyńców Muzeum im. Stanisława Fischera w Bochni, którego zbiory wzbogacił o ponad tysiąc jednostek. W 2004 bocheńskie muzeum wyróżniło go tytułem "Benefactor Musei". Zmarł 1 października 2022, pochowany na Cmentarzu Powązkowskim.

</doc>
<doc id="1861025" url="https://pl.wikipedia.org/wiki?curid=1861025" title="Zgromadzenie Narodowe (Kamerun)">
Zgromadzenie Narodowe (Kamerun)

Zgromadzenie Narodowe (fr. "Assemblée Nationale") - główny organ władzy ustawodawczej w Kamerunie. Składa się ze 180 członków wybieranych na pięcioletnią kadencję w 58 okręgach, z których część ma charakter jednomandatowy, a pozostałe wielomandatowy. W okręgach jednomandatowych stosuje się ordynację większościową. W okręgach wielomandatowych wyborcy oddają głosy na listy partyjne. Jeśli jedna z nich otrzyma więcej niż 50% głosów, otrzymuje wszystkie mandaty przypisane temu okręgowi. Jeśli żadna lista nie osiągnie takiego rezultatu, lista z największym poparciem otrzymuje połowę mandatów, a pozostała część jest dzielona między listy z dalszych miejsc z zastosowaniem ordynacji proporcjonalnej. 
Czynne prawo wyborcze przysługuje obywatelom Kamerunu w wieku co najmniej 20 lat, posiadającym pełnię praw publicznych i zamieszkującym na terenie danego okręgu wyborczego przez co najmniej 6 miesięcy przed wyborami (nie dotyczy to żołnierzy, którzy zawsze mogą oddać głos w miejscu aktualnego stacjonowania). Kandydatami mogą być Kameruńczycy w wieku co najmniej 23 lat, nieposiadający równocześnie obywatelstwa żadnego innego państwa. Wymagana jest również znajomość w mowie i piśmie języka francuskiego lub angielskiego. Kandydować nie mogą żołnierze i policjanci w trakcie pełnienia służby czynnej oraz przez 6 miesięcy po jej zakończeniu.

</doc>
<doc id="1861026" url="https://pl.wikipedia.org/wiki?curid=1861026" title="Sergio Canales">
Sergio Canales

Sergio Canales Madrazo (ur. 16 lutego 1991 w Santanderze) – hiszpański piłkarz, występujący na pozycji pomocnika w hiszpańskim klubie Real Betis oraz w reprezentacji Hiszpanii.
Kariera.
Mając 10 lat został zapisany przez rodziców do młodzieżowej szkółki Racingu Santander. Przed sezonem 2008–09 został przesunięty do pierwszej drużyny Racingu.
Obecnie współwłaścicielem jego karty jest Deportivo La Coruña. Dzieje się tak na mocy tzw. ”operacji Munitis”, w myśl której Pedro Munitis trafił z El Depor do Racingu Santander, natomiast bramkarz Dudu Aouate i Antonio Tomás w drugą stronę.
18 września 2008 młodziutki Canales zaliczył debiut w zespole Racingu Santander. Jego zespół grał wówczas mecz Pucharu UEFA przeciwko FC Honka. Hiszpanie wygrali to spotkanie 1:0.
5 października zadebiutował z kolei w rozgrywkach ligowych w meczu przeciwko CA Osasuna. Ówczesny szkoleniowiec Kantabryjczyków, Juan Carlos Mandia wprowadził młodego Hiszpana w 81. minucie spotkania. Mecz zakończył się wynikiem 1:0 na korzyść Racingu.
Nieco ponad trzy tygodnie później, Canales doczekał się kolejnego debiutu. Tym razem w rozgrywkach Copa del Rey przeciwko Realowi Murcia. 17-letni wówczas Sergio zaliczył pełne 90 minut na Estadio Nueva Condomina.
6 grudnia 2009 roku zdobył dwie bramki w wygranym 4:0 spotkaniu przeciwko Espanyolowi Barcelona.
Zaledwie parę tygodni później, trafił dwukrotnie do siatki Sevilli (1:2), dając swojej drużynie trzy punkty.
12 lutego 2010 roku, stał się oficjalnie piłkarzem Realu Madryt podpisując 6 letni kontrakt, który obowiązuje od 1 lipca 2010 roku.
5 sierpnia 2010 zdobył swoją pierwszą bramkę dla Realu Madryt w debiucie w okresie przygotowawczym do sezonu 10/11 przeciwko meksykańskiemu – Club America w San Francisco strzelając gola na 1:0 w 34 minucie. Mecz zakończył się wygraną drużyny z Madrytu 3:2.
"Stan na 2 maja 2019 r."
Reprezentacja.
W 2008 roku w Turcji sięgnął po mistrzostwo Europy z reprezentacją Hiszpanii do lat 17. Kolejny sukces ze swoją drużyną narodową odniósł w XXXV edycji Atlantic Cup w Gran Canaria. W finale tych rozgrywek Canales zdobył jedną z bramek oraz został wybrany najlepszym graczem turnieju.
W 2009 roku został powołany na mistrzostwa Europy do lat 19, które odbyły się na Ukrainie w dniach 18 lipca – 2 sierpnia. Hiszpanie zostali jednak wyeliminowani już w pierwszym etapie turnieju.

</doc>
<doc id="1861028" url="https://pl.wikipedia.org/wiki?curid=1861028" title="Im Auftrag des Herrn">
Im Auftrag des Herrn

Im Auftrag des Herrn... - Die Toten Hosen Live – koncertowy album niemieckiego zespołu punkrockowego Die Toten Hosen, wydany w 1996 roku. 

</doc>
<doc id="1861030" url="https://pl.wikipedia.org/wiki?curid=1861030" title="Fnatic">
Fnatic

Fnatic (znana również pod nazwami fnatic lub FNATIC) – europejska drużyna e-sportowa z siedzibą w Londynie. Organizacja została założona 23 lipca 2004 roku przez Samuela i Anne Mathews. W 2006 i 2009 Fnatic wygrało eSports Award w kategorii najlepszy zespół roku. Jest jedną z najbardziej utytułowanych drużyn europejskich w "League of Legends" i jest jedyną europejską drużyną, która wygrała Mistrzostwa Świata w League of Legends.
Sekcje.
League of Legends.
Fnatic.
W marcu 2011 roku organizacja wykupiła skład niemieckiej drużyny MyRevenge: Tim „WetDreaM” Buysse, Enrique „xPeke” Cedeño Martínez, Manuel „LaMiaZeaLoT” Mildenberger, Maciej „Shushei” Ratuszniak, Lauri „Cyanide” Happonen, Peter „Mellisan” Meisrimel oraz Max „MagicFingers” Drysse, przybierając nazwę Fnatic.MSI. W maju WetDreaM zdecydował o odejściu z drużyny. Pozostali członkowie drużyny zakwalifikowali się w czerwcu na DreamHack w Jönköping, na Mistrzostwa Świata Sezonu 1 w League of Legends. W finale wygrali 2-1 z francuską drużyną against All authority, uzyskując tytuł Mistrzów Świata oraz nagrodę 50 tysięcy dolarów. Skład zajął także trzecie miejsce podczas IEM’u Sezonu VI w Kolonii, oraz pierwsze w Nowym Jorku.
Od 2012 używano przez pewien czas nazwy FnaticRC (FnaticRaidCall). W styczniu MagicFingers opuścił drużynę. Na wiosnę Fnatic zostało zaproszone do zawodej ligi Champions w Korei Południowej, gdzie doszli do ćwierćfinału. W maju Patrick „Pheilox” Walpuski zastąpił Mellisana, a miesiąc później Shusheia zastąpił Paul „sOAZ” Boyer. W czerwcu podczas DreamHack Summer 2012 Fnatic zajęło czwarte miejsce. Kontynuowano zmiany w składzie, m.in. Pheiloxa zastąpił Christoph „nRated” Seitz. Efektem ciągłych zmian był brak kwalifikacji na letnie zmagania w Korei oraz na Mistrzostwa Świata Sezonu 2. Po nieudanym sezonie drużynę opuścił LaMiaZeaLoT, a jego miejsce zajął Martin „Rekkles” Larsson. Drużyna wygrała Dreamhack Winter 2012, a także zajęli drugie miejsca na IGN Pro League oraz na IEM’ie Sezonu VII w Kolonii. Ze względu na zbyt młody wiek Rekkles musiał opuścić drużynę, a jego miejsce zajął Bora „YellOwStaR” Kim.
W styczniu 2013, na IEM’ie w Katowicach zajęli 3-4. miejsce. Po nim drużyna zwyciężyła kwalifikacje do pierwszego, wiosennego sezonu European League Championship Series (EU LCS) wygrywając w finale z polską formacją MeetYourMakers. Drużyna w składzie (sOAZ, Cyanide, xPeke, YellOwStar, nRated) zakończyła wiosenny sezon regularny na pierwszym miejscu z wynikiem 22-6, a następnie w finale fazy pucharowej pokonali 3-2 Gambit Gaming. W czwartym tygodniu letniego sezonu, YellOwStar przeniósł się na pozycję wspierającego w miejsce nRated’a, natomiast na pozycji strzelca obsadzono Johannesa „puszu” Uibosa. Sezon letni zakończyli na drugim miejscu po Lemondogs, natomiast w fazie pucharowej w finale pokonali ich 3-1, zyskując drugie mistrzostwo Europy z rzędu oraz kwalifikując się na Mistrzostwa Świata Sezonu 3 w Stanach Zjednoczonych. Doszli do półfinału, gdzie ulegli 1-3 chińskiemu Royal Club. W listopadzie puszu został zastąpiony przez Rekklesa, który ukończył wymagany wiek 17 lat, aby rozpocząć zmagania na scenie europejskiej. Skład nowym strzelcem zajął drugie miejsce na IEM’ie Sezonu VIII w Kolonii.
Rok 2014 drużyna rozpoczęła od zmagań w finałach IEM Sezonu VIII w Katowicach, gdzie zajęli drugie miejsce, przygrywając z koreańskim KT Rolster Bullets. Wiosenny sezon regularny zakończyli na drugim miejscu za SK Gaming, natomiast w fazie pucharowej wygrali z nimi 3-1, zapewniając sobie trzecie z rzędu zwycięstwo w EU LCS. Początek letniego sezonu był bardzo chaotyczny dla Fnatic, ostatecznie udało im się uplasować na drugim miejscu w sezonie regularnym. Fazę pucharową przeszli z ogromnymi trudnościami, niemal odpadając z półfinale na polskie ROCCAT. W finale przegrali 1-3 na szwedzkie Alliance, uzyskując jednak kwalifikacje do Mistrzostw Świata 2014. Tam również napotkali poważne problemy, nie wychodząc z grupy i kończąc turniej na 12-13. miejscu. Niezadowalające graczy wyniki spowodowały, że drużynę opuścili Rekkles, xPeke oraz Cyanide.
W styczniu 2015 sOAZ także opuścił drużynę, ta została całkowicie odbudowana: Heo „Huni” Seung-hoon, Kim „Reignover” Yeu-jin, Fabian „FEBIVEN” Diepstraten, Pierre „Steeelback” Medjaldi, oraz jako jedyny ze starego składu – YellOwStar. Zakończyli sezon regularny na drugim miejscu za SK Gaming, jednak w fazie pucharowej dwukrotnie wygrali pięciomapowe spotkania, najpierw w półfinale z H2k-Gaming, a następnie w finale z Unicorns Of Love. Oprócz czwartego zwycięstwa EU LCS dla organizacji i punktów mistrzowskich, uzyskali kwalifikację na Mid-Season Invitational (MSI) w Stanach Zjednoczonych, gdzie zajęli 3-4. miejsce, po przegranej w półfinale na SK Telecom T1. Na sezon letni do drużyny powrócił Rekkles, który zastąpił Steelbacka. Skład zajął pierwsze miejsce z perfekcyjnym wynikiem 18-0, a następnie w fazie pucharowej dopiero w finale przegrali dwie mapy w pięciomapowym finale z Origen. Oprócz piątego mistrzostwa Europy, uzyskali kwalifikację na Mistrzostwa Świata odbywające się w Europie. Odpadli po przegranej w półfinale na brukselskiej scenie z koreańskim KOO Tigers. W przedsezonie doszło do kolejnych transferów: Huni, Reignover, YellOwStaR opuścili drużynę, a ich miejsca zajęli Noh „Gamsu” Yeong-jin, Lee „Spirit” Da-yoon oraz Lewis „Noxiak” Simon Felix. W grudniu skład zajął 3-4. miejsce na IEM’ie w Kolonii.
W piątym tygodniu wiosennego sezonu EU LCS 2016. miejsce Noxiaka zajął Johan „Klaj” Olsson. Nowy skład zajął drugie miejsce na mistrzostwach świata IEM’u Sezonu X w Katowicach. Sezon regularny zakończyli na szóstym miejscu z wynikiem 9-9, w fazie pucharowej przegrali 1-3 z G2 Esports, a następnie wygrali mecz o trzecie miejsce wynikiem 3-2 z H2k-Gaming. W przerwie pomiędzy sezonami do drużyny powrócił YellOwStar, który zastąpił Klaja, a Gamsu został wymieniony na byłego górnego z G2 – Mateusza „Kikis” Szkudlarka oraz nowego rezerwowego Jorge „Werlyba” Casanovasa. W sezonie regularnym zajęli piąte miejsce, natomiast w fazie pucharowej odpadli w ćwierćfinale przegrywając 0-3 z H2k-Gaming. Zaistniała sytuacja przypominała rok 2014, ponownie większość zawodników opuściła drużynę: Kikis, Spirit, Febiven oraz YellOwStar.
Nowy skład na 2017 rok uformowano w następujący sposób: do drużyny powrócił sOAZ, na pozycji leśnika Maurice “Amazing” Stückenschneider, na środku Rasmus „Caps” Winther, Rekkles oraz Jesse “Jesiz” Le. W połowie wiosennego sezonu Amazinga zastąpił Mads „Broxah” Brock-Pedersen, w sezonie regularnym zajęli trzecie miejsce w grupie A, a w fazie pucharowej przegrali półfinał 1-3 z G2 Esports, a następnie wygrali mecz o trzecie miejsce z Misfits Gaming. Uzyskali także kwalifikacje na Mistrzostwa Świata w Chinach. W ćwierćfinale ulegli chińskiej formacji Royal Never Give Up, ostatecznie zajmując 5-8. miejsce. W grudniu Jesiz został zastąpiony przez Zdravetsa „Hylissang” Ilieva Galabova.
W wiosennym sezonie 2018 roku po stosunkowo dobrym początku, zdecydowano się na przyjęcie nowego rezerwowego górnego – Gabriëla „Bwipo” Rau. Sezon regularny zakończyli na pierwszym miejscu z wynikiem 14-4. W fazie pucharowej, ze względu na kontuzję sOAZ’a, rolę górnoliniowego zagrał Bwipo. W meczu półfinałowym pokonali 3-1 Team Vitality, a w meczu finałowym pokonali 3-0 G2 Esports. Oprócz szóstego mistrzostwa Europy, drużyna uzyskała kwalifikację na MSI, gdzie zajęli 3-4. miejsce. W sezonie letnim, tym razem Bwipo zastąpił Rekklesa, z powodu problemów przejściowo zmienionym stylem gry. Sezon letni zakończyli na pierwszym miejscu z wynikiem 13-5, a w fazie pucharowej w finale pokonali 3-1 drużynę FC Schalke 04 Esports. Oprócz siódmego tytułu mistrzów Europy, uzyskali kwalifikację na Mistrzostwa Świata w Korei Południowej. Mimo ogromnych nadziei europejskich fanów, Fnatic przegrało 0-3 w finale z chińską formacją Invictus Gaming. W listopadzie ogłoszono odejście z drużyny sOAZ’a którego miejsce na stałe zająć miał Bwipo oraz Capsa, którego miejsce zajął Tim „Nemesis” Lipovšek. 20 listopada 2018 roku, Fnatic ogłoszono jedną z dziesięciu drużyn partnerskich, nowego, franczyzowego formatu EU LCS, odtąd przemianowanego na League of Legends European Championship (LEC).
Wiosenny sezon LEC 2019 drużyna (Bwipo, Broxah, Nemesis, Rekkles, Hylissang) zajęła trzecie miejsce w sezonie regularnym, a w fazie pucharowej, w trzeciej rundzie niższej drabinki zostali pokonani 1-3 przez Origen. W sezonie letnim zajęli drugie miejsce w sezonie regularny, a w fazie pucharowej doszli do finału, gdzie zostali pokonani 0-3 w finale przez G2 Esports. Mimo to uzyskali kwalifikacje na Mistrzostwa Świata, odbywające się w Europie, gdzie przegrali w ćwierćfinale na tryumfatora turnieju, chińską drużynę FunPlus Phoenix. W listopadzie Broxah odszedł z drużyny, a jego miejsce zajął Oskar „Selfmade” Boderek.
Wiosenny sezon LEC 2020 drużyna wzbogacona o nowego leśnika zajęła drugie miejsce z wynikiem 13-5, w fazie pucharowej ponownie przegrali 0-3 w finale z G2 Esports. W sezonie letnim zajęli czwarte miejsce z wynikiem 9-9, a w fazie pucharowej po raz trzeci z rzędu przegrali 0-3 w finale z G2 Esports. Uzyskana kwalifikacja na Mistrzostwa Świata w Chinach, zakończyła się przegraną w ćwierćfinale 2-3 z chińską drużyną Top Esports, mimo że serię zaczęli wynikiem 2-0. Słabszy sezon ponownie spowodował głębokie zmiany w drużynie, na środkowej alei Nemesisa, zastąpił Yasin „Nisqy” Dinçer, a pozycję strzelca na korzyść Eliasa „Upset” Lippa, po pięciu latach opuścił Rekkles.
Wiosenny sezon LEC 2021 drużyna zajęła piąte miejsce z wynikiem 9-9, a w fazie pucharowej zajęli piąte miejsce poprzez porażkę w drugiej rundzie 0-3 z FC Schalke 04. W maju, w przerwie między sezonami, do drużyny na pozycję górnego dołączył Adam „Adam” Maanane, wobec czego Bwipo zmienił rolę z górnego na leśnika. Efektem zmiany roli, było odejście z drużyny Selfmade’a. W sezonie letnim zajęli piąte miejsce w sezonie regularnym, natomiast w fazie pucharowej wygrali wszystkie mecze niższej drabinki pokonując w pięciomapowych spotkaniach Team Vitality, Misftis Gaming, G2 Esports. W meczu zapewniającym miejsce w finale pokonali 3-0 drużynę Rogue. W finale spotkali się z MAD Lions, z którymi przegrali 1-3. Otrzymali awans na Mistrzostwa Świata 2021. W dzień rozegrania pierwszego meczu strzelec drużyny, z powodów rodzinnych opuścił drużynę, a jego miejsce zajął zawodnik akademii – Louis „BEAN” Schmitz. Ostatecznie w złej atmosferze wewnątrz drużyny, Fnatic opuściło Mistrzostwa na ostatnim miejscu w grupie D, zajmując 14-16. miejsce. W okresie transferowym drużynę opuścili Adam oraz Bwipo.
Wiosenny sezon 2022, drużyna Fnatic rozpoczęła w składzie: Martin „Wunder” Hansen, Iván „Razork” Díaz, Marek „Humanoid” Brázda, Elias „Upset” Lipp oraz Zdravets „Hylissang” Galabov. W sezonie regularnym zajęli drugie miejsce z wynikiem 13-5. W fazie pucharowej wygrali pierwszy mecz 3-1 z G2 Esports, spychając ich do dolnej drabinki. Następnie, mimo rozpoczęcia serii wynikiem 2-0, przegrali mecz o finał z Rogue wynikiem 2-3, w wyniku czego sami znaleźli się w drabince przegranych, gdzie zostali pokonani przez G2 wynikiem 0-3. W sezonie letnim, w ostatnim tygodniu wywalczyli miejsce piąte w tabeli, uzyskując kwalifikację do fazy pucharowej. Po wygranej z Excel, Misfits Gaming i Mad Lions, zostali ku zaskoczeniu fanów pokonani przez Rouge, zajmując ostatecznie trzecie miejsce i uzyskując kwalifikację do fazy wstępnej Mistrzostw Świata 2022 w Stanach Zjednoczonych. Przez kilka dni nie było wiadomo, czy zawodnicy z dolnej alei zagrają swoje mecze z powodu wykrytej u Upseta i Hylissanga infekcji wirusem COVID-19. Zajęli pierwsze miejsce w grupie A, awansując bezpośrednio do fazy grupowej, unikając walki w barażach. W grupie A zajęli trzecie miejsce z wynikiem 2-4, nie uzyskując kwalifikacji do ćwierćfinałów. 
Na sezon 2023 LEC Fnatic dokonało dwóch zmian w składzie, oraz kilku w sztabie trenerskim. Botlane Upset-Hylissang zastąpił Rekkles-rhuckz. Natomiast trenera YamatoCannon'a zastąpił Crusher, a asystentem trenera został Hiiva.
Split zimowy LEC 2023 nie był udany dla Fnatic. Z wynikiem 2-7 zajęli 9 miejsce w tabeli i nie weszli do play-offów. Ten wynik skłonił ich do dokonania kolejnych zmian w składzie. Wunder'a i rhuckz'a zastąpili Oscarinin z Advienne'em. Natomiast nowym trenerem został Nightshare, który zmienił Crusher'a. 
Skład Fnatic:
Fnatic TQ.
Skład Fnatic TQ

</doc>
<doc id="1861032" url="https://pl.wikipedia.org/wiki?curid=1861032" title="BMW R 12">
BMW R 12

BMW R 12 – produkowany od 1935 do 1942 dwucylindrowy (bokser) motocykl firmy BMW. Jego sportową wersją był typ R 17. Głównym odbiorcą tego motocykla była niemiecka armia, która wybierała głównie wersję jednogaźnikową. Miała ona co prawda 2 KM mniej, ale nie wymagała synchronizacji gaźników. Wyprodukowano około 36000 egzemplarzy w cenie 1630 Reichsmarek co czyni z tego modelu najpopularniejszy model BMW przed II wojną światową.
Konstrukcja.
Dwucylindrowy dolnozaworowy silnik w układzie bokser o mocy 18(20) KM wbudowany wzdłużnie zasilany 1 gaźnikiem Sum CK o średnicy gardzieli 25mm lub 2 gaźniki Amal 6/406/407. Suche sprzęgło dwutarczowe połączone z 4-biegową, ręcznie sterowaną skrzynią biegów. Napęd koła tylnego wałem Kardana. Rama z tłoczonych profili stalowych ze sztywnym zawieszeniem tylnego koła. Z przodu i tyłu zastosowano hamulce bębnowe o średnicy 200mm. Prędkość maksymalna 110 km/h (120 km/h w wersji dwugaźnikowej).
Jako pierwszy motocykl na świecie R12 (wraz z bliźniaczym modelem R 17) wyposażony był przedni widelec teleskopowy z tłumieniem olejowym.

</doc>
<doc id="1861033" url="https://pl.wikipedia.org/wiki?curid=1861033" title="Głębia">
Głębia

Głębia (także głębokość) – zagłębienie dna zbiornika wodnego znajdujące się wyraźnie niżej w stosunku do otaczającej go powierzchni dna.
W oceanografii przestarzały termin ograniczający się do głębokości poniżej 6000 m.

</doc>
<doc id="1861037" url="https://pl.wikipedia.org/wiki?curid=1861037" title="Cytadela we Lwowie">
Cytadela we Lwowie

Cytadela we Lwowie – cytadela wzniesiona przez austriackie władze zaborcze w latach 1852–1854 według projektu K. Ressiga i A. Wondraschki w południowej części Lwowa, w obrębie ówczesnych ulic: Pełczyńskiej i Mochnackiego.
Cytadela miała być pierwszym elementem systemu fortyfikacji otaczających całe miasto.
Historia.
Teren, na którym jest położona cytadela lwowska, stanowi wzniesienie o trzech wierzchołkach (góry: "Kalecza", "Pełczyńska" i "Szembeka").
W 1607 powstał projekt otoczenia przedmieść lwowskich systemem fortyfikacji, wśród których szczególną rolę miały odgrywać te na Górze Kaleczej. Projekt okazał się zbyt kosztowny i nie doczekał się realizacji, za to obszar niedoszłych obwarowań zaczął być z czasem zabudowywany letnimi domkami lwowskich patrycjuszy, a następnie rezydencjami mieszczańskimi i ziemiańskimi, m.in. Bożków, Tołłoczków, Ostrogórskich; miał tu też swą siedzibę XVII-wieczny poeta, kronikarz i burmistrz miasta w jednej osobie – Józef Bartłomiej Zimorowic.
W 1672 w czasie oblężenia Lwowa Turcy z tych wzgórz prowadzili ostrzał miasta.
W 1791 teren zakupił lwowski kolekcjoner i mecenas sztuki, dr Stanisław Wronowski. Od tego momentu miejsce to zaczęto określać mianem Gór Wronowskich.
W 1848 po uśmierzeniu rewolucji Austriacy podjęli decyzję o zbudowaniu twierdzy mającej być punktem oparcia dla władz na wypadek buntu ludności. W latach 1852-1854 zbudowali w tym miejscu gmach koszarowy, otoczony rowem i czterema flankującymi je ceglanymi bastionami.
W cytadeli mieściły się austriackie, a w okresie międzywojennym polskie koszary wojskowe. Po powstaniu styczniowym przejściowo mieściło się w niej więzienie a podczas okupacji niemieckiej w czasie II wojny światowej – obóz koncentracyjny, w którym zamordowano kilka tysięcy jeńców wojennych.
Po wojnie w obiektach cytadeli stacjonowało wojsko.
Od lat 90. XX w. teren cytadeli jest dostępny dla ogółu, a w jej budynkach znalazły siedzibę różne instytucje cywilne.
W ostatnim czasie (po 2005) pojawił się pomysł przebudowy cytadeli na kompleks hotelowy.
Opis.
Cytadela zajmuje obszar nieregularnego czworoboku, porośniętego drzewami, częściowo zagospodarowanego jako Park Cytadela. W centrum terenu znajduje się duży, wydłużony budynek koszar z półkolistym ryzalitem centralnym, flankowany dwiema masywnymi, czworobocznymi wieżami na osiach skrajnych.
Przed koszarami rozciąga się duży plac, używany dawniej do apeli, parad i musztr.
W narożach Cytadeli, w pobliżu stromych krawędzi wzniesienia znajdują się cztery wieże maksymiliańskie, zbudowane z czerwonej cegły, otoczone fosami i umocnieniami ziemnymi.

</doc>
<doc id="1861038" url="https://pl.wikipedia.org/wiki?curid=1861038" title="Brunon Rolke">
Brunon Rolke

Brunon Rolke ps. „Aspik”, „Panie Dziejku”, „Wasiuk”, „Jan Szpak”, „Jan Góra” (ur. 4 listopada 1896 w Tyflisie, zm. 22 sierpnia 1971 w Gdańsku) – podpułkownik piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 4 listopada 1896 w Tyflisie, w rodzinie Jana i Wiktorii z Kałuszowskich.
Był wnukiem powstańca styczniowego, gimnazjum ukończył w Moskwie w 1915. Od 1912 należał w tym mieście do "Sokoła". Od czerwca 1916 służył ochotniczo w armii rosyjskiej. W październiku 1917 po ukończeniu Szkoły Oficerskiej w Tyflisie w stopniu chorążego walczył na froncie zachodnim. Od września do grudnia 1917 służył w polskim Pułku im. Bartosza Głowackiego w Moskwie. Po wybuchu rewolucji październikowej jako były oficer armii carskiej został przeniesiony do Francji, gdzie walczył z Niemcami w Lotaryngii w 32 Pułku Strzelców Polskich. 
Do Polski przybył w 1919 r. wraz z armią Hallera w stopniu podporucznika. Wziął udział w walkach z Ukraińcami i wojnie polsko-bolszewickiej. Pełnił kolejno funkcje: dowódcy kompanii w 43 pułku piechoty (od sierpnia 1920 do września 1921), dowódcy 9 kompanii III batalionu 44 pułku piechoty, dowódcy kompanii w 43 pułku piechoty (od lipca do września 1923), dowódcy kompanii w 44 pułku piechoty (od października 1923 do grudnia 1925), II oficera w sztabie 13 Kresowej Dywizji Piechoty (od grudnia 1925 do grudnia 1926), dowódcy kompanii w 44 pułku piechoty (od grudnia 1926 do stycznia 1927). W 1921 otrzymał stopień porucznika ze starszeństwem z czerwca 1919, 1 stycznia 1928 - kapitana. Od 1927 do 1935 pełnił służbę jako adiutant 44 pułku piechoty Strzelców Kresowych w garnizonie Równe. W 1935 został dowódcą Dywizyjnego Kursu Podchorążych Rezerwy 13 DP przy 44 pp w Równem. Na stopień majora został awansowany ze starszeństwem z 1 stycznia 1936 i 108. lokatą w korpusie oficerów piechoty. 
Od sierpnia 1939 dowodził II batalionem 38 pułku piechoty Strzelców Lwowskich, także podczas kampanii wrześniowej, aż do rozbicia pułku pod Lwowem 20 września. Pod koniec września został aresztowany przez NKWD w Dubnie. Po ucieczce z transportu więźniów w rejonie Płoskirowa przeniósł się z rodziną do Warszawy i włączył się do konspiracji ZWZ-AK. Początkowo prowadził szkolenia w konspiracyjnej szkole podchorążych piechoty. W 1941 organizował siatkę wywiadowczą i struktury konspiracyjne ZWZ na Wołyniu. Od jesieni 1941 znajdował się w dyspozycji komendanta Obszaru Lwów ZWZ. W grudniu 1941 został komendantem Inspektoratu ZWZ/AK Gródek Jagielloński. Był pierwszym p.o. komendanta Okręgu Wołyń Armii Krajowej (luty–lipiec 1942). Przeniesiony ponownie do Warszawy, był instruktorem i od lipca 1944 zastępcą dowódcy Grupy Wojsk Polskich "Edwarda" (ppłk. Franciszka Pfeiffera). Od 3 maja 1944 nosił tytuł podpułkownika. Brał udział w powstaniu warszawskim (od 4 do 10 sierpnia był komendantem placu na Mokotowie). Po powstaniu udało mu się uniknąć niewoli.
Po drugiej wojnie światowej mieszkał w Gdańsku-Oliwie. Został pochowany na Cmentarzu Oliwskim w Gdańsku (kwatera 19-7-8). 
Był żonaty, miał córkę Danutę Wiktorię.
Ordery i odznaczenia.
Był także odznaczony lub przedstawiony do odznaczenia Krzyżem Zasługi.

</doc>
<doc id="1861040" url="https://pl.wikipedia.org/wiki?curid=1861040" title="Linie tramwajowe we Wrocławiu">
Linie tramwajowe we Wrocławiu



</doc>
<doc id="1861042" url="https://pl.wikipedia.org/wiki?curid=1861042" title="Merciless (album)">
Merciless (album)

Merciless – czwarty studyjny album szwedzkiej grupy deathmetalowej Merciless. Wydawnictwo ukazało się 29 września 2003 roku nakładem wytwórni muzycznej Black Lodge Records.

</doc>
<doc id="1861043" url="https://pl.wikipedia.org/wiki?curid=1861043" title="Kalamitka">
Kalamitka



</doc>
<doc id="1861045" url="https://pl.wikipedia.org/wiki?curid=1861045" title="Wybory prezydenckie w Polsce w 2010 roku">
Wybory prezydenckie w Polsce w 2010 roku

Wybory prezydenckie w Polsce w 2010 wyłoniły piątego prezydenta w III Rzeczypospolitej, następcę zmarłego w trakcie kadencji prezydenta Lecha Kaczyńskiego. Pierwsza tura wyborów odbyła się 20 czerwca, a druga tura dwa tygodnie później – 4 lipca. Wybory zakończyły się zwycięstwem Bronisława Komorowskiego, który pokonał w drugiej turze Jarosława Kaczyńskiego.
Pierwotny termin wyborów.
Początkowo wybory miały odbyć się w związku z upływem kadencji (w dniu 23 grudnia 2010) urzędującego prezydenta, Lecha Kaczyńskiego. Głosowanie – zgodnie z art. 128 ust. 2 Konstytucji RP – miało zostać przeprowadzone między 19 września a 3 października 2010. Termin wyborów miał zostać ogłoszony przez Marszałka Sejmu między 23 maja a 23 czerwca 2010. Wstępnie skłaniano się za datą 3 października (II tura – 17 października).
Przyspieszony termin wyborów.
W związku ze śmiercią Lecha Kaczyńskiego w katastrofie polskiego Tu-154 w Smoleńsku 10 kwietnia 2010, czego skutkiem było opróżnienie urzędu Prezydenta Rzeczypospolitej, Marszałek Sejmu został zobligowany do wyznaczenia terminu wyborów w ciągu 14 dni po opróżnieniu urzędu, czyli do 24 kwietnia 2010. Zaś dzień głosowania – zgodnie z art. 128 ust. 2 Konstytucji RP – powinien zostać wyznaczony na dzień wolny od pracy przypadający w ciągu 60 dni od dnia zarządzenia wyborów (najpóźniejszy możliwy termin to 20 czerwca 2010). Jednak w związku z tzw. „kalendarzem wyborczym” określonym w ustawie z dnia 27 września 1990 o wyborze Prezydenta Rzeczypospolitej Polskiej (), termin ten nie może być krótszy niż 55 dni.
Ostatecznie 21 kwietnia marszałek Sejmu zarządził wybory na 20 czerwca 2010.
Kalendarz wyborczy.
Ogłaszając termin wyborów, zgodnie z art. 8 ustawy o wyborze Prezydenta Rzeczypospolitej Polskiej, Marszałek Sejmu określa dni, w których upływają terminy wykonania czynności wyborczych przewidzianych w ustawie (kalendarz wyborczy). Postanowieniem Marszałka Sejmu Rzeczypospolitej Polskiej z dnia 21 kwietnia 2010 o zarządzeniu wyborów Prezydenta Rzeczypospolitej Polskiej () ustalony został następujący kalendarz wyborczy:
Terminy głosowania.
Głosowanie (I tura wyborów) odbyło się 20 czerwca 2010 w godzinach 6:00–20:00. Ze względu na nieotrzymanie przez żadnego kandydata więcej niż połowy ważnych głosów zostało, zgodnie z Konstytucją, przeprowadzone 2 tygodnie później (czyli 4 lipca) ponowne głosowanie (II tura wyborów), w którym uczestniczyło 2 kandydatów z najwyższą liczbą głosów otrzymanych w pierwszym głosowaniu. Jeżeli którykolwiek z tych dwóch kandydatów wycofałby zgodę na kandydowanie, utracił prawo wyborcze lub umarł, w jego miejsce, zgodnie z art. 8b ust. 3 ustawy o wyborze Prezydenta Rzeczypospolitej Polskiej, do wyborów w ponownym głosowaniu dopuszczony byłby kandydat, który otrzymał kolejno największą liczbę głosów w pierwszym głosowaniu. W takim wypadku datę ponownego głosowania (II tury) odraczałoby się o dalszych 14 dni, czyli do 18 lipca 2010.
Kandydaci na Prezydenta Rzeczypospolitej.
Zgodnie z art. 40 ustawy o wyborze Prezydenta Rzeczypospolitej Polskiej kandydatem na Prezydenta Rzeczypospolitej jest osoba zgłoszona przez co najmniej 100 000 obywateli, mających prawo wybierania do Sejmu. Wcześniej mamy do czynienia z osobą chcącą zostać kandydatem na Prezydenta Rzeczypospolitej. Zanim nastąpi ogłoszenie danej osoby kandydatem musi być utworzony komitet wyborczy. Powstaje on po pisemnym wyrażeniu zgody danej osoby na kandydowanie w wyborach i utworzenie jej komitetu wyborczego. Komitet wyborczy może utworzyć minimum 15 osób. Po zebraniu co najmniej 1000 podpisów obywateli popierających kandydowanie danej osoby w wyborach komitet wyborczy może zostać zgłoszony Państwowej Komisji Wyborczej do zarejestrowania. Jeżeli zgłoszenie kandydatury poparło podpisami co najmniej 100 000 obywateli, Państwowa Komisja Wyborcza rejestruje kandydata na Prezydenta Rzeczypospolitej.
Komitety wyborcze.
Pierwszym etapem przy zgłaszaniu kandydatów na prezydenta, jest utworzenie i zarejestrowanie komitetów wyborczych poszczególnych kandydatów. W wymaganym terminie, do 26 kwietnia 2010 do godz. 16:15, do Państwowej Komisji Wyborczej wpłynęły zawiadomienia o utworzeniu od 24 komitetów wyborczych. Państwowa Komisja Wyborcza przyjęła 17 z tych zawiadomień, 7 zaś odrzuciła. Zarejestrowano następujące komitety wyborcze kandydatów na Prezydenta Rzeczypospolitej Polskiej:
Kandydaci.
Kolejnym etapem było zarejestrowanie kandydatów na Prezydenta Rzeczypospolitej Polskiej, czego dokonała Państwowa Komisja Wyborcza, wobec komitetów, które do dnia 6 maja 2010 dostarczyły podpisy 100 000 osób popierających daną kandydaturę. PKW zarejestrowała dziesięciu kandydatów na prezydenta Rzeczypospolitej Polskiej. Kandydatowi Andrzejowi Lepperowi początkowo odmówiono rejestracji z powodu braku biernych praw wyborczych. Ta decyzja została uchylona przez PKW 11 maja 2010 i tym samym Andrzej Lepper został zarejestrowany jako kandydat. Siedem komitetów nie dostarczyło wymaganej liczby podpisów.
Oświadczenia lustracyjne.
Dziewięciu kandydatów złożyło zgodne z prawdą oświadczenia lustracyjne, potwierdzone postanowieniami sądu. Dziesiąty kandydat Grzegorz Napieralski z uwagi na wiek nie został objęty wymogiem lustracji. Kandydat Andrzej Olechowski oświadczył, że był współpracownikiem organów bezpieczeństwa państwa w rozumieniu przepisów ustawy (), pozostali kandydaci oświadczyli, że nie byli współpracownikami.
Pierwsza tura.
Oficjalne wyniki.
Oficjalne wyniki I tury wyborów Państwowa Komisja Wyborcza podała 21 czerwca 2010:
Bronisław Komorowski wygrał głosowanie w dziewięciu województwach, natomiast Jarosław Kaczyński w siedmiu. W powiatach zwyciężali także jedynie ci kandydaci – kandydat PO uzyskał najwięcej głosów w 215 z nich, natomiast kandydat PiS w 160.
Druga tura.
Druga tura wyborów prezydenckich odbyła się 4 lipca 2010. Wystartowało w niej dwóch kandydatów, którzy w pierwszej turze zdobyli najwięcej głosów. Wyborcy mogli głosować w niej na Bronisława Komorowskiego albo Jarosława Kaczyńskiego.
Uchwałę stwierdzającą wyniki II tury wyborów Państwowa Komisja Wyborcza podjęła 5 lipca 2010. 7 lipca została ona opublikowana w formie obwieszczenia w Dzienniku Ustaw.
Oficjalne wyniki.
Podobnie jak w pierwszym głosowaniu, tak i w drugim stosunek liczby zwycięskich województw obydwu kandydatów wynosi 9:7. W przypadku liczby powiatów sytuacja ta wygląda następująco: 213 do 165. W trzech gminach wystąpił remis.
Ważność wyborów i zaprzysiężenie prezydenta elekta.
3 sierpnia 2010 Sąd Najwyższy w składzie Izby Pracy, Ubezpieczeń Społecznych i Spraw Publicznych na podstawie sprawozdania z wyborów przedstawionego przez Państwową Komisję Wyborczą oraz po rozpoznaniu protestów rozstrzygnął o ważności wyborów z 20 czerwca i 4 lipca 2010.
Zaprzysiężenie Bronisława Komorowskiego na Prezydenta odbyło się przed Zgromadzeniem Narodowym 6 sierpnia 2010.
Ostatnim etapem proceduralnym wyborów prezydenckich było podjęcie 6 sierpnia 2010 przez Państwową Komisję Wyborczą uchwały o rozwiązaniu okręgowych i obwodowych komisji wyborczych.

</doc>
<doc id="1861046" url="https://pl.wikipedia.org/wiki?curid=1861046" title="The Grind Date">
The Grind Date

The Grind Date – siódmy album amerykańskiego zespołu hip-hopowego De La Soul. Ukazał się 5 października 2004 nakładem wytwórni Sanctuary Records.
Lista utworów.
Opracowano na podstawie źródła.

</doc>
<doc id="1861049" url="https://pl.wikipedia.org/wiki?curid=1861049" title="Amal">
Amal



</doc>
<doc id="1861051" url="https://pl.wikipedia.org/wiki?curid=1861051" title="C/-43 K1">
C/-43 K1

C/-43 K1 (sidus lulium lub Caesaris astrum) – kometa jednopojawieniowa, po raz pierwszy zaobserwowana z terytorium Chin 18 maja roku 44 p.n.e. Peryhelium osiągnęła 25 maja tamtego roku. Można ją było dostrzec gołym okiem, gdyż nawet za dnia osiągnęła jasność widomą -4.

</doc>
<doc id="1861052" url="https://pl.wikipedia.org/wiki?curid=1861052" title="Freya Van den Bossche">
Freya Van den Bossche

Freya Van den Bossche (ur. 26 marca 1975 w Gandawie) – belgijska i flamandzka polityk, była minister w rządach federalnych, minister we władzach Flandrii. Córka byłego ministra Luka Van den Bossche.
Życiorys.
W latach 1995–1999 studiowała komunikację społeczną i prawo na Uniwersytecie w Gandawie. Przez rok kształciła się w tym okresie na Uniwersytecie Amsterdamskim. Pracowała w administracji miejskiej Gandawy jako urzędnik ds. komunikacji i przeciwdziałania narkomanii, a następnie (od 2000 do 2003) członkini władz miejskich odpowiedzialna za edukację. Przystąpiła do flamandzkiej Partii Socjalistycznej ("Socialistische Partij Anders").
W 2003 i 2007 była wybierana w skład Izby Reprezentantów, a w 2004 i 2009 do Parlamentu Flamandzkiego. W lipcu 2003 Guy Verhofstadt powierzył jej stanowisko ministra środowiska, spraw konsumentów i zrównoważonego rozwoju w swoim drugim gabinecie. Rok później przeszła do pracy w administracji Regionu Flamandzkiego. W październiku 2005 powróciła do rządu krajowego, zastąpiła Johana Vande Lanotte na urzędzie wicepremiera oraz ministra budżetu i przedsiębiorstw publicznych, który sprawowała do grudnia 2007.
W 2009 została ministrem energetyki, budownictwa mieszkaniowego, gospodarki miejskiej i społecznej we władzach Flandrii. W 2014 wybrana do Parlamentu Flamandzkiego.

</doc>
<doc id="1861053" url="https://pl.wikipedia.org/wiki?curid=1861053" title="Brehmer">
Brehmer



</doc>
<doc id="1861055" url="https://pl.wikipedia.org/wiki?curid=1861055" title="Wir warten auf’s Christkind...">
Wir warten auf’s Christkind...

Wir warten auf's Christkind... – album niemieckiego zespołu punkrockowego Die Toten Hosen, wydany w 1998 roku. 

</doc>
<doc id="1861056" url="https://pl.wikipedia.org/wiki?curid=1861056" title="BMW R 17">
BMW R 17

BMW R 17 – produkowany od 1935 do 1937 dwucylindrowy (bokser) motocykl firmy BMW. Był sportową wersją najpopularniejszego przedwojennego modelu R 12. Wyprodukowano tylko 434 egzemplarze w cenie 2040 Reichsmarek.
Konstrukcja.
Dwucylindrowy górnozaworowy silnik w układzie bokser o mocy 33 KM wbudowany wzdłużnie zasilany 2 gaźnikami AMAL 76/424. Suche sprzęgło dwutarczowe połączone z 4-biegową, ręcznie sterowaną skrzynią biegów. Napęd koła tylnego wałem Kardana. Rama z tłoczonych profili stalowych ze sztywnym zawieszeniem tylnego koła. Z przodu i tyłu zastosowano hamulce bębnowe o średnicy 200mm. Prędkość maksymalna 140 km/h.
Jako pierwszy motocykl na świecie R17 (wraz z bliźniaczym modelem R 12) wyposażony był przedni widelec teleskopowy z tłumieniem olejowym.

</doc>
<doc id="1861058" url="https://pl.wikipedia.org/wiki?curid=1861058" title="Obwodnica Białej Podlaskiej">
Obwodnica Białej Podlaskiej

Obwodnica Białej Podlaskiej – obwodnica w klasie drogi szybkiego ruchu o długości 11 km, przebiega w północnej części miasta. Obwodnica jest częścią drogi krajowej nr 2 Świecko – Terespol i trasy europejskiej E30 Cork – Omsk.
Na węźle z ulicą Janowską swój początek mają drogi wojewódzkie nr 811 i nr 812.

</doc>
<doc id="1861066" url="https://pl.wikipedia.org/wiki?curid=1861066" title="World Team Challenge">
World Team Challenge

World Team Challenge – biathlonowe zawody pokazowe rozgrywane od 2002 roku na stadionie Veltins-Arena w Gelsenkirchen. W zawodach bierze udział dziesięć mieszanych par, zaproszonych przez organizatorów. Każdy zawodnik ma za zadanie wykonać strzelanie w pozycji leżącej oraz stojącej, rozdzielone biegiem na dystansie 1500 metrów. Za każdy nietrafiony strzał zawodnik musi przebiec dodatkowe 100 metrów.

</doc>
<doc id="1861067" url="https://pl.wikipedia.org/wiki?curid=1861067" title="Annemie Turtelboom">
Annemie Turtelboom

Annemie Turtelboom (ur. 22 listopada 1967 w Ninove) – belgijska i flamandzka polityk, minister na szczeblu federalnym i regionalnym, audytor w Europejskim Trybunale Obrachunkowym.
Życiorys.
Studiowała ekonomię w Brukseli i następnie na Katholieke Universiteit Leuven. Do 2003 pracowała jako specjalista ds. szkoleń marketingowych w szkole katolickiej w Leuven. Od 1994 zasiada w radzie miejskiej w Puurs.
Działalność polityczną zaczynała jako przewodnicząca organizacji studenckiej flamandzkich chrześcijańskich demokratów. W 2001 opuściła to ugrupowanie wraz z Johanem Van Hecke i Karelem Pinxtenem, współtworząc małą partię chadecką, która wkrótce przyłączyła się do Flamandzkich Liberałów i Demokratów (VLD).
W latach 2003–2007 Annemie Turtelboom sprawowała mandat posłanki do Izby Reprezentantów. W marcu 2008 Yves Leterme powołał ją w skład swojego pierwszego gabinetu na urząd ministra ds. imigracji i polityki azylowej. Funkcję tę pełniła do grudnia tego samego roku. W lipcu 2009 zastąpiła Guida De Padta na stanowisku ministra spraw wewnętrznych w rządzie Hermana Van Rompuya, funkcję tę utrzymała także w drugim rządzie Yves'a Leterme. W przedterminowych wyborach w 2010 ponownie wybrana do Izby Reprezentantów, mandat utrzymała również w 2014.
W grudniu 2011 została ministrem sprawiedliwości w rządzie, na czele którego stanął Elio Di Rupo. Zrezygnowała w lipcu 2014, obejmując urząd wicepremiera oraz ministra finansów, budżetu i energii w regionalnym rządzie flamandzkim. Funkcje te pełniła do kwietnia 2016.
W 2018 objęła obowiązki członkini Europejskiego Trybunału Obrachunkowego.

</doc>
<doc id="1861069" url="https://pl.wikipedia.org/wiki?curid=1861069" title="Soshshine">
Soshshine



</doc>
<doc id="1861072" url="https://pl.wikipedia.org/wiki?curid=1861072" title="Ambroży z Optiny">
Ambroży z Optiny

Ambroży z Optiny, imię świeckie: Aleksandr Michajłowicz Grienkow (ur. 23 listopada 1812 w Lipowicy Wielkiej – zm. 21 października 1891 w Pustelni Optińskiej) – święty mnich prawosławny, jeden z Soboru Świętych Starców Optyńskich.
Życiorys.
Urodził się w rodzinie zakrystiana Michaiła Fiodorowicza Grienkowa i jego żony Marfy Nikołajewny jako szóste z ośmiorga dzieci. Jego dziadek był kapłanem prawosławnym. Był wychowywany w bardzo religijnej atmosferze, już jako dziecko śpiewał w chórze cerkiewnym. Ukończył seminarium duchowne w Tambowie z wyróżnieniem, jednak nie kontynuował studiów teologicznych, lecz wyjechał do Lipiecka jako nauczyciel (początkowo prywatny, a następnie w szkole parafialnej). Odczuwając powołanie do życia monastycznego, lecz nie będąc pewnym, czy obiera słuszną drogę, udał się do żyjącego we wsi Trojeokorowo starca Hilariona. Ten polecił mu udanie się do Pustelni Optyńskiej. W 1839 pielgrzymował do Ławry Troicko-Siergijewskiej. Pobyt tam przekonał go, że powinien wstąpić do monasteru. Aleksandr Grenkow rzucił pracę i zgłosił się do optyńskiej wspólnoty monastycznej 8 października 1839. W kwietniu 1840 został przyjęty jako posłusznik i umieszczony pod opieką duchową starca Lwa, a po jego śmierci starca Makarego. Pracował w piekarni monasterskiej i był jednym z lektorów. 
W 1842 Aleksandr Grienkow złożył śluby zakonne, przyjmując na cześć św. Ambrożego Mediolańskiego imię Ambroży. W 1843 został hierodiakonem, zaś w 1845 - hieromnichem. W grudniu następnego roku, w czasie podróży do Kaługi, poważnie zachorował i był bliski śmierci. Przyjął wówczas śluby wielkiej schimy, zachowując dotychczasowe imię zakonne i cały czas pozostając pod duchową opieką starca Makariusza. Nieoczekiwanie jednak jego stan się poprawił i przyszły święty mógł podjął prace nad tłumaczeniami prac teologicznych z pierwszych wieków chrześcijaństwa. Przygotował do publikacji m.in. "Drabinę do nieba" św. Jana Klimaka.
W 1860, po śmierci Makariusza, schimnich Ambroży stał się najbardziej szanowanym z mnichów optyńskich. Przez trzydzieści lat zajmował się wyłącznie modlitwą i udzielaniem wsparcia duchowego osobom, które przybywały w tym celu do Pustelni Optyńskiej. Mimo złego stanu zdrowia regularnie odpowiadał na przysyłane do niego listy i umawiał się na prywatne spotkania w zajmowanej przez siebie celi. Starał się również poświęcać na modlitwę tyle samo czasu, co młodsi i zdrowsi zakonnicy. Duchowny podkreślał, że spotkania z wiernymi stanowią najważniejszą część jego aktywności jako mnicha. Według wspomnień jego duchowych uczniów przez całe życie zachowywał pogodę ducha; twierdzili oni również, że starzec posiadał dar czytania w myślach i przepowiadania przyszłości.
W czerwcu 1890 stan starca ponownie się pogorszył, Ambroży stracił zdolność mówienia i słuch. Zmarł 10 października 1891 w monasterze, został pochowany w cerkwi Wprowadzenia Matki Bożej do Świątyni w obrębie klasztoru. Jego nieformalny kult, porównywalny z kultem innego świętego starca - Serafina z Sarowa - rozwinął się natychmiast po jego śmierci. Ambrożemu przypisywano zdolność czynienia cudów także po śmierci. Formalna kanonizacja nastąpiła jednak dopiero w czerwcu 1988, kiedy Pustelnia Optyńska, zamknięta w czasach stalinowskich, na nowo stała się czynnym klasztorem prawosławnym.

</doc>
<doc id="1861073" url="https://pl.wikipedia.org/wiki?curid=1861073" title="Mary Roach">
Mary Roach

Mary Roach (ur. 1959) – amerykańska dziennikarka i pisarka popularnonaukowa.

</doc>
<doc id="1861074" url="https://pl.wikipedia.org/wiki?curid=1861074" title="Granica brazylijsko-francuska">
Granica brazylijsko-francuska

Granica pomiędzy Brazylią a Gujaną Francuską to granica międzypaństwowa, ciągnąca się na długości 730,4 km od trójstyku z Surinamem na zachodzie do wybrzeża Oceanu Atlantyckiego na wschodzie.
Przebieg.
Granica rozpoczyna się od trójstyku z Surinamem (2°20'15,2" N, 54°26'04,4" W). Na odcinku 303,2 km granica biegnie poprzez góry Tumuc-Humac, zaś przez kolejne 427,2 km biegnie korytem rzeki Oyapock, kończąc swój bieg na Przylądku Orange (4°30'30"N, 51°38'12"W).
Historia.
Granica na rzece Oyapock została ustalona 11 kwietnia 1713 na podstawie pokoju utrechckiego, który kończył hiszpańską wojnę sukcesyjną. W obecnym kształcie obowiązuje od 1900 roku.
Przejście graniczne.
W sierpniu 2011 oddano do użytku most na rzece Oyapock, który stał się pierwszym przejściem pomiędzy Brazylią a Gujaną Francuską. Most stał się częścią drogi łączącej brazylijskie miasto Macapá z Kajenną, stolicą Gujany Francuskiej.

</doc>
<doc id="1861075" url="https://pl.wikipedia.org/wiki?curid=1861075" title="Polityka innowacji">
Polityka innowacji

"Polityka innowacji" - rodzaj polityki gospodarczej. Pojęcie to obejmuje szeroki zakres tematów i trudno jest je jednoznacznie zdefiniować. Spowodowane jest to tym, że cele polityki innowacji ulegają ciągłym ewolucjom oraz że polityka innowacji zależy od kontekstu w jakim została użyta.
Według Arnkil, R. et al. (2003) wyróżniamy dwie główne koncepcje polityki innowacji: tradycyjna (zawężona) oraz systemowa. Tradycyjna polityka innowacji podobna jest do polityki nauki i technologii. Natomiast systemowa oparta jest głównie na NSI (Narodowy System Innowacji).
Koncepcje polityki innowacji.
Według tej koncepcji polityka innowacji oparta jest na neoklasycznej teorii ekonomii, która mówi, iż rynkiem rządzi prawo popytu i podaży, które pozwala ustalić cenę i ilość produktu w równowadze. Poza tym zakłada się, że istnieje mechanizm korygujący rynek (niewidzialna ręka rynku), a interwencja państwa na rynku jest wtedy pożądana, gdy nastąpi zakłócenie równowagi, wyznaczanej przez krzywe popytu i podaży. Teoria neoklasycznej ekonomii traktuje innowację jako zmienną endogeniczną, czyli dającą się wyjaśnić przez zasady ekonomiczne. Ponadto tradycyjna polityka innowacji jest nieco zbliżona do polityki nauki i technologii i dotyczy głównie technologicznych produktów i procesów. Oprócz zakłóceń na rynku, interwencja państwa sprowadza się także do subsydiowania wybranych kierunków badań naukowych w wybranych wyspecjalizowanych jednostkach. Przyjmuje się również, że proces innowacji jest liniowy (przyczynowo - skutkowy), zapoczątkowany przez badania naukowe. Organizacje biorące udział w procesie innowacji stanowią przeważnie zbiór odizolowanych organizacji niż system organizacji w interakcji. 
Innowacja powstaje w procesie zbiorowym, do którego potrzebny jest udział wielu organizacji sektora prywatnego i publicznego oraz współpraca pomiędzy nimi (klientami, dostawcami, konkurencją, jednostkami badawczo - rozwojowymi, uczelniami czy agencjami rządowymi). Jednymi słowy, potrzebne są systemy innowacji. 
Interwencja państwa związana z systemową polityką innowacji koncentruje się na rozwoju procesów i produktów technologicznych oraz na zmianach organizacyjnych, wspomagających rozwój danych typów innowacji np. tworzeniu klastrów przemysłowych i innych sieci współpracy, służących do przepływu wiedzy. Wspomaganie państwa polega także na tworzeniu systemów innowacji, zwłaszcza Narodowego Systemu Innowacji. Proces tworzenia innowacji uwzględnia, oprócz nowej wiedzy powstałej w wyniku badań, także wiedzę uprzednio zgromadzoną. 

</doc>
<doc id="1861078" url="https://pl.wikipedia.org/wiki?curid=1861078" title="Nukri Rewiszwili">
Nukri Rewiszwili

Nukri Rewiszwili (gruz. ნუკრი რევიშვილი, ur. 2 marca 1987 w Kutaisi) – gruziński bramkarz grający dla FK Tosno.
Kariera.
Nukri Rewiszwili urodził się w jednym z największych miast Gruzji, Kutaisi. Jest on wychowankiem akademii młodzieżowej klubu Torpedo Kutaisi. Także w barwach tej drużyny debiutował w dorosłej piłce. W 2006 roku uznany został za najlepszego młodego bramkarza w swoim kraju. Wówczas sięgnął po niego Rubin Kazań. W 2008 roku jego drużyna wywalczyła mistrzostwo Rosji, jednak sam piłkarz nie miał w nim większego wkładu. Rok później drużyna z Tatarstanu powtórzyła swój sukces, mimo to Gruzin nie potrafił przebić się do pierwszej jedenastki Rubinu. Rywalizację z Rewiszwilim wygrywa bowiem 34-letni Rosjanin Siergiej Kozko. W 2010 roku trafił do Anży Machaczkała, a 2012 do FK Krasnodar. Następnie grał w Dila Gori i Valletta FC, a w 2014 przeszedł do FK Tosno.
W karierze reprezentacyjnej również większych sukcesów nie ma, głównie ze względu na swój wiek. Jak dotąd grywał głównie w gruzińskiej młodzieżówce. W reprezentacji A zadebiutował 8 października 2005 roku i zagrał w dwóch meczach kwalifikacji do Mistrzostw Świata 2006. Następnie grywał jedynie w spotkaniach towarzyskich.

</doc>
<doc id="1861082" url="https://pl.wikipedia.org/wiki?curid=1861082" title="Wełniaczek malowany">
Wełniaczek malowany

Wełniaczek malowany ("Kerivoula picta") – gatunek ssaka z podrodziny wełniaczków (Kerivoulinae) w obrębie rodziny mroczkowatych (Vespertilionidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1767 roku niemiecki przyrodnik Peter Simon Pallas nadając mu nazwę "Vespertilio pictus". Holotyp pochodził z wyspy Ternate, w pobliżu wyspy Halmahera, w Molukach, w Indonezji. Podgatunek "bellissima" po raz pierwszy zgodnie z zasadami nazewnictwa binominalnego opisał w 1906 roku angielski zoolog Oldfield Thomas nadając mu nazwę "Kerivoula picta bellissima". Okaz typowy pochodził z Pakhoi, w południowym Guandong, w południowej Chińskiej Republice Ludowej. 
"Kerivoula picta" i "K. pellucida" wydają się być bazalne w stosunku do reszty azjatyckich gatunków z rodzaju "Kerivoula", a oba mogą być taksonami siostrzanymi afrykańskich gatunków z "Kerivoula". Autorzy "Illustrated Checklist of the Mammals of the World" rozpoznają dwa podgatunki. 
Zasięg występowania.
Wełniaczek malowany występuje w Azji zamieszkując w zależności od podgatunku:
Morfologia.
Długość ciała (bez ogona) 40–48 mm, długość ogona 37–48 mm, długość ucha 13–16 mm, długość tylnej stopy 4–8 mm, długość przedramienia 31–39 mm; masa ciała 4,5–5,5 g.

</doc>
<doc id="1861084" url="https://pl.wikipedia.org/wiki?curid=1861084" title="Śląski Związek Szachowy">
Śląski Związek Szachowy

Śląski Związek Szachowy (SlZSzach) – organizacja sportowa, zajmująca się szeroko rozumianą działalnością szachową na terenie województwa śląskiego.
Pierwsze kluby szachowe na Górnym Śląsku powstały w latach 1914-1918. Pierwszy w Polsce Okręgowy Związek Szachowy został założony 27 kwietnia 1924 jako Związek Szachistów woj. Śląskiego.
Mimo iż przedstawiciele Górnego Śląska (Roman Bąk i Paweł Chmiel) uczestniczyli w założycielskim spotkaniu Polskiego Związku Szachowego w 1926 to oficjalnie Śląskie Okręgowe Stowarzyszenie Szachistów wstąpiło do PZSzach dopiero 9 grudnia 1928.
Związek już w 1929 zorganizował I Drużynowe Mistrzostwa Polski.
Celem działania Związku jest rozwój i popularyzacja gry szachowej oraz koordynacja działań klubów i sekcji szachowych z terenu województwa ze szczególnym uwzględnieniem wyczynu sportowego.
Według danych z Centralnego Rejestru Członków Polskiego Związku Szachowego z lipca 2014 w Śląskim Związku Szachowym było stowarzyszonych 52 klubów szachowych i jest ponad 7 tysięcy zarejestrowanych członków. Ten sam rejestr ze stycznia 2023 zawierał dane 12.421 członków Śląskiego Związku Szachowego.
Prezesi Śląskiego Związku Szachowego.
W nawiasach jest podana data objęcia funkcji.

</doc>
<doc id="1861087" url="https://pl.wikipedia.org/wiki?curid=1861087" title="BMW R 5">
BMW R 5

BMW R 5 – produkowany od 1936 do 1937 dwucylindrowy (bokser) motocykl firmy BMW.
Ze względu na wysokie osiągi, zbliżone do silniejszego R 17 i niską cenę 1550 Reichsmarek sprzedano 2652 egzemplarze.
Konstrukcja.
Dwucylindrowy górnozaworowy silnik w układzie bokser o mocy 24 KM wbudowany wzdłużnie zasilany 2 gaźnikami AMAL 5/423. Każdy gażnik był początkowo wyposażony w osobny filtr powietrza. Ze względu na silne brudzenie się takich filtrów od 1937 stosowano pojedynczy filtr powietrza umieszczony na obudowie skrzyni biegów. Suche sprzęgło jednotarczowe połączone z 4-biegową, nożnie sterowaną skrzynią biegów. Oprócz nożnej dźwigni zmiany biegów po lewej stronie motocykla, po prawej stronie zbiornika paliwa znajdowała się pomocnicza dźwignia ręczna. Napęd koła tylnego wałem Kardana. Rama ze spawanych elektrycznie rur stalowych ze sztywnym zawieszeniem tylnego koła. Przednie zawieszenie to widelec teleskopowy z tłumieniem olejowym. Z przodu i tyłu zastosowano hamulce bębnowe o średnicy 200mm. Dźwignia tylnego hamulca była obsługiwana, podobnie jak w dzisiejszych motocyklach palcami stopy, a nie jak we wcześniejszych konstrukcjach pietą. Prędkość maksymalna 140 km/h.
Model R 5 SuperSport.
W 1937 dla wybranych kierowców stworzono krótką serię motocykli wyścigowych na bazie modelu R 5. Model R 5 SS (SuperSport) miał silnik mocniejszy o 4 KM i osiąganą prędkość maksymalną 160 km/h.

</doc>
<doc id="1861088" url="https://pl.wikipedia.org/wiki?curid=1861088" title="Zbigniew Twardy">
Zbigniew Twardy

Zbigniew Adam Twardy ps. „Trzask”, „Wici”, „Adam Mierzwa”, „Zygmunt Tarło” (ur. 25 maja 1920 w Borysławiu, zm. 6 października 1944 w Chełmie) – kapitan artylerii Armii Krajowej, cichociemny.
Życiorys.
W 1939 zdał maturę w gimnazjum w Drohobyczu oraz egzamin na Wydział Prawa na Uniwersytecie im. Jana Kazimierza we Lwowie. 
Przed II wojną światową ochotniczo zgłosił się do wojska i od 22 sierpnia do 11 września 1939 pełnił funkcję obserwatora na posterunku wojskowym w Drohobyczu. 15 marca 1940 przekroczył granicę węgierską we wsi Latirka, skąd już legalnie wyjechał do Francji i w końcu kwietnia przybył do Modane. W trakcie kampanii francuskiej został przydzielony do 3 pułku artylerii ciężkiej jako kanonier. Po upadku Francji samodzielnie przedostał się do Saint-Nazaire, do Wielkiej Brytanii przybył 23 czerwca 1940.
Od lipca 1940 służył jako bombardier w I dywizjonie artylerii lekkiej (1 Brygada Strzelców). Od lipca do grudnia 1941 uczył się w Szkole Podchorążych Artylerii w Coupar Angus.
Zgłosił się do służby w kraju. Przeszedł szkolenie ze specjalnością dywersji, po czym przeszedł do dyspozycji Oddziału I Sztabu Naczelnego Wodza. Zaprzysiężony w Audley End 24 sierpnia 1942. Został mianowany podporucznikiem ze starszeństwem z dniem 24 marca 1943.
W nocy z 24/25 marca 1943 (operacja „Cellar”, ekipa 28) odbył skok na placówkę odbiorczą „Smok”, położoną 23 kilometrów na południowy zachód od Siedlec. Po aklimatyzacji w kwietniu 1943 skierowany na teren Okręgu Wołyń AK. Do Kowla przybył na początku lipca 1943 i początkowo pełnił funkcję oficera organizacyjnego w Inspektoracie Rejonowym Kowel, adiutanta komendanta Obwodu Kowel – Miasto. 
W styczniu 1944 mianowany został dowódcą oddziału konspiracyjnego „Błyskawica” (Kowel) oraz oddziałów samoobrony Zielonej, Zasmyk i Dąbrowy. Później przyjął on nazwę III baonu 50 pułku piechoty 27 Wołyńskiej Dywizji Piechoty AK (Zgrupowanie Gromada). Dowództwo oddziału stacjonowało wówczas w Kupiczowie. Liczył on około 400 żołnierzy.
W nocy z 29/30 stycznia 1944 brał udział wraz z oddziałami partyzanckimi cc „Sokoła” (por. Michał Fijałka), „Jastrzębia” (por. Władysław Czermiński), cc „Siwego” (kpt. Piotr Szewczyk) i „Łuny” w akcji przeciw Ukraińcom we wsi Babie pod Szczurzynem. 2 lutego 1944 w ataku na wieś Budyszcze, w której stały silne oddziały UPA.
5 marca 1944 społeczeństwo miasta Kowla w Świniarzynie wręczyło mu proporzec dla batalionu, później wraz z grupą oficerów sztabowych przyjął defiladę baonu. W ramach 27 Wołyńskiej DP AK wziął udział w walkach, m.in. w nocy z 8/9 marca, razem z oddziałami „Jastrzębia”, cc „Siwego” i „Jurka” (ppor. Stanisław Kurzydłowski – Konarski), zlikwidował niemiecką załogę (30 ludzi) na stacji kolejowej Hołoby pod Kowlem. Ranny w rękę 29 lutego pod Oździatyczami, dalej dowodził baonem. 10 kwietnia 1944 powtórnie ranny, tym razem ciężko (strzaskane kości lewej nogi powyżej kolana) pod Stawkami. Przewieziony do szpitala polowego w Lasach Mosurskich.
23 kwietnia zabrany przez Węgrów (w służbie niemieckiej, ale sprzyjających Polakom). Przewieziony 3 maja do obozu jeńców sowieckich w Okszowie koło Chełma (Stalag 319), skąd został wykupiony przez PCK. Następnie leczony był w chełmskim szpitalu miejskim przy ul Lwowskiej, gdzie opiekę nad nim sprawował dr Stanisław Radwański z Maciejowa. 
Nie wyraził zgody na amputację nogi dotkniętej gangreną i zmarł 6 października 1944 w Chełmie. Pochowany na cmentarzu miejskim przy ulicy Lwowskiej w Chełmie.
Upamiętnienie.
W lewej nawie kościoła św. Jacka przy ul. Freta w Warszawie odsłonięto w 1980 roku tablicę "Pamięci żołnierzy Armii Krajowej, cichociemnych – spadochroniarzy z Anglii i Włoch, poległych za niepodległość Polski". Wśród wymienionych 110 poległych cichociemnych jest Zbigniew Twardy.
Od 18 września 1994 jest patronem Szkoły Podstawowej w Rudzie–Hucie.

</doc>
<doc id="1861089" url="https://pl.wikipedia.org/wiki?curid=1861089" title="ICSID">
ICSID



</doc>
<doc id="1861091" url="https://pl.wikipedia.org/wiki?curid=1861091" title="BMW R 5 SS">
BMW R 5 SS



</doc>
<doc id="1861092" url="https://pl.wikipedia.org/wiki?curid=1861092" title="Wayne Ellington">
Wayne Ellington

Wayne Robert Ellington Jr. (ur. 29 listopada 1987 w Wynnewood) – amerykański zawodowy koszykarz występujący na pozycji rzucającego obrońcy, obecnie zawodnik Los Angeles Lakers.
W 2006 wystąpił w meczu wschodzących gwiazd – Nike Hoop Summit oraz McDonald’s All-American.
W latach 2006–2009 reprezentował University of North Carolina. W ostatnim roku gry dla uniwersyteckiej drużyny Tar Heels z Północnej Karoliny wraz z kolegami z zespołu (m.in. Tyler Hansbrough i Ty Lawson) sięgnął po mistrzostwo NCAA. W finałowym meczu z Michigan State zdobył 19 punktów (w tym sześciokrotnie trafił za 3) i został wybrany najlepszym graczem turnieju finałowego (NCAA Basketball Tournament Most Outstanding Player).
23 kwietnia 2009 zgłosił się do draftu i został wybrany z numerem 28 przez zespół Minnesota Timberwolves.
24 lipca 2012 został wytransferowany do Memphis Grizzlies w zamian za Dante Cunninghama.
22 stycznia 2013, razem z Marreese Speightsem, Joshem Selby i wyborem w pierwszej rundzie draftu, przeszedł w ramach wymiany do zespołu Cleveland Cavaliers w zamian za Jona Leuera.
26 lipca 2013, jako wolny agent, podpisał kontrakt z Dallas Mavericks.
25 czerwca 2014, wraz z José Calderónem, Shane’em Larkinem, Samuelem Dalembertem i dwoma wyborami w drugiej rundzie draftu 2014, trafił do New York Knicks w zamian za Tysona Chandlera i Raymonda Feltona. Jeszcze w trakcie tego samego okienka transferowego, 6 sierpnia, wraz z Jeremym Tylerem, został wytransferowany do Sacramento Kings w zamian za Quincy’ego Acy’ego i Travisa Outlawa. Jednak już 3 września 2014 został zwolniony przez Kings, a 22 września, jako wolny agent podpisał kontrakt z Los Angeles Lakers.
W lipcu 2015 podpisał umowę z zespołem Brooklyn Nets. 10 lipca 2016 został zawodnikiem Miami Heat.
6 lutego 2019 w wyniku transferu dołączył do Phoenix Suns. Dzień później został zwolniony. 9 lutego podpisał umowę z Detroit Pistons.
8 lipca 2019 został zawodnikiem New York Knicks. 19 listopada 2020 opuścił Knicks. 2 listopada zawarł kolejny w karierze kontrakt z Detroit Pistons. 6 sierpnia 2021 dołączył po raz kolejny do Los Angeles Lakers.

</doc>
<doc id="1861093" url="https://pl.wikipedia.org/wiki?curid=1861093" title="Karel Pinxten">
Karel Pinxten

Karel A.H.A.M. Pinxten (ur. 19 lipca 1952 w Overpelt) – belgijski i flamandzki polityk oraz ekonomista, były minister na szczeblu federalnym i parlamentarzysta, audytor w Europejskim Trybunale Obrachunkowym.
Życiorys.
Studiował ekonomię na Katholieke Universiteit Leuven. Magisterium uzyskał na University of Cambridge, nadto na Uniwersytecie w Antwerpii uzyskał stopień kandydata nauk prawnych. W latach 1977–1978 pracował jako asystent w centrum studiów ekonomicznych na KUL, od 1980 do 1994 był audytorem w belgijskim trybunale obrachunkowym. W 1983 został burmistrzem Oberpelt, funkcję tę pełnił do 2006.
W latach 80. był doradcą wicepremiera i ministra finansów. W okresie 1989–1991 zasiadał w Parlamencie Europejskim. Od 1991 do 1994 sprawował mandat posła do Izby Reprezentantów. W 1994 premier Jean-Luc Dehaene powierzył mu stanowisko ministra obrony, a rok później ministra rolnictwa oraz małej i średniej przedsiębiorczości, które zajmował do 1999. Przez następne sześć lat Karel Pinxten ponownie wykonywał obowiązki deputowanego niższej izby krajowego parlamentu.
Przez wiele lat działał w partii flamandzkich chrześcijańskich demokratów. W 2001 opuścił to ugrupowanie wraz z Johanem Van Hecke, współtworząc małą partię chadecką, która wkrótce przyłączyła się do Flamandzkich Liberałów i Demokratów.
W 2006 został belgijskim audytorem w Europejskim Trybunale Obrachunkowym. Zasiadał w tym gremium do 2018. W 2021 trybunał ten uznał, że Karel Pinxten podczas swojej kadencji sprzeniewierzył fundusze tej instytucji, pozbawiając go w ramach sankcji 2/3 przysługującej mu emerytury.

</doc>
<doc id="1861094" url="https://pl.wikipedia.org/wiki?curid=1861094" title="Fider">
Fider

Fider – fizyczne okablowanie przenoszące sygnał radiowy z nadajnika do anteny lub z anteny do odbiornika, nazywane też linią transmisyjną.
Podczas prawidłowego działania, w idealnych warunkach, fider powinien skutecznie przenosić wszystkie fale radiowe bez jakichkolwiek strat sygnału, bez promieniowania i pochłaniania energii. Używane są trzy rodzaje fiderów: koncentryczne, symetryczne (w tym tak zwane drabinki) oraz falowody (przy częstotliwościach powyżej 1 GHz).
Fider jest bardzo ważną częścią układu antenowego, zwłaszcza w pewnych warunkach, jak wysokie częstotliwości lub słabe sygnały radiowe lub oba czynniki naraz. Okablowanie układu zasilania posiada swoją impedancję, która musi być dopasowana do nadajnika/odbiornika/transceivera i anteny, aby zapobiec stratom sygnału. Dopasowanie to możliwe jest przy pomocy symetryzatora antenowego.
Kabel symetryczny.
Kabel symetryczny składa się z dwóch położonych równolegle względem siebie przewodów otoczonych izolacją. Odległość między dwoma przewodami jest mała w stosunku do długości fali. Kabel ten w postaci płaskiej wstążki używany był kiedyś powszechnie do zasilania odbiorników telewizyjnych. Do zasilania anten krótkofalarskich stosuje się fider w postaci drabinki (dwóch przewodów miedzianych rozpiętych za pomocą płaskowników wykonanych z materiału izolacyjnego, na przykład ebonitu lub tekstolitu).
Kabel koncentryczny.
Kabel koncentryczny to przewód miedziany otoczony izolacją, wspólnym ekranem oraz zewnętrzną koszulką ochronną. Stosuje się go jako medium transmisyjne w sieciach Ethernet, w instalacjach antenowych radiowych i telewizyjnych, jak również w aparaturze pomiarowej. Uważany jest za kabel niesymetryczny.
Falowód.
Falowód jest wykonanym z metalu kanałem o przekroju kwadratowym lub okrągłym, służącym do prowadzenia fal elektromagnetycznych o dużej lub bardzo dużej częstotliwości, ze względu na zjawisko naskórkowości.
Charakterystyka fiderów.
Porównanie kilku cech wspólnych przewodów zasilających.

</doc>
<doc id="1861096" url="https://pl.wikipedia.org/wiki?curid=1861096" title="Hutyn Tomnatyk">
Hutyn Tomnatyk

Hutyn Tomnatyk () – szczyt o wysokości 2016 m n.p.m. znajdujący się w środkowej części pasma Czarnohory na Ukrainie. Wznosi się w bocznym grzbiecie, odchodzącym w kierunku południowym od grzbietu głównego niedaleko Rebry ("Ребра", 2001 m), przy dawnym słupku granicznym nr 28. Po wschodniej stronie szczytu znajduje się kocioł z najwyżej położonym jeziorkiem ukraińskim – stawem Brebeneskuł ("оз. Бребенескул", 1801 m). Zbocza południowe (Połonina Brebeneska, "Полонина Бребенеська") opadają do doliny potoku Brebeneskuł. Różnica wysokości z otoczeniem wynosi 700-800 m.
W okresie międzywojennym wznoszący się po zakarpackiej stronie Czarnohory Hutyn Tomnatyk znajdował się w całości na terytorium Czechosłowacji. Nazwa szczytu pochodzi od rumuńskiego słowa "tomnatic" – "jesienny", co sugeruje, że o tej porze roku góra była niegdyś wypasana.
Od roku 1993 góra objęta jest ochroną w ramach Karpackiego Rezerwatu Biosfery. Na wierzchołek prowadzi od głównego grzbietu Czarnohory szlak turystyczny.

</doc>
<doc id="1861097" url="https://pl.wikipedia.org/wiki?curid=1861097" title="Alpheopsis">
Alpheopsis

Alpheopsis – rodzaj krewetek z rodziny Alpheidae, zamieszkujący wschodnie obszary Pacyfiku.
Należą tu gatunki:

</doc>
<doc id="1861098" url="https://pl.wikipedia.org/wiki?curid=1861098" title="Józef Izbicki">
Józef Izbicki

Józef Izbicki (jid. יוסף איזביצקי), właściwie Bejnisz Michalewicz (jid. בייניש מיכלאוויטש; ur. 1876 w Brześciu, zm. 1928 w Warszawie) – polski działacz Bundu, pedagog i publicysta żydowskiego pochodzenia.
W młodości otrzymał tradycyjne wykształcenie religijne. W wieku 17 lat wstąpił do żydowskiej organizacji socjalistycznej. W 1897 wstąpił do Bundu. Mając poglądy zbliżone do Henryka Ehrlicha należał do centrowej frakcji ugrupowania. Działał w Białymstoku i Warszawie. Za nielegalną działalność wydawniczą został zesłany do Połtawy, a po powrocie stamtąd za recydywę został zesłany na pięć lat w okolice Archangielska. W 1905 rozpoczął współpracę z legalnymi pismami Bundu. Od 1912 był członkiem Komitetu Centralnego Bundu. Redaktor pism poczytnych wśród robotników żydowskich w Imperium Rosyjskim: "Arbejter Sztyme" i "Cajt". W 1912 ukazały się jego "Pamiętniki żydowskiego socjalisty". W trakcie I wojny światowej przebywał w Wilnie.
W okresie międzywojennym był współtwórcą i przewodniczącym Centralnej Organizacji Szkolnictwa Żydowskiego (CISZO). W latach 1925–1926 radny Gminy Żydowskiej w Warszawie. Był publicystą "Lebens-Fragen" i "Fołks-Cajtung". Mieszkał w Otwocku i Warszawie.
Zmarł w Warszawie. Jest pochowany na cmentarzu żydowskim przy ulicy Okopowej (kwatera 31, uliczka 2). Jego nagrobek jest dziełem rzeźbiarza Abrahama Ostrzegi.

</doc>
<doc id="1861099" url="https://pl.wikipedia.org/wiki?curid=1861099" title="BMW R 6">
BMW R 6

BMW R 6 – produkowany w 1937 dwucylindrowy (bokser) motocykl firmy BMW. Sprzedano 1850 egzemplarzy w cenie 1375 Reichsmarek. Produkcję zakończono już po roku by wprowadzić model R 61 wyposażony w zawieszenie tylnego koła.
Konstrukcja.
Dwucylindrowy dolnozaworowy silnik w układzie bokser o mocy 18 KM wbudowany wzdłużnie zasilany 2 gaźnikami AMAL M 75/426/S. Suche sprzęgło jednotarczowe połączone z 4-biegową, nożnie sterowaną skrzynią biegów. Oprócz nożnej dźwigni zmiany biegów po lewej stronie motocykla, po prawej stronie zbiornika paliwa znajdowała się pomocnicza dźwignia ręczna. Napęd koła tylnego wałem Kardana. Rama ze spawanych elektrycznie rur stalowych ze sztywnym zawieszeniem tylnego koła. Przednie zawieszenie to widelec teleskopowy z tłumieniem olejowym. Z przodu i tyłu zastosowano hamulce bębnowe o średnicy 200mm. Dźwignia tylnego hamulca była obsługiwana, podobnie jak w dzisiejszych motocyklach palcami stopy, a nie jak we wcześniejszych konstrukcjach pietą. Prędkość maksymalna 125 km/h.

</doc>
<doc id="1861101" url="https://pl.wikipedia.org/wiki?curid=1861101" title="Matteo Stefanini">
Matteo Stefanini

Matteo Stefanini (ur. 29 kwietnia 1984 w Pizie) – włoski wioślarz.

</doc>
<doc id="1861102" url="https://pl.wikipedia.org/wiki?curid=1861102" title="Tramplin Yugus">
Tramplin Yugus



</doc>
<doc id="1861104" url="https://pl.wikipedia.org/wiki?curid=1861104" title="Nick Hudson">
Nick Hudson

Nick Hudson (ur. 7 października 1983 r. w Sydney) – australijski wioślarz.

</doc>
<doc id="1861107" url="https://pl.wikipedia.org/wiki?curid=1861107" title="Jared Bidwell">
Jared Bidwell

Jared Bidwell (ur. 23 lipca 1987 r.) – australijski wioślarz.

</doc>
<doc id="1861111" url="https://pl.wikipedia.org/wiki?curid=1861111" title="Tim Grohmann">
Tim Grohmann

Tim Grohmann (ur. 27 grudnia 1988 w Dreźnie) – niemiecki wioślarz, mistrz olimpijski, dwukrotny wicemistrz świata, mistrz Europy.
Złoty medalista igrzysk olimpijskich 2012 w Londynie. Załoga w składzie: Grohmann, Karl Schulze, Lauritz Schoof, Philipp Wende zajęła 1. miejsce w czwórce podwójnej.

</doc>
<doc id="1861115" url="https://pl.wikipedia.org/wiki?curid=1861115" title="Tim Bartels">
Tim Bartels

Tim Bartels (ur. 31 stycznia 1988 r. w Schönebeck) – niemiecki wioślarz.

</doc>
<doc id="1861119" url="https://pl.wikipedia.org/wiki?curid=1861119" title="Wierch nad Zagonnym Żlebem">
Wierch nad Zagonnym Żlebem

Wierch nad Zagonnym Żlebem lub Zagonny Wierch (2039 m n.p.m.) – szczyt w Tatrach Wysokich, położony w środkowej części grzbietu Wołoszyna, oddzielającego Dolinę Waksmundzką od Doliny Roztoki.
Od strony zachodniej ze szczytem graniczy Skrajny Wołoszyn, oddzielony płytką, nienazwaną przełęczą. Główny grzbiet Wołoszyna prowadzi dalej na północny wschód, poprzez przełęcz Karbik do Turni nad Dziadem. Na wschód od głównego wierzchołka Wierchu nad Zagonnym Żlebem, w Zagonnym Zworniku oddziela się grzbiet biegnący na południowy wschód, w którym za Wyżnim i Niżnim Siodłem znajdują się Turnia nad Szczotami i Roztocka Turniczka. Urwiste zbocze Turni nad Szczotami nosi nazwę Szczot i opada w stronę Wodogrzmotów Mickiewicza.
Od strony Doliny Roztoki pod przełęcz oddzielającą szczyt od Skrajnego Wołoszyna oraz sam wierzchołek podchodzą Gaisty Żleb oraz Szeroki Żleb Wołoszyński. Na wschód, pomiędzy Turnią nad Szczotami i Turnią nad Dziadem, opada Zagonny Żleb. Od strony północnej zbocza Wierchu nad Zagonnym Żlebem opadają do Waksmundzkiej Równicy.
Przez masyw Wołoszyna przeprowadzona została na początku XX wieku przez ks. Walentego Gadowskiego trasa Orlej Perci. Odcinek od Polany pod Wołoszynem do Krzyżnego od wielu lat jest jednak zamknięty, cały masyw Wołoszyna został natomiast objęty ścisłą ochroną i wyłączony z ruchu turystycznego i taternickiego. Odcinek od Polany pod Wołoszynem na Wierch pod Zagonnym Żlebem to tzw. Wyżnia Perć.
Nazwa szczytu pochodzi od Zagonnego Żlebu. "Wielka encyklopedia tatrzańska" jako nowszą nazwę podaje "Zagonny Wierch".

</doc>
<doc id="1861120" url="https://pl.wikipedia.org/wiki?curid=1861120" title="David Šain">
David Šain

David Šain (ur. 8 lutego 1988 w Osijeku) – chorwacki wioślarz, wicemistrz olimpijski, dwukrotny mistrz świata.

</doc>
<doc id="1861121" url="https://pl.wikipedia.org/wiki?curid=1861121" title="Hilary Nussbaum">
Hilary Nussbaum

Hilary Nussbaum (ur. 1820, zm. 17 listopada 1895 w Warszawie) – polski publicysta, historyk i działacz społeczny żydowskiego pochodzenia.
Życiorys.
W wieku 21 lat ukończył w 1841 roku ukończył Warszawską Szkołę Rabinów. W 1842 roku poślubił z Ewę Tenenbaum, córkę hebrajskiego pisarza i moralisty Mojżesza Tanenbauma. Był współorganizatorem powstania warszawskiej synagogi na Nalewkach, w której od 1848 roku kazania wygłaszano po polsku. Aktywnie uczestniczył w ufundowaniu Wielkiej Synagogi przy ulicy Tłomackie. Działał w zarządzie warszawskiej gminy żydowskiej, starając się o zmianę jej struktur, systemu wyborów i zakres działalności środowiskowo-edukacyjnej. 
Jego prace ukazywały się na łamach pism "Jutrzenka" i "Izraelita". 
Był współtwórcą i członkiem wielu instytucji charytatywnych. 
Podczas powstania styczniowego niósł pomoc rodzinom zesłanym przez władze carskie. Był członkiem żydowskiej organizacji wspierającej powstańców. 
Apelował, aby wydać Biblię hebrajską w po polsku, przygotować polskojęzyczną gramatykę języka hebrajskiego albo publikować dzieła literatury hebrajskiej w polskim przekładzie. Współpracował z polskojęzycznym czasopismem „Izraelita” oraz hebrajskimi „Hacefira” i „Hamagid”. 
Ojciec neurologa i filozofa medycyny Henryka Nusbauma i zoologa Józefa Nusbauma-Hilarowicza. 
Zmarł w Warszawie. Jest pochowany na cmentarzu żydowskim przy ulicy Okopowej (kwatera 33, rząd 2).

</doc>
<doc id="1861122" url="https://pl.wikipedia.org/wiki?curid=1861122" title="Wierch nad Żlebem Zagonnym">
Wierch nad Żlebem Zagonnym



</doc>
<doc id="1861123" url="https://pl.wikipedia.org/wiki?curid=1861123" title="Zagonny Wierch">
Zagonny Wierch



</doc>
<doc id="1861124" url="https://pl.wikipedia.org/wiki?curid=1861124" title="Wierch nad Zagonnym">
Wierch nad Zagonnym



</doc>
<doc id="1861126" url="https://pl.wikipedia.org/wiki?curid=1861126" title="Martin Sinković">
Martin Sinković

Martin Sinković (ur. 10 listopada 1989 w Zagrzebiu) – chorwacki wioślarz, dwukrotny medalista igrzysk olimpijskich, sześciokrotny mistrz świata, czterokrotny mistrz Europy.
Jest młodszym bratem Valenta.
Igrzyska olimpijskie.
Na igrzyskach olimpijskich zadebiutował w 2012 roku w Londynie. Wystąpił w czwórce podwójnej raze z Davidem Šainem, Damirem Martinem i swoim bratem Valentem Sinkoviciem, zdobywając srebrny medal, tracąc do Niemców 2,3 sekundy. Cztery lata później w Rio de Janeiro zdobył złoto w rywalizacji dwójek podwójnych wraz z Valentem Sinkoviciem, wyprzedzając na mecie reprezentację Litwy i Norwegii.

</doc>
<doc id="1861128" url="https://pl.wikipedia.org/wiki?curid=1861128" title="BMW R 61">
BMW R 61

BMW R 61 – produkowany od 1938 do 1941 roku dwucylindrowy (bokser) motocykl firmy BMW. Był następcą modelu R 6, z którego przejął praktycznie niezmieniony silnik (różnicą był inny numer silnika i sygnatury na wewnętrznych stronach dekli osłonowych). Pojawił się wraz z całą nową linią zaprezentowaną w tym samym czasie: R 51, R 61, R 66 i R 71. Sprzedano 3747 egzemplarzy w cenie 1420 Reichsmarek. Po zakończeniu produkcji motocykli cywilnych w 1941 roku BMW produkowało wyłącznie modele R 12 i R 75 na potrzeby armii.
W trakcie Sześciodniówki w 1937 roku BMW zaprezentowało pierwsze motocykle z suwakowym zawieszeniem tylnego koła. Zaprojektowane przez Aleksandra von Falkenhausena zawieszenie początkowo nie przypadło kierowcom do gustu. Dlatego też von Falkenhausen sam wziął udział w Sześciodniówce zdobywając Złoty Medal.
Konstrukcja.
Dwucylindrowy dolnozaworowy silnik w układzie bokser o mocy 18 KM wbudowany wzdłużnie zasilany 2 gaźnikami AMAL M 75/426/S. Suche sprzęgło jednotarczowe połączone z 4-biegową, nożnie sterowaną skrzynią biegów. Oprócz nożnej dźwigni zmiany biegów można było zamówić pomocniczą dźwignię ręczną. Napęd koła tylnego wałem Kardana. Rama ze spawanych elektrycznie rur stalowych z suwakowym zawieszeniem tylnego koła z teleskopami. Przednie zawieszenie to widelec teleskopowy z tłumieniem olejowym. Z przodu i tyłu zastosowano hamulce bębnowe o średnicy 200 mm. Dźwignia tylnego hamulca była obsługiwana, podobnie jak w dzisiejszych motocyklach palcami stopy, a nie jak we wcześniejszych konstrukcjach pietą. Prędkość maksymalna 125 km/h.

</doc>
<doc id="1861129" url="https://pl.wikipedia.org/wiki?curid=1861129" title="Lista ras królików domowych">
Lista ras królików domowych



</doc>
<doc id="1861132" url="https://pl.wikipedia.org/wiki?curid=1861132" title="Damir Martin">
Damir Martin

Damir Martin (ur. 14 lipca 1988 w Vukovarze) – chorwacki wioślarz, dwukrotny wicemistrz olimpijski, dwukrotny mistrz świata oraz dwukrotny mistrz Europy.

</doc>
<doc id="1861136" url="https://pl.wikipedia.org/wiki?curid=1861136" title="Valent Sinković">
Valent Sinković

Valent Sinković (ur. 2 sierpnia 1988 r. w Zagrzebiu) – chorwacki wioślarz, dwukrotny medalista igrzysk olimpijskich, sześciokrotny mistrz świata, czterokrotny mistrz Europy.
Jest starszym bratem Martina.
Igrzyska olimpijskie.
Na igrzyskach olimpijskich zadebiutował w 2012 roku w Londynie. Wystąpił w czwórce podwójnej raze z Davidem Šainem, Damirem Martinem i swoim bratem Martinem Sinkoviciem, zdobywając srebrny medal, tracąc do Niemców 2,3 sekundy. Cztery lata później w Rio de Janeiro zdobył złoto w rywalizacji dwójek podwójnych wraz z Martinem Sinkoviciem, wyprzedzając na mecie reprezentację Litwy i Norwegii.

</doc>
<doc id="1861141" url="https://pl.wikipedia.org/wiki?curid=1861141" title="Getto w Wasilkowie">
Getto w Wasilkowie

Getto w Wasilkowie – getto dla ludności żydowskiej utworzone przez Niemców w sierpniu 1941 roku w Wasilkowie między Rynkiem a ulicami Białostocką i Wojtachowską. 
Opis.
W getcie zamknięto ponad 1000 Żydów z Wasilkowa i okolicznych miejscowości: Czarnej Wsi Kościelnej, Choroszczy i Łomży, a także z Warszawy.
Getto otoczone było drewnianym płotem z drutem kolczastym. Brama wjazdowa znajdowała się przy ulicy Kupieckiej. W pierwszej fazie istnienia getta Żydzi mogli wychodzić, aby zakupić żywność. Niemcy sporadycznie wykorzystywali ludność żydowską do darmowych prac, m.in. przy budowach porządkowaniu miasta. Z getta udało się uciec około 38 osobom. 
2 listopada 1942 roku mieszkańców getta wywieziono do obozu przejściowego w Białymstoku. Stamtąd 1180 Żydów z Wasilkowa trafiło do obozu zagłady w Treblince, gdzie zostali zamordowani.

</doc>
<doc id="1861151" url="https://pl.wikipedia.org/wiki?curid=1861151" title="Mistrzostwa Świata w Wioślarstwie 2009 – czwórka podwójna wagi lekkiej mężczyzn">
Mistrzostwa Świata w Wioślarstwie 2009 – czwórka podwójna wagi lekkiej mężczyzn

Czwórka podwójna wagi lekkiej mężczyzn (LM4x) – konkurencja rozgrywana podczas Mistrzostw Świata w Wioślarstwie 2009 w Poznaniu między 23 a 30 sierpnia na Torze Regatowym "Malta".

</doc>
<doc id="1861165" url="https://pl.wikipedia.org/wiki?curid=1861165" title="Stanisław Mendelson">
Stanisław Mendelson

Stanisław (Salomon Naftali) Mendelson, ps. „Aleksander Messin”, „Mieczysław” (ur. 18 listopada 1857 w Warszawie, zm. 25 lipca 1913 tamże) – polski polityk i publicysta żydowskiego pochodzenia, działacz polskiego i międzynarodowego ruchu robotniczego.
Życiorys.
Urodził się w zamożnej rodzinie żydowskiej, jako syn Bera Wolfa Mendelsona i Sary Reitzy z domu Marguliot (zm. 1909). Ojciec był właścicielem majątku ziemskiego i kamienicy przy ulicy Czystej 6 w Warszawie. Ukończył IV Gimnazjum w Warszawie, a jesienią 1875 zapisał się na fakultet medyczny Cesarskiego Uniwersytetu Warszawskiego. Ukończył tylko pięć semestrów. Zainspirowany ruchem socjalistycznym, podjął pracę jako robotnik w warsztacie szewskim, aby zbliżyć się do robotników. Działał w socjalistycznych kółkach propagandowych.
W kwietniu 1878 unikając aresztowania porzucił szkołę i opuścił Warszawę, udając się do Lwowa. Tam w maju tego samego roku został aresztowany za działalność socjalistyczną, a po miesiącu na mocy rozporządzenia Dyrekcji Policji wydalony z Austro-Węgier. Po kilkudniowym pobycie w Krakowie udał się do Wrocławia, gdzie podjął studia na Wydziale Filozofii Uniwersytetu Wrocławskiego. Tam zetknął się z niemieckim ruchem socjalistycznym. W lecie 1878 powrócił do Warszawy, kontynuując działalność socjalistyczną. Po dwóch miesiącach musiał zbiec z uwagi na śledztwo, w którym zarzucano mu nielegalną działalność. W domu rodziców przeprowadzono rewizję. Z końcem września 1878 zbiegł do Szwajcarii. Ze Szwajcarii udał się na dwa miesiące do Paryża. W 1879 wyjeżdżał nielegalnie do Kijowa. Ostatecznie osiadł w Genewie. Był współzałożycielem i redaktorem pierwszych polskich czasopism socjalistycznych: „Równość”, „Przedświt” i „Walka Klas”.
W 1880 był jednym z oskarżonych (obok Ludwika Waryńskiego i 34 innych działaczy) w procesie socjalistów w Krakowie. Następnie organizował kółka socjalistyczne w Poznaniu, za co w latach 1882–1884 był więziony przez władze pruskie. W lutym 1888 współzałożyciel II Proletariatu, a w 1889 uczestnik przygotowań międzynarodowego zjazdu Drugiej Międzynarodówki. W 1892 jeden z organizatorów zjazdu założycielskiego PPS w Paryżu i twórca jej programu. Uczestnik zjazdu socjalistów polskich zaboru rosyjskiego w Paryżu w końcu listopada 1892 roku z ramienia Proletariatu. W 1893 wystąpił z PPS i związał się z ruchem ludowym w Galicji. Powodem był konflikt na kongresie II Międzynarodówki w Zurychu wywołany zakwestionowaniem przez Mendelsona i delegację polską ważności mandatów delegatów właśnie powstałej Socjaldemokracji Królestwa Polskiego.
Z czasem wycofał się z ruchu robotniczego, pod koniec życia współpracował z żydowskim czasopismem „Przegląd codzienny”, w którym koncentrował się na publicystycznej walce z endecją.
Życie prywatne.
Jego pierwszą żoną była Maria Jankowska-Mendelson (1850–1909), działaczka socjalistyczna. Po jej śmierci poślubił w 1912 Marię Sokołow, córkę Nachuma Sokołowa.
Pochowany jest w alei głównej cmentarza żydowskiego przy ulicy Okopowej w Warszawie (kwatera 44, uliczka 1). Granitowy pomnik na jego grobie wystawiono w 1936.

</doc>
<doc id="1861170" url="https://pl.wikipedia.org/wiki?curid=1861170" title="Partyjne cykle koniunkturalne">
Partyjne cykle koniunkturalne

Partyjne cykle koniunkturalne "(ang. partisan business cycles)" – cykle koniunkturalne spowodowane kolejnym obejmowaniem władzy przez partie reprezentujące różne priorytety celów i preferujące różne rodzaje polityki gospodarczej. 
Partia polityczna będąca u władzy zajmuje się jedynie takim prowadzeniem polityki, która pozwoli jej zwiększyć szanse na ponowne zwycięstwo w wyborach. Innymi słowy, zwycięska partia chroni interesy tych, którzy ją wybrali. Najważniejsze jest zatem zastanowienie się nad wynikiem wyborów. Dlatego też dużą rolę odgrywa tu twierdzenie o medianowym wyborcy, które umożliwia realizację dwóch różnych strategii. Pierwsza strategia opiera się na środkowym wyborcy. Wtedy nie da się odróżnić partii politycznych, co nie zgadza się zbytnio z rzeczywistością. Jednak pozwala to zauważyć pewne prawidłowości. Po pierwsze są znane kraje, gdzie występuje system dwupartyjny, w którym partie charakteryzują się podobnymi celami. Po drugie, wybory wygrywane są bardzo małą przewagą głosów. Toteż wybory nie wywołują cykli koniunkturalnych, ponieważ zwycięska partia praktycznie nie różni się od przegranej i każda z nich ma takie same szanse do utworzenia rządu. Druga strategia partii politycznej to skierowanie się na jedną ze stron (lewica albo prawica), ale z równoczesnym staraniem się o środkowego wyborcę. W takim przypadku wybory wywołują partyjne cykle koniunkturalne, ponieważ wybór nowej partii jest równoznaczne z prawie całkowitą zmianą polityki gospodarczej. Przykładowo, lewicowe rządy przeważnie odznaczają się poglądami keynesowskimi, a rządy prawicowe opisuje się jako monetarystyczne, dlatego też gdy lewicowy rząd zastąpi prawicowy, to możemy oczekiwać wzrostu PKB i spadku bezrobocia, kosztem rosnącej inflacji. Natomiast w przypadku odwrotnym wystarczy odwrócić znaki.

</doc>
<doc id="1861172" url="https://pl.wikipedia.org/wiki?curid=1861172" title="Mistrzostwa Świata w Wioślarstwie 2009 – ósemka mężczyzn">
Mistrzostwa Świata w Wioślarstwie 2009 – ósemka mężczyzn

Ósemka mężczyzn (M8+) – konkurencja rozgrywana podczas Mistrzostw Świata w Wioślarstwie 2009 w Poznaniu między 23 a 30 sierpnia na Torze Regatowym "Malta".

</doc>
<doc id="1861175" url="https://pl.wikipedia.org/wiki?curid=1861175" title="Koreańska Centralna Telewizja">
Koreańska Centralna Telewizja

Koreańska Centralna Telewizja (KCTV, , trans. McCune’a-Reischauera – Chosŏn Chung’ang T’ellebijyon / 조선중앙TV) – państwowa telewizja w Korei Północnej z siedzibą w stolicy kraju – Pjongjangu. Swój program nadaje z wieży telewizyjnej w Pjongjangu (dzielnica Moranbong). Dostępna jest również w lokalnym intranecie w rządowym serwisie Manbang oraz poprzez przekaz satelitarny.
Stacja ma monopol informacyjny w kraju i jest odbierana za pośrednictwem około 1,2 mln odbiorników telewizyjnych (na 23 mln mieszkańców). Koreańska Centralna Telewizja nadaje program od poniedziałku do soboty w godzinach 14:30–23:00 czasu koreańskiego oraz w niedziele i główne święta państwowe w godzinach 8:00–23:00. Jest to jedyna stacja telewizyjna z Korei Północnej dostępna w internecie.
Historia.
Koreańska Centralna Telewizja została założona 1 września 1953 roku po wojnie koreańskiej pod nazwą "Pyongyang Broadcasting Network" (PBN). Okres przygotowań do stałego nadawania programu trwał blisko 8 lat. Dopiero 1 września 1961 roku nastąpił „wielki test” przy wsparciu władz. Wydarzeniu nadano rangę państwową, a za ojca sukcesu uznano wodza Kim Ir-Sena.
W 1961 roku nazwę zmieniono na "Central Broadcasting Television System". 3 marca 1963 roku stacja rozpoczęła codzienne nadawanie programów, oprócz weekendów. Przez pierwsze miesiące program trwał dwie godziny, od 19:00 do 21:00 czasu lokalnego. Z czasem poszerzono go do czterech godzin, aby 1 października 1970 roku osiągnąć sześciogodzinną transmisję z 5 Kongresu Partii Pracy Korei. 
3 stycznia 1973 stacja otrzymała obecną nazwę "Korean Central Television" (KCTV), a 1 lipca 1974 roku rozpoczęto kolorowe emisje testowe, aby przygotować się na transmisję 5. Igrzysk Azjatyckich, które odbyły się 2 miesiące później. Od 1975 stacja rozpoczęła nadawanie również w weekendy, a od 1 września 1977 stałe emisje w kolorze. W 1999 roku, kiedy to obchodzono 50. rocznicę powstania Partii Pracy Korei, uruchomiono przekaz satelitarny, który odbywa się przez satelitę Thaicom 3.
We wrześniu 2012 chińska telewizja państwowa poinformowała o przekazaniu KCTV 5 milionów juanów pomocy na zakup nowego wyposażenia i przygotowania się na transmisję cyfrową.
Od 4 grudnia 2017 roku stacja nadaje w formacie i rozdzielczości HDTV. Dla podkreślenia zmiany odświeżono oprawę graficzną stacji oraz unowocześniono planszę testową, niezmienianą od 1980 roku.
Dostępność.
W kraju.
Od 1 lipca 1974 roku KCTV nadawało w kolorze w systemie SECAM w rozdzielczości 576i – tak jak w ogromnej większości krajów bloku wschodniego. Został on jednak wyparty przez PAL około lat 90., a satelitarną emisję poprzez satelitę Thaicom 3 rozpoczęto w 54. rocznicę założenia Partii Pracy Korei. Stacja jest dostępna w Pjongjangu jak i innych, większych miastach Korei Północnej.
W 2012 roku KCTV rozpoczęło testowe nadawanie w europejskim standardzie DVB-T2 (w porównaniu do Korei Południowej używającej amerykańskiego standardu ATSC, Japonii używającej swojego własnego standardu ISDB-T oraz Chin, używających również swojego standardu - DTMB).
Poza krajem.
1 sierpnia 2010 roku kanał był dostępny za pośrednictwem satelity Thaicom 5, aż do 25 lutego 2020 roku, dzięki czemu posiadając odpowiedni sprzęt odbiór sygnału był możliwy na terenach Europy, południowo-wschodniej Azji, Bliskiego Wschodu, Afryki i Australazji.
W 2013 roku brytyjski nadawca Channel 4 udostępniał archiwa programów informacyjnych z KCTV wraz z angielskimi napisami jako część serii "North Korea Uncovered".
Od marca 2019 roku sygnał kanału jest również rozpowszechniany w Korei Południowej poprzez satelitę Koreasat 5A, aby umożliwić dostęp kanału dla południowo-koreańskich dziennikarzy. Decyzja została podjęta ze względu na uruchomienie sieci komórkowej w standardzie 5G, używających częstotliwości podobnych do tych używanych przez KCTV, uniemożliwiając poprawny odbiór sygnału.
18 stycznia 2020 roku KCTV rozpoczął nadawanie na satelicie ChinaSat 12 ze względu na problemy techniczne satelity Thaicom 5, które zaczęły się pojawiać w grudniu 2019.
Live streaming.
Transmisja kanału telewizyjnego na żywo jest dostępna w internecie za pośrednictwem:

</doc>
<doc id="1861176" url="https://pl.wikipedia.org/wiki?curid=1861176" title="CompLexity">
CompLexity

compLexity (Los Angeles Complexity, Complexity Gaming, Team compLexity; skrót: "coL") – amerykańska drużyna e-sportowa założona w 2004 roku przez Jasona Lake’a. Występowała w lidze Championship Gaming Series pod nazwą Los Angeles Complexity. Zespół ma siedzibę w Los Angeles.
CompLexity odniosło kilka sukcesów na międzynarodowych zawodach w dyscyplinie "Counter-Strike", między innymi na Cyberathlete Professional League Winter 2004 (5. miejsce), Electronic Sports World Cup 2005 (1. miejsce), WSVG Intel Summer Championships 2006 (1. miejsce) i World e-Sports Games Masters 2006 (2. miejsce). Drużyna uczestniczy również w rozgrywkach "FIFA", "Starcraft II", "League of Legends" oraz "".
Gracze.
Stan z dnia 4 maja 2014.

</doc>
<doc id="1861182" url="https://pl.wikipedia.org/wiki?curid=1861182" title="BMW R 51">
BMW R 51

BMW R 51 – produkowany od 1938 do 1940 roku dwucylindrowy (bokser) motocykl firmy BMW. Był następcą modelu R 5, z którego przejął silnik z dwoma wałkami rozrządu. Pojawił się wraz z całą nową linią zaprezentowaną w tym samym czasie: R 61, R 61, R 66 i R 71. Sprzedano 3775 egzemplarzy w cenie 1595 Reichsmarek. Po zakończeniu produkcji motocykli cywilnych w 1941 roku BMW produkowało wyłącznie modele R 12 i R 75 na potrzeby armii.
W trakcie Sześciodniówki w 1937 roku BMW zaprezentowało pierwsze motocykle z suwakowym zawieszeniem tylnego koła. Zaprojektowane przez Aleksandra von Falkenhausen zawieszenie początkowo nie przypadło kierowcom do gustu. Dlatego też von Falkenhausen sam wziął udział w Sześciodniówce zdobywając Złoty Medal.
Konstrukcja.
Dwucylindrowy górnozaworowy silnik z dwoma wałkami rozrządu napędzanymi łańcuchem, w układzie bokser o mocy 24 KM wbudowany wzdłużnie zasilany 2 gaźnikami AMAL 5/423. Suche sprzęgło jednotarczowe połączone z 4-biegową, nożnie sterowaną skrzynią biegów. Oprócz nożnej dźwigni zmiany biegów można było zamówić pomocniczą dźwignię ręczną. Napęd koła tylnego wałem Kardana. Rama ze spawanych elektrycznie rur stalowych z suwakowym zawieszeniem tylnego koła z teleskopami. Przednie zawieszenie to widelec teleskopowy z tłumieniem olejowym. Z przodu i tyłu zastosowano hamulce bębnowe o średnicy 200 mm. Dźwignia tylnego hamulca była obsługiwana, podobnie jak w dzisiejszych motocyklach palcami stopy, a nie jak we wcześniejszych konstrukcjach pietą. Prędkość maksymalna 140 km/h.
Wersje wyścigowe.
R 51 był podstawą do zbudowania 2 wersji wyścigowych.
R 51 SS (SuperSport).
R 51 SS miał o 4 KM więcej i osiągał 160 km/h. Był dzięki temu idealnym motocyklem dla początkujących kierowców wyścigowych.
R 51 RS (RennSport).
R 51 RS miał całkowicie przekonstruowany silnik o mocy 36 KM. Osiągał maksymalną prędkość 180 km/h. Wyprodukowano jedynie 17 egzemplarzy, które nie były dostępne w wolnej sprzedaży. Wszystkie zostały przekazane młodym, utalentowanym kierowcom w wielu krajach jako wkład BMW w rozwój sportu motocyklowego. Co prawda nie miał takich osiągów jak fabryczne motocykle wyścigowe ale pozwalały na zwycięstwa w wyścigach krajowych i Grand Prix.

</doc>
<doc id="1861190" url="https://pl.wikipedia.org/wiki?curid=1861190" title="Nichole Hiltz">
Nichole Hiltz

Nichole Hiltz, również Nichole M. Hiltz, Nicole Hiltz (ur. 3 września 1978 w Hanover w stanie Massachusetts) − amerykańska aktorka.
Nim rozpoczęła karierę w showbiznesie, pracowała jako kelnerka. Wystąpiła w epizodycznych rolach w filmach "Stary, gdzie moja bryka?" ("Dude, Where's My Car?", 2000) oraz "Płytki facet" ("Shallow Hal", 2001). Pierwszą istotną rolę zagrała w horrorze Lucky’ego McKee "May" (2002), gdzie wcieliła się w uwodzicielską Ambrosię − kochankę pracownicy kliniki weterynaryjnej Polly (w tej roli Anna Faris) oraz śmiertelną ofiarę niezrównoważonej psychicznie bohaterki tytułowej (Angela Bettis). 
Po gościnnych udziałach w serialach telewizyjnych "V.I.P." i "", wystąpiła jako nauczycielka języka francuskiego w komedii "Austin Powers i Złoty Członek" ("Austin Powers in Goldmember", 2002). W 2006 roku pojawiła się jako Libby Collins w trzech odcinkach serialu ABC "Gotowe na wszystko" oraz jako Wanda w pełnometrażowej adaptacji popularnego serialu "Trailer Park Boys - The Big Dirty". W latach 2008–2009 grała w serialu kryminalnym FOX "Kości". Obecnie wciela się w postać Brandi Shannon w serialu USA Network "In Plain Sight".

</doc>
<doc id="1861201" url="https://pl.wikipedia.org/wiki?curid=1861201" title="Kanczyl jawajski">
Kanczyl jawajski

Kanczyl jawajski, kanczyl malajski, kanczyl malajski mniejszy ("Tragulus javanicus") – gatunek ssaka z rodziny kanczylowatych (Tragulidae) zamieszkujący lasy tropikalne południowo-wschodniej Azji.
Morfologia.
Niewielki, bezrogi ssak kopytny o długości ciała 50–53 cm, ogona 4–6 cm; masa ciała wynosi 1,7–2,1 kg (samice mniejsze od samców). Ssak o brązowo-pomarańczowym umaszczeniu z białym brzuchem. Głowa jest trójkątna, z pyska wystają kły. Bardzo cienkie nogi mają średnicę odpowiadającą średnicy ołówka. Wzór zębowy: I 0/3; C 1/1; P 3/3; M 3/3 (x2) = 34.
Tryb życia.
Kanczyle jawajskie żyją w niewielkich grupach rodzinnych i prowadzą nocny tryb życia. Są terytorialne, samce oznaczają swoje tereny zapachem. Na wolności żywią się głównie roślinami, w niewoli chętnie jedzą również owady.
Rozmnażanie.
Samice kanczyla malajskiego są płodne przez cały rok. Ciąża trwa 4,5 miesiąca, po których na świat przychodzi jedno młode. Młode jest karmione mlekiem przez 10-13 tygodni, dojrzałość płciową osiąga w ciągu 5-6 miesięcy. Zwierzęta te dożywają 12 lat.

</doc>
<doc id="1861202" url="https://pl.wikipedia.org/wiki?curid=1861202" title="Tragulus javanicus">
Tragulus javanicus



</doc>
<doc id="1861203" url="https://pl.wikipedia.org/wiki?curid=1861203" title="BMW R 71">
BMW R 71

BMW R 71 – produkowany od 1938 do 1941 roku dwucylindrowy (bokser) motocykl niemieckiej firmy BMW. Był następcą modelu R 12. Pojawił się wraz z całą linią zaprezentowaną w tym samym czasie: R 61, R 51, R 66 i R 71. Był całkowicie nową konstrukcją w stosunku do poprzednich 750-tek. Rama, koła kompletne, zawieszenia, zbiornik, błotniki, inne elementy podwozia były zunifikowane z modelami R 51, R 61, R 66. Podobnie skrzynia biegów i przekładnia były we wszystkich ww. modelach zunifikowane. Modele R 61 (sv), R 66 (ohv), R 71(sv) miały zunifikowany silnik ze skokiem wału 78 mm, ale z innym w każdym modelu zestawie cylindrów z osprzętem. Model R 71 przewidziany był do współpracy z wózkiem bocznym, z przeznaczeniem dla wojska. Sprzedano 3458 egzemplarzy w cenie 1595 Reichsmarek. Po zakończeniu produkcji motocykli cywilnych w 1941 roku BMW produkowało wyłącznie modele R 12 i R 75 na potrzeby armii.
Konstrukcja.
Dwucylindrowy dolnozaworowy silnik w układzie przeciwsobnym (bokser) o mocy 22 KM wbudowany wzdłużnie. Centralny wałek rozrządu, smarowanie ciśnieniowe i rozbryzgowe, zasilany 2 gaźnikami Graetzin G24. Suche sprzęgło jednotarczowe połączone z 4-biegową skrzynią biegów, z nożną zmianą (z mechanizmem powracania dźwigni zmiennika (automatem) z dodatkową ręczną dźwigienką zmiany biegów, wskazującą załączone przełożenie („bieg”) skrzynią biegów. Napęd koła tylnego wałem Kardana. Rama ze spawanych elektrycznie rur stalowych z suwakowym zawieszeniem tylnego koła. Przednie zawieszenie to widelec teleskopowy z tłumieniem olejowym. Koła wymienne z ogumieniem 3,59 × 19, hamulce bębnowe o średnicy 200 mm. Prędkość maksymalna zależna od przełożenia w przekładni solo: 125 km/h, z wózkiem bocznym 95 km/h.
Był to ostatni model motocykla BMW z silnikiem dolnozaworowym, konstruowany z przeznaczeniem militarnym, do użytku w standardowych, ale trudnych warunkach eksploatacyjnych z użyciem materiałów eksploatacyjnych niskiej jakości. Te założenia związane były z zaplanowaną już wtedy II wojną światową i działaniami militarnymi w Europie na wschód od linii Warty.

</doc>
<doc id="1861206" url="https://pl.wikipedia.org/wiki?curid=1861206" title="Gurban Berdiýew">
Gurban Berdiýew

Gurban Berdiýew (, "Kurban Bekijewicz Bierdyjew", ur. 25 sierpnia 1952 w Aszchabadzie) – turkmeński piłkarz i trener piłkarski, posiadający również obywatelstwo rosyjskie.
Kariera piłkarska.
Jest wychowankiem klubu Kolhozçi Aszchabad, gdzie od 1966 przechodził szczeble juniorskie. W 1971 został włączony do pierwszej drużyny. W najwyższej lidze ZSRR spędził łącznie siedem sezonów. Grał w drużynach Kajrat Ałma-Ata i SKA Rostów nad Donem. W radzieckiej ekstraklasie rozegrał w sumie 155 meczów i zdobył 23 gole.
Również siedem sezonów spędził na zapleczu ekstraklasy. W sześciu z nich reprezentował barwy Kolhozçi, ale z tym klubem nigdy nie udało mu się awansować do najwyższej klasy rozgrywkowej. Awans wywalczył w 1983 z Kajratem.
Kariera trenerska.
W 1986 rozpoczął pracę jako trener. Jego pierwszym klubem był Chimik Dżambuł. Spędził z nim trzy sezony w drugiej lidze sowieckiej. Wiosną 1989 rozpoczął naukę w Wyższej Szkole Trenerów w Moskwie. Latem 1991 po otrzymaniu dyplomu dołączył do sztabu szkoleniowego klubu Kajrat Ałma-Ata, w którym pomagał trenować piłkarzy.
W 1993 otrzymał ofertę wyjazdu do Gençlerbirliği SK. Rok później zajął na koniec sezonu 7. miejsce w lidze tureckiej i powrócił do Kazachstanu. Tym razem związał się z Kajratem Ałma-Ata. Następnym klubem w jego karierze FK Aktau, z którym osiągnął półfinał pucharu kraju oraz 4. miejsce na finiszu rozgrywek w 1996.
W latach 1997–1999 Berdyjew pracował w ojczyźnie, w klubie Nisa Aszchabad, a w 1999 z narodową reprezentacją. Jego największymi sukcesami w Turkmenistanie było zdobycie pucharu w 1998 roku oraz tytułu mistrzowskiego rok później. W 2000 został trenerem Kristałłu Smoleńsk, grającego wówczas na zapleczu rosyjskiej ekstraklasy.
W 2001 przejął Rubin Kazań grający w rosyjskiej pierwszej lidze. W pierwszym sezonie wywalczył awans do ekstraklasy. W 2003 zajął 3. miejsce premiowane brązowym medalem. W latach 2004 i 2006 prowadził Rubin w Pucharze UEFA. W 2008 jego zespół wywalczył mistrzostwo Rosji. Rok później ekipa z Tatarstanu zdołała powtórzyć swój sukces.
W grudniu 2014 został trenerem zajmującego ostatnie miejsce w ligowej tabeli - FK Rostów. Berdyjew utrzymał drużynę w lidze, po zajęciu czternastego miejsca w ligowej tabeli i ogrania w spotkaniu barażowym FK Tosno (wyjazd 0:1, dom 4:1). W kolejnym sezonie Rostów zajął rekordowe drugie miejsce w lidze, premiowane grą w eliminacjach Ligi Mistrzów. Mimo sukcesu Turkmen zapowiedział zarządowi swoje odejście z klubu niezależnie od wyniku spotkania trzeciej rundy eliminacji Ligi Mistrzów przeciwko Anderlechtowi.
W lipcu 2017 roku Berdiýew po raz drugi został trenerem Rubina Kazań. W klubie ze stolicy Tatarstanu spędził dwa lata sezony, w których zajmował kolejno dziesiąte i jedenaste miejsce w Primjer-Lidze. W maju 2019 roku ogłosił swoje odejście z klubu.
Życie prywatne.
W latach 1971–1975 uczęszczał na studia na Turkmeńskim Uniwersytecie Państwowym im. Gorkiego. W latach 1989–1991 studiował w Wyższej Szkole Trenerskiej w Moskwie.
Berdyjew jest muzułmaninem.

</doc>
<doc id="1861207" url="https://pl.wikipedia.org/wiki?curid=1861207" title="Karbik">
Karbik

Karbik (1951 m n.p.m.) – ostro wcięta, niewielka przełęcz w Tatrach Wysokich, położona w grzbiecie Wołoszyna, oddzielającym Dolinę Waksmundzką od Doliny Roztoki i Doliny Białki.
Przełęcz jest ostatnią na wschód głębszą przełęczą masywu. Oddziela od siebie Wierch nad Zagonnym Żlebem po stronie południowo-zachodniej oraz Turnię nad Dziadem po stronie północno-wschodniej. Spod przełęczy na wschód opada do Wodogrzmotów Mickiewicza Zagonny Żleb, od którego nazwę wziął Wierch nad Zagonnym Żlebem. Zbocza od strony Doliny Waksmundzkiej opadają natomiast do Waksmundzkiej Równicy.
Przez masyw Wołoszyna przeprowadzona została na początku XX wieku przez ks. Walentego Gadowskiego trasa Orlej Perci. Odcinek od Polany pod Wołoszynem do Krzyżnego od wielu lat jest jednak zamknięty, cały masyw Wołoszyna został natomiast objęty ścisłą ochroną i wyłączony z ruchu turystycznego i taternickiego. Dawna Orla Perć prowadzi poniżej przełęczy Karbik, na tym odcinku jest to tzw. Wyżnia Perć.

</doc>
<doc id="1861208" url="https://pl.wikipedia.org/wiki?curid=1861208" title="Mousesports">
Mousesports

Mousesports (skrót: "mouz") – niemiecka drużyna e-sportowa założona w 2002 roku z siedzibę w Berlinie. Bierze udział m.in. w dyscyplinach ', ', "League of Legends." Odnosiła sukcesy między innymi na World Cyber Games 2002 (3. miejsce, dyscyplina "Counter-Strike") oraz Electronic Sports World Cup 2005 (3. miejsce, dyscyplina "Counter-Strike").

</doc>
<doc id="1861209" url="https://pl.wikipedia.org/wiki?curid=1861209" title="Jerzy Podmokły">
Jerzy Podmokły

Jerzy Podmokły (ur. 1 kwietnia 1960 w Myślenicach) – polski prawnik i samorządowiec, w 1998 wicewojewoda pilski.
Życiorys.
Ukończył studia na Wydziale Nawigacyjnym Wyższej Szkoły Morskiej w Gdyni, następnie zaś na Wydziale Prawa Uniwersytetu Gdańskiego. Uzyskał uprawnienia radcy prawnego, prowadząc własną kancelarię w Złotowie.
Działał w Unii Wolności, był członkiem rady krajowej tego ugrupowania. Z ramienia UW od stycznia do grudnia 1998 zajmował stanowisko ostatniego w historii wicewojewody pilskiego, przez ostatnie dwa tygodnie tegoż roku pełnił obowiązki ostatniego wojewody pilskiego (zastępując na mocy decyzji premiera Ireneusza Michalaka). Bez powodzenia ubiegał się o mandat senatorski w wyborach w 1997 oraz o mandat poselski w wyborach w 2001.
Po odejściu z Unii Wolności przystąpił do Prawa i Sprawiedliwości i z jego listy w 2006 i 2010 uzyskiwał mandat radnego powiatu złotowskiego. W 2007 i w 2011 bez powodzenia kandydował do Sejmu z ramienia PiS. Później tworzył struktury Solidarnej Polski w okręgu pilskim, zasiadł też w radzie głównej tej partii. W 2015 jako jej przedstawiciel ponownie wystartował bezskutecznie do Sejmu z listy PiS.
Życie prywatne.
Żonaty, ma córkę i syna.

</doc>
<doc id="1861210" url="https://pl.wikipedia.org/wiki?curid=1861210" title="Mistrzostwa Świata w Lekkoatletyce 2009 – bieg na 3000 m z przeszkodami mężczyzn">
Mistrzostwa Świata w Lekkoatletyce 2009 – bieg na 3000 m z przeszkodami mężczyzn

Bieg na 3000 metrów z przeszkodami mężczyzn – jedna z konkurencji rozegranych podczas 12. Mistrzostw Świata w Lekkoatletyce na Stadionie Olimpijskim w Berlinie.
Wymagane przez IAAF minimum kwalifikacyjne A do udziału w mistrzostwach wynosiło 8:23,00, natomiast minimum B 8:33,50 metrów. Minimum udało się uzyskać jednemu reprezentantowi Polski Tomaszowi Szymkowiakowi, który swój udział w mistrzostwach zakończył na rundzie eliminacyjnej.
Rezultaty.
Eliminacje.
Do zawodów przystąpiło 39 zawodników 24 krajów. Biegacze zostali podzieleni na trzy grupy. Aby dostać się do finału, w którym startowało 15 zawodników, należało zająć w swym biegu eliminacyjnym jedno z pierwszych czterech miejsc (Q). Dodatkowo do finału mogło awansować trzech biegaczy legitymujących się najlepszymi rezultatami z przegranych (q). 

</doc>
<doc id="1861213" url="https://pl.wikipedia.org/wiki?curid=1861213" title="Georgui Castañeda">
Georgui Castañeda

Georgui Castañeda Tsounova (ur. 2 sierpnia 1976 w Mytiszczi jako Gieorgij Kastanieda, ros. Георгий Кастанеда) – peruwiański szachista pochodzenia rosyjskiego, arcymistrz od 2009 roku.
Kariera szachowa.
W turniejach międzynarodowych zaczął uczestniczyć po rozpadzie Związku Radzieckiego, na światowej liście rankingowej debiutując 1 stycznia 1993 roku. Do końca lat 90. startował w turniejach rozgrywanych w Rosji oraz w Polsce (m.in. Katowice 1993, Rowy 1998, Świdnica 1998 i 1999, Warszawa 1999, Bydgoszcz 1999). W 1999 r. zadebiutował w finale indywidualnych mistrzostw Peru, kolejne starty w finałowych turniejach notując w latach 2000 i 2002. Od 2000 r. na arenie międzynarodowej reprezentuje barwy Peru, w tym również roku wystąpił w drużynie tego kraju na szachowej olimpiadzie w Stambule. W 2003 r. podzielił II m. (za Johanem Hellstenem) w kołowym turnieju w Santa Cruz. Na przełomie 2005 i 2006 r. zwyciężył w Donskoju. W 2006 r. podzielił I m. (wspólnie z Rufatem Bagirowem, Aleksandrem Złoczewskim i Aleksiejem Chruszczowem) w Tuli, wypełniając pierwszą normę na tytuł arcymistrza. Drugą uzyskał w 2007 r. ponownie w Tuli, zajmując II m. (za Władimirem Afromiejewem) w memoriale Aleksandra Kotowa. W 2009 r. zajął II m. (za Michaiłem Simancewem) w Charkowie oraz podzielił I m. (wspólnie z Rufatem Bagirowem) w Moskwie.
Najwyższy ranking w dotychczasowej karierze osiągnął 1 listopada 2011 r., z wynikiem 2522 punktów zajmował wówczas 3. miejsce wśród peruwiańskich szachistów.

</doc>
<doc id="1861214" url="https://pl.wikipedia.org/wiki?curid=1861214" title="Georgui Castaneda">
Georgui Castaneda



</doc>
<doc id="1861216" url="https://pl.wikipedia.org/wiki?curid=1861216" title="Łopy (gmina Dywity)">
Łopy (gmina Dywity)



</doc>
<doc id="1861217" url="https://pl.wikipedia.org/wiki?curid=1861217" title="Macadamia">
Macadamia



</doc>
<doc id="1861218" url="https://pl.wikipedia.org/wiki?curid=1861218" title="Muna al-Husajn">
Muna al-Husajn

Muna al-Husajn, właśc. Antoinette Avil Gardiner (ur. 25 kwietnia 1941 w Chelmondiston) – księżna Jordanii, druga żona króla Husajna I. Matka obecnego króla Jordanii Abdullaha II. Po ślubie przyjęła nowe nazwisko: „Muna al-Husajn” (dosł. „Marzenie Husajna”) i przyjęła islam. Nigdy nie nosiła tytułu królowej.
Króla Jordanii poznała podczas pracy jako asystentka przy kręceniu filmu "Lawrence z Arabii". Pobrali się 25 maja 1961. Mieli czwórkę dzieci:
21 grudnia 1971 małżonkowie rozwiedli się. Po rozpadzie małżeństwa Muna al-Husajn pozostała w Jordanii.

</doc>
<doc id="1861220" url="https://pl.wikipedia.org/wiki?curid=1861220" title="Antoinette Avril Gardiner">
Antoinette Avril Gardiner



</doc>
<doc id="1861221" url="https://pl.wikipedia.org/wiki?curid=1861221" title="BMW R 66">
BMW R 66

BMW R 66 – produkowany od 1938 do 1941 roku dwucylindrowy (bokser) motocykl firmy BMW. Pojawił się wraz z całą nową linią zaprezentowaną w tym samym czasie: R 61, R 51 i R 71. Sprzedano 1669 egzemplarzy w cenie 1695 Reichsmarek. Był to sztandarowy i najszybszy model BMW okresu przedwojennego. Po zakończeniu produkcji motocykli cywilnych w 1941 roku BMW produkowało wyłącznie modele R 12 i R 75 na potrzeby armii.
Konstrukcja.
Dwucylindrowy silnik górnozaworowy w układzie bokser o mocy 30 KM wbudowany wzdłużnie zasilany 2 gaźnikami AMAL 6/420 S. Suche sprzęgło jednotarczowe połączone z 4-biegową, nożnie sterowaną skrzynią biegów. Oprócz nożnej dźwigni zmiany biegów można było zamówić dźwignię ręczną. Napęd koła tylnego wałem Kardana. Rama ze spawanych elektrycznie rur stalowych z suwakowym zawieszeniem tylnego koła z teleskopami. Przednie zawieszenie to widelec teleskopowy z tłumieniem olejowym. Z przodu i tyłu zastosowano hamulce bębnowe o średnicy 200 mm. Prędkość maksymalna 145 km/h.

</doc>
<doc id="1861223" url="https://pl.wikipedia.org/wiki?curid=1861223" title="Jerzy Bojańczyk">
Jerzy Bojańczyk

Jerzy Zygmunt Bojańczyk (ur. 2 maja 1881 we Włocławku, zm. 21 października 1947 tamże) – polski działacz społeczny związany z Włocławkiem, p.o. prezydenta miasta (1920), przewodniczący Miejskiej Rady Narodowej (1945–1947). 
Życiorys.
Urodził się w rodzinie włocławskiego przemysłowca i browarnika Wincentego Alberta Bojańczyka (1850–1926) i Heleny z Kocent-Zielińskich (1860–1921). Ukończył 4-klasową Wydziałową Szkołę Realną i Gimnazjum Realne we Włocławku, następnie odbył studia i praktykę piwowarską w Niemczech. Po powrocie do kraju przejął od ojca prezesurę nad spółką „Browar i Słodownia SA”. Działał społecznie, pozostając od 1902 członkiem Włocławskiego Towarzystwa Wioślarskiego oraz naczelnikiem przystani miejskiej. W latach 1918–1939 pełnił obowiązki prezesa Towarzystwa Wioślarskiego we Włocławku, z jego inicjatywy powstała m.in. nowa przystań miejska oraz nowa siedziba (pałacyk) Towarzystwa przy ul. Piwnej 3. W 1930 pomagał w zakładaniu Kujawskiego Klubu Wioślarskiego. Od 1919 pełnił również obowiązki wiceprezesa Polskiego Związku Towarzystw Wioślarskich, a w latach 1932–1939 był jego prezesem. Sędziował na głównych regatach wioślarskich w Amsterdamie (1928) i Berlinie (1936), był także przewodniczącym komisji sędziowskiej na mistrzostwach wioślarskich w Polsce w latach 1933–1939. Sprawował funkcję wiceprezesa Międzynarodowej Federacji Towarzystw Wioślarskich (FISA) w Szwajcarii. 
Udzielał się w samorządzie miejskim, sprawując od 1919 mandat radnego Rady Miejskiej we Włocławku (ponowny wybór w 1927). W tym samym roku objął funkcję wiceprezydenta miasta, którą pełnił do czerwca 1921 ("de facto": końca roku). W 1920 powierzono mu funkcję prezydenta, którą sprawował od czerwca do sierpnia 1920. W 1920 wziął udział w wojnie polsko-bolszewickiej. Od 1931 był wiceprzewodniczącym Rady Miejskiej. Działał także w Ochotniczej Straży Pożarnej, od 1926 sprawował funkcję jej prezesa we Włocławku. 
W czasie II wojny światowej pracował jako księgowy w fabryce surogatów kawowych. Po zakończeniu działań wojennych ponownie objął prezesurę Towarzystwa Wioślarskiego w mieście. Zabezpieczał porzucone przez władze niemieckie mienie miejskie. Rozwinął działalność polityczną, organizując struktury Stronnictwa Demokratycznego w mieście – był jego pierwszym prezesem. Z ramienia SD zasiadał w Miejskiej Radzie Narodowej, sprawując funkcję jej przewodniczącego (1945–1947).
Jerzy Bojańczyk był dwukrotnie żonaty. W 1921 poślubił Florentynę Kleczkowską, w 1945 będąc wdowcem ożenił się z Zofią Lewandowską, tancerką rewiową.
Zmarł jesienią 1947, został pochowany w grobowcu rodzinnym przy głównej alei na Cmentarzu Komunalnym we Włocławku (sektor 36-1-11). 
Upamiętnienie.
Uchwałą Rady Miasta Włocławka nr XVII/124/91 z dnia 30 grudnia 1991 zmieniono nazwę śródmiejskiej ulicu gen. Karola Świerczewskiego (pierwotnie ulica Botaniczna, potem gen. Pierackiego) na Jerzego Bojańczyka.

</doc>
<doc id="1861224" url="https://pl.wikipedia.org/wiki?curid=1861224" title="Marek Serafiński">
Marek Serafiński

Marek Serafiński (ur. 12 lipca 1954 w Warszawie, zm. 12 lutego 2017) – polski reżyser, scenarzysta i autor oprawy plastycznej filmów animowanych. Zajmował się także malarstwem i grafiką użytkową.
Przez wiele lat związany był ze Studiem Miniatur Filmowych w Warszawie.
Od roku 2002 był przewodniczącym Sekcji Filmu Animowanego Stowarzyszenia Filmowców Polskich.
Od 2007 prowadził własne studio filmów animowanych - Serafiński - Studio Graficzno-Filmowe.
Kształcenie się.
Był absolwentem warszawskiej Akademii Sztuk Pięknych, specjalność film animowany, na Wydziale Grafiki u prof. Daniela Szczechury oraz absolwentem w 1983 Wyższego Zawodowego Studium Reżyserii Filmu Animowanego Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi.

</doc>
<doc id="1861225" url="https://pl.wikipedia.org/wiki?curid=1861225" title="Żywe trupy w Manchester Morgue">
Żywe trupy w Manchester Morgue

Żywe trupy w Manchester Morgue (, lub ) − włosko-hiszpański horror z 1974 roku w reżyserii Jorge Graua. Zdjęcia do filmu powstały w północnej Anglii (Manchester oraz hrabstwa Kumbria, Cheshire i Derbyshire).
Slogan reklamowy promował film jako „jeden z najlepszych horrorów o zombie w dziejach kina”.
Jorge Grau został za film uhonorowany podczas Katalońskiego MFF w Sitges, a także Nagrodę Koła Hiszpańskich Scenarzystów Filmowych w 1975 roku.
Fabuła.
Eksperymentalne pestycydy testowane na farmie powodują, że umarli powstają z grobów. Miejscowy policjant oskarża o morderstwa podróżującego hippisa.

</doc>
<doc id="1861230" url="https://pl.wikipedia.org/wiki?curid=1861230" title="Turnia nad Dziadem">
Turnia nad Dziadem

Turnia nad Dziadem (1901 m n.p.m.) – szczyt w Tatrach Wysokich, położony w końcowej części grzbietu Wołoszyna, oddzielającego Dolinę Waksmundzką od Doliny Roztoki i Doliny Białki.
Turnia nad Dziadem jest ostatnim na północny wschód ze skalistych wzniesień w grzbiecie Wołoszyna. Od strony południowo-zachodniej poprzez wąską przełęcz Karbik graniczy z Wierchem nad Zagonnym Żlebem, natomiast jej grzbiet północno-zachodni opada łagodnie w kierunku Wyżniej i Niżniej Kopki oraz Palenicy Białczańskiej. W południowo-wschodnim żebrze szczytu znajduje się niewielka fajka skalna nazywana Dziadem – stąd pochodzi nazwa turni. Niekiedy błędnie nazwa "Dziad" jest przenoszona na główne wzniesienie.
Na wschód od wierzchołka opadają w stronę Wodogrzmotów Mickiewicza Zagonny Żleb oraz Siwarny Żleb, którymi spływają potoki wpadające do Roztoki w regionie wodospadu. Zachodnie zbocza Turni nad Dziadem opadają do Waksmundzkiej Równicy. Grzbiet opadający do Wyżniej i Niżniej Kopki ma w części górnej charakter skalisto-trawiasty, niżej jest porośnięty kosodrzewiną, zaś w dolnych partiach starym lasem świerkowym. Jego wschodnie i zachodnie stoki nazywane są odpowiednio "Popaski" i "Za Popaski". W grzbiet wcina się Usypisty Żleb i oddziela go od ramienia, w którym znajdują się Wyżnie i Niżnie Skałki oraz Stare Spalenisko. Wylot żlebu znajduje się w rejonie Polany pod Wołoszynem. Pomiędzy Usypistym a Siwarnym Żlebem znajduje się jeszcze jeden – Głęboki Żleb.
Przez masyw Wołoszyna przeprowadzona została na początku XX wieku przez ks. Walentego Gadowskiego trasa Orlej Perci. Odcinek od Polany pod Wołoszynem do Krzyżnego od wielu lat jest jednak zamknięty, cały masyw Wołoszyna został natomiast objęty ścisłą ochroną i wyłączony z ruchu turystycznego i taternickiego. Z rzadkich roślin występuje saussurea wielkogłowa – gatunek w Polsce występujący tylko w Tatrach i to na nielicznych stanowiskach.

</doc>
<doc id="1861231" url="https://pl.wikipedia.org/wiki?curid=1861231" title="Wnętrostwo (weterynaria)">
Wnętrostwo (weterynaria)

Wnętrostwo (łac. "cryptorchidismus") – wada rozwojowa u samców ssaków (głównie u ogierów).
Polega na niewłaściwym umieszczeniu jednego lub obu jąder w jamie brzusznej lub kanale pachwinowym zamiast w mosznie. Niezstąpienie jąder grozi ich przegrzaniem, co sprzyja powstawaniu nowotworów jądra oraz może doprowadzić do zatrzymania produkcji plemników, czego skutkiem jest niepłodność wnętra.

</doc>
<doc id="1861233" url="https://pl.wikipedia.org/wiki?curid=1861233" title="Tyler Hansbrough">
Tyler Hansbrough

Andrew Tyler Hansbrough (ur. 3 listopada 1985 w Columbii) – amerykański koszykarz występujący w lidze NBA na pozycjach silnego skrzydłowego lub środkowego, obecnie zawodnik Sichuan Blue Whales.
W 2005 wystąpił w meczu wschodzących gwiazd - Nike Hoop Summit oraz McDonald’s All-American.
Przed przybyciem do NBA występował cztery sezony (lata 2005–2009) na Uniwersytecie North Carolina. Był jednym z najlepszych graczy na parkietach uniwersyteckich, reprezentując drużynę Tar Heels. Otrzymał wiele prestiżowych nagród - m.in. dla zawodnika sezonu 2007/2008 od Associated Press, National Association of Basketball Coaches, Sporting News, U.S. Basketball Writers Association, Sports Illustrated, nagrodę im. Naismitha i nagrodę im. Woodena. Magazyn Sporting News uznał go w 2009 roku uniwersyteckim koszykarzem dekady (Sporting News College Basketball Athlete of the Decade). 
Jest rekordzistą pod względem m.in. sumy zdobytych punktów i sumy zbiórek na jednym z najbardziej utytułowanych w USA Uniwersytecie North Carolina, a także rekordzistą pod względem sumy trafionych rzutów osobistych w historii NCAA. W sezonie 2008/2009 z North Carolina Tar Heels sięgnął po mistrzostwo NCAA. 
Zgłosił się do NBA draftu w 2009 roku i został wybrany z numerem 13 przez zespół Indiana Pacers. 15 lipca 2013 trafił do Toronto Raptors.
19 października 2018 dołączył do chińskiego Zhejiang Chouzhou.
28 listopada 2019 został zawodnikiem Sichuan Blue Whales, występującego w chińskiej lidze CBA.

</doc>
<doc id="1861235" url="https://pl.wikipedia.org/wiki?curid=1861235" title="Grünheide">
Grünheide

1 gmina w Niemczech:
1 dzielnica miasta:

</doc>
<doc id="1861236" url="https://pl.wikipedia.org/wiki?curid=1861236" title="Wnętrostwo">
Wnętrostwo



</doc>
<doc id="1861238" url="https://pl.wikipedia.org/wiki?curid=1861238" title="Diecezja wschodnioangielska">
Diecezja wschodnioangielska

Diecezja wschodnioangielska ("Diocese of East Anglia") – diecezja Kościoła rzymskokatolickiego we wschodniej Anglii, w metropolii westminsterskiej. Obejmuje hrabstwa Suffolk, Norfolk i Cambridgeshire. Siedzibą biskupa jest Norwich. Diecezja powstała 13 marca 1976 roku w wyniku podziału diecezji Northampton. 

</doc>
<doc id="1861239" url="https://pl.wikipedia.org/wiki?curid=1861239" title="Steinhöfel">
Steinhöfel

Geografia.
Polska.
Dawne nazwy miejscowości:

</doc>
<doc id="1861240" url="https://pl.wikipedia.org/wiki?curid=1861240" title="Stellar (nowozelandzki zespół muzyczny)">
Stellar (nowozelandzki zespół muzyczny)

Stellar (stylizowane: Stellar*) – nowozelandzki zespół rockowy, którego liderką i wokalistką jest Boh Runga, siostra piosenkarki Bic Runga. W swojej karierze zespół ma cztery single w czołowej dziesiątce notowań nowozelandzkich list przebojów (najwyższy – „Every Girl” na 3.) i dwa albumy, które osiągnęły 1. miejsca. Formacja jest siedmiokrotnym laureatem New Zealand Music Awards, w tym za album roku (debiutanckie wydawnictwo, "Mix").

</doc>
<doc id="1861242" url="https://pl.wikipedia.org/wiki?curid=1861242" title="Z biegiem lat, z biegiem dni">
Z biegiem lat, z biegiem dni



</doc>
<doc id="1861244" url="https://pl.wikipedia.org/wiki?curid=1861244" title="Mirosław Skalski">
Mirosław Skalski

Mirosław Kazimierz Skalski (ur. 9 kwietnia 1941 w Będzinie) – polski polityk, poseł na Sejm PRL VIII kadencji.
Życiorys.
Syn Stanisława i Natalii. Uzyskał tytuł zawodowy magistra inżyniera melioracji wodnych w Wyższej Szkole Rolniczej we Wrocławiu w 1967. Został też absolwentem Wieczorowego Uniwersytetu Marksizmu-Leninizmu. Był dyrektorem Wojewódzkiego Zarządu Inwestycji Rolniczych w Łomży. W 1966 został członkiem Polskiej Zjednoczonej Partii Robotniczej. Członek plenum Komitetu Powiatowego PZPR i w 1975 egzekutywy KP PZPR, potem członek plenum i w latach 1975–1977 egzekutywy Komitetu Miejskiego i Gminnego PZPR w Zambrowie. W latach 1980–1985 pełnił mandat posła na Sejm PRL VIII kadencji w okręgu Łomża. Zasiadał w Komisji Budownictwa i Przemysłu Materiałów Budowlanych, Komisji Rolnictwa i Przemysłu Spożywczego oraz w Komisji Rolnictwa, Gospodarki Żywnościowej i Leśnictwa. Od sierpnia 1981 do stycznia 1984 był także sekretarzem Komitetu Wojewódzkiego PZPR w Łomży.

</doc>
<doc id="1861245" url="https://pl.wikipedia.org/wiki?curid=1861245" title="Antoni Knot">
Antoni Knot

Antoni Knot (ur. 20 maja 1904 w Kołomyi, zm. 2 stycznia 1982 we Wrocławiu) – polski uczony, historyk i bibliotekarz, działacz społeczny, dyrektor Biblioteki Uniwersytetu Wrocławskiego (1945–1963).
Życiorys.
W latach 1910–1922 uczęszczał do szkoły powszechnej w Kołomyi oraz gimnazjum w Samborze, gdzie zdał maturę. W latach 1922–1926 studiował historię i polonistykę na Wydziale Filozoficznym, następnie Humanistycznym Uniwersytetu Jana Kazimierza. Od 1925 do 1927 pracował jako bibliotekarz Polskiego Muzeum Szkolnego we Lwowie, następnie jako pomocnik asystenta (demonstrator), młodszy i starszy asystent profesora Stanisława Łempickiego w Katedrze Historii Oświaty i Szkolnictwa UJK, następnie był archiwariuszem UJK (1932–1936). Od 1929 pracował jako nauczyciel w szkołach średnich (w tym samym roku uzyskał stopień doktora filozofii). W latach 1937–1939 zasiadał w Państwowej Komisji Egzaminacyjnej dla Nauczycieli Szkół Średnich we Lwowie. Od 1937 działał we Lwowskim Towarzystwie Naukowym. W 1938 związał się ze lwowskim Klubem Demokratycznym, przystępując w następnym roku do Stronnictwa Demokratycznego.
Podczas okupacji radzieckiej Lwowa zatrudniony jako bibliotekarz, podczas niemieckiej – kustosz Archiwum Miejskiego. W 1945 przez krótki okres pracował w Bibliotece Uniwersytetu Jagiellońskiego. Wszedł wówczas w skład tzw. Grupy Naukowo-Kulturalnej miasta Wrocławia, która miała m.in. za zadanie zabezpieczyć zbiory kulturalne po zajęciu miasta przez Armię Czerwoną i Wojsko Polskie. Od września 1945 sprawował funkcję dyrektora Biblioteki Uniwersytetu Wrocławskiego. Był radnym Dolnośląskiej Wojewódzkiej Rady Narodowej z ramienia SD – pełnił obowiązki wiceprzewodniczącego Komisji Kultury i Sztuki. W latach 1946–1949 był dyrektorem naczelnym Zakładu Narodowego im. Ossolińskich (w 1946 znalazł się wśród członków założycieli Towarzystwa Przyjaciół Ossolineum, był jego sekretarzem generalnym). Od 1965 do 1975 przewodniczył Radzie Naukowej Ossolineum (od 1978 jako honorowy przewodniczący).
Zajmował się naukowo historią polskiego szkolnictwa, oświaty i wychowania. W 1938 opublikował we Lwowie pracę „Dzieje szkolnictwa wojskowego”. W 1955 został profesorem nadzwyczajnym, w 1964 – zwyczajnym. Pracował jako wykładowca Uniwersytetu Wrocławskiego. Był członkiem Wrocławskiego Towarzystwa Naukowego.
Działał w SD, sprawując obowiązki przewodniczącego Miejskiego (1952–1954, 1958–1960), a następnie Wojewódzkiego Komitetu we Wrocławiu (1960–1971). Od 1971 stał na czele Wojewódzkiej Komisji Historycznej przy WK SD. Przez szereg lat zasiadał w Centralnym Komitecie i Radzie Naczelnej SD. Przewodniczył Kołu Pracowników Wrocławskich Uczelni Wyższych (1948–1951).
Był kolekcjonerem ekslibrisów o tematyce śląskiej.

</doc>
<doc id="1861247" url="https://pl.wikipedia.org/wiki?curid=1861247" title="Ólafur Ingi Skúlason">
Ólafur Ingi Skúlason

Ólafur Ingi Skúlson (ur. 1 kwietnia 1983 w Reykjavíku) – islandzki piłkarz,
środkowy pomocnik, od 2016 roku piłkarz Kardemir Karabüksporu.
Kariera klubowa.
Ólafur piłkarską karierę rozpoczął jako junior w stołecznym klubie, Fylkir, również w tym klubie stał się zawodowym
piłkarzem. W 2002 roku dostrzegli go skauci Arsenalu Londyn. Spędził tam trzy lata, w których nie zagrał ani razu. W trakcie pobytu w Arsenalu został wypożyczony do pierwszgo klubu Fylkiru, jednak po krótkim pobycie powrócił do
zespołu kanonierów. W 2005 przeniósł się do angielskiego Brentford FC. Spędził tam dwa sezony, po czym odszedł do
klubu z Allsvenskan, Helsingborgs IF. W tym klubie spędził trzy sezony i w styczniu 2010 roku odszedł do SønderjyskE Fodbold. W 2011 roku został zawodnikiem SV Zulte Waregem, a w 2015 - Gençlerbirliği SK. W 2016 został zawodnikiem Kardemir Karabüksporu.
Kariera reprezentacyjna.
Grał w reprezentacji do lat 17, 19 i 21. Obecnie gra już w seniorskiej reprezentacji Islandii, zadebiutował w zremisowanym 0:0 meczu z Meksykiem.

</doc>
<doc id="1861248" url="https://pl.wikipedia.org/wiki?curid=1861248" title="Józef Słuszczak">
Józef Słuszczak

Józef Słuszczak (ur. 19 marca 1938 w Poznaniu, zm. 11 listopada 1987) – polski polityk, poseł na Sejm PRL VIII kadencji.
Życiorys.
Posiadał wykształcenie średnie. Z zawodu elektromonter. Był brygadzistą w Lokomotywowni Polskich Kolei Państwowych w Poznaniu. W 1966 wstąpił do Polskiej Zjednoczonej Partii Robotniczej, gdzie zasiadał w egzekutywie Podstawowej Organizacji Partyjnej. Należał także do Towarzystwa Przyjaźni Polsko-Radzieckiej. W latach 1980–1985 pełnił mandat posła na Sejm PRL VIII kadencji w okręgu Poznań, zasiadał w Komisji Komunikacji i Łączności oraz w Komisji Przemysłu Lekkiego. Otrzymał Srebrny Krzyż Zasługi oraz Odznakę „Za Zasługi w Rozwoju Województwa Poznańskiego”.
Pochowany 17 listopada 1987 na cmentarzu Junikowo w Poznaniu.

</doc>
<doc id="1861251" url="https://pl.wikipedia.org/wiki?curid=1861251" title="Martin Sinkovic">
Martin Sinkovic



</doc>
<doc id="1861253" url="https://pl.wikipedia.org/wiki?curid=1861253" title="Valent Sinkovic">
Valent Sinkovic



</doc>
<doc id="1861254" url="https://pl.wikipedia.org/wiki?curid=1861254" title="Edward Natan Frenk">
Edward Natan Frenk

Edward Natan Frenk, także Azriel Natan Frenk (hebr. עזריאל נתן פרענק; ur. 23 listopada 1862 w Wodzisławiu, zm. 1 lutego 1924 w Warszawie) – polski historyk, publicysta i tłumacz żydowskiego pochodzenia, współpracujący z pismami polskimi i hebrajskimi ("Ha-Eszkol" i "Ha-Cefira").
Uważany za jednego z prekursorów literatury i publicystyki jidyszowej i hebrajskojęzycznej w Warszawie. Publikował pod pseudonimami: Paneach, Panejach, Natan.
Pochowany jest na cmentarzu żydowskim przy ulicy Okopowej w Warszawie (kwatera 44, rząd 1).
Życiorys.
Pochodził z zamożnej, religijnej rodziny kupieckiej z Wodzisławia pod Kielcami. Został wychowany w tradycji chasydzkiej – wpływy te są widoczne w jego twórczości literackiej i zainteresowaniach badawczych. Jest on autorem zbiorów chasydzkich legend i opracowań naukowych, powieści o polskich chasydach "Mi-chajej ha-chasidim be-Polin" z 1896, a także tłumaczenia księgi "Zohar". W latach 80. XIX wieku osiadł w Warszawie, gdzie rozpoczął działalność pisarską, wpisując się niejako w nurt Haskali. Od 1884 r. publikował w pismach żydowskich, polskich, niemieckich i rosyjskich, m.in. w "Warszawer Jidiszer Familien Kalendar", który był pierwszym ważnym żydowskim periodykiem o literackim ukierunkowaniu, oprócz tego w hebrajskojęzycznych "Ha-Boker", "Ha-Eszkol", "Ha-Sziloach", "Ha-Zman" i "Ha-Cefira" – tygodniku adresowanym do ortodoksyjnych Żydów (w którym od 1911 do końca I wojny światowej pełnił funkcję redaktora) a także "Ha-Melic", tygodniku wydawanym w Cesarstwie Rosyjskim. Artykuły Frenka pojawiały się także w jidysz w "Der „Jud”", "Der „Moment”", "Hajnt" oraz w słynnym niemieckojęzycznym "Die Welt".
Jako historyka interesowały go głównie nowożytność i współczesność. Jest on autorem dzieł dotyczących m.in. życia Żydów w Polsce i na Litwie w XVII i XVIII wieku, historii Żydów w Polsce czy tzw. „pogromu alfonsów” z 1905, dzieła wydanego zaledwie 3 lata po zajściu opisywanych wydarzeń, oraz licznych tłumaczeń dzieł literatury polskiej.
Wybrane publikacje.
Przełożył na język jidysz: "Faraona" Bolesława Prusa i "Mirtalę" Elizy Orzeszkowej oraz na hebrajski "Ogniem i mieczem" i "Potop" Henryka Sienkiewicza.

</doc>
<doc id="1861255" url="https://pl.wikipedia.org/wiki?curid=1861255" title="Azriel Natan Frenk">
Azriel Natan Frenk



</doc>
<doc id="1861256" url="https://pl.wikipedia.org/wiki?curid=1861256" title="Artem Kosov">
Artem Kosov



</doc>
<doc id="1861257" url="https://pl.wikipedia.org/wiki?curid=1861257" title="Sonata fortepianowa nr 29 Beethovena">
Sonata fortepianowa nr 29 Beethovena

Sonata fortepianowa nr 29 B-dur op. 106, znana jako "Große Sonate für das Hammerklavier" lub krótko: "Hammerklavier" – Sonata fortepianowa Ludwiga van Beethovena. Została napisana w latach 1817-1818 i zadedykowana przyjacielowi, mecenasowi i uczniowi kompozytora, arcyksięciu Rudolfowi Johannowi Habsburgowi. 
Jest jednym ze sztandarowych utworów ostatniego okresu twórczości Beethovena i zarazem jedną z najwspanialszych sonat w historii muzyki. Uważana jest też, obok Wariacji na temat Diabellego, za najtrudniejszy utwór pianistyczny Beethovena oraz jedno z najbardziej wymagających pod względem techniki i interpretacji dzieł w całej literaturze fortepianowej. Francuski kompozytor romantyczny Hector Berlioz w 1836 r. nazwał sonatę "Hammerklavier" "zagadką Sfinksa dla każdego pianisty".
Okoliczności powstania.
Sonata powstawała głównie od lata 1817 r. do późnej jesieni 1818 r., w okresie poważnego spowolnienia pracy twórczej Beethovena. Posiada wiele cech, które obecne będą także w późniejszych dziełach kompozytora: zredefiniowanie tradycyjnych form, takich jak forma sonatowa, szorstki humor oraz powrót do przedklasycznych tradycji kompozytorskich, takich jak harmonia modalna czy fuga.
"Hammerklavier" ustanowiła też precendens pod względem długości kompozycji solowej (trwa około 37 minut); mimo że dzieła orkiestrowe typu symfonii czy koncertu nierzadko zawierały części 15-, a nawet 20-minutowe, w literaturze solowej podobny rozmach był niespotykany przed "Hammerklavier"-owym "Adagio sostenuto".
Tytuł sonaty jest wynikiem trwającej przez kilka lat inklinacji Beethovena do stosowania w terminologii muzycznej języka niemieckiego w miejsce włoskiego ("Hammerklavier" oznacza dosłownie "młoteczkowy instrument klawiszowy", gdy włoskie określenie fortepianu, "pianoforte", znaczy "cichogłośno"). Pochodzi z tytułowej strony dzieła, określonego jako "Große Sonate für das Hammerklavier", tj. "Wielka sonata na fortepian". 
Bardziej stateczna Sonata nr 28 A-dur op. 101 nosi to samo miano, jednak epitet przylgnął wyłącznie do Sonaty nr 29.

</doc>
<doc id="1861258" url="https://pl.wikipedia.org/wiki?curid=1861258" title="Krystyna Sokołowska (polityk)">
Krystyna Sokołowska (polityk)

Krystyna Sokołowska (ur. 15 września 1947 w Wiśniowej) – polska polityk, posłanka na Sejm PRL VIII kadencji.
Życiorys.
Uzyskała wykształcenie średnie ogólnokształcące. Była sekretarzem Komitetu Zakładowego Polskiej Zjednoczonej Partii Robotniczej w Zakładach Przemysłu Odzieżowego „Vistula” w Myślenicach, radną Rady Narodowej miasta Krakowa oraz członkinią egzekutywy Komitetu Miejsko-Gminnego PZPR w Myślenicach. W latach 1980–1985 pełniła mandat posłanki na Sejm PRL VIII kadencji w okręgu Kraków Województwo. Zasiadała w Komisji Pracy i Spraw Socjalnych, Komisji Przemysłu Lekkiego, Komisji Skarg i Wniosków oraz w Komisji Przemysłu. Otrzymała Brązowy Krzyż Zasługi.

</doc>
<doc id="1861259" url="https://pl.wikipedia.org/wiki?curid=1861259" title="Vladislav Ryabcev">
Vladislav Ryabcev



</doc>
<doc id="1861260" url="https://pl.wikipedia.org/wiki?curid=1861260" title="S.P.Q.R.">
S.P.Q.R.



</doc>
<doc id="1861262" url="https://pl.wikipedia.org/wiki?curid=1861262" title="Vladimir Volodenkov">
Vladimir Volodenkov



</doc>
<doc id="1861263" url="https://pl.wikipedia.org/wiki?curid=1861263" title="Kostiantyn Zaitsev">
Kostiantyn Zaitsev



</doc>
<doc id="1861264" url="https://pl.wikipedia.org/wiki?curid=1861264" title="Hennadiy Zakharchenko">
Hennadiy Zakharchenko



</doc>
<doc id="1861267" url="https://pl.wikipedia.org/wiki?curid=1861267" title="Viktor Grebennykov">
Viktor Grebennykov



</doc>
<doc id="1861269" url="https://pl.wikipedia.org/wiki?curid=1861269" title="Bera Hardy">
Bera Hardy

Grusza ‘Bera Hardy’ – odmiana uprawna (kultywar) gruszy należąca do grupy grusz zachodnich, stara jesienna odmiana francuska, otrzymana jako przypadkowa siewka w 1820 roku przez M. Bonneta w Boulogne-sur-Mer. Nazwana na cześć dyrektora Ogrodu Luksemburskiego – M. Hardy’ego (nazwa francuska: ‘Beurre Hardy’) oraz poety Gellerta (nazwa niemiecka: ‘Gellerts Butterbirne’). W Polsce wpisana do Rejestru Odmian Roślin Sadowniczych w 1990 roku, obecnie rzadziej uprawiana.
Morfologia.
Drzewo rośnie bardzo silnie, po wejściu w okres owocowania słabnie. Tworzy koronę wzniesioną, wąskostożkowatą o bardzo mocnej konstrukcji. Początkowo gałęzie rosną pod ostrym kątem, a później układają się poziomo, a końce oraz rozgałęzienia kolejnego rzędu przewisają. Tworzy znaczną liczbę krótkopędów.
Owoce średnie do dużych, przeważnie wyrównane, jajowatego kształtu, niekiedy kuliste lub stożkowato wydłużone. Skórka zielonkawożółta, szorstka, pokryta złotobrązowym ordzawieniem. Przetchlinki dość liczne. Szypułka krótka, często umieszczona ukośnie. Oba zagłębienia dość płytkie i często pofałdowane. Miąższ kremowobiały, masłowy, bardzo soczysty, winnosłodki o korzennym posmaku, bez komórek kamiennych
Zastosowanie.
Odmiana deserowa, lecz nadająca się również na przetwory. Odmiana sporadycznie uprawiana. W szkółkarstwie najczęściej stosowana jako mrozoodporna przewodnia oraz jako pośrednia dla odmian źle zrastających się z pigwą.
Uprawa.
Kwitnie średnio wcześnie i jest dobrym zapylaczem dla wielu odmian.
Podkładka i stanowisko.
Odmianę zaleca się szczepić jedynie na pigwie, z którą znakomicie się zrasta i plonuje obficie choć przeważnie przemiennie. Szczepiona na siewkach gruszy kaukaskiej późno wchodzi w owocowanie (w 7-9 roku po posadzeniu).
Zdrowotność.
Kwiaty i drewno wykazują dużą odporność na mróz. Odmiana podatna jest na zarazę ogniową, na parcha mało podatna. Na stanowiskach wilgotnych często zapada na choroby kory i drewna.
Zbiór i przechowywanie.
Dojrzałość zbiorczą owoce osiągają pod koniec pierwszej dekady września. Owoce łatwo opadają przed zbiorem. Do spożycia jest dobra na przełomie września i października. W przechowalni może pozostawać do 6 tygodni, w chłodni w temperaturze 0 °C i wysokiej wilgotności powietrza (ze względu na ordzawienie skórki owoce łatwo więdną) przez okres 3-5 miesięcy.

</doc>
<doc id="1861270" url="https://pl.wikipedia.org/wiki?curid=1861270" title="Marianna Staniewska">
Marianna Staniewska

Marianna Staniewska (ur. 18 sierpnia 1947 w Brachowicach) – polska tkaczka i polityk, posłanka na Sejm PRL VIII kadencji.
Życiorys.
Uzyskała wykształcenie zasadnicze zawodowe. Była tkaczką i następnie cerowaczką w Zgierskich Zakładach Przemysłu Wełnianego. W 1967 wstąpiła do Polskiej Zjednoczonej Partii Robotniczej. Od 1972 zasiadała w egzekutywie jej OOP, od 1976 w plenum Komitetu Miejskiego i Komitetu Zakładowego, a od 1979 była II sekretarzem POP. W latach 1980–1985 pełniła mandat posłanki na Sejm PRL VIII kadencji w okręgu Łódź Bałuty. Zasiadała w Komisji Przemysłu Lekkiego, Komisji Spraw Wewnętrznych i Wymiaru Sprawiedliwości, Komisji Przemysłu oraz w Komisji Nadzwyczajnej do rozpatrzenia projektu ustawy o Trybunale Konstytucyjnym.

</doc>
<doc id="1861272" url="https://pl.wikipedia.org/wiki?curid=1861272" title="David Weishampel">
David Weishampel



</doc>
<doc id="1861274" url="https://pl.wikipedia.org/wiki?curid=1861274" title="Ivan Kudryavtsev">
Ivan Kudryavtsev



</doc>
<doc id="1861275" url="https://pl.wikipedia.org/wiki?curid=1861275" title="BMW R 24">
BMW R 24

BMW R24 – produkowany od 1948 do 1950 jednocylindrowy motocykl firmy BMW. Pierwszy powojenny motocykl oparty na przedwojennym modelu R 23. 
Historia.
Ze względu na przeniesienie produkcji motocykli w 1942 do Eisenach, które znalazło się na terenie radzieckie strefy okupacyjnej, nie pozostały żadne rysunki konstrukcyjne modelu R 23. Dlatego też rozebrano jeden egzemplarz na części i na jego podstawie odtworzono niezbędne rysunki. Pierwszy pokaz modelu R 24 odbył się na salonie w Genewie wiosną 1948. Po pokazie na targach eksportowych w Hanowerze złożono 2500 zamówień. Pierwszy egzemplarz zjechał z taśmy produkcyjnej 17 grudnia 1948 i został rozlosowany wśród oczekujących. W sumie sprzedano 12020 sztuk w cenie 1750 DM.
Konstrukcja.
Jednocylindrowy silnik górnozaworowy o mocy 10 KM zasilany gaźnikiem Bing AJ 1/22/140b. Suche sprzęgło jednotarczowe połączone z 4-biegową, sterowaną nożnie skrzynią biegów. Napęd koła tylnego wałem Kardana. Zamknięta rama z rur stalowych ze sztywnym zawieszeniem tylnego koła i teleskopowym przedniego koła. Prędkość maksymalna 95 km/h.

</doc>
<doc id="1861279" url="https://pl.wikipedia.org/wiki?curid=1861279" title="Kwapiszon">
Kwapiszon

Kwapiszon – imię głównego bohatera i (potocznie) ogólna nazwa serii komiksowej autorstwa Bohdana Butenki, wydawanej w latach 1976-1981 przez wydawnictwo Nasza Księgarnia. 
Charakterystyka.
Seria o Kwapiszonie charakteryzowała się nietypową techniką wykonania. Poszczególne plansze stanowią czarno-białe zdjęcia (w tym fotomontaże), na które naniesione są rysunki postaci i tylko niektórych przedmiotów, mających znaczenie dla treści. Przy pozornej prostocie i naiwności rysunku, seria charakteryzuje się konsekwencją i swoistym wyrafinowaniem. Wypowiedzi bohaterów w dymkach są bardzo oszczędne i lakoniczne. Autor w poszczególnych tomach przemyca treści dydaktyczne - przede wszystkim krajoznawcze, dotyczące miejsc związanych z historią Polski i ważnymi postaciami z przeszłości lub legendy (np. Mikołaj Kopernik, czy Krak).
Postać Kwapiszona.
Z uwagi na dużą schematyczność i lakoniczność treści, o Kwapiszonie powiedzieć można tylko tyle, że jest to młody chłopak z Warszawy - harcerz (mówi o tym jego strój) i wielbiciel wędkarstwa. Przypadkowo wplątuje się w aferę kryminalną, odnajdując tajemniczą szkatułkę. W ciągu całej serii ścigany jest przez dwóch złodziei - "Faworyta" i "Kompana", którzy starają się odebrać Kwapiszonowi szkatułkę, co stanowi zasadniczą oś akcji komiksu.
Seria.
Seria przygód Kwapiszona składa się z ośmiu tomów. Poniżej przedstawiono charakterystykę i treść poszczególnych z nich:
Reaktywacja.
W 2009 (na 34-lecie pierwszego zeszytu) ukazał się kolejny (nienumerowany, ale według kolejności dziewiąty) tom przygód Kwapiszona. 
Tom dziewiąty jest znacznie bardziej rozbudowany niż wcześniejsze i posiada twardą oprawę. W odróżnieniu od ośmiu wcześniejszych, plansze mają podkład ze zdjęć kolorowych.
Autorstwo.
Autorem koncepcji i rysunków jest Bohdan Butenko. Zdjęcia wykonali:
Edycja.
Tomy starej serii, od 1 do 3, zostały wydrukowane w Zakładach Graficznych im. Marcina Kasprzaka w Poznaniu, a wszystkie pozostałe w Drukarni Wydawniczej w Krakowie. Numery ISBN pojawiają się w dwóch ostatnich tomach (tom 7: 83-10-07996-6, tom 8: 83-10-08158-8). Tom 9 wydało Wydawnictwo Miejskie w Poznaniu (ISBN: 978-83-7503-067-9).

</doc>
<doc id="1861280" url="https://pl.wikipedia.org/wiki?curid=1861280" title="Thomas Beck">
Thomas Beck

Thomas Beck (ur. 21 lutego 1981) – liechtensteiński piłkarz grający na pozycji napastnika.
Kariera klubowa.
Karierę piłkarską Beck rozpoczął w klubie FC Schaan z Liechtensteinu, ale grał tam jedynie w drużynach młodzieżowych. W 1999 roku odszedł do FC Vaduz, grającego w niższych ligach Szwajcarii. Zadebiutował w nim w 1999 roku, a w 2000 roku zdobył z nim Puchar Liechtensteinu. W sezonie 2000/2001 był zawodnikiem Grasshopper Club, ale nie przebił się do składu tej drużyny. W 2002 i 2003 roku ponownie zdobył z Vaduz krajowy puchar. Latem 2003 odszedł do FC Chiasso, a w 2005 roku do innego drugoligowca, SC Kriens. W 2006 roku grał w FC Bad Ragaz, a latem tamtego roku zaczął grać w Austrii. W latach 2006–2008 występował w FC Blau-Weiß Feldkirch, przez kolejne dwa lata grał w FC Hard, przez trzy lata występował w FC Balzers. W lipcu 2013 wrócił do FC Hard.
Kariera reprezentacyjna.
W reprezentacji Liechtensteinu Beck zadebiutował 2 września 1998 roku w przegranym 0:7 spotkaniu eliminacji do Euro 2000 z Rumunią. Wraz z Liechtensteinem wystąpił też w eliminacjach do Mistrzostw Świata 2002, Euro 2004, Mistrzostw Świata 2006, Euro 2008 i Mistrzostw Świata 2010. W eliminacjach do MŚ 2006 strzelił 3 gole, a w eliminacjach do Euro 2008 - 2 gole.

</doc>
<doc id="1861281" url="https://pl.wikipedia.org/wiki?curid=1861281" title="Ninjas in Pyjamas">
Ninjas in Pyjamas

Ninjas in Pyjamas (skrót: NiP) – szwedzka drużyna e-sportowa założona w 2000 roku przez Tommy’ego Ingermarssona i Emila Christensena. Siedziba drużyny mieściła się w Sztokholmie. Zespół został rozwiązany pod koniec 2007 roku, a został reaktywowany w sierpniu 2012.
Ninjas in Pyjamas był jednym z członków założycieli G7 Teams.
Historia.
2000 – 2002.
Drużyna została założona w czerwcu 2000 roku, ale kształtowała się do 2001 roku, wielokrotnie zmieniając skład drużyny oraz swoją nazwę. Największym sukcesem było zwycięstwo w lidze CPL w 2001 po zaciętej walce z X3 (prekursor Team 3D). Drużyna miała problem ze znalezieniem sponsora. W 2002 roku organizacja została wchłonięta przez SK Gaming. Tam gracze kontynuowali swoje sukcesy, stając się dominującą siłą w Counter-Strike’u. W 2003 roku, wygrywając największe turnieje e-sportowe, drużyna zdobyła ok. 170 000 dolarów.
2005 – 2007.
Na początku 2005 roku Ninjas in Pyjamas zostało reaktywowane. Gracze nie chcieli odnowić kontraktów z SK Gaming, które zalegało z wypłatą zarobionych pieniędzy. Jednak w tym samym roku niektórzy z nich wrócili do SK, tym samym zmuszając NiP do znalezienia nowych talentów będących w stanie zastąpić starych graczy. Emil Christensen razem z Tommym Ingemarssenem zreformowali klan, który został wykupiony przez "Gamers Paradise Holding". Drużyna nadal brała udział w międzynarodowych turniejach, zajmując w nich wysokie miejsca. Jednym z największych sukcesów nowej ery NiP było wicemistrzostwo World Cyber Games 2006. W końcówce 2005 roku klan powiększył się o sekcję pochodzącą z Korei Południowej. Drużyna brała udział w turnieju ESL WC3L Series, jednak w 2006 roku z powodu niezadowalających wyników sekcja została rozwiązana. Drużyna została rozwiązana we wrześniu 2007.
od 2012.
10 sierpnia NiP został ponownie reaktywowany, w związku z wydaniem następcy wersji 1.6 – "". W odświeżonym składzie NiP znaleźli się: "f0rest", "GeT_RiGhT", "Xizt", "Fifflaren" oraz "friberg". Szwedzcy gracze otrzymali wsparcie marki Zowie produkującej sprzęt dla graczy, a także legendy sceny – Emila Christensena i Budaka. W maju 2013 roku organizacja "Ninjas in Pyjamas" założyła swój pierwszy zespół League of Legends przyjmując w swoje szeregi byłych graczy Copenhagen Wolves: Søren "Bjergsen" Bjerg, Martin "Deficio" Lynge, Kasper "TheTess" Poulsen, Dennis "Svenskeren" Johnsen i Dan "NeeGodbro" Van Vo. 17 sierpnia Ninjas in Pyjamas wygrywa ESL Cologne 2014 pokonując w finale drużynę Fnatic. 4 listopada do drużyny dołącza Mikail "Maikelele" Bill zastępując Robina "Fifflaren" Johanssona. 4 października Ninjas in Pyjamas rezygnuje z sekcji League of Legends, pozostawiając jedynie zespół w grze . 8 kwietnia Ninjas in Pyjamas tworzy skład w Dota 2. 24 lutego do drużyny dołącza Aleksi "allu" Jalli zastępując Mikail "Maikelele" Bill. 27 listopada NiP rezygnuje ze składu w Dota 2 z powodu niezadowalających wyników. 7 grudnia odchodzi z drużyny Aleksi "allu" Jalli, dwa tygodnie później dołącza Jacob "pyth" Mourujärvi. 1 stycznia do drużyny dołącza Björn "THREAT" Pers jako trener drużyny. Trzy miesiące później wygrywają "DreamHack Masters Malmö 2016", walcząc w finale o 100 000 dolarów przeciwko drużynie Natus Vincere.

</doc>
<doc id="1861283" url="https://pl.wikipedia.org/wiki?curid=1861283" title="Cupressus">
Cupressus



</doc>
<doc id="1861285" url="https://pl.wikipedia.org/wiki?curid=1861285" title="Mieczysław Dowmunt">
Mieczysław Dowmunt

Mieczysław Dowmunt właściwie Mieczysław Junczys (ur. 6 grudnia 1880 w Warszawie, zm. 1 maja 1949 r. w Białymstoku) – polski aktor teatralny i filmowy oraz reżyser teatralny. Mąż aktorki Marii Dowmuntowej.
Debiutował w 1899 r. Grał w wielu teatrach, m.in. w Lublinie, Kaliszu, Łodzi, Warszawie, Wilnie, Krakowie, Białymstoku.

</doc>
<doc id="1861286" url="https://pl.wikipedia.org/wiki?curid=1861286" title="Paulina Staszewska">
Paulina Staszewska

Paulina Staszewska (ur. 16 lutego 1989 w Drawsku Pomorskim) – polska wioślarka, obecnie występująca w barwach klubu „KS Posnania”.

</doc>
<doc id="1861287" url="https://pl.wikipedia.org/wiki?curid=1861287" title="BMW R 25">
BMW R 25

BMW R25 – produkowany od 1950 do 1951 jednocylindrowy motocykl firmy BMW, który w maju 1950 zastąpił model R 24.
Historia.
Pierwszy jednocylindrowy motocykl BMW z suwakowym zawieszeniem tylnego koła, podobnym do stosowanego we wcześniejszych bokserach. Zastosowanie ramy spawanej pozwalało na jazdę z bocznym wózkiem. Sprzedano 23400 sztuk w cenie 1750 DM.
Konstrukcja.
Jednocylindrowy silnik górnozaworowy o mocy 10 KM zasilany gaźnikiem Bing 1/22/28. Suche sprzęgło jednotarczowe połączone z 4-biegową, sterowaną nożnie skrzynią biegów. Napęd koła tylnego wałem Kardana. Zamknięta spawana rama z rur stalowych z suwakowym zawieszeniem tylnego koła i teleskopowym przedniego koła. W obu kołach zastosowano hamulce bębnowe o średnicy 160mm. Prędkość maksymalna 95 km/h

</doc>
<doc id="1861294" url="https://pl.wikipedia.org/wiki?curid=1861294" title="Mieczysław Junczys">
Mieczysław Junczys



</doc>
<doc id="1861296" url="https://pl.wikipedia.org/wiki?curid=1861296" title="Gurban Berdyjew">
Gurban Berdyjew



</doc>
<doc id="1861297" url="https://pl.wikipedia.org/wiki?curid=1861297" title="Ziraat Bankası Ankara">
Ziraat Bankası Ankara

T.C. Ziraat Bankası Spor Kulübü – turecki męski klub siatkarski z Ankary założony w 1981 roku. Obecnie gra w najwyższej klasie rozgrywek klubowych w Turcji.
Sukcesy.
Mistrzostwo Turcji: 
Puchar Turcji:
Superpuchar Turcji:
Puchar CEV:
Puchar Challenge:

</doc>
<doc id="1861298" url="https://pl.wikipedia.org/wiki?curid=1861298" title="Ziraat Bankası">
Ziraat Bankası



</doc>
<doc id="1861299" url="https://pl.wikipedia.org/wiki?curid=1861299" title="Lost City (meteoryt)">
Lost City (meteoryt)

Lost City – meteoryt kamienny należący do chondrytów oliwinowo-bronzytowych grupy H5, spadły 3 stycznia 1970 roku w okolicach miasta Lost City w stanie Oklahoma w USA. Przelot meteorytu Lost City był pierwszym zarejestrowanym przez kamery Preriowej Sieci Bolidowej USA przelotem bolidu w Stanach Zjednoczonych. Na miejscu spadku znaleziono cztery fragmenty meteorytu o łącznej masie 17 kg. Największy okaz ważył 9,8 kg. 

</doc>
<doc id="1861300" url="https://pl.wikipedia.org/wiki?curid=1861300" title="Piotr (kardynał S. Marcello)">
Piotr (kardynał S. Marcello)

Piotr (zm. po 11 kwietnia 1139) – kardynał prezbiter S. Marcello w latach 1120–39.
O jego pochodzeniu nie wiadomo nic pewnego. Został mianowany kardynałem przez papieża Kaliksta II prawdopodobnie w czerwcu 1120. W lutym 1130 stanął po stronie antypapieża Anakleta II, a przeciw prawowitemu papieżowi Innocentemu II. Po zakończeniu schizmy anakletiańskiej w maju 1138 pojednał się z Innocentym II, który początkowo zatwierdził go na urzędzie kardynalskim. W kwietniu 1139 Sobór laterański II podjął jednak decyzję o depozycji wszystkich byłych stronników Anakleta II. Jego późniejsze losy nie są znane.
Kardynał Petrus z S. Marcello występuje jako świadek na licznych przywilejach Kaliksta II, Honoriusza II, Anakleta II i Innocentego II datowanych między 24 września 1120 a 11 kwietnia 1139.

</doc>
<doc id="1861301" url="https://pl.wikipedia.org/wiki?curid=1861301" title="Mistrzostwa Świata w Wioślarstwie 2009 – czwórka bez sternika wagi lekkiej mężczyzn">
Mistrzostwa Świata w Wioślarstwie 2009 – czwórka bez sternika wagi lekkiej mężczyzn

Czwórka bez sternika wagi lekkiej mężczyzn (LM4-) – konkurencja rozgrywana podczas Mistrzostw Świata w Wioślarstwie 2009 w Poznaniu między 23 a 30 sierpnia na Torze Regatowym "Malta".

</doc>
<doc id="1861302" url="https://pl.wikipedia.org/wiki?curid=1861302" title="Och Karol">
Och Karol



</doc>
<doc id="1861304" url="https://pl.wikipedia.org/wiki?curid=1861304" title="Olafur Ingi Skulason">
Olafur Ingi Skulason



</doc>
<doc id="1861305" url="https://pl.wikipedia.org/wiki?curid=1861305" title="Fichtenhohe">
Fichtenhohe



</doc>
<doc id="1861306" url="https://pl.wikipedia.org/wiki?curid=1861306" title="Branislav Hrnjicek">
Branislav Hrnjicek



</doc>
<doc id="1861307" url="https://pl.wikipedia.org/wiki?curid=1861307" title="Dusan Markovic">
Dusan Markovic



</doc>
<doc id="1861308" url="https://pl.wikipedia.org/wiki?curid=1861308" title="Momcilo Dokic">
Momcilo Dokic



</doc>
<doc id="1861309" url="https://pl.wikipedia.org/wiki?curid=1861309" title="Dorde Vujadinovic">
Dorde Vujadinovic



</doc>
<doc id="1861310" url="https://pl.wikipedia.org/wiki?curid=1861310" title="Stadion Kosevo">
Stadion Kosevo



</doc>
<doc id="1861311" url="https://pl.wikipedia.org/wiki?curid=1861311" title="Tramplins">
Tramplins



</doc>
<doc id="1861312" url="https://pl.wikipedia.org/wiki?curid=1861312" title="Zlate piesky">
Zlate piesky



</doc>
<doc id="1861313" url="https://pl.wikipedia.org/wiki?curid=1861313" title="Arnholdt Kongsgard">
Arnholdt Kongsgard



</doc>
<doc id="1861314" url="https://pl.wikipedia.org/wiki?curid=1861314" title="Claude de la Colombiere">
Claude de la Colombiere



</doc>
<doc id="1861315" url="https://pl.wikipedia.org/wiki?curid=1861315" title="Opium furs Volk">
Opium furs Volk



</doc>
<doc id="1861316" url="https://pl.wikipedia.org/wiki?curid=1861316" title="Opium fuers Volk">
Opium fuers Volk



</doc>
<doc id="1861317" url="https://pl.wikipedia.org/wiki?curid=1861317" title="Rudolf Hohnl">
Rudolf Hohnl



</doc>
<doc id="1861318" url="https://pl.wikipedia.org/wiki?curid=1861318" title="Josip Solc">
Josip Solc



</doc>
<doc id="1861319" url="https://pl.wikipedia.org/wiki?curid=1861319" title="Stefan Magnusson">
Stefan Magnusson



</doc>
<doc id="1861321" url="https://pl.wikipedia.org/wiki?curid=1861321" title="Tim Matavz">
Tim Matavz



</doc>
<doc id="1861322" url="https://pl.wikipedia.org/wiki?curid=1861322" title="Reto Goetschi">
Reto Goetschi



</doc>
<doc id="1861323" url="https://pl.wikipedia.org/wiki?curid=1861323" title="FK Zeleznicar Belgrad">
FK Zeleznicar Belgrad



</doc>
<doc id="1861324" url="https://pl.wikipedia.org/wiki?curid=1861324" title="Markische Hohe">
Markische Hohe



</doc>
<doc id="1861325" url="https://pl.wikipedia.org/wiki?curid=1861325" title="Maerkische Hoehe">
Maerkische Hoehe



</doc>
<doc id="1861326" url="https://pl.wikipedia.org/wiki?curid=1861326" title="SK Blazma">
SK Blazma



</doc>
<doc id="1861327" url="https://pl.wikipedia.org/wiki?curid=1861327" title="Blāzma Rzeżyca">
Blāzma Rzeżyca



</doc>
<doc id="1861328" url="https://pl.wikipedia.org/wiki?curid=1861328" title="Cesar Arzo Amposta">
Cesar Arzo Amposta



</doc>
<doc id="1861331" url="https://pl.wikipedia.org/wiki?curid=1861331" title="Azzw">
Azzw



</doc>
<doc id="1861333" url="https://pl.wikipedia.org/wiki?curid=1861333" title="Bruckneudorf">
Bruckneudorf

Bruckneudorf (węg. "Királyhida") – gmina w Austrii, w kraju związkowym Burgenland, w powiecie Neusiedl am See. Posiada znaczenie głównie ze względu na poligon wojskowy austriackich sił zbrojnych, a także ważną stację kolejową, na której zatrzymują się niemal wszystkie pociągi jadące na Słowację i na Węgry. Siedziba gminy, w skład której wchodzą miejscowości Königshof i Kaisersteinbruch.
Historia.
Już w okresie rzymskim był to teren gęsto zasiedlony. Historycznie jest to część dolnoaustriackiego miasta Bruck an der Leitha, położonego po drugiej stronie Litawy. Do 1920/1921 roku miejscowość, jak cały obszar Burgenlandu, należało do Węgier. Z powodu polityki madziaryzacji od 1898 roku musiała być używana węgierska nazwa miasta "Királyhida". Po zakończeniu I wojny światowej tereny te zostały przyznane Austrii. W parku "(Kaiserpark)" znajduje się jedyny na terenie Austrii pomnik cesarza Franciszka Józefa I, który przedstawia go jako króla Węgier.

</doc>
<doc id="1861334" url="https://pl.wikipedia.org/wiki?curid=1861334" title="Heinrich Schule">
Heinrich Schule



</doc>
<doc id="1861335" url="https://pl.wikipedia.org/wiki?curid=1861335" title="Heinrich Schuele">
Heinrich Schuele



</doc>
<doc id="1861336" url="https://pl.wikipedia.org/wiki?curid=1861336" title="Skokanske Mostiky Dukla">
Skokanske Mostiky Dukla



</doc>
<doc id="1861337" url="https://pl.wikipedia.org/wiki?curid=1861337" title="Asgeir Sigurvinsson">
Asgeir Sigurvinsson



</doc>
<doc id="1861338" url="https://pl.wikipedia.org/wiki?curid=1861338" title="Abraham Lokin Hansen">
Abraham Lokin Hansen



</doc>
<doc id="1861340" url="https://pl.wikipedia.org/wiki?curid=1861340" title="Abraham Loekin Hansen">
Abraham Loekin Hansen



</doc>
<doc id="1861342" url="https://pl.wikipedia.org/wiki?curid=1861342" title="Ronny Buchel">
Ronny Buchel



</doc>
<doc id="1861346" url="https://pl.wikipedia.org/wiki?curid=1861346" title="Sigmundur Kristjánsson">
Sigmundur Kristjánsson

Sigmundur Kristjánsson (ur. 9 października 1983) – islandzki piłkarz, skrzydłowy, od lutego 2009 roku piłkarz klubu Brabrand IF.
Kariera klubowa.
Sigmundur piłkarską karierę rozpoczynał jako junior Þróttur, grał tam do 2002, później przeniósł się w Utrechchtu. W 2004 powrócił do Reykjavíku, tym razem jednak do Reykjavíkur. Grał tam trzy lata i powrócił z powrotem do Þrótturu Reykjavík, gdzie spędził dwa lata, po czym odszedł do Brabrandu IF.
Kariera reprezentacyjna.
Sigmundur w seniorskiej reprezentacji Islandii nie zadebiutował, ale grał w młodzieżowych, do lat 17, 19 i 21.

</doc>
<doc id="1861347" url="https://pl.wikipedia.org/wiki?curid=1861347" title="BMW R 25/2">
BMW R 25/2

BMW R25 – produkowany od 1951 do 1953 jednocylindrowy motocykl firmy BMW, który w maju 1951 zastąpił model R 25.
Historia.
W stosunku do poprzednika nastąpiły bardzo niewielkie zmiany w postaci nowego siodła i przedniego błotnika. Dodano również kontrolkę biegu jałowego w obudowie lampy przedniej. Zastosowanie ramy spawanej pozwalało na jazdę z bocznym wózkiem. Sprzedano 38651 sztuk w cenie 1990 DM.
Konstrukcja.
Jednocylindrowy silnik górnozaworowy o mocy 10 KM zasilany gaźnikiem Bing 1/22/44 lub SAWE Typ K 22 F. Suche sprzęgło jednotarczowe połączone z 4-biegową, sterowaną nożnie skrzynią biegów. Napęd koła tylnego wałem Kardana. Zamknięta spawana rama z rur stalowych z suwakowym zawieszeniem tylnego koła i teleskopowym przedniego koła. W obu kołach zastosowano hamulce bębnowe o średnicy 160mm. Prędkość maksymalna 105 km/h

</doc>
<doc id="1861348" url="https://pl.wikipedia.org/wiki?curid=1861348" title="Hohenland">
Hohenland



</doc>
<doc id="1861350" url="https://pl.wikipedia.org/wiki?curid=1861350" title="Reichenow-Moglin">
Reichenow-Moglin



</doc>
<doc id="1861351" url="https://pl.wikipedia.org/wiki?curid=1861351" title="Reichenow-Moeglin">
Reichenow-Moeglin



</doc>
<doc id="1861353" url="https://pl.wikipedia.org/wiki?curid=1861353" title="Protzel">
Protzel



</doc>
<doc id="1861354" url="https://pl.wikipedia.org/wiki?curid=1861354" title="Helheim (zespół muzyczny)">
Helheim (zespół muzyczny)

Helheim – norweski zespół muzyczny, grający muzykę na pograniczu viking metalu, black metalu a także folk metalu, założony w 1992 roku przez Ørjana "V'gandr" Nordvika i "H’grimnira. Wkrótce do zespołu dołączył perkusista Frode "Hrymr" Rødsjø. Nazwa zespołu pochodzi od słowa Helheim znanego w mitologii nordyckiej jako miejsce umarłych. Także teksty piosenek zespołu dotyczą w głównej mierze mitologii nordyckiej.
Na początku zespół koncertował wyłącznie na lokalnych festiwalach w Bergen, także dwa pierwsze dema zespołu wydane w 1993 i 1994 roku były rozpowszechniane tylko w Norwegii. Wszystko zmieniło się gdy zespół podpisał pierwszy kontrakt i wydał swój pierwszy album studyjny "Jormundgand" zarejestrowany w Grieghallen Studio w 1995 roku.
W roku 1996 zespół po raz pierwszy wybrał się na europejską trasę koncertową. Po powrocie z trasy Helheim natychmiast rozpoczął prace nad nową płytą i już w roku 1997 wydał swój drugi album studyjny "Av Norrøn Ætt". W roku 1999 zespół podpisał kolejny kontakt płytowy tym razem z wytwórnia muzyczną Sjef Studio która wydała w tym samym roku minialbum zespołu pt."Terrorveldet", oraz trzeci studyjny album "Blod &amp; Ild" w roku 2000. Kolejnym krokiem zespołu było wydanie czwartego już albumu studyjnego pt."Yersinia Pestis" w 2003 roku, który zebrał bardzo dobre opinie wśród krytyków muzycznych. W roku 2006 zespół wydał piąty album studyjny pt."The Journeys and the Experiences of Death" tym razem przez lokalną wytwórnię Dark Essence Records, a dwa lata później zrealizował szósty i jak na razie ostatni album pt."Kaoskult".

</doc>
<doc id="1861355" url="https://pl.wikipedia.org/wiki?curid=1861355" title="Charles Picque">
Charles Picque



</doc>
<doc id="1861356" url="https://pl.wikipedia.org/wiki?curid=1861356" title="Olafur Orn Bjarnason">
Olafur Orn Bjarnason



</doc>
<doc id="1861357" url="https://pl.wikipedia.org/wiki?curid=1861357" title="Urząd Markische Schweiz">
Urząd Markische Schweiz



</doc>
<doc id="1861358" url="https://pl.wikipedia.org/wiki?curid=1861358" title="Urząd Maerkische Schweiz">
Urząd Maerkische Schweiz



</doc>
<doc id="1861359" url="https://pl.wikipedia.org/wiki?curid=1861359" title="O3 Austria Top 40">
O3 Austria Top 40



</doc>
<doc id="1861360" url="https://pl.wikipedia.org/wiki?curid=1861360" title="Oe3 Austria Top 40">
Oe3 Austria Top 40



</doc>
<doc id="1861361" url="https://pl.wikipedia.org/wiki?curid=1861361" title="Andrej Sládkovič">
Andrej Sládkovič

Andrej Sládkovič (właśc. Ondrej Braxatoris, pseudonimy: "Andrej Braxatoris-Sládkovič", "Ondřej Krasyslav Sládkovič"; ur. 30 marca 1820 w Krupinie, zm. 20 kwietnia 1872 w miejscowości Radvaň nad Hronom) – romantyczny poeta słowacki, zaliczany do tzw. generacji štúrowców (słow. "štúrovci"), zwolennik krzewienia uczuć patriotycznych oraz języka słowackiego. Wraz z Samem Chalupką, Jánem Bottem i Jankiem Kráľem należy do najwybitniejszych poetów epoki słowackiego romantyzmu.
Życiorys.
Sládkovič urodził się w niezamożnej rodzinie protestanckiej. Studiował teologię oraz filozofię w Preszburgu (Bratysława), gdzie zetknął się z twórczością publicysty i poety Ľudovíta Štúra. W młodości pisywał głównie wiersze utrzymane w duchu poezji romantycznej (był pod silnym wpływem twórczości Mickiewicza), jednakże sławę oraz miano poety narodowego przyniósł mu poemat dygresyjny zatytułowany "Maryna".

</doc>
<doc id="1861362" url="https://pl.wikipedia.org/wiki?curid=1861362" title="Jose Maria Lopez">
Jose Maria Lopez



</doc>
<doc id="1861363" url="https://pl.wikipedia.org/wiki?curid=1861363" title="Kazimierz Pietroń">
Kazimierz Pietroń

Kazimierz Pietroń (ur. 27 stycznia 1923 w Godowie, zm. 25 września 2020 w Lublinie) – polski lekarz, profesor radiologii i działacz polityczny związany z Lublinem. 
Życiorys.
W 1938 podjął naukę w Liceum Ogólnokształcącym im. Stanisława Staszica, w czasie II wojny światowej uczestniczył w tajnym nauczaniu, ostatecznie uzyskując świadectwo dojrzałości w Liceum Biskupim w 1947. W latach 1947–1952 studiował na Wydziale Lekarskim Akademii Medycznej w Lublinie. Po ukończeniu studiów był zatrudniony jako asystent w Zakładzie Radiologii (1952–1962), adiunkt (1962–1969), kierownik Zakładu Radiologii (1955–1993) oraz wicedyrektor Instytutu Radiologii Akademii Medycznej (1976–1984). W 1968 uzyskał habilitację, w 1983 tytuł profesora nadzwyczajnego, a w 1990 zwyczajnego. W latach 1984–1990 pełnił obowiązki prorektora Akademii Medycznej ds. nauki. 
Działał społecznie jako m.in. przewodniczący Komisji ds. Radiologii w Województwie Zamojskim (1978–1995). Był wieloletnim działaczem Stronnictwa Demokratycznego. W 1964 założył jego koło na Akademii Medycznej, będąc jego długoletnim przewodniczącym. Przez szereg lat był wiceprzewodniczącym Miejskiego i Wojewódzkiego Komitetu SD oraz członkiem Centralnego Komitetu. Przewodniczył Zespołowi ds. Nauki, Oświaty i Postępu Technicznego CK SD. Bez powodzenia ubiegał się o mandat senatorski w wyborach 1993 z ramienia SD. 

</doc>
<doc id="1861364" url="https://pl.wikipedia.org/wiki?curid=1861364" title="Rutkiewicz">
Rutkiewicz

Rutkiewicz, Rutkowicz:

</doc>
<doc id="1861365" url="https://pl.wikipedia.org/wiki?curid=1861365" title="Ichimoku">
Ichimoku

 – rodzaj wykresu/wskaźnika wykorzystywanego do śledzenia trendów handlowych na prawie każdym rynku. Jest to wizualny system pozwalający inwestorowi szybko odróżnić konfiguracje handlowe o niskim prawdopodobieństwie od tych z wysokim prawdopodobieństwem.
Historia.
Wykresowy system Ichimoku Kinko Hyo został wynaleziony przez japońskiego dziennikarza Goichi Hosoda. Zaczął on rozwijać ten system przed II wojną światową z pomocą wielu studentów, których zatrudnił, aby określić optymalne formuły oraz scenariusze. Podobnie jak dziś byśmy użyli komputerowej symulacji, aby przetestować system na danych wstecz (tzw. backtesting). System finalnie został opublikowany w 1968, po ponad 20 latach testowania, kiedy Hosoda opublikował swoją książkę zawierającą finalną wersję systemu.
Ichimoku Kinko Hyo był szeroko używany w azjatyckich trading roomach od kiedy Hosoda opublikował swoją książkę. Został z sukcesem zastosowany do walut, kontraktów oraz akcji. Pomimo wielkiej popularności w Azji, Ichimoku nie pojawił się na zachodzie aż do 1990 r. z powodu małej ilości informacji w języku angielskim. Został zepchnięty do kategorii kolejnych "egzotycznych" wskaźników. Dopiero w początkach XXI w. zachodni inwestorzy zaczęli rozumieć znaczenie tego systemu.
„Równowaga na rzut oka”.
Nazwa Ichimoku Kinko Hyo, której tłumaczenie brzmi "wykres równowagi na rzut oka" trafnie opisuje system oraz to jak należy go używać, według opisu poniżej:
Hosoda wierzył mocno w to, że rynek jest bezpośrednim odbiciem ludzkiej dynamiki i zachowania. Uważał, że ludzkie zachowanie może zostać określone warunkami stałego cyklicznego ruchu w obie strony bliżej oraz dalej od równowagi w ich życiu oraz interakcji. 
Każdy z pięciu elementów, które tworzą Ichimoku, dostarcza własnego odbicia równowagi.
Elementy Ichimoku.
Wykres Ichimoku składa się z pięciu oddzielnych wskaźników liniowych. Te linie współpracują ze sobą, aby stworzyć kompletny "obraz Ichimoku". Podsumowanie jak każda z linii jest obliczana poniżej:
Linie senkou span A i B zasługują na specjalne wspomnienie, ponieważ razem tworzą "kumo" czyli chmurę.
Ustawienia Ichimoku.
Każde obliczenia linii mają jedno lub dwa ustawienia bazujące na liczbie okresów. Po wielu badaniach Goichi Hosoda w końcu określił, że ustawienia 9, 26 oraz 52 są idealnymi ustawieniami do osiągania optymalnych rezultatów z Ichimoku. Liczbę 26 zaczerpnął z ówczesnego Japońskiego miesiąca handlowego (włączając soboty). Liczba 9 reprezentuje tydzień i pół, natomiast liczba 52 reprezentuje okres dwóch miesięcy. 
Standardowe ustawienia dla Ichimoku Kinko Hyo to 9, 26, 52.
Istnieje debata na temat czy ustawienia 9,26,52 są nadal właściwe, ponieważ standardowy miesiąc pracy na zachodzie nie wliczał sobót. W dodatku, w niescentralizowanych rynkach, które nie utrzymują standardowych godzin biznesowych jak forex (który funkcjonuje 24 h od pon. do pt.), niektórzy uważali że może być więcej odpowiednich ustawień. Pomimo tego, wielu profesjonalnych inwestorów używających Ichimoku, zgadza się, że standardowe ustawienia 9, 26, 52 działają nadzwyczaj dobrze i nie wymagają zmian.
Argumentem może być to, iż gdy funkcje Ichimoku Kinko Hyo jako finalnie dopasowane, będąc integralną całością, to zmieniając ustawienia na coś innego niż standardowe mogłoby wyprowadzić system z równowagi i przedstawiać błędne sygnały.

</doc>
<doc id="1861366" url="https://pl.wikipedia.org/wiki?curid=1861366" title="BMW R 25/3">
BMW R 25/3

BMW R 25/3 – produkowany od 1953 do 1956 jednocylindrowy motocykl firmy BMW będący następcą modelu R 25/2.
Historia.
W stosunku do poprzednika nastąpiły nastąpiło sporo zmian. Zastosowano nowy zbiornik, poprawione hamulce i felgi z lekkich metali. Przekonstruowano również silnik zwiększając stopień sprężania do 7:1 i zmieniając średnicę gardzieli gaźników na 24mm podnosząc moc do 13KM. Zastosowanie ramy spawanej pozwalało na jazdę z bocznym wózkiem. Sprzedano 47700 sztuk w cenie 2060 DM.
Konstrukcja.
Jednocylindrowy silnik górnozaworowy o mocy 13 KM zasilany gaźnikiem Bing 1/24/41 lub SAWE Typ K 24 F o średnicy gardzieli 24mm. Suche sprzęgło jednotarczowe połączone z 4-biegową, sterowaną nożnie skrzynią biegów. Napęd koła tylnego wałem Kardana. Zamknięta spawana rama z rur stalowych z suwakowym zawieszeniem tylnego koła i teleskopowym przedniego koła. W obu kołach zastosowano hamulce bębnowe o średnicy 160mm. Prędkość maksymalna 119 (z wózkiem bocznym 88) km/h.

</doc>
<doc id="1861367" url="https://pl.wikipedia.org/wiki?curid=1861367" title="Ataman Angel">
Ataman Angel

Jewgienij Piotrowicz Angel – ukraiński dowódca partyzancki okresu wojny domowej w Rosji.
Pochodzenie i dzieciństwo.
Urodzony we wsi Własiwka (gub. czernihowska). Pochodził z rodziny uchodźców bułgarskich, którzy w czasie wojny rosyjsko-tureckiej 1828-1829 znaleźli schronienie na terenie imperium rosyjskiego na Czernihowszczyźnie. Jego ojciec służył u Wasylego Tarnowskiego (młodszego) – ukraińskiego działacza społecznego, którego majątek w II poł. XIX w. był centrum ukraińskiej, niezależnej myśli społeczno-politycznej. Sam Jewgienij od dzieciństwa wychowywany był w atmosferze patriotycznej. Otrzymał skromne domowe wykształcenie, które jednak wystarczyło do kontynuowania nauki w korpusie kadetów, a następnie w dwuletniej szkole ministerialnej (tj. państwowej) w Czernihowie.
I wojna światowa.
Z wybuchem I wojny światowej został powołany do wojska i skierowany do szkoły chorążych. Po jej ukończeniu walczył na froncie. W 1917, po przewrocie bolszewickimi i rozkładzie armii rosyjskiej, powrócił na rodzinną Ukrainę w stopniu porucznika i związał się ze skrajnie prawicowym skrzydłem Rady Centralnej. W lecie 1918 wstąpił w szeregi Ukraińskiego Kozactwa Czernihowszczyzny, stając na czele oddziałów formowanych z ochotników rodzinnego powiatu iczniańskiego. Podobnie jak Nestor Machno, zbierał w swoich szeregach wszystkich niezadowolonych z polityki hetmana Skoropadskiego, zwłaszcza chłopów rozczarowanych reformą rolną i nacjonalistów przeciwnych federacji z Rosją. W przeciwieństwie jednak do Machno, nie zadeklarował się jako anarchista, tylko tworzył swoją własną nacjonalistyczno-populistyczną partię.
Ukraińska Republika Ludowa i wojna domowa.
23 listopada 1918, w trzy dni po proklamowaniu URL sfederowanej z Rosją ("III Uniwersał"), przybył do Czernihowa, gdzie w kwaterze atamana Nagorskiego wraz z trzema innymi przywódcami kozackimi – Borysem Palijem, Siergiejem Sidorenką i Semenem Gołubem proklamował powstanie narodowe przeciwko wszelkim wrogom Ukrainy i rozpoczęcie wojny partyzanckiej. Ogłosili powstanie Republikańskiej Ukraińskiej Armii, w której Angel został atamanem i stanął na czele tzw. Kurenia Śmierci im. Iwana Sierki.
Pierwszą jego akcją był „przewrót” w Konotopie. Działając w imieniu Dyrektoriatu, aresztował miejscową „hetmańską” administrację i ogłosił swoją władzę w mieście. Icznia, Pryłuki a potem i sam Czernihów uznały jego zwierzchnictwo. Dzięki sympatii jaką zdobył oraz poborowi i rekwizycjom, jego oddział szybko rozrósł się do kilku tysięcy konnych.
Jego niesubordynacja watażki, budziła jednak coraz większe niezadowolenie władz Ukraińskiej Republiki Ludowej. Na początku 1919 Angel udał się do Kijowa, gdzie prowadził rozmowy z Petlurą na temat ewentualnej współpracy. Nie dały one jednak pozytywnych rezultatów. Kilka dni później Angel ograbił pociąg z masowo uciekającymi z Ukrainy Żydami, Petlura postanowił więc pozbawić go dowództwa i aresztować. Wtedy Angel wystąpił do swoich kozaków z apelem zrzucenia zwierzchnictwa Kijowa i rozpoczęcia walki na własną rękę. Usłuchało go ok. 400 kozaków (reszta odeszła do Petlury), z którymi prowadził dalej wojnę partyzancką w guberni czernihowskiej i połtawskiej. 25 lutego 1919 jego oddział wraz z kozakami atamanów: Gonty i „Czarnej Marusi” rozbił bolszewików pod Icznią, a do końca kwietnia wyparł ich z terytorium całego powiatu. Dysponujący już wtedy przewagą „czerwoni” rozpoczęli na niego polowanie – wkrótce pozostało przy nim ok. 60 najwierniejszych żołnierzy. Przyłączył się więc do innego watażki – atamana Zielonego. Razem przetrwali do końca 1919 roku. W grudniu Angel wpadł w bolszewicka zasadzkę koło Berdyczowa. Po długich przesłuchaniach przez "CzKa" został rozstrzelany nie wiadomo kiedy i pochowany w nieznanym miejscu. Według innych danych zmarł w areszcie na tyfus.
W partyzanckim okresie swojej działalności był często oskarżany (zwłaszcza przez przeciwników z Centralnej Rady) o antysemickie mordy.
Niedługo potem pojawił się jego sobowtór – Aleksander Grudnicki. Dzięki zewnętrznemu podobieństwu, wielu mu uwierzyło. Grudnicki stworzył oddział, który walczył z białogwardzistami Denikina i prowadził aktywną dywersję na tyłach Armii Ochotniczej. Później walczył również z bolszewikami. W maju 1920 połączył swoje siły z powstańczymi oddziałami Grigorija Czuprynki, tworząc Ukraińską Powstańcza Armię. Rozdając chłopom broń, rozbijając "sielsowiety" i bolszewickie oddziały rekwizycyjne, wywołali szybką reakcję "CzKa" – 7 baszkirska brygada stłumiła krwawo ich „powstanie”. W 1921 Grudziński poddał się bolszewikom. Dalsze jego losy nie są znane.
Cała rodzina prawdziwego Angela była w latach 30. poddana bolszewickim represjom.
Wpływy kulturowe.
W 1969 roku postać Angela pojawiła się w radzieckim telewizyjnym serialu szpiegowsko-przygodowym pt. "Adjutant Jego Pierwoschoditielstwa" (zagrał go Anatolij Papanow). Został tam przedstawiony jako dwukrotnie starszy, tępy chłop-analfabeta, stojący na czele bandy rozbójników, deklarujących się jako „zieloni”, tj. zwalczających zarówno białych „białych” jak i „czerwonych”, a przede wszystkim grabiących zwykłych ludzi.

</doc>
<doc id="1861368" url="https://pl.wikipedia.org/wiki?curid=1861368" title="Milivoj Slaviček">
Milivoj Slaviček

Milivoj Slaviček (ur. 24 października 1929 w Čakovcu, zm. 6 listopada 2012) – chorwacki poeta i tłumacz.

</doc>
<doc id="1861369" url="https://pl.wikipedia.org/wiki?curid=1861369" title="Reprezentacja Algierii na Mistrzostwach Świata w Wioślarstwie 2009">
Reprezentacja Algierii na Mistrzostwach Świata w Wioślarstwie 2009

Reprezentacja Algierii na Mistrzostwach Świata w Wioślarstwie 2009 liczyła 1 sportowca.

</doc>
<doc id="1861370" url="https://pl.wikipedia.org/wiki?curid=1861370" title="Rotkiewicz">
Rotkiewicz

Rotkiewicz, Rotkowicz:

</doc>
<doc id="1861371" url="https://pl.wikipedia.org/wiki?curid=1861371" title="Rotkowicz">
Rotkowicz



</doc>
<doc id="1861372" url="https://pl.wikipedia.org/wiki?curid=1861372" title="Rutkowicz">
Rutkowicz



</doc>
<doc id="1861373" url="https://pl.wikipedia.org/wiki?curid=1861373" title="Szlak kajakowy Czarnej Hańczy i Kanału Augustowskiego">
Szlak kajakowy Czarnej Hańczy i Kanału Augustowskiego

Szlak kajakowy Czarnej Hańczy i Kanału Augustowskiego – szlak kajakowy na Suwalszczyźnie będący połączeniem szlaku kajakowego Czarnej Hańczy i szlaku kajakowego Kanału Augustowskiego, łączący Jezioro Gremzdy (lub Wigry) z Augustowem. Długość trasy zależy od tego punktu rozpoczęcia i wynosi 85 kilometrów (początek na jeziorze Gremzdy) lub 100 km (start na jeziorze Wigry), Szlak, który składa się z siedmiu odcinków, uważany jest za jeden z najpiękniejszych szlaków wodnych polskich nizin. Czas pokonania szlaku to około siedmiu dni (bez wcześniejszego przygotowania kondycyjnego) lub 4–5, jeśli płynący nim decydują się na wiosłowanie cały dzień.
Trasa wzdłuż Czarnej Hańczy jest znana między innymi z powodu Karola Wojtyły, który w młodości uczestniczył w spływach kajakowych tym szlakiem. Przy sanktuarium w Studzienicznej znajduje się jego pomnik wystawiony z okazji VII pielgrzymki papieskiej do Polski z 1999 roku.
Odcinek pierwszy.
Początkiem szlaku może być jezioro Gremzdy. Stamtąd trasa prowadzi przez jeziora Głuche, Jurkowo, Miałkie, a następnie rzeką Gremzdówką na Czarną Hańczę, około 2 km przed stanicą wodną w Wysokim Moście. Ten 10-kilometrowy odcinek na większości długości uważany jest za łatwy z wyjątkiem rzeczki, gdzie spotkać można zwalone drzewa; w końcowym odcinku Gremzdówki trzeba też przebijać się przez gęste szuwary. 
Częściej jednak za początek trasy uważa się jezioro Wigry, gdzie kajaki można zwodować w Starym Folwarku, miejscowości Gawrych Ruda, w Bryzgielu lub przy klasztorze w Wigrach (patrz mapka po prawej). Ta trasa jest nieco dłuższa. Od miejscowości Gawrych Ruda jest to odległość około 100 km. Po przepłynięciu Wigier dopływa się do niewielkiego jeziora Postaw, a po jego przebyciu szlak prowadzi już Czarną Hańczą.
Odcinek drugi.
Odcinek ten liczący 16,5 km zaczyna się od zrujnowanej stanicy wodnej w Wysokim Moście a kończy na stanicy we Frąckach. Trasa częściowo przepływa przez Wigierski Park Narodowy. Ze względu na walory widokowe, odcinek ten uznawany jest za jeden z ciekawszych. Jednocześnie jest to trasa łatwa, choć jest na niej sporo meandrów. 
Odcinek trzeci.
Zaczyna się na stanicy we Frąckach, a kończy w Dworczysku. Ma 10 km długości. Nurt na tym odcinku jest szybki, a rzeka meandruje między polami i łąkami; z tego względu uważany jest za trudny.
Odcinek czwarty.
Trasa rozpoczynająca się w Dworczysku liczy 17 km. Początkowo prowadzi przez Puszczę Augustowską. Spotkać można przegradzające rzekę zwalone pnie. Ta część, z uwagi na to, że rzeka silnie meandruje uważana jest za trudną i wymagającą od kajakarzy pewnych umiejętności. Na wysokości wsi Rygol rzeka włącza się w system Kanału Augustowskiego. Tam szlak prowadzi w kierunku śluz: Sosnówek i Mikaszówka. Dalej położone jest jezioro Mikaszewo, gdzie kończy się ten etap.
Odcinek piąty.
Fragment szlaku prowadzi od Mikaszówki do miejscowości Płaska. Tutaj szlak cały czas prowadzi Kanałem Augustowskim. Przechodzi przez trzy jeziorka, śluzę Perkuć i największą na całym kanale dwukomorową śluzę Paniewo. Po przepłynięciu jeziora Paniewo trasa dociera do śluzy Gorczyca. Tuż za nią, na stanicy Płaska, kończy się ten odcinek trasy. 
Na tym odcinku turysta ma do dyspozycji wiele sklepów spożywczych oraz pól namiotowych. Pola namiotowe znajdują się na śluzie Sosnówek i przy jeziorze Mikaszewo. Sklep spożywczy oraz punkt małej gastronomii jest w Mikaszówce, nad Paniewem oprócz tego jest też karczma.
Odcinek szósty.
Krótki i uważany za łatwy dziewięciokilometrowy odcinek prowadzi od stanicy Płaska do śluzy Swoboda. Około 3 km za stanicą jest kanał łączący jezioro Serwy z Kanałem Augustowskim. Zachodzi tam konieczność przenoszenia kajaków ręcznie przez drogę. Dalej jest śluza Swoboda, a tuż za nią jezioro Studzieniczne.
Odcinek ten obfituje w liczne pola namiotowe po obu stronach kanału i przy jeziorach.
Odcinek siódmy.
Ostatni, 10-kilometrowy odcinek szlaku Czarnej Hańczy prowadzi od śluzy Swoboda i kończy się w Augustowie. Trasa wiedzie od śluzy przez jezioro Studzieniczne. Na półwyspie koło jeziora jest kapliczka z obrazem Matki Boskiej, a na wyspie na jeziorze mieści się rezerwat przyrody Brzozowy Grąd. Po wypłynięciu z jeziora szlak prowadzi przez śluzę Przewięź na jezioro Białe Augustowskie a stamtąd na jezioro Necko. 
Na brzegach jezior znajdują się liczne kempingi i ośrodki wypoczynkowe.
Po dopłynięciu do Augustowa podróż kajakiem można kontynuować szlakiem w kierunku Biebrzy, Blizny, szlakiem Doliny Rospudy lub ją zakończyć.

</doc>
<doc id="1861374" url="https://pl.wikipedia.org/wiki?curid=1861374" title="Ewa Ferenc">
Ewa Ferenc

Ewa Maria Ferenc-Szydełko (ur. 28 sierpnia 1953 w Międzyrzeczu) – polska prawniczka, doktor habilitowana nauk prawnych, profesor nadzwyczajna na Wydziale Prawa i Administracji Uniwersytetu Opolskiego. Specjalizuje się w prawie własności intelektualnej i prawie cywilnym. Pisarka.
Życiorys.
Studia prawnicze odbyła na Uniwersytecie im. A. Mickiewicza w Poznaniu. Tam obroniła pracę doktorską i uzyskała stopień doktora habilitowanego. W latach 1988–2007 pracowała na Wydziale Prawa i Administracji Uniwersytetu Szczecińskiego. Wypromowała siedmiu doktorów, ponad pięciuset magistrów i licencjuszy.
Członek Stowarzyszenia Pisarzy Polskich. Ma trzech synów i córkę. Mieszka we Wrocławiu.

</doc>
<doc id="1861375" url="https://pl.wikipedia.org/wiki?curid=1861375" title="South China AA">
South China AA

South China AA (Zn. tradycyjne:南華體育會) – klub piłkarski z Hongkongu, występujący w Hong Kong First Division League (1. liga).

</doc>
<doc id="1861376" url="https://pl.wikipedia.org/wiki?curid=1861376" title="Reprezentacja Argentyny na Mistrzostwach Świata w Wioślarstwie 2009">
Reprezentacja Argentyny na Mistrzostwach Świata w Wioślarstwie 2009

Reprezentacja Argentyny na Mistrzostwach Świata w Wioślarstwie 2009 liczyła 7 sportowców. Najlepszym wynikami były 7. miejsce w czwórce podwójnej wagi lekkiej mężczyzn.

</doc>
<doc id="1861377" url="https://pl.wikipedia.org/wiki?curid=1861377" title="Maria del Monte">
Maria del Monte



</doc>
<doc id="1861378" url="https://pl.wikipedia.org/wiki?curid=1861378" title="Hans-Juergen Gerhardt">
Hans-Juergen Gerhardt



</doc>
<doc id="1861379" url="https://pl.wikipedia.org/wiki?curid=1861379" title="Tibor Meszaros">
Tibor Meszaros



</doc>
<doc id="1861380" url="https://pl.wikipedia.org/wiki?curid=1861380" title="Urząd Falkenberg-Hohe">
Urząd Falkenberg-Hohe



</doc>
<doc id="1861381" url="https://pl.wikipedia.org/wiki?curid=1861381" title="Urząd Falkenberg-Hoehe">
Urząd Falkenberg-Hoehe



</doc>
<doc id="1861382" url="https://pl.wikipedia.org/wiki?curid=1861382" title="Andre Flahaut">
Andre Flahaut



</doc>
<doc id="1861383" url="https://pl.wikipedia.org/wiki?curid=1861383" title="Horst Hoernlein">
Horst Hoernlein



</doc>
<doc id="1861384" url="https://pl.wikipedia.org/wiki?curid=1861384" title="Ruben Mino">
Ruben Mino



</doc>
<doc id="1861387" url="https://pl.wikipedia.org/wiki?curid=1861387" title="Jormundgand">
Jormundgand

Jormundgand - pierwszy album studyjny zespołu muzycznego Helheim. Nagrany w Grieghallen Studio w 1995 roku. 

</doc>
<doc id="1861396" url="https://pl.wikipedia.org/wiki?curid=1861396" title="Linia S2 (SKM Warszawa)">
Linia S2 (SKM Warszawa)



</doc>
<doc id="1861398" url="https://pl.wikipedia.org/wiki?curid=1861398" title="Utwór solowy">
Utwór solowy



</doc>
<doc id="1861400" url="https://pl.wikipedia.org/wiki?curid=1861400" title="KahelOS">
KahelOS

Kahel OS – dystrybucja systemu Linux, oparta na Arch Linux, domyślny menadżer okien to GNOME.

</doc>
<doc id="1861401" url="https://pl.wikipedia.org/wiki?curid=1861401" title="Kazimierz Marcinek">
Kazimierz Marcinek

Kazimierz Marcinek (ur. 2 maja 1944 w Radomiu) – polski dziennikarz sportowy, wydawca, były działacz harcerski (hufiec Strzelin i GK ZHP Warszawa).
Życiorys.
Absolwent polonistyki Uniwersytetu Warszawskiego. Jako student współpracował z Rozgłośnią Harcerską i Redakcją Młodzieżową Polskiego Radia, a także czasopismami „Świat Młodych” i „Na przełaj”. W latach 1966–1975 pracował w wydawnictwie Sport i Turystyka jako korektor, redaktor techniczny i merytoryczny. Potem przeszedł do oddziału warszawskiego redakcji „Sportu”, gdzie pełnił funkcję sekretarza. Od 1982 do 1992 pracował w „Przeglądzie Sportowym” jako zastępca kierownika działu piłki nożnej. Potem wrócił do „Sportu”, by w 1993–1994 przekazywać relacje ze spotkań NBA, NHL i mistrzostw świata w piłce nożnej, a w latach 1995–1997 był korespondentem warszawskim „Tempa”. Od 1998 do 2004 dziennikarz działu sportowego „Super Expressu”. Od maja 2004 na emeryturze. Obecnie współpracownik „Przeglądu Sportowego”. W latach 1995–1997 był rzecznikiem prasowym sekcji piłkarskiej Legii Warszawa i podczas meczów Ligi Mistrzów Widzewa Łódź, a w latach 2000–2001 rzecznikiem piłkarskiej reprezentacji Polski (trener Jerzy Engel).
Mistrz świata dziennikarzy w szpadzie (1978). Autor i współautor kilku książek o tematyce sportowej i turystycznej. Ma syna Macieja i wnuczki Zosię i Mariannę.

</doc>
<doc id="1861402" url="https://pl.wikipedia.org/wiki?curid=1861402" title="Av Norrøn Ætt">
Av Norrøn Ætt

Av Norrøn Ætt - drugi album studyjny norweskiego zespołu muzycznego Helheim. Nagrany w Grieghallen Studio w 1997 roku.

</doc>
<doc id="1861403" url="https://pl.wikipedia.org/wiki?curid=1861403" title="Reprezentacja Australii na Mistrzostwach Świata w Wioślarstwie 2009">
Reprezentacja Australii na Mistrzostwach Świata w Wioślarstwie 2009

Reprezentacja Australii na Mistrzostwach Świata w Wioślarstwie 2009 liczyła 31 sportowców. Najlepszym wynikami były 2. miejsce w czwórce podwójnej mężczyzn i czwórce bez sternika mężczyzn.

</doc>
<doc id="1861405" url="https://pl.wikipedia.org/wiki?curid=1861405" title="Reprezentacja Austrii na Mistrzostwach Świata w Wioślarstwie 2009">
Reprezentacja Austrii na Mistrzostwach Świata w Wioślarstwie 2009

Reprezentacja Austrii na Mistrzostwach Świata w Wioślarstwie 2009 liczyła 10 sportowców. Najlepszym wynikiem było 6. miejsce w jedynce wagi lekkiej kobiet.

</doc>
<doc id="1861406" url="https://pl.wikipedia.org/wiki?curid=1861406" title="Terrorveldet">
Terrorveldet

Terrorveldet – pierwszy minialbum zespołu muzycznego Helheim. Nagrany w "Sjef studio" w 1999 roku. 

</doc>
<doc id="1861409" url="https://pl.wikipedia.org/wiki?curid=1861409" title="Blod &amp; Ild">
Blod &amp; Ild

Blod &amp; Ild – trzeci album studyjny norweskiego zespołu muzycznego Helheim. Nagrany i wydany przez Sjef studio w 2000 roku. 

</doc>
<doc id="1861410" url="https://pl.wikipedia.org/wiki?curid=1861410" title="Seweryna Wysłouchowa">
Seweryna Wysłouchowa

Seweryna Wysłouch z domu Skarżyńska h. Bończa (ur. w 1869, zm. w 1918 w Kijowie) – polska działaczka społeczna, poetka, pisarka, znawczyni języka polskiego, autorka podręczników do języka polskiego, malarka.
Pisała nowele i wiersze, jest również autorką serii pocztówek z podobiznami bohaterów narodowych, opatrzonych krótkimi wierszami jej autorstwa. Była również współinicjatorką budowy "Domu zdrowia" dla niezamożnej młodzieży. Większość jej prac zachowała się wyłącznie w maszynopisie. Zmarła w Kijowie, gdzie wyjechała wraz z dziećmi w czasie wojny.
Była żoną Antoniego Izydora Wysłoucha, historyka i posła na Sejm II RP (w 1940 aresztowany w Pirkowiczach, zaginął). Mieli dziewięcioro dzieci: Witolda (nauczyciel języków obcych, po 1917 w ZSRR.), Marię (po mężu Peyser), Antoniego (kapitan, zginął w bitwie pod Bobrujskiem), Franciszka (pisarz, uczestnik wojny 1920 roku), Józefa (zmarł w młodości), Seweryna (profesor Uniwersytetu Wrocławskiego, uczestnik wojny 1920 roku), Stanisława (inżynier rolnik, uczestnik wojny 1920 roku), Bernarda (nauczyciel w szkołach rolniczych, uczestnik wojny 1920 roku, w 1939 aresztowany przez NKWD, zaginął), Wiktora (absolwent Politechniki Warszawskiej; konstruktor taboru kolejowego).

</doc>
<doc id="1861411" url="https://pl.wikipedia.org/wiki?curid=1861411" title="Seweryna Wysłouch">
Seweryna Wysłouch

Imię i nazwisko to nosili lub noszą m.in.:

</doc>
<doc id="1861412" url="https://pl.wikipedia.org/wiki?curid=1861412" title="Ariel Salleh">
Ariel Salleh

Ariel Salleh (ur. 1944) – australijska socjolożka, jedna z czołowych przedstawicielek ekofeminizmu. Wykładowczyni ekonomii politycznej na University of Sydney.
Życiorys.
W artykule "Głębiej niż głęboka ekologia" z 1984 krytykowała głównych przedstawicieli ekologii głębokiej, Arne Næssa i Billa Devala, za to, że w swoich analizach stosunku człowieka do natury traktują „człowieka” jako kategorię jednorodną, nie uwzględniając różnic między kobietami a mężczyznami. W książce "Ecofeminism as Politics: Nature, Marx, and the Postmodern" (1997) określiła swoje stanowisko jako „ucieleśniony materializm”. Jej zdaniem szczególna rola kobiet w rozwiązaniu kryzysu ekologicznego wynika z ich miejsca w społecznym podziale pracy.
Jest redaktorką zbioru "Eco-Sufficiency &amp; Global Justice: Women Write Political Ecology" (2009), w którym wraz z innymi autorkami rozwija koncepcję długu ekologicznego oraz wprowadza feministyczną perspektywę do badań nad kwestią zmian klimatycznych.
Zanim podjęła pracę na uniwersytecie, pracowała we wspólnotach Aborygenów. W latach 70. była jedną z liderek ruchu przeciw wydobyciu uranu ("Movement Against Uranium Mining"). W 1985 była współzałożycielką australijskiej partii Zielonych. Podczas Szczytu Ziemi w Rio de Janeiro w 1992 współdziałała z nowojorską organizacją "Women's Environment &amp; Development Organization". W latach 2001-2004 zasiadała w rządowej Komisji Etycznej ds. Technologii Genetycznej ("Gene Technology Ethics Committee"). Należy do redakcji międzynarodowego ekosocjalistycznego kwartalnika „Capitalism Nature Socialism”.
Poza University of Sydney prowadziła wykłady na University of Western Sydney (ekologia społeczna) oraz jako profesor wizytujący na New York University (edukacja ekologiczna) oraz w Institute for Women's Studies w Manili.

</doc>
<doc id="1861414" url="https://pl.wikipedia.org/wiki?curid=1861414" title="Yersinia Pestis">
Yersinia Pestis

Yersinia Pestis - czwarty album studyjny norweskiego zespołu Helheim. Nagrany i wydany przez Grieghallen Studio w 2003 roku. 

</doc>
<doc id="1861415" url="https://pl.wikipedia.org/wiki?curid=1861415" title="Myszołów krótkoogonowy">
Myszołów krótkoogonowy

Myszołów krótkoogonowy ("Buteo brachyurus") – gatunek średniej wielkości ptaka z rodziny jastrzębiowatych (Accipitridae), żyjący na terenach od Florydy i Meksyku po środkową Amerykę Południową.
Systematyka.
Dawniej bywał umieszczany w monotypowym rodzaju "Buteola". Za podgatunek myszołowa krótkoogonowego uznawano blisko spokrewnionego myszołowa białogardłego ("B. albigula"), obecnie klasyfikowanego jako odrębny gatunek.
Wyróżnia się dwa podgatunki "B. brachyurus", różniące się szczegółami anatomicznymi ogona i barwą szyi:
Morfologia.
Myszołów krótkoogonowy jest jednym z mniejszych przedstawicieli swojego rodzaju. Mierzy ok. 40 cm, waży ok. 0,4–0,5 kg, a rozpiętość jego skrzydeł waha się od 83 do 103 cm (samice są większe od samców). Upierzenie jest brązowe, jaśniejsze u młodych osobników, dziób żółtoczarny, łapy żółtawe. Wbrew nazwie posiadają ogon o przeciętnej dla tego rodzaju długości.
Spotykane są dwie odmiany – jasna i ciemna, bez form pośrednich.
Tryb życia.
Występuje w wielu różnorodnych wilgotnych siedliskach, w tym lasach i na ich obrzeżach, w lasach wtórnych, na otwartej przestrzeni i na sawannach z rozproszonymi drzewami i zadrzewieniami, zwykle w pobliżu wody. Najbardziej aktywny jest o świcie i zmierzchu. Mięsożerny, żywi się głównie ptakami, ale zjada również gryzonie, jaszczurki, żaby, węże i owady.
Rozmnażanie.
Myszołowy krótkoogonowe rozmnażają się raz w roku. Ich sezon godowy trwa od stycznia do czerwca. Ptaki są najprawdopodobniej monogamiczne. Po godach samica buduje z patyków duże gniazdo na szczycie wysokiego drzewa i składa w nim 1 do 3 białych, nakrapianych jaj. Po 34–39 dniach wykluwają się pisklęta, które następnie są karmione przez oboje rodziców.
Status.
Międzynarodowa Unia Ochrony Przyrody (IUCN) uznaje myszołowa krótkoogonowego za gatunek najmniejszej troski (LC – "least concern") nieprzerwanie od 1988 roku. Liczebność światowej populacji w 2004 roku szacowano na około 2 miliony osobników. Trend liczebności populacji uznaje się za wzrostowy.

</doc>
<doc id="1861416" url="https://pl.wikipedia.org/wiki?curid=1861416" title="The Journeys and the Experiences of Death">
The Journeys and the Experiences of Death

The Journeys and the Experiences of Death - piąty album studyjny norweskiego zespołu Helheim. Nagrany i wydany przez Dark Essence Records w czerwcu 2006 roku. 

</doc>
<doc id="1861417" url="https://pl.wikipedia.org/wiki?curid=1861417" title="Buteo brachyurus">
Buteo brachyurus



</doc>
<doc id="1861418" url="https://pl.wikipedia.org/wiki?curid=1861418" title="Kaoskult">
Kaoskult

Kaoskult - szósty album studyjny norweskiego zespołu Helheim. Nagrany i wydany przez "Dark Essence Records" i "Conclave Studio" w marcu 2008 roku. 

</doc>
<doc id="1861420" url="https://pl.wikipedia.org/wiki?curid=1861420" title="Stephen Curry">
Stephen Curry

Stephen Curry, właśc. Wardell Stephen Curry II (ur. 14 marca 1988 w Akron) – amerykański koszykarz, występujący na pozycji rozgrywającego, czterokrotny mistrz NBA, reprezentant kraju, obecnie zawodnik Golden State Warriors.
Jest synem byłego zawodnika NBA, Della Curry’ego. Jego młodszym bratem jest Seth, zawodnik Brooklyn Nets. Czterokrotny mistrz NBA z Warriors. Dwukrotny MVP ligi w sezonach 2014/15 i 2015/16.
College.
Przed rozpoczęciem kariery w NBA przez 3 sezony występował na parkietach NCAA w barwach Wildcats z Davidson College. W najbardziej udanym, ostatnim sezonie – 2008/09, był ze średnią 28.6 punktów na mecz liderem zdobyczy punktowych w uniwersyteckich rozgrywkach, znalazł się też w pierwszych piątkach wybieranych przez "The Sporting News", Associated Press, NABC (stowarzyszenie trenerów), USBWA (stowarzyszenie dziennikarzy). Dwukrotnie został wybrany też graczem roku swojej konferencji (Southern Conference Player of the Year). Poprawił wiele rekordów własnej uczelni, m.in. pod względem sumy zdobytych punktów (także rekord konferencji), trafionych rzutów za 3, rzutów osobistych, gier z przekroczeniem 30 i 40 zdobytych przez zawodnika punktów. Ustanowił też rekord NCAA w liczbie trafionych rzutów za 3 punkty (162) w pojedynczym sezonie (2008).
NBA.
W 2009 został wybrany w pierwszej rundzie draftu z numerem 7 przez Golden State Warriors.
W sezonie 2009/10 ustanowił rekord sezonu zasadniczego NBA, trafiając 166 celnych rzutów za 3 punkty, jako debiutant. Wynik ten został poprawiony trzy lata później przez Damiana Lillarda. Na koniec sezonu 2009/2010 zajął drugie miejsce w głosowaniu na debiutanta roku.
19 lutego 2011 podczas All Star Weekend Curry zwyciężył w Skills Challenge.
W sezonie 2012/13 ustanowił nowy rekord NBA w liczbie celnych rzutów za 3 punkty, trafiając ich 272 w trakcie pojedynczych rozgrywek. Rekord ten najpierw poprawił na 276 w sezonie 2014/2015 w meczu sezonu zasadniczego przeciwko drużynie Portland Trail Blazers by ostatecznie zakończyć zmagania na liczbie 286.
4 czerwca 2014 został wybrany do drugiej piątki All-NBA Team za sezon 2013/14.
Zwyciężył w konkursie Three-Point Shootout podczas Weekendu Gwiazd 2015, 2021.
Został wybrany MVP ligi za sezon 2014/15. W głosowaniu zgromadził 1198 punktów i wyprzedził Jamesa Hardena z Houston Rockets (25 pierwszych miejsc – 936 pkt), czterokrotnego triumfatora LeBrona Jamesa z Cleveland Cavaliers (pięć razy na pierwszym miejscu – 552), Russella Westbrooka z Oklahoma City Thunder (352) oraz Anthony’ego Davisa z New Orleans Pelicans (203).
25 lutego 2016 w meczu z Orlando Magic zdobył 51 punktów, 7 zbiórek i 8 asyst, dziesięciokrotnie trafiając za trzy punkty. Tym samym pobił rekord NBA Kyle’a Korvera w liczbie meczów z rzędu z przynajmniej jednym celnym rzutem trzypunktowym. W następnym meczu, 27 lutego, w wygranym po dogrywce meczu z Oklahoma City Thunder trafił 12 rzutów za trzy punkty, czym wyrównał rekord NBA Kobe Bryanta i Donyella Marshalla. Pobił przy tym własny, ustanowiony w poprzednim sezonie, rekord NBA pod względem liczby celnych rzutów trzypunktowych na przestrzeni całych rozgrywek. Jego rzut na 0,6 sekundy do końca dogrywki ustanowił wynik na 121–118 i dał Warriors zwycięstwo.
14 kwietnia 2016 w meczu kończącym sezon zasadniczy przeciwko Memphis Grizzlies został pierwszym zawodnikiem w historii NBA, który osiągnął pułap 400 celnych rzutów za 3. Sezon zakończył z wynikiem 402 celnych rzutów z dystansu.
10 maja 2016 drugi raz z rzędu został MVP sezonu regularnego. Był to pierwszy w historii NBA przypadek, gdy tytuł MVP przyznano jednomyślnie.
15 grudnia 2021, w meczu przeciwko New York Knicks, pobił o 4 rzuty rekord NBA 2973 rzutów za 3 punkty, należący Raya Allena. Podczas meczu gwiazd NBA 2022 ustanowił rekordy tego spotkania, notując najwięcej celnych rzutów za 3 punkty w jednej kwarcie (6), w jednej połowie (8) oraz całym spotkaniu (16).
Statystyki.
"Na podstawie Basketball-Reference.com , stan na koniec sezonu 2019/20"

</doc>
<doc id="1861421" url="https://pl.wikipedia.org/wiki?curid=1861421" title="Dave Weckl Band">
Dave Weckl Band



</doc>
<doc id="1861422" url="https://pl.wikipedia.org/wiki?curid=1861422" title="Pałac Finckenstein">
Pałac Finckenstein



</doc>
<doc id="1861424" url="https://pl.wikipedia.org/wiki?curid=1861424" title="Incognito (zespół muzyczny)">
Incognito (zespół muzyczny)

Incognito – brytyjska acid-jazzowa grupa muzyczna powstała w 1981 roku.
Liderem, kompozytorem, producentem muzycznym, gitarzystą i wokalistą grupy jest Jean-Paul 'Bluey' Maunick. Inni ważni członkowie grupy to wokaliści: Jocelyn Brown, Carleen Anderson, Tony Momrelle, Imaani, Maysa Leak, Kelli Sae oraz Joy Malcom
Debiutancki album grupy, "Jazz Funk", wydany został w 1982 roku. Od tego czasu muzycy nagrali łącznie 18 albumów studyjnych, z których ostatni ukazał się w 2019 roku.
Zespół odniósł sukces na brytyjskiej liście przebojów dzięki swojemu hitowemu singlowi, który był coverem utworu "Always There" Ronnie Laws, nagranym wraz z Jocelyn Brown. Singiel ten zajął w Wielkiej Brytanii 6 miejsce. Słynny utwór "Don't you worry 'bout a thing" z 1992 r. również znalazł się na liście przebojów, na 19 miejscu.
Do artystów wykonujących remiksy utworów Incognito należą m.in.: Masters At Work, David Morales, Jazzanove, Roger Sanchez.

</doc>
<doc id="1861425" url="https://pl.wikipedia.org/wiki?curid=1861425" title="Katedra w St Albans">
Katedra w St Albans

Katedra w St Albans (ang. "St Albans Cathedral", oficjalnie "Cathedral and Abbey Church of St Alban" – Katedra i Kościół Opactwa pw. św. Albana) – wybudowana w latach 1077–1893 katedra Kościoła Anglii w St Albans w hrabstwie Hertfordshire w Anglii. Katedra jest siedzibą diecezji St Albans, należącej do prowincji Canterbury.
Kościół katedralny wybudowany został na wzgórzu zwanym Holmhurst Hill (dzisiejsza nazwa wzgórza i drogi prowadzącej do katedry to Holywell Hill). Wcześniej, od VIII wieku, na wzgórzu istniał klasztor benedyktynów ufundowany przez Offę, króla Mercji. W wyniku badań archeologicznych najstarsze dostępne pozostałości klasztoru wydatowano na rok 793. Kościół katedralny do dziś popularnie zwany jest przez mieszkańców miasta opactwem ("the Abbey"), mimo że klasztor już nie istnieje.
W kościele znajduje się kaplica i grobowiec św. Albana, męczennika który został patronem katedry i od którego imienia pochodzi współczesna nazwa miasta. W roku 2002 zaprezentowano łopatkę – relikwię świętego, która obecnie znajduje się w grobowcu.
Architektura.
Katedra łączy w sobie style romański oraz gotycki.
Do zbudowania kościoła wtórnie użyto wapienia z Lincolnshire (Barnack stone), pochodzącego z pobliskich ruin rzymskiego miasta Verulamium. Wykorzystano także kamień Totternhoe z Bedfordshire, marmur z Purbeck oraz różne gatunki lokalnego wapienia: Ancaster, Chilmark, Clipsham itd.
Wymiary.
84-metrowa nawa katedry w St Albans jest najdłuższą nawą w Anglii.
Nabożeństwa.
Katedra pełni funkcję ekumeniczną. Odbywają się tu nabożeństwa: anglikańskie, rzymskokatolickie, prawosławne, luterańskie (w języku niemieckim) oraz ogólnochrześcijańskie.
Międzynarodowy Festiwal Organowy.
Od roku 1963 w katedrze odbywa się Międzynarodowy Festiwal Organowy w St Albans (ang. "St Albans International Organ Festival"), wśród laureatów znaleźli się Dame Gillian Weir, Thomas Trotter oraz Naji Hakim.
Pochówki.
W katedrze i na przykościelnym cmentarzu pochowani zostali m.in.:
Opaci St Albans.
Lista opatów w St Albans do roku 1539.
Adres.
Cathedral and Abbey Church of Saint Alban
Sumpter Yard
St Albans
Hertfordshire
AL1 1BY

</doc>
<doc id="1861434" url="https://pl.wikipedia.org/wiki?curid=1861434" title="Poranne Sygnały">
Poranne Sygnały



</doc>
<doc id="1861435" url="https://pl.wikipedia.org/wiki?curid=1861435" title="Poranne sygnały">
Poranne sygnały



</doc>
<doc id="1861437" url="https://pl.wikipedia.org/wiki?curid=1861437" title="Wyspa św. Tomasza">
Wyspa św. Tomasza



</doc>
<doc id="1861438" url="https://pl.wikipedia.org/wiki?curid=1861438" title="Gąska biała">
Gąska biała



</doc>
<doc id="1861439" url="https://pl.wikipedia.org/wiki?curid=1861439" title="Laccaria amethystina">
Laccaria amethystina



</doc>
<doc id="1861440" url="https://pl.wikipedia.org/wiki?curid=1861440" title="4 Dywizja Strzelców Spadochronowych (III Rzesza)">
4 Dywizja Strzelców Spadochronowych (III Rzesza)

4 Dywizja Strzelców Spadochronowych (niem. 4 Fallschirm-Jäger-Division) – spadochronowa jednostka wojskowa Luftwaffe złożona z Niemców i Włochów podczas II wojny światowej.
Historia.
Dywizja została sformowana w listopadzie 1943 r. w Wenecji. W jej skład weszły oddziały 2 Dywizji Strzelców Spadochronowych. Ponadto silny kontyngent stanowili ochotnicy włoscy, którzy służyli przed wyjściem Włoch z wojny na początku września 1943 r. w 184 Dywizji Spadochronowej „Nembo” i 185 Dywizji Spadochronowej „Folgore”. Na czele 4 Dywizji Strzelców Spadochronowych stanął gen. Heinrich Trettner. Pod koniec stycznia 1944 r. weszła ona do walki w składzie I Korpusu Spadochronowego przeciwko wojskom alianckim, które wylądowały pod Anzio (patrz: Operacja Shingle). Następnie pełniła zadania ochronne i patrolowe w Rzymie. Jako ostatnia niemiecka jednostka opuściła 4 czerwca stolicę Włoch. Wycofywała się przez Viterbo – Sienę – Firenzę, zajmując pozycje obronne na przełomie 1944/1945 r. na Przełęczy Futa na Linii Gotów. W marcu 1945 r. z dywizji odeszły II Batalion, 12 Pułk Strzelców Spadochronowych i 2 kompania batalionu saperów do nowo formowanej w Austrii 10 Dywizji Strzelców Spadochronowych. 4 Dywizja Strzelców Spadochronowych walczyła z aliantami pod Nettuno, Florencją i Bolonią, poddając się w rejonie Viacenza – Bozen pod koniec kwietnia 1945 r.

</doc>
<doc id="1861441" url="https://pl.wikipedia.org/wiki?curid=1861441" title="Russula heterophylla">
Russula heterophylla



</doc>
<doc id="1861445" url="https://pl.wikipedia.org/wiki?curid=1861445" title="Edward Trojanowski (lekkoatleta)">
Edward Trojanowski (lekkoatleta)

Edward Wacław Trojanowski (ur. 5 marca 1912 w Warszawie, zm. 29 sierpnia 1984 w Zakopanem) – polski lekkoatleta, sprinter, później dziennikarz sportowy.
Kariera sportowa.
Ukończył Gimnazjum im. W. Giżyckiego w Warszawie. Startował w Akademickich Mistrzostwach Świata w 1930 w Darmstadt, gdzie odpadł w półfinale biegu na 100 metrów i przedbiegach biegu na 200 metrów oraz sztafety 4 × 100 metrów. Podczas Akademickich Mistrzostw Świata w 1937 w Paryżu był członkiem sztafety 4 × 100 m, która zajęła 4. miejsce w finale oraz sztafety 800+200+200+400 m, która była szósta. Indywidualnie odpadł w półfinale na 200 m i przedbiegu na 100 m.
Dziewięć razy był mistrzem Polski: na 100 m w 1931, 1932 i 1934, na 200 m w 1931, w sztafecie 4 × 100 m w 1929, 1930 i 1939, w sztafecie 4 × 200 m w 1937 i w sztafecie szwedzkiej w 1937. Był również wicemistrzem na 100 m w 1930, 1935 i 1936, na 200 m i w sztafecie 4 x 100 m w 1932, w sztafecie 4 × 200 m w 1938 oraz w sztafecie 4 × 400 m w 1936, a także brązowym medalistą na 100 m w 1938, na 200 m w 1930 i 1936 i w sztafecie szwedzkiej w 1938. Był mistrzem zimowych (halowych) mistrzostw Polski w 1934 w biegu na 50 m oraz wicemistrzem w 1933 i brązowym medalistą w 1937 na tym samym dystansie.
16 razy ustanawiał rekordy Polski, m.in. 10,7 s na 100 m w 1931, choć głównie w biegach sztafetowych. Rekordy życiowe: 100 m – 10,7 s (1931), 200 m – 22,0 s (1932). W latach 1930–1939 wystąpił w 16 meczach reprezentacji Polski, odnosząc 1 zwycięstwo indywidualne.
Startował w klubach warszawskich: AZS w 1928–1931 i 1936–1939 i Polonii w 1932–1935.
Praca dziennikarska.
Przed wojną pracował jako dziennikarz sportowy w "Expressie Porannym", "Dobrym Wieczorze" i "Przeglądzie Sportowym". W latach 1945–1946 był korespondentem agencji PAP i Polpress. Później pracował jako dziennikarz w czasopismach "Wieczór Warszawy" (1946–1948), "Rzeczpospolita" (1949–1950), "Sportowiec" (1951–1954), "Trybuna Ludu" (1954–1961 i 1963–1970), "Światowid" (1961), "Widnokręgi" (1970–1976) i "Express Wieczorny" (1976–1984).
Jego bratem stryjecznym był Wojciech Trojanowski, także lekkoatleta i dziennikarz.
Spoczywa na Cmentarzu na Pęksowym Brzysku w Zakopanem (sektor P-IV-16).

</doc>
<doc id="1861447" url="https://pl.wikipedia.org/wiki?curid=1861447" title="Prochor (diakon)">
Prochor (diakon)

Prochor, scs. "Apostoł Prochor, diakon, " – postać biblijna, diakon, święty Kościoła katolickiego, ormiańskiego, koptyjskiego i prawosławnego.
Żywot świętego.
Żył w I wieku, a źródłem informacji o tej postaci jest Pismo Święte, gdzie wymieniony jest jako trzeci w grupie wybranych do wspomagania w posłudze apostołom Jezusa Chrystusa obok Szczepana ("Stefana"), Filipa, Nikanora, Tymona, Parmenasa i Mikołaja, prozelity z Antiochii. Prochor jako jeden z "cieszących się dobrą sławą, pełnych ducha mądrości" zgodnie z tradycją uważany jest za jednego z pierwszych diakonów, po tym, jak apostołowie "modląc się włożyli na nich ręce".
W pięć stuleci później "Acta Joannis" zrobiły z Prochora ucznia św. Łukasza. Do martyrologiów trafił za sprawą św. Ado, który przypisał mu męczeńską śmierć w Antiochii. Inni badacze przypisywali mu też biskupstwo Nikomedii oraz że był uczniem Piotra Apostoła i towarzyszem podróży misyjnych Jana Ewangelisty.
Dzień obchodów.
W synaksarionach Prochor wymieniany jest 28 lipca i 30 czerwca w grupie siedemdziesięciu dwóch uczniów Pańskich.
Jego wspomnienie liturgiczne w Kościele katolickim obchodzone jest 28 lipca.
Kościoły wschodnie, z uwagi na liturgię według kalendarza juliańskiego, wspominają Świętego:
Ikonografia.
W ikonografii Wschodu św. Prochor przeważnie przedstawiany jest jako mężczyzna w średnim wieku z kasztanową, niedługą brodą. Ubrany jest w liturgiczne szaty biskupie, w dłoni trzyma Ewangelię. Niekiedy ukazywany jest w stroju typowym dla apostołów.
Imię.
Imię Prochor pochodzi z greki od imienia "Próchoros". Łacińskim odpowiednikiem jest "Prochorus", a w Polsce imię to nosił jeden z pierwszych biskupów krakowskich.
Linki zewnętrzne.
 – Biblia Tysiąclecia

</doc>
<doc id="1861448" url="https://pl.wikipedia.org/wiki?curid=1861448" title="Dywizja Szkoleniowa i Rekrucka Ustaszy">
Dywizja Szkoleniowa i Rekrucka Ustaszy

Dywizja Szkoleniowa i Rekrucka Ustaszy (chor. Ustaška Nastavno-Doknadna Divizija) − jednostka wojskowa Sił Zbrojnych Ustaszy, a następnie Chorwackich Sił Zbrojnych pod koniec II wojny światowej.
Historia.
Dywizja została sformowana na pocz. grudnia 1944 r. w Zagrzebiu jako 16 Chorwacka Dywizja Rekrucka. Na jej czele stanął płk Milivoj Durbešić. W skład dywizji weszła niewielka niemiecka grupa łącznikowa (DVK 316) w celu koordynacji działań z oddziałami niemieckimi. Dywizja miała uzbrojenie i wyposażenie różnego rodzaju. Ogółem liczyła ok. 9-9,5 tys. żołnierzy. Jej zadaniem było prowadzenie szkolenia rekrutów, a następnie uzupełnianie nimi istniejących jednostek wojskowych. Nigdy nie uczestniczyła w walkach. Początkowo dywizja była podporządkowana I Korpusowi Terytorialnemu, od połowy marca 1945 r. I Korpusowi Ustaszy, zaś od połowy kwietnia Przybocznemu Korpusowi Poglavnika. W tym czasie dywizja została przemianowana na Dywizję Szkoleniową i Rekrucką Ustaszy.
Skład organizacyjny.
Łącznie 16 batalionów rekruckich i 4 rekruckie baterie artylerii.

</doc>
<doc id="1861451" url="https://pl.wikipedia.org/wiki?curid=1861451" title="Ich hatt' einen Kameraden">
Ich hatt' einen Kameraden

Der gute Kamerad („Dobry towarzysz”), znane również jako Ich hatt’ einen Kameraden („Miałem towarzysza”), jest tradycyjną pieśnią pogrzebową w niemieckich siłach zbrojnych.
Autorem tekstu z 1809 r. jest niemiecki poeta Ludwig Uhland.
W 1825 r. kompozytor Friedrich Silcher napisał do nich muzykę.
Pieśń ta jest integralną częścią wojskowych ceremonii pogrzebowych.
Tekst oryginalny w j. niemieckim.
&lt;poem style="margin-left:2em"&gt;
Ich hatt’ einen Kameraden,
Einen bessern findst du nit.
Die Trommel schlug zum Streite,
Er ging an meiner Seite
In gleichem Schritt und Tritt.
Eine Kugel kam geflogen,
Gilt’s mir oder gilt es dir?
Ihn hat es weggerissen,
Er liegt mir vor den Füßen,
Als wär’s ein Stück von mir.
Will mir die Hand noch reichen,
Derweil ich eben lad.
Kann dir die Hand nicht geben,
Bleib du im ew’gen Leben
Mein guter Kamerad!
&lt;/poem&gt;
Tłumaczenie Adama Asnyka na j. polski.
&lt;poem style="margin-left:2em"&gt;
Miałem ja towarzysza –
Lepszego nie znajdziesz, nie!
Gdy bębny do boju grzmiały,
Krok w krok na polu chwały
Szedł razem obok mnie.
Wybiegła na nas kula...
Czy mnie, czy tobie zgon?
Ach! jego mi wyrwała
Jak część mojego ciała:
U nóg mych pada on!
Wyciąga do mnie rękę,
Gdy trzeba spieszyć w bój:
„Ręki ci dać nie mogę;
Idź na wieczności drogę,
O, towarzyszu mój!”
&lt;/poem&gt;

</doc>
<doc id="1861453" url="https://pl.wikipedia.org/wiki?curid=1861453" title="Single numer jeden w roku 2010 (USA)">
Single numer jeden w roku 2010 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.

</doc>
<doc id="1861456" url="https://pl.wikipedia.org/wiki?curid=1861456" title="Chorwackie kompanie pociągów pancernych">
Chorwackie kompanie pociągów pancernych

Chorwackie kompanie pociągów pancernych - oddziały wojskowe Chorwackiej Domobrany podczas II wojny światowej.
1 Kompania Pociągów Pancernych (1 satnija oklopljenih vlakova)
Została sformowana w 1942 r. Prawdopodobnie była podporządkowana 1 Pułkowi Piechoty. W listopadzie 1942 r. dowództwo kompanii stacjonowało w Doboj we wschodniej Bośni. Przed 1 września 1944 r. przeniosło się do Slavonskiego Brodu.
2 Kompania Pociągów Pancernych (2 satnija oklopljenih vlakova)
Została sformowana w 1942 r. jako część 2 Pułku Piechoty. Na początku września 1943 r. podlegały jej pociągi pancerne nr 1 i nr 2, działające na liniach kolejowych na północ i wschód od Zagrzebia. Taktycznie były one podporządkowane Niemieckiemu Sztabowi Ochronnemu Pociągów Pancernych w Chorwacji.
3 Kompania Pociągów Pancernych (3 satnija oklopljenih vlakova)
Została sformowana w 1942 r. Były jej podporządkowane pociągi pancerne "Ris", "Vuk" i "Lisac", działające na obszarze Bośni i Hercegowiny.
4 Kompania Pociągów Pancernych (4 satnija oklopljenih vlakova)
5 Kompania Pociągów Pancernych (5 satnija oklopljenih vlakova)
Została sformowana pod koniec 1943 r. w Karlovacu jako część 3 Pułku Piechoty. Liczyła 5 oficerów, 15 podoficerów i 141 szeregowych. Na początku marca 1944 r. podlegały jej 2 pociągi pancerne, działające w rejonie Karlovaca. We wrześniu tego roku operowały one na linii kolejowej Karlovac-Zagrzeb-Ozalj-Rečica-Glogornički Mosr, pod zwierzchnictwem 2 Brygady Garnizonowej.

</doc>
<doc id="1861458" url="https://pl.wikipedia.org/wiki?curid=1861458" title="C/1969 Y1 (Bennett)">
C/1969 Y1 (Bennett)

Kometa Bennetta (C/1969 Y1) – kometa długookresowa, po raz pierwszy zaobserwowana 28 grudnia 1969 roku przez Johna Caistera Bennetta. Wcześniej kometa ta była obserwowana w 363 roku n.e.
Orbita.
Orbita komety C/1969 Y1 ma kształt bardzo wydłużonej elipsy o mimośrodzie 0,996. Jej peryhelium znajduje się w odległości 0,54 j.a. od Słońca i kometa przeszła przez nie 20 marca 1970 roku. Nachylenie orbity względem ekliptyki to wartość 90,04˚.
Najbliżej Ziemi obiekt ten znalazł się 26 marca 1970 roku, osiągając jasność widomą 0.
W trakcie obserwacji komety w roku 363 n.e. jej pojawienie wiązano z gromami, piorunami i trzęsieniami ziemi, miała również przepowiedzieć śmierć w bitwie z Persami rzymskiego cesarza Juliana Apostaty oraz spowodować spalenie biblioteki antiocheńskiej.

</doc>
<doc id="1861459" url="https://pl.wikipedia.org/wiki?curid=1861459" title="Prawosławny patriarcha Jerozolimy">
Prawosławny patriarcha Jerozolimy

Prawosławny patriarcha Jerozolimy – jeden z patriarchów w Cerkwi prawosławnej, zwierzchnik prawosławnego Patriarchatu Jerozolimskiego.
Biskupi Jerozolimy tradycji judeochrześcijańskiej.
Euzebiusz z Cezarei podaje, że do czasu oblężenia Żydów w Jerozolimie za panowania cesarza Hadriana nastąpiło po sobie kolejno 15 biskupów o rodowodzie hebrajskim. Wszyscy pochodzili z obrzezanych. Powstaje pytanie, dlaczego w tak krótkim czasie nastąpiło po sobie tylu biskupów. Niektórzy historycy proponują, by listę stworzoną przez Euzebiusza traktować jako wykaz prezbiterów (starszych) jerozolimskich, spośród których wybierano biskupa.
Biskupi Jerozolimy narodowości greckiej.
W 451 r. – wyniesienie do rangi patriarchy przez Sobór Chalcedoński

</doc>
<doc id="1861461" url="https://pl.wikipedia.org/wiki?curid=1861461" title="Prawosławny patriarchat Aleksandrii">
Prawosławny patriarchat Aleksandrii



</doc>
<doc id="1861463" url="https://pl.wikipedia.org/wiki?curid=1861463" title="Turnia nad Szczotami">
Turnia nad Szczotami

Turnia nad Szczotami (1741 m n.p.m.) – turnia w Tatrach Wysokich, położona w grzbiecie odchodzącym od końcowej części Wołoszyna i opadającym do Doliny Roztoki.
Grzbiet z Turnią nad Szczotami odchodzi od grzbietu Wołoszyna w Zagonnym Zworniku, niższym wierzchołku Wierchu nad Zagonnym Żlebem. Od tego zwornika Turnia nad Szczotami jest oddzielona Wyżnim i Niżnim Siodłem. Północno-wschodnie zbocza turni nazywane są Szczotami, a w grani południowo-wschodniej położona jest Roztocka Turniczka (1536 m). Spod Niżniego Siodła do Doliny Roztoki opada Szeroki Żleb Wołoszyński, zaś na północ od Turni nad Szczotami biegnie Zagonny Żleb, którego wylot znajduje się w okolicach Wodogrzmotów Mickiewicza.
Przez masyw Wołoszyna przeprowadzona została na początku XX wieku przez ks. Walentego Gadowskiego trasa Orlej Perci. Odcinek od Polany pod Wołoszynem do Krzyżnego od wielu lat jest jednak zamknięty, cały masyw Wołoszyna został natomiast objęty ścisłą ochroną i wyłączony z ruchu turystycznego i taternickiego. Odnoga Orlej Perci, tzw. Niżnia Perć, prowadziła na pobliskie Niżnie Siodło.
Turnia nad Szczotami porośnięta jest dziewiczym lasem urwiskowym, w którym dominuje sosna limba. Jej wierzchołek jest pokryty lasem limbowo-świerkowym z domieszką modrzewia.
Góralskie legendy wspominają o skarbach zbójników, ukrytych w zboczach Szczot. Nazwa "Szczoty" bywa niekiedy błędnie rozciągana na całe urwiste zbocza Wołoszyna. Jest od dawna używana w gwarze podhalańskiej (jako "scoty"). Być może termin ten oznacza urwisty teren, natomiast nie jest to zniekształcone słowo "szczyty".

</doc>
<doc id="1861464" url="https://pl.wikipedia.org/wiki?curid=1861464" title="Dorothea Brandt">
Dorothea Brandt

Dorothea Brandt (ur. 5 marca 1984 w Bremervörde) – niemiecka pływaczka, dwunastokrotna medalistka mistrzostw Europy (basen 25 m).
Specjalizuje się w pływaniu stylem dowolnym. Jej największym dotychczasowym sukcesem jest złoty medal mistrzostw Europy na krótkim basenie w Stambule w 2010 roku na dystansie 50 m stylem klasycznym.
Startowała w igrzyskach olimpijskich w Atenach (2004) w wyścigu na 50 m kraulem, ale nie zakwalifikowała się do wyścigu finałowego.

</doc>
<doc id="1861465" url="https://pl.wikipedia.org/wiki?curid=1861465" title="C/1911 O1 (Brooks)">
C/1911 O1 (Brooks)

C/1911 O1 lub kometa Brooksa – kometa długookresowa odkryta przez Williama Roberta Brooksa w roku 1911.
Orbita komety.
Orbita komety C/1911 O1 ma kształt bardzo wydłużonej elipsy o mimośrodzie 0,997. Jej peryhelium znajduje się w odległości 0,49 j.a. od Słońca i kometa przeszła przez nie 28 października 1911 roku. Nachylenie orbity względem ekliptyki to wartość 33,8˚.
Właściwości fizyczne.
Kometa była jasnym, widocznym gołym okiem obiektem drugiej wielkości, z wąskim warkoczem. Wyraźny kolor niebieski świadczył o występowaniu jonów tlenku węgla.

</doc>
<doc id="1861467" url="https://pl.wikipedia.org/wiki?curid=1861467" title="Kometa Brooksa">
Kometa Brooksa



</doc>
<doc id="1861468" url="https://pl.wikipedia.org/wiki?curid=1861468" title="Miłosna szkoła przetrwania">
Miłosna szkoła przetrwania

Miłosna szkoła przetrwania ("Tough Love", 2009) – amerykański program typu reality show, wyprodukowany przez stację VH1. Pomysłodawcą show jest Steven Ward, pewny siebie ekspert w dziedzinie randek oraz jego matka Joann Ward. 
Opis fabuły.
8 dziewczyn zostaje zamkniętych w jednym domu na czas trwania programu aby Steven Ward mógł zmienić podejście tych kobiet do randkowania. Uczy je jak mają się zachowywać, co mówi żeby randka się udała a po pewnym czasie by znalazła swoją miłość. Oprócz wskazówek Steven ujawnia prawdę o tym, co faceci naprawdę myślą o randkach i kobietach.
W każdym odcinku dziewczyny wykonują określone zadania, egzaminy mające na celu wyeliminowanie złych nawyków czy ruchów. 
Uczestniczki.
Kobiety uczestniczące w "Miłosnej szkoły przetrwania" są zdesperowanymi singielkami, które nie potrafią zrozumieć dlaczego nie potrafią znaleźć kogoś na stałe. Są wśród nich typowe archetypy samotnych kobiet: romantyczka usilnie poszukująca męża, silna, dojrzała indywidualistka czy imprezowa dziewczyna bez zahamowań.

</doc>
<doc id="1861469" url="https://pl.wikipedia.org/wiki?curid=1861469" title="I Grupa Kawalerii">
I Grupa Kawalerii

I Grupa Kawalerii () – kawaleryjska jednostka wojskowa Chorwackiej Domobrany podczas II wojny światowej.
Historia.
Została sformowana w I połowie 1941 r. w Zagrzebiu. Na jej czele stanął płk Oto Egelsdorfer. 10 kwietnia 1942 r. poszczególne pododdziały przemaszerowały ulicami Zagrzebia w rocznicę proklamowania Niepodległego Państwa Chorwackiego. Pod koniec października tego roku 2 szwadron, stacjonujący w Varaždinie, stracił 1/3 stanu liczebnego w ciężkich walkach z partyzanckim Oddziałem Kalnickim w rejonie Križevci. Na przełomie lutego i marca 1943 r. 1 szwadron szturmowy i szwadron szkoleniowy uczestniczyły w antypartyzanckiej operacji „Mirko” w Górach Kalnik i Bilogora. W poł. marca szwadron szkoleniowy został przeniesiony do Ludbrega, gdzie pełnił zadania patrolowe.
Na początku września 1943 r. I Grupa Kawalerii była zaangażowana w walkach z partyzancką Brygadą „Braća Radić” w rejonie Varaždinskich Toplic. Pod koniec września 2 szwadron szturmowy w liczbie około 80 ludzi został prawie rozbity w wyniku niespodziewanego ataku partyzantów. Pod koniec 1943 r. 1 szwadron szturmowy został przeniesiony do Križevci. Na początku kwietnia1944 r. I Grupę Kawalerii prawdopodobnie włączono w skład Brygady Zmotoryzowanej.

</doc>
<doc id="1861470" url="https://pl.wikipedia.org/wiki?curid=1861470" title="Franziska Hentke">
Franziska Hentke

Franziska Hentke (ur. 4 czerwca 1989 w Wolfen) – niemiecka pływaczka, mistrzyni Europy i wicemistrzyni świata.
Specjalizuje się w pływaniu stylem motylkowym. W 2016 roku zdobyła złoty medal mistrzostw Europy w Londynie na dystansie 200 m stylem motylkowym oraz srebro na tym samym dystansie podczas Mistrzostw Europy w Pływaniu na krótkim basenie 2013 w Herning.
W 2017 roku na mistrzostwach świata w Budapeszcie zdobyła srebrny medal w konkurencji 200 m stylem motylkowym, uzyskawszy czas 2:05,39.

</doc>
<doc id="1861471" url="https://pl.wikipedia.org/wiki?curid=1861471" title="Jennie Johansson">
Jennie Johansson

Jennie Johansson (ur. 15 czerwca 1988) – szwedzka pływaczka, medalistka mistrzostw Europy na basenie 50-metrowym oraz brązowa medalistka na 25-metrowym.
Specjalizuje się w pływaniu stylem klasycznym. Jej największym dotychczasowym sukcesem jest srebrny medal mistrzostw Europy na długim basenie w Budapeszcie w 2010 roku na dystansie 100 m tym stylem oraz brązowy na 50 metrów.
Uczestniczka igrzysk olimpijskich w Londynie (2012) na 100 m żabką i w sztafecie 4 × 100 m stylem zmiennym (dwa 10. miejsca).

</doc>
<doc id="1861473" url="https://pl.wikipedia.org/wiki?curid=1861473" title="Łozdzieje">
Łozdzieje



</doc>
<doc id="1861474" url="https://pl.wikipedia.org/wiki?curid=1861474" title="Kometa Humasona">
Kometa Humasona

C/1961 R1 (lub kometa Humasona) – kometa długookresowa odkryta przez Miltona L. Humasona w roku 1961.
Orbita komety C/1961 R1 ma kształt bardzo wydłużonej elipsy o mimośrodzie 0,99. Jej peryhelium znajduje się w odległości 2,13 j.a. od Słońca i kometa przeszła przez nie 10 grudnia 1962 roku. Nachylenie orbity względem ekliptyki to wartość 153,28˚.
Średnica jądra szacowana jest na ok. 41 km.

</doc>
<doc id="1861475" url="https://pl.wikipedia.org/wiki?curid=1861475" title="Joline Höstman">
Joline Höstman

Joline Höstman (ur. 24 września 1988 w Göteborgu) – szwedzka pływaczka, brązowa medalistka mistrzostw Europy na 50 m i 25 m basenie.
Specjalizuje się w pływaniu stylem klasycznym. Jej największym dotychczasowym sukcesem jest brązowy medal mistrzostw Europy w Eindhoven w 2008 roku na dystansie 100 m tym stylem.

</doc>
<doc id="1861476" url="https://pl.wikipedia.org/wiki?curid=1861476" title="Joline Hoestman">
Joline Hoestman



</doc>
<doc id="1861477" url="https://pl.wikipedia.org/wiki?curid=1861477" title="Wilia (Kociewie)">
Wilia (Kociewie)



</doc>
<doc id="1861480" url="https://pl.wikipedia.org/wiki?curid=1861480" title="Pernille Larsen">
Pernille Larsen



</doc>
<doc id="1861485" url="https://pl.wikipedia.org/wiki?curid=1861485" title="Ich oczy oglądały Boga (film)">
Ich oczy oglądały Boga (film)

Ich oczy oglądały Boga (ang. "Their Eyes Were Watching God", 2005) – amerykański film, dramat obyczajowy z 2005 roku w reżyserii Darnella Martina. Film jest ekranizacją powieści Zory Neale Hurston o tym samym tytule.
Opis fabuły.
Film opowiada o Janie Crawford (Halle Berry), pięknej i walecznej Afroamerykance, żyjącej w latach 20. w Ameryce. Janie to kobieta, która przez całe swe niełatwe życie odważnie poszukiwała miłości, nigdy nie tracąc nadziei, wiary w dobro człowieka, a przede nigdy nie odmawiając sobie prawa do życia według własnych zasad i przekonań. Jej różne związki małżeńskie, odważne wybory życiowe i nieprzejednana postawa nie były moralnie akceptowane przez otoczenie.
Nagrody i nominacje.
Złote Globy 2005
Nagroda Emmy 2005
Nagroda Satelita 2005

</doc>
<doc id="1861487" url="https://pl.wikipedia.org/wiki?curid=1861487" title="Szczoty">
Szczoty



</doc>
<doc id="1861493" url="https://pl.wikipedia.org/wiki?curid=1861493" title="Dinko Jukić">
Dinko Jukić

Dinko Jukić (ur. 9 stycznia 1989 w Dubrowniku) – austriacki pływak pochodzenia chorwackiego, od 1999 roku reprezentant Austrii, dwukrotny medalista mistrzostw Europy, dwukrotny mistrz Europy (basen 25 m). 
Specjalizuje się w pływaniu stylem motylkowym i zmiennym. Startował w igrzyskach olimpijskich w 2008 w Pekinie, jednak zarówno na 200 m stylem motylkowym, jak i w wyścigu na 200 i 400 m stylem zmiennym nie zakwalifikował się do decydujących wyścigów o medale.
29 sierpnia 2012 Austriacki Związek Pływacki nałożył na niego karę rocznego zawieszenia. Pływak podczas Mistrzostw Europy 2012 w Debreczynie obraził sędziów, dlatego w jego sprawie zebrała się komisja dyscyplinarna.
Życie prywatne.
Jego rodzice czynnie uprawiali sport. Ojciec - Željko był koszykarzem, a później trenerem pływania, a matka - Mirela uprawiała siatkówkę. Siostra - Mirna również pływała, jest brązową medalistką igrzysk olimpijskich w pływaniu.

</doc>
<doc id="1861494" url="https://pl.wikipedia.org/wiki?curid=1861494" title="Dinko Jukic">
Dinko Jukic



</doc>
<doc id="1861495" url="https://pl.wikipedia.org/wiki?curid=1861495" title="Fats Everett">
Fats Everett

Fats Everett, właśc. Robert Ashton Everett (ur. 24 lutego 1915 w Union City, zm. 26 stycznia 1969 w Nashville) – amerykański kongresmen z Tennessee. Swoją funkcję pełnił od 1 lutego 1958 aż do śmierci.
W roku 1936 został absolwentem Murray State College (obecnie Murray State University). Podczas II wojny światowej w latach 1942–1945 służył w armii amerykańskiej. Pochowany został na cmentarzu w East View w Union City.

</doc>
<doc id="1861502" url="https://pl.wikipedia.org/wiki?curid=1861502" title="Rollergirl">
Rollergirl

Rollergirl, właśc. Nicole Safft (ur. 19 listopada 1975 w Lünen) – niemiecka piosenkarka muzyki eurodance.
Kariera wokalistki zaczęła się w 1999. W tymże roku wydała swój pierwszy album pod nazwą "Now i'm singin and the party keeps on rolling", a także dwa single z tej płyty. Pierwszym był "Luv U Moree" (cover piosenki zespołu Sunscreem). Drugim singlem był cover piosenki Madonny "Dear Jessie". W 2000 wokalistka wydała trzy single, m.in. "Eternal Flame" będący coverem utworu zespołu Bangles. W 2002 zakończyła karierę, wyszła za mąż za muzyka Alexa Christensena.

</doc>
