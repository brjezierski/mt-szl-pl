<doc id="1870128" url="https://pl.wikipedia.org/wiki?curid=1870128" title="Berthold Friedrich Moritz">
Berthold Friedrich Moritz

Berthold Friedrich Moritz (ur. 3 października 1875 w miejscowości Dammbusch w Brandenburgii, zm. 9 września 1939 pod Łowiczem) – działacz mniejszości niemieckiej w II Rzeczypospolitej, poseł na Sejm I i II kadencji (1922–1930).
Życiorys.
Po ukończeniu szkoły powszechnej w Dammbusch pracował na gospodarstwie rodzinnym w Wielkopolsce. W latach 1909–1920 pełnił obowiązki wiceprzewodniczącego Niemieckiego Związku Chłopskiego. W 1912 bez powodzenia ubiegał się o mandat posła w Reichstagu. W 1918 uzyskał mandat posła do Landtagu pruskiego w Berlinie z ramienia Partii Demokratycznej. W latach 1922–1930 był posłem na Sejm I i II kadencji wybranym z listy państwowej, a następnie w okręgu Szamotuły. Zasiadał w Zjednoczeniu Niemieckim, następnie Niemieckim Klubie Parlamentarnym.
Został najprawdopodobniej zastrzelony przez polską eskortę podczas tzw. marszu łowickiego we wrześniu 1939. Odkopane w sierpniu 1940 zwłoki pochowano na nieistniejącym obecnie cmentarzu w Toruniu.

</doc>
<doc id="1870129" url="https://pl.wikipedia.org/wiki?curid=1870129" title="Aleksandr Skabiczewski">
Aleksandr Skabiczewski

Aleksandr Michajłowicz Skabiczewski (ros. Александр Михайлович Скабичевский, ur. 1838, zm. 1910) – rosyjski pisarz i krytyk literacki. Jego "Istorija nowiejszej russkoj litieratury" obejmująca lata 1848-1890 była wielokrotnie wznawiana.

</doc>
<doc id="1870130" url="https://pl.wikipedia.org/wiki?curid=1870130" title="Iwan Panajew">
Iwan Panajew

Iwan Iwanowicz Panajew (ros. Иван Иванович Панаев, ur. 15/27 marca 1812 w Sankt Petersburgu, zm. 18 lutego/2 marca 1862 tamże) – rosyjski pisarz, wydawca, krytyk literacki i dziennikarz. Jego żoną była Awdotia Jakowlewna Gołowaczowa (1820–1893).

</doc>
<doc id="1870132" url="https://pl.wikipedia.org/wiki?curid=1870132" title="Chuckball">
Chuckball



</doc>
<doc id="1870134" url="https://pl.wikipedia.org/wiki?curid=1870134" title="Manswet Henryk Aulich">
Manswet Henryk Aulich

Manswet Henryk Aulich (ur. 21 sierpnia 1793 w Komornikach, zm. 21 lutego 1861) – franciszkanin reformata, misjonarz. 
W latach 1832-1843 przebywał na Bliskim Wschodzie, skąd powrócił do Krakowa. Poznał Azję Mniejszą, po której podróżował z Antonim Muchlińskim. Najdłużej przebywał w Stambule i Izmirze. W 1838 odwiedził Iran. 
Zostawił 3-tomowy "Dziennik dwunastoletniej Misji Apostolskiej na Wschodzie" (Kraków 1850 i 1856). Drugi tom tej pracy zawiera listy od Muchlińskiego.

</doc>
<doc id="1870135" url="https://pl.wikipedia.org/wiki?curid=1870135" title="Aleksander Skabiczewski">
Aleksander Skabiczewski



</doc>
<doc id="1870136" url="https://pl.wikipedia.org/wiki?curid=1870136" title="Pieter van Aelst">
Pieter van Aelst



</doc>
<doc id="1870139" url="https://pl.wikipedia.org/wiki?curid=1870139" title="Ecce Homo (obraz Caravaggia)">
Ecce Homo (obraz Caravaggia)

Ecce Homo – obraz olejny włoskiego artysty barokowego Caravaggia.
Losy obrazu.
Atrybucja obrazu nie jest pewna, część źródeł ją kwestionuje. Według Giambatista Cardi, wnuka florenckiego malarza i architekta Cigoli, kardynał Massimo zamówił obrazy na temat "Ecce homo" jednocześnie u trzech malarzy: Cigoli, Passignano i Caravaggia. Przyjmuje się, że dzieło powstało w latach 1604–1606, według części krytyków dzieło powstało dopiero w 1608 w czasie pobytu Caravaggia w Messynie. Obraz przez stulecia był zapomniany i przed II wojną światową znajdował się w szkole morskiej w Genui, sądzono wówczas, że jest to kopia wykonana przez Lionello Spadę. W czasie bombardowania miasta w 1944 obraz przewieziono do muzeum w Palazzo Ducale, gdzie odkryto go dopiero w 1953 w czasie inwentaryzacji zbiorów. Obecnie eksponowany jest w galerii Palazzo Bianco w Genui.
Opis obrazu.
Caravaggio przedstawił scenę opisaną w Ewangelii św. Jana, po ubiczowaniu i poniżeniu Chrystusa, Poncjusz Piłat prezentuje go tłumowi ze słowami "Ecce homo" (łac. "Oto człowiek", Jan 19,5). Artysta skupił się na postaci Zbawiciela, którą przedstawił oświetloną jaskrawym światłem z lewej strony płótna. Chrystus jest obnażony, jedynie biodra ma przesłonięte białą opaską, trzyma trzcinę, wciśniętą mu przez szyderców w skrępowane ręce. Stojący za nim pachołek zdejmuje mu z ramion purpurowy płaszcz, odsłaniając ramiona. Stojący po prawej Piłat kieruje otwarte dłonie ku Chrystusowi i patrząc w stronę widza, wydaje się pytać, co ma uczynić.
Obraz ma ciemne tło, scena jest oświetlona ostrym światłem z lewej strony, co umożliwiło malarzowi wykorzystanie walorów światłocienia. Kolorystyka jest ciepła, niemal monochromatyczna, dominują odcienie brązów przechodzące od bieli do głębokiej czerni.
Nawiązania i interpretacje.
Motyw "Ecce homo" był popularny w malarstwie XV i XVI wieku. Poruszali go tacy twórcy jak: Hieronim Bosch, Andrea Mantegna, Correggio, Tycjan i Jacopo Tintoretto, a w XIX wieku Polak Adam Chmielowski.
Wizja Caravaggia odbiega od relacji biblijnej, ciało Jezusa nie nosi żadnych śladów przemocy, jedynie łagodnie zarysowana korona cierniowa, jest świadectwem niedawnego męczeństwa. Jest to celowy zabieg artysty, który wolał się skupić na cierpieniu wewnętrznym. Twarz Chrystusa wyraża spokój i skupienie, pogodzenie się z losem i Ofiarą. Swoją postawą może nawiązywać do słów, które później wypowie na Krzyżu: "Ojcze przebacz im, ponieważ nie wiedzą co czynią" (Łk 23, 34).
Przedstawienie Caravaggia, w porównaniu do ujęć innych twórców, wyróżnia realizm. Poncjusz Piłat ma na sobie strój, w którym wygląda jak XVII-wieczny urzędnik, oprawca stojący z tyłu bardziej przypomina współczesnego malarzowi rzezimieszka niż rzymskiego żołnierza. Potwierdza to pogląd, że artysta malował z natury, dobierając modeli ze swojego otoczenia.

</doc>
<doc id="1870140" url="https://pl.wikipedia.org/wiki?curid=1870140" title="Stanisław Krupka">
Stanisław Krupka

Stanisław Krupka (ur. 22 kwietnia 1900 w Zimnej koło Turośli, zm. 24 marca 1977 w Aninie) – polski działacz społeczny, wójt gminy Wawer (od 1939), przewodniczący Powiatowej Rady Narodowej w Warszawie (1945–1947), wojewoda białostocki (1947–1948).
Życiorys.
Pochodził z rodziny chłopskiej, był synem Stanisława i Teofili z Nietupskich. Matka pochodziła z Łączek. Do szkoły powszechnej uczęszczał w Lemanie, następnie ukończył trzy klasy gimnazjum w Ostrowi Mazowieckiej; naukę kontynuował w Państwowym Seminarium Nauczycielskim w Łomży. Studia pedagogiczne odbył na Wyższym Kursie Nauczycielskim w Warszawie, ukończył też Akademię Nauk Politycznych. W latach 1917–1918 działał w Polskiej Organizacji Wojskowej, w późniejszym czasie uczestniczył m.in. w polskiej działalności plebiscytowej na Warmii i Mazurach.
Pracę nauczycielską rozpoczął w rodzinnym powiecie kolneńskim. W 1924 z działaczami ludowymi zorganizował "najazd Kurpiów na Kolno" jako efekt sprzeciwu wobec wysokich podatków nałożonych na mieszkańców przez starostę powiatu kolneńskiego i ataki policji na sprzeciwiających się opłatom. Sprawa skończyła się w 1925 procesem sądowym. Oskarżeni Kurpie zostali uwolnieni, podatki cofnięte, a starosta zwolniony ze stanowiska. Po tym wydarzeniu wzrosło społeczne zaufanie do Krupki.
W 1923 przeniesiony został służbowo do Warszawy, gdzie obok pracy w szkolnictwie podnosił kwalifikacje na wspomnianym Kursie Nauczycielskim. Zaangażował się w ruch ludowy, w 1923 wstąpił do Polskiego Stronnictwa Ludowego „Wyzwolenie”, w latach 1925–1926 był w składzie zarządu głównego stronnictwa. W 1924 należał do organizatorów tzw. marszu Kurpiów na Kolno, stanowiącego protest wobec opodatkowania ludności kurpiowskiej. Był również członkiem Akademickiej Niezależnej Młodzieży Ludowej. W 1926 wystąpił z „Wyzwolenia” i rozpoczął działalność w Niezależnej Partii Chłopskiej; kierował jej strukturami w powiecie łomżyńskim, ale po delegalizacji partii powrócił do Polskiego Stronnictwa Ludowego „Wyzwolenie”. W 1930 bez powodzenia ubiegał się o mandat poselski w okręgu łomżyńsko-kolneńskim, jako kandydat listy Związku Obrony Prawa i Wolności Ludu. W 1935 w ramach represji politycznych utracił posadę nauczycielską.
W 1939 został wybrany na wójta gminy Wawer. Funkcję tę pełnił przez całą okupację, w grudniu 1939 należał do nielicznych zatrzymanych przez Niemców w Wawrze, którzy uniknęli zbiorowej egzekucji. W latach wojennych zaangażowany był w ruch oporu, współpracował z Batalionami Chłopskimi, udzielał pomocy członkom konspiracji i osobom pochodzenia żydowskiego, w tym Januszowi Korczakowi.
We wrześniu 1944 wszedł w skład starostwa powiatu warszawskiego, w latach 1945–1947 sprawował funkcję przewodniczącego Warszawskiej Powiatowej Rady Narodowej, po czym został mianowany wojewodą białostockim (funkcję pełnił od 1 sierpnia 1947 do maja 1948). Kontynuował również działalność w ruchu ludowym, był członkiem Tymczasowego Zarządu Głównego Stronnictwa Ludowego, członkiem jego Rady Naczelnej oraz członkiem prezydium zarządu wojewódzkiego stronnictwa w Białymstoku. W 1949 został członkiem Zjednoczonego Stronnictwa Ludowego. 30 kwietnia 1951 wykluczony z partii, doczekał rehabilitacji 17 listopada 1956 wraz z przywróceniem praw członkowskich. Po rehabilitacji był m.in. członkiem komitetu dzielnicowego ZSL Warszawa-Praga Południe.
W latach 1953–1963 był wiceprezesem Spółdzielni „Wspólna Sprawa”, potem pracował naukowo w Zakładzie Budownictwa Wiejskiego Politechniki Warszawskiej.
Na początku lat 20. XX wieku ożenił się z córką ziemianina z Kolna, z którą miał dwoje dzieci. Żona wyemigrowała do USA. Córka została w Wawrze. Na początku lat 60. XX wieku małżeństwo Krupków zostało rozwiązane.
Zmarł 24 marca 1977, pochowany został na cmentarzu w Warszawie-Aninie.
Upamiętnienie.
Jego imię nadano szkołom w Lemanie (1987) i Łączkach (1989). Na ścianie szkoły w Lemanie umieszczono pamiątkową tablicę z jego popiersiem. W holu znajduje się gablota z pamiątkami po Krupce. Co roku w szkole jest organizowany Dzień Patrona z konkursem wiedzy o jego życiu i działalności. We wsi Łączki umieszczono tablicę mu poświęconą.

</doc>
<doc id="1870141" url="https://pl.wikipedia.org/wiki?curid=1870141" title="Parafia Świętych Cyryla i Metodego w Lemont">
Parafia Świętych Cyryla i Metodego w Lemont

Parafia Świętych Cyryla i Metodego w Lemont (ang. "SS. Cyril and Methodius Parish") – parafia rzymskokatolicka położona w Lemont w stanie Illinois w Stanach Zjednoczonych.
Jest ona wieloetniczną parafią w archidiecezji Chicago, z mszą św. w j. polskim dla polskich imigrantów.
Parafia została poświęcona św. Cyrylowi i św. Metodemu.

</doc>
<doc id="1870143" url="https://pl.wikipedia.org/wiki?curid=1870143" title="Missa solemnis">
Missa solemnis



</doc>
<doc id="1870144" url="https://pl.wikipedia.org/wiki?curid=1870144" title="Parafia św. Jana Brebeuf w Niles">
Parafia św. Jana Brebeuf w Niles

Parafia św. Jana Brebeuf w Niles (ang. "St. John Brébeuf's Parish") – parafia rzymskokatolicka położona w Niles w stanie Illinois w Stanach Zjednoczonych.
Jest ona wieloetniczną parafią położona w północnej części hrabstwa Cook, z mszą św. w j. polskim dla polskich imigrantów.
Parafia została poświęcona św. Janowi de Brébeuf.

</doc>
<doc id="1870146" url="https://pl.wikipedia.org/wiki?curid=1870146" title="Parafia św. Tomasza Becketa w Mount Prospect">
Parafia św. Tomasza Becketa w Mount Prospect

Parafia św. Tomasza Becketa w Mount Prospect (ang. "St. Thomas Becket's Parish") – parafia rzymskokatolicka położona w Mount Prospect w stanie Illinois w Stanach Zjednoczonych.
Jest ona wieloetniczną parafią w północno-wschodniej części hrabstwie Cook, z mszą św. w j. polskim dla polskich imigrantów.
Parafia została poświęcona św. Tomaszowi Becketowi.

</doc>
<doc id="1870147" url="https://pl.wikipedia.org/wiki?curid=1870147" title="Parafia św. Stanisława Kostki w Rockford">
Parafia św. Stanisława Kostki w Rockford

Parafia św. Stanisława Kostki w Rockford (ang. "St. Stanislaus Kostka Parish") – parafia rzymskokatolicka położona w Rockford w stanie Illinois w Stanach Zjednoczonych.
Jest ona wieloetniczną parafią w hrabstwie Winnebago, z mszą św. w j. polskim dla polskich imigrantów, prowadzoną przez franciszkanów.
Parafia została poświęcona św. Stanisławowi Kostce.

</doc>
<doc id="1870148" url="https://pl.wikipedia.org/wiki?curid=1870148" title="Parafia św. Jana Ewangelisty w Streamwood">
Parafia św. Jana Ewangelisty w Streamwood

Parafia św. Jana Ewangelisty w Streamwood (ang. "St. John Baptist Parish") – parafia rzymskokatolicka położona w Streamwood w stanie Illinois w Stanach Zjednoczonych.
Jest ona wieloetniczną parafią w południowo-zachodniej części hrabstwa Cook, z mszą św. w j. polskim dla polskich imigrantów.
Parafia została poświęcona św. Janowi Ewangeliście.

</doc>
<doc id="1870149" url="https://pl.wikipedia.org/wiki?curid=1870149" title="Parafia Przemienienia Pańskiego w Wauconda">
Parafia Przemienienia Pańskiego w Wauconda

Parafia Przemienienia Pańskiego w Wauconda (ang. "Transfiguration Parish") – parafia rzymskokatolicka położona w Wauconda w stanie Illinois w Stanach Zjednoczonych.
Jest ona wieloetniczną parafią w zachodniej części hrabstwa Lake, z mszą św. w j. polskim dla polskich imigrantów.

</doc>
<doc id="1870150" url="https://pl.wikipedia.org/wiki?curid=1870150" title="Parafia św. Józefa Robotnika w Wheeling">
Parafia św. Józefa Robotnika w Wheeling

Parafia św. Józefa Robotnika w Wheeling (ang. "St. Joseph the Worker Parish") – parafia rzymskokatolicka położona w Wheeling w stanie Illinois w Stanach Zjednoczonych.
Jest ona wieloetniczną parafią położoną w północnej zachodniej części hrabstwa Cook, z mszą św. w j. polskim dla polskich imigrantów.
Parafia została poświęcona św. Józefowi Robotnikowi.

</doc>
<doc id="1870153" url="https://pl.wikipedia.org/wiki?curid=1870153" title="Elefterios Venizelos">
Elefterios Venizelos



</doc>
<doc id="1870154" url="https://pl.wikipedia.org/wiki?curid=1870154" title="Artur Krönig">
Artur Krönig

Artur Krönig (ur. 6 kwietnia 1896 w Łodzi, zm. 16 lipca 1953 w Poczdamie) – niemiecki nauczyciel i działacz polityczny związany z Pabianicami i Łodzią, radny Łodzi, poseł na Sejm I i II kadencji (1922–1930), przewodniczący Niemieckiej Partii Pracy (1922–1925) i Niemieckiej Socjalistycznej Partii Pracy (1925–1934). 
Życiorys.
Po ukończeniu szkoły średniej w rodzinnej Łodzi studiował prawo na Uniwersytecie Warszawskim. W czasie I wojny światowej pracował jako nauczyciel (m.in. w progimnazjum niemieckim w Pabianicach). Współpracował z prasą niemiecką – lokalną i europejską (m.in. „Lodzer Freie Presse”, „Volkswille”, „Der Volksfreund”), był redaktorem naczelnym gazety "Lodzer Volkszeitung". 
Od listopada 1918 był ochotnikiem w Wojsku Polskim jako oficer kasowy w Legii Akademickiej (oficer kasowy), od 1920 oficer kasowy Komisji Gospodarczej Szpitala Wojskowego nr 1 w Łodzi, podporucznik w 28 Pułku Strzelców Kaniowskich, oficer w Wojskowym Okręgowym Zakładzie Gospodarczym nr IV w Łodzi. W styczniu 1921 został zwolniony do rezerwy w stopniu podporucznika rezerwy.
Po zakończeniu wojny zatrudniony jako nauczyciel w gimnazjum niemieckim w Pabianicach. W 1922 znalazł się wśród założycieli Niemieckiej Partii Pracy (DAP), został jej sekretarzem generalnym. Następnie był członkiem Niemieckiej Socjalistycznej Partii Pracy – zasiadał w jej Radzie Naczelnej i Zarządzie Głównym. Był reprezentantem socjalistów na II i III Kongresie Socjalistycznej Międzynarodówki Robotniczej (w Marsylii i Brukseli). 
W 1922 po raz pierwszy uzyskał mandat posła na Sejm z ramienia Bloku Mniejszości Narodowych w okręgu Łódź. Zasiadał wówczas w klubie Zjednoczenia Niemieckiego. W 1928 uzyskał reelekcję w tym samym okręgu jako przedstawiciel Polskiej Partii Socjalistycznej. Był członkiem Frakcji Niemieckich Posłów Socjalistycznych. Bez powodzenia ubiegał się o ponowny wybór z ramienia Centrolewu w 1930. 
W 1935 z powodu różnicy zdań co do współpracy z polskimi i żydowskimi socjalistami odszedł z DSAP, wiążąc się z Christlicher Commisverein (pełnił obowiązki jej prezesa). Jego poglądy polityczne coraz bardziej zbliżały się do NSDAP.
Po wybuchu II wojny światowej internowany przez władze polskie i deportowany na wschód kraju, uwolniony przez wojska niemieckie w okolicach Stoczka. Od 1945 mieszkał w Poczdamie.

</doc>
<doc id="1870155" url="https://pl.wikipedia.org/wiki?curid=1870155" title="Freya (radar)">
Freya (radar)

Freya – niemiecki radar wczesnego ostrzegania z czasów II wojny światowej, służący do wykrywania samolotów.
Rozwijany przed wojną, od 1937. Radar impulsowy, częstotliwość pracy 120–130 MHz (długość fali 2,5-2,3 m). Moc impulsu 20 kW, czas trwania impulsu 3 μs, częstość powtarzania 500 Hz. Zasięg do 120-160 km (początkowo 60 km) w przypadku samolotów na dużych wysokościach. Dla mniejszych wysokości zasięg znacznie spadał.
Podobny system brytyjski Chain Home pracował na dłuższej fali i miał nieco większy zasięg, stacje Freya były jednak częściowo mobilne.
18 grudnia 1939 stacja radarowa Freya z Wangerooge wykryła formację 24 brytyjskich bombowców Vickers Wellington z odległości 113 km. Były to samoloty z 9, 38, 37 i 149 dywizjonu RAF. Wyprawa została przechwycona przez myśliwce Luftwaffe, które zestrzeliły 11 maszyn, ok. 9 poważnie uszkodziły (sprzeczne dane), jedynie 3 pozostały sprawne.

</doc>
<doc id="1870156" url="https://pl.wikipedia.org/wiki?curid=1870156" title="Lisinia">
Lisinia

Lisinia (łac. "Lysiniensis") – stolica historycznej diecezji we Cesarstwie rzymskim w prowincji Pamfilia, sufragania metropolii Perge, współcześnie w Turcji. Obecnie katolickie biskupstwo tytularne. W latach 1999-2014 biskupem Lisinii był ówczesny biskup pomocniczy warszawski Tadeusz Pikus.

</doc>
<doc id="1870159" url="https://pl.wikipedia.org/wiki?curid=1870159" title="Zygmunt Chmieliński">
Zygmunt Chmieliński



</doc>
<doc id="1870162" url="https://pl.wikipedia.org/wiki?curid=1870162" title="Tucci">
Tucci

Tucci (łac. "Tuccitanus") - stolica historycznej diecezji w Hiszpanii w metropolii Sewilla. Biskupstwo Tucci utworzone zostało w roku 250 i istniało do roku 715. Siedzibą diecezji było współczesne miasto Martos leżące w Prowincji Jaén. W 1969 ustanowione zostało przez papieża Pawła VI biskupstwo tytularne.
Pierwszym biskupem Tucci został Paul Hisao Yasuda, biskup pomocniczy Osaki w Japonii. Od 1987 do 2017 biskupem Tucci był Stanisław Kędziora, początkowo biskup pomocniczy warszawski, a w latach 1992-2011 biskup pomocniczy warszawsko-praski.

</doc>
<doc id="1870164" url="https://pl.wikipedia.org/wiki?curid=1870164" title="Parafia św. Anny w Piasecznie">
Parafia św. Anny w Piasecznie



</doc>
<doc id="1870165" url="https://pl.wikipedia.org/wiki?curid=1870165" title="Kciuk inżyniera">
Kciuk inżyniera

Kciuk inżyniera (ang. "The Adventure of the Engineer’s Thumb") – tytuł jednego z 56 opowiadań o Sherlocku Holmesie, których autorem jest sir Arthur Conan Doyle. Pierwsza publikacja miała miejsce na łamach miesięcznika „The Strand Magazine” w marcu 1892 r. Wydanie książkowe w postaci zbioru opowiadań pt. „Przygody Sherlocka Holmesa” ("The Adventures of Sherlock Holmes") ukazało się nakładem wydawnictwa George Newnes Ltd. w dniu 14 października 1892 r. Rysunki wykonał Sidney Paget. Inne tytuły polskich przekładów tego opowiadania to "Odcięty palec" i "Sherlock Holmes w Eyford".
Streszczenie.
Do doktora Watsona zgłasza się pacjent z ciężką raną. Victor Hatherley, inżynier hydraulik, opowiada, że został zatrudniony przez pułkownika Lysandera Starka do ustalenia przyczyn awarii maszyny służącej rzekomo do prasowania w brykiety ziemi foluszniczej (stosowanej do folowania tkanin). W zamian za pracę nocną i zachowanie zlecenia w tajemnicy pułkownik zaoferował 50 gwinei, co przekraczało roczne zarobki inżyniera. Mimo iż klient nie budził zaufania, hydraulik przyjął postawione warunki. Po dotarciu na wskazaną stację w Eyford koło Reading w hrabstwie Berkshire i następnie do jakiegoś domu na odludziu Hatherley zobaczył piękną kobietę, zapewne cudzoziemkę, która ostrzegła go łamaną angielszczyzną, by bez zwłoki opuścił to miejsce, gdyż coś mu grozi. Zlekceważył dobrą radę. Oglądając maszynę nierozważnie zdradził się odkryciem, że służy ona do jakichś innych celów niż mówił pułkownik. Podczas oględzin został uwięziony w środku, groziło mu zmiażdżenie, jednak z trudem wydostał się. Piękna nieznajoma wskazała mu drogę ucieczki, ścigany przez pułkownika odniósł ową ranę. Gdy odzyskał przytomność, był w pobliżu stacji kolejowej w Eyford nie rozumiejąc jak się tam znalazł.
Czas i miejsce akcji.
Doktor Watson wspomina wydarzenia sprzed dwóch lat, umiejscawiając tragiczną przygodę inżyniera na krótko po swoim ślubie, latem 1889 r. Według Rosemary Michaud z Sherlockian.Net w rzeczywistości miejscowość Eyford nie istnieje w okolicy opisanej przez Conana Doyle’a.
Konstrukcja.
Opowiadanie posiada kompozycję szkatułkową, gdzie narracja przytaczana przez początkowego narratora staje się główną narracją, stanowiącą trzon opowieści. Jest to szczególny sposób użycia przez Doyle’a prowadzenia narracji za pomocą dialogu, do którego to chwytu często się uciekał, w nieco sceniczny sposób ograniczając miejsce akcji – niekiedy do granic umowności kreowanego świata przedstawionego.

</doc>
<doc id="1870166" url="https://pl.wikipedia.org/wiki?curid=1870166" title="Thenae">
Thenae

Thenae (łac. "Thenitanus", wł. "Tene") - stolica historycznej diecezji w Cesarstwie rzymskim w prowincji Byzacena, współcześnie w okolicy "Henchir-Tina" w Tunezji. Obecnie katolickie biskupstwo tytularne. Pierwszym biskupem Thenae był Thomas Spreiter, jako wikariusz apostolski Dar es Salaam w dzisiejszej Tanzanii. W 1974 stolicę objął biskup Andrzej Maria Deskur, pełniący wówczas funkcję przewodniczącego Papieskiej Rady ds. Środków Społecznego Przekazu (od 1980 arcybiskup). Po kreacji kardynalskiej abpa Deskura, biskupem Thenae został Marian Duś, biskup pomocniczy warszawski, zasiadając na tej stolicy do swojej śmierci w 2021. 

</doc>
<doc id="1870167" url="https://pl.wikipedia.org/wiki?curid=1870167" title="Bronioznawstwo">
Bronioznawstwo

Bronioznawstwo historyczne – nauka pomocnicza historii wojskowości w kontekście rekonstrukcji całości dziejów militarnych człowieka. Przedmiotem jej zainteresowania są poszczególne rodzaje i typy broni, ich kategoryzacja oraz umiejscowienie w czasie i przestrzeni. Bronioznawstwo zajmuje się również technikami konstrukcji, jak i wytwarzania broni.

</doc>
<doc id="1870171" url="https://pl.wikipedia.org/wiki?curid=1870171" title="Kontrowersja pelagiańska">
Kontrowersja pelagiańska

Kontrowersja pelagiańska – jedna z ważniejszych debat w historii dogmatów chrześcijańskich, wywołana na początku V w. nauczaniem Pelagiusza i jego uczniów. Jej zasięg objął Kościół rzymski, Kartaginę i diecezje leżące w prowincji Północnej Afryki oraz Palestynę. Główne dyskutowane zagadnienia to grzech pierworodny i jego skutki dla natury ludzkiej, zwłaszcza w sferze wolitywnej i zmysłowej oraz łaska uświęcająca. Dyskusją objęto też kwestie pochodne: chrzest niemowląt oraz predestynacja a wolna wola ("liberum arbitrium"). Głównymi autorami ze strony ortodoksyjnej, którzy wykazywali błędy doktryny nazwanej później pelagianizmem byli Augustyn z Hippony (354–430) i Hieronim ze Strydonu (ok. 331–420). Zagadnienia poruszane w kontrowersji, mimo rozstrzygnięć przez synody i papieży, podejmowane były w ciągu historii teologii i są w dalszym ciągu żywe, zwłaszcza kwestia interpretacji grzechu pierworodnego.
Kontrowersja pelagiańska miała zasadniczo dwa etapy, których cezurą było potępienie poglądów pelagiańskich wyrażone w liście papieża Zozyma napisanym w 418 r..
Pierwszy okres: przed 418 r. – rozeznawanie poglądów Pelagiusza i Celestiusza przez Kościół.
Rok 405.
Pelagiusz przeciwstawił się poglądom Augustyna w trakcie odczytu wygłoszonego w Rzymie przez pewnego biskupa, zaprzyjaźnionego z doktorem Kościoła, który zacytował Wyznania: "Daj co nakazujesz i nakazuj co chcesz" ("Da quod iubes, iube quod vis!"; Confessiones, X, 29.40). Augustyn pisze o tym w "De dono perseverantiae", 20.53. Dla Pelagiusza było to nauczanie nowe wobec chrześcijańskiej tradycji, widział w nim łatwe usprawiedliwienie, wysuwane przez osoby unikające podjęcia pracy moralnej.
Drugi okres: 418-432 r. – polemika Augustyna z Julianem z Eklanum.
Rok 421.
Augustyn napisał polemiczny traktat "Przeciw Julianowi" / "Contra Julianum libri sex" /.
Rok 422.
Celestiusz próbował nieskutecznie przekonać papieża Bonifacego, dostał nakaz opuszczenia Rzymu.

</doc>
<doc id="1870173" url="https://pl.wikipedia.org/wiki?curid=1870173" title="Diecezja Hólaru">
Diecezja Hólaru

Diecezja Hólaru (łac. "Dioecesis Holarensis") – historyczna diecezja rzymskokatolicka na Islandii, obejmująca swoim zasięgiem północną część wyspy. Obecnie katolickie biskupstwo tytularne.
Historia.
Diecezja powstała w 1106, przez wydzielenie jej terytorium z terenów diecezji Skálholtu. Początkowo podlegała ona archidiecezji Lund. W 1153 podporządkowano ją archidiecezji Nidarosu. Diecezja zanikła w wyniku Reformacji w 1550, kiedy to zginął jej ostatni ordynariusz Jón Arason.
Stolica tytularna.
W 1929 papież Pius XI ustanowił stolicę tytularną nawiązującą do średniowiecznego biskupstwa Hólaru.
W 2003 przez dwa tygodnie biskupem tytularnym Hólaru był Stanisław Nagy w czasie między uzyskaniem przez niego sakry biskupiej a kreacją kardynalską. Od lutego 2004 do września 2011 biskupstwo to obejmował Stanisław Budzik, biskup pomocniczy tarnowski i sekretarz Konferencji Episkopatu Polski, a od października 2011 do stycznia 2021 obejmował je Marek Solarczyk, biskup pomocniczy warszawsko-praski. 

</doc>
<doc id="1870174" url="https://pl.wikipedia.org/wiki?curid=1870174" title="Association for the Advancement of Creative Musicians">
Association for the Advancement of Creative Musicians

Association for the Advancement of Creative Musicians (AACM) – organizacja samopomocowa zorganizowana w Chicago w 1965 przez afroamerykańskich muzyków w celu pomocy w rozwijaniu nowych, tworzonych przez Afroamerykanów, wartości muzycznych i kulturowych w rzeczywistości, w której media, firmy nagraniowe, sale koncertowe itd. należały do białych lub nie były zainteresowane progresywnym jazzem.
W ciągu ponad czterdziestu lat muzycy związani z AACM rozwinęli nowe i niezwykle wpływowe idee dotyczące dźwięku, brzmienia, kolektywności, techniki instrumentalnej, instrumentacji, praktyki wykonawczej, związku kompozycji z improwizacją itd. Rozwijali oni działania intermedialne, tworzyli nowe formy muzyczne, oprawę dźwiękową do filmów, komputerowe technologie muzyczne, instrumenty akustyczne, instalacje i ruchome rzeźby.
Oprócz tego kolektyw opracowywał strategie producenckie i promocyjne dla indywidualnych muzyków jak i kolektywów, które ujmował w związkach artystyczno-biznesowych i podważał ograniczenia istniejące z powodów rasowych w całej infrastrukturze związanej z przemysłem rozrywkowym. Celem było osiągnięcie politycznej, społecznej i ekonomicznej wolności, aby każdy członek AACM mógł dowolnie kształtować swoje artystyczne przeznaczenie.
Jednym z bodźców, które doprowadziły do powstania AACM, była walka o prawa obywatelskie. Samopomoc opierała się na trzech filarach: dumy rasowej, pamięci kulturowej (np. tradycji afrykańskich) i odrodzenia duchowego.
Geneza.
Założyciele organizacji wykorzystali wzorce sieci organizacyjnej afroamerykańskich kościołów oraz politycznych i związanych ze sztuką organizacji różnych społeczności. Od Jazz Composers Guild AACM różniła się długością swojego istnienia, trwała bowiem przez 4 dekady, oraz tym, że była to organizacja wyłącznie afroamerykańska.
Głównym jednak źródłem i prekursorką była organizacja „Undeground Musicians Union”, założona w Los Angeles przez puzonistę Horace’a Tapscotta i która zmieniła potem nazwę na „Union of God’s Musicians and Artists Ascencion” (UGMAA). Była ona poświęcona budzeniu świadomości i szacunku dla kultury afroamerykańskiej głównie wśród młodzieży i umożliwieniu jej kreatywnego działania. Zwerbował on absolwentów programu muzycznego znanej „Jefferson High School” do eksperymentalnego zespołu, który otwierał koncerty muzyków zarówno rozpoczynających karierę jak i o już ustalonej renomie. Orkiestra ta występowała również w nietypowych miejscach publicznych: ośrodkach dzielnicowych, parkach publicznych w południowej części centralnego LA. Wsławiła się nawet tym, że grała w czasie zamieszek w Watts starając się je uspokoić. Kilku jej członków zrobiło później karierę, zwłaszcza Sonny Criss, Charles Lloyd i David Murray.
Na początku lat 60. XX w. powstały kręgi eksperymentujących muzyków, takich jak m.in. Leroy Jenkins, Malachi Favors Maghostut, Cecil Taylor, Muhal Richard Abrams, John Coltrane, Albert Ayler, Ornette Coleman, Sun Ra. Ich muzyka była pod nieustannym atakiem krytyków i spotykała się z niechęcią mediów i firm płytowych. Rodziło to naturalne pragnienie stworzenia organizacji samopomocowej.
Największą rolę w powstaniu AACM odegrał Experimental Band, założony w 1962 r. przez Muhala Abramsa, który w ramach zespołu zaczął tworzyć kooperatywne idee – każdy z muzyków mógł zarówno uczyć się nowych pomysłów i technik od innych, oraz mógł przynieść swoją własną kompozycję i usłyszeć jej wykonanie. Każdy był zachęcany do indywidualnego rozwoju. 8 maja 1965 r. w ramach tej grupy powstała organizacja Association for the Advancement of Creative Musicians, której prezesem został Muhal Richard Abrams.
Działalność.
Organizacja rozrosła się bardzo szybko; jej pierwszym zadaniem stało się zorganizowanie występów dla ok. 50 muzyków, spośród których wielu nie występowało jeszcze w ogóle, lub bardzo rzadko. Składka wynosiła 1 dolara tygodniowo i to sponsorowało sobotnie koncerty dla AACM Big Band, który gromadził właśnie tych muzyków i był właściwie poszerzeniem Experimental Band. Wkrótce udało się stworzyć 6 czy 7 mniejszych grup, którym także udało się załatwić występy. Były wśród nich takie zespoły jak Cohran’s Artistic Heritage Ensemble czy hardbopowy kwintet pianisty Jodiego Christiana. Grano w barach, klubach nocnych, kościołach czy salach przykościelnych, na college’ach itd. Muzycy mieli okazję grać we wspomnianym bigbandzie oraz w grupach prowadzonych przez Roscoe Mitchella, Josepha Jarmana i Anthony’ego Braxtona.
Celem AACM było stworzenie organizacji, która wykraczałaby poza tylko poszukiwanie okazji do występów. Miała daleko sięgające ambicje społeczne nakierowane na wytworzenie dumy, jedności czy też poczucia wspólnoty i samokreślenia na południowej stronie Chicago. Chociaż dla muzyków będących bez zatrudnienia głównym celem było uzyskanie pomocy w jego znalezieniu, to przywódcy organizacji określali cele daleko dalsze i wyższe, wręcz holistyczne. W 1966 Abrams powiedział, że ta grupa pragnie „ustanowić przykład wysokich standardów moralnych dla muzyków i zwrócić publiczne wyobrażenie muzyków do poziomu szacunku, który był przekazywany z przeszłych kultur”
Organizacja szybko wykroczyła poza środowisko chicagowskie i rozpoczęła działalność także w Nowym Jorku, a ostatecznie stała się instytucją ogólnonarodową.
W 1968 r. AACM powołało do życia szkołę organizacji. Przyjmowała ona 70 uczniów na 10-tygodniowe kursy, podczas których uczono ich zasad kompozycji, teorii muzyki i technik instrumentalnych. Początkowo kursy odbywały się w różnych wynajętych miejscach. Przyjmowano uczniów w przedziale wiekowym od 6 do 40 lat. Pierwszeństwo mieli młodsi i nie mogący sobie pozwolić na studiowanie w innych szkołach. Szkoła była (i jest) utrzymywana wyłącznie z pieniędzy zebranych na kwestach. Uczniowie nie opłacają czesnego. W latach 70. ze szkoły wyszło kilku znanych muzyków: Mwata Bowden, Douglas Ewart i George Lewis (autor "A Power Stronger Than Itself" – monografii AACM, i puzonista).
Wpływy i konflikty.
AACM – zapewne dzięki podkreślaniu ducha koopertywności, wspólnotowości a nie indywidualizmu – przetrwała inne podobne organizacje, jak np. Jazz Artists’ Guild i Jazz Composers Guild. Zachęciło to do stworzenia w Saint Louis podobnej instytucji – Black Artists Group (BAG), z którą AACM współpracowała.
Główny konflikt w organizacji przebiegał na granicy tonalności i free jazzu. Muhal Abrams i przywódcy organizacji byli wyznawcami eksperymentów i free jazzu. Na to kładli nacisk, co zmuszało muzyków pragnących grać np. hard bop do kamuflowania się i wykonywania muzyki, której grać nie chcieli.
W 1977 r. Abrams, pragnąc dopuścić do głosu drugie pokolenie działaczy, przeniósł się z Chicago do Nowego Jorku.

</doc>
<doc id="1870175" url="https://pl.wikipedia.org/wiki?curid=1870175" title="Demony dobrego Dextera">
Demony dobrego Dextera

Demony dobrego Dextera (oryg. "Darkly Dreaming Dexter") – sensacyjno-kryminalna powieść Jeffa Lindsaya, wydana po raz pierwszy w 2004 roku. W 2005 roku otrzymała nagrodę Dilys Award. Na jej podstawie zrealizowano serial telewizyjny "Dexter". Kontynuacją "Demonów dobrego Dextera" jest "Dekalog dobrego Dextera".
W Polsce powieść została wydana pod tytułem "Demony dobrego Dextera" w roku 2006 przez wydawnictwo Amber (tłum. Jan Kraśko, ), a pod tytułem "Demony Dextera" w 2014 przez wydawnictwo Albatros (tłum. Tomasz Wyżyński, ).
Opis fabuły.
Głównym bohaterem i zarazem narratorem powieści jest Dexter Morgan – szanowany specjalista od laboratoryjnych analiz krwi, pracujący w wydziale zabójstw policji w Miami. W nocy Dexter staje się seryjnym zabójcą, który pod wpływem Mrocznego Pasażera – wewnętrznego głosu, domagającego się, by Dexter mordował – zabija innych seryjnych morderców, którzy uniknęli kary ze strony wymiaru sprawiedliwości. Sam Dexter opisuje siebie jako imitację człowieka, niezdolną do odczuwania prawdziwych uczuć, jednak zgodnie z naukami swego przybranego ojca Harry'ego, we wszystkim naśladuje „prawdziwe życie”, aby inni ludzie nie nabrali podejrzeń co do jego skrywanej działalności.
Kolejne zbrodnie, z którymi stykał się w pracy, nie robią na Dexterze wrażenia, jednak zainteresowanie wzbudza w nim zabójstwo prostytutki wykonane w „artystycznym stylu”, z charakterystyczną dla Dextera dbałością, po którym w miejscu odnalezienia ciała nie została ani jedna kropla krwi. Deborah Morgan, siostra Dextera, uważa, że rozwiązanie tej sprawy może jej pomóc awansować z policji obyczajowej do wydziału zabójstw. Dexter pomaga siostrze, ale jednocześnie sam chce odnaleźć mordercę. Z czasem, ze względu na nawiedzające go sny, zaczyna się zastanawiać, czy to nie on jest poszukiwanym zabójcą.

</doc>
<doc id="1870176" url="https://pl.wikipedia.org/wiki?curid=1870176" title="Demony Dextera">
Demony Dextera



</doc>
<doc id="1870177" url="https://pl.wikipedia.org/wiki?curid=1870177" title="Darkly Dreaming Dexter">
Darkly Dreaming Dexter



</doc>
<doc id="1870179" url="https://pl.wikipedia.org/wiki?curid=1870179" title="Hnyła (rejon turczański)">
Hnyła (rejon turczański)



</doc>
<doc id="1870181" url="https://pl.wikipedia.org/wiki?curid=1870181" title="Dnistryk">
Dnistryk



</doc>
<doc id="1870189" url="https://pl.wikipedia.org/wiki?curid=1870189" title="Region Północny (Rosja)">
Region Północny (Rosja)

 Północny region ekonomiczny (ros. Се́верный экономи́ческий райо́н) – jeden z dwunastu regionów ekonomicznych Rosji.
Charakterystyka gospodarcza.
Region obejmuje obszar na północy europejskiej części Rosji o powierzchni około 1 466 300 km². Zamieszkuje go około 5,8 mln osób, przy gęstości zaludnienia 4 osób/km², z czego 76% populacji mieszka w miastach.
Największymi miastami przemysłowymi są: Murmańsk, Archangielsk, Siewierodwińsk, Czerepowiec, Wołogda, Pietrozawodsk, Syktywkar i Uchta. Przez region przechodzi kilka linii kolejowych. Dobrze rozwinięty transport wodny jest możliwy dzięki systemowi rzecznemu północnej Dwiny, Peczory i Mezenia, a także licznym kanałom pomiędzy jeziorami. Tymi drogami wodnymi jest transportowane i eksportowane przede wszystkim drewno, stanowiące główne bogactwo naturalne regionu. Lasy zajmują około 43,2% powierzchni, zaś zasoby drewna szacuje się na 5,0 mld metrów sześciennych. Obróbka drewna i przemysł celulozowo-papierniczy są jednymi z najważniejszych gałęzi gospodarczych regionu. Przemysł drzewny ma duże możliwości rozwoju dzięki niewykorzystanym jeszcze gospodarczo dziewiczym lasom w północno-wschodnim rejonie Archangielska i w centralnej części Republiki Komi; na pełne wykorzystanie czekają też gorsze gatunki drewna iglastego. Innymi ważnymi gałęziami gospodarki w tym rejonie, obok przemysłu celulozowo-papierniczego, są przemysł wydobywczy (wydobywa się tu m.in. nikiel, miedź, boksyty, a także ropę naftową, gaz ziemny i węgiel koksowy, którego geologiczne zasoby ocenia się na ponad 200 mld ton), rafineryjny, metalurgiczny, chemiczny, stoczniowy i rybny. Z północnego regionu ekonomicznego pochodzi 1/3 wytwarzanego papieru w Rosji, 1/7 poławianych ryb; region ma też duży udział w krajowej produkcji aluminium, niklu, fosforanów i nawozów fosforowych.
Wskaźniki społeczno-ekonomiczne.
Średnia długość życia w regionie jest niemal równa średniej krajowej w Rosji (zarówno dla mężczyzn, jak i kobiet).
Obszar jest aktualnie w trakcie aktywnego rozwoju gospodarczego; miesięczne wynagrodzenia są znacznie wyższe niż średni poziom płac w Rosji, chociaż pracownicy często uskarżają się na opóźnienia w wypłacie wynagrodzenia.

</doc>
<doc id="1870190" url="https://pl.wikipedia.org/wiki?curid=1870190" title="Monastyr Świętego Mikołaja">
Monastyr Świętego Mikołaja



</doc>
<doc id="1870192" url="https://pl.wikipedia.org/wiki?curid=1870192" title="Monastyr Świętego Stefana">
Monastyr Świętego Stefana



</doc>
<doc id="1870194" url="https://pl.wikipedia.org/wiki?curid=1870194" title="Monastyr Świętej Trójcy">
Monastyr Świętej Trójcy



</doc>
<doc id="1870196" url="https://pl.wikipedia.org/wiki?curid=1870196" title="Monastyr Varlaam">
Monastyr Varlaam



</doc>
<doc id="1870199" url="https://pl.wikipedia.org/wiki?curid=1870199" title="Monastyr Wielkiego Meteora">
Monastyr Wielkiego Meteora



</doc>
<doc id="1870203" url="https://pl.wikipedia.org/wiki?curid=1870203" title="Klasztor Przemienienia Pańskiego">
Klasztor Przemienienia Pańskiego



</doc>
<doc id="1870204" url="https://pl.wikipedia.org/wiki?curid=1870204" title="AACM">
AACM



</doc>
<doc id="1870207" url="https://pl.wikipedia.org/wiki?curid=1870207" title="Artur Zirajewski">
Artur Zirajewski

Artur Zirajewski, ps. „Iwan” (ur. 29 stycznia 1972 lub, wg innych źródeł 1971, zm. 3 stycznia 2010 w Gdańsku) – polski przestępca, płatny morderca, jeden z głównych świadków w sprawie zabójstwa Komendanta Głównego Policji nadinsp. Marka Papały.
Życiorys.
Według prokuratury działał w tzw. Klubie płatnych zabójców. W 2007 r. został skazany za porwanie i morderstwo gdańskiego biznesmena w 1998 r. oraz za działalność w organizacji przestępczej na 15 lat pozbawienia wolności. Wyrok na niego był łagodniejszy niż wobec innych skazanych w tej sprawie, gdyż prokurator docenił w ten sposób jego współpracę z organami ścigania. Oskarżyciel w sprawie wnosił o 13 lat pozbawienia wolności, sąd wymierzył jednak dwa lata więcej. Wyrok odbywał w zakładzie karnym w Gdańsku.
Zirajewski zeznał, iż w kwietniu 1998 r., w Gdańsku, brał udział w spotkaniu, podczas którego szukano kogoś, kto podejmie się zabójstwa Komendanta Głównego Policji nadinsp. Marka Papały. W spotkaniu, jak twierdził, uczestniczył na zaproszenie Andrzeja Banasiaka, ps. Słowik, biznesmena Edwarda Mazura oraz Nikodema Skotarczaka, ps. Nikoś. To właśnie zeznania Zirajewskiego obciążały w sprawie Edwarda Mazura, prawdopodobnie znał on również zabójcę nadinsp. Marka Papały.
Okoliczności śmierci.
Tuż przed śmiercią, z powodu problemów zdrowotnych, przebywał na oddziale szpitalnym aresztu śledczego w Gdańsku. Według informacji podanych przez TVN24, Artur Zirajewski popełnił samobójstwo. Miał on się otruć po otrzymaniu tajemniczego grypsu. Informację zdementował minister sprawiedliwości Krzysztof Kwiatkowski na łamach Gazety Wyborczej, słowami – "„ (...) dementuję informacje mediów. Według podległych mi służb, była to śmierć naturalna. Prawdopodobnie zator płucny”". Minister Kwiatkowski podjął decyzję o wysłaniu do Gdańska dodatkowego zespołu kontrolnego Centralnego Zarządu Służby Więziennej w celu wyjaśnienia sprawy. Portal Onet.pl w dniu 5 stycznia 2010 zasugerował, powołując się na nieznane źródła, iż Zirajewski planował ucieczkę i celowo się otruł, by trafić do szpitala, gdzie jednak pilnowany był dalej przez antyterrorystów.
W związku ze śmiercią osadzonego został zwolniony, decyzją Ministra Sprawiedliwosci, zastępca dyrektora AŚ Gdańsk, mjr Waldemar Kowalski. Decyzja ta wywołała wiele protestów w środowiskach więziennictwa i kultury. Współpracujący z mjr. Kowalskim historycy i ludzie kultury wystosowali w tej sprawie list otwarty do ministra. Niektóre media powołując się na środowisko związane z więziennictwem, nazwały decyzję polityczną, a mjr. Kowalskiego "kozłem ofiarnym".
Zirajewski został pochowany na Cmentarzu Łostowickim w Gdańsku.

</doc>
<doc id="1870208" url="https://pl.wikipedia.org/wiki?curid=1870208" title="Nicolai Shmatko">
Nicolai Shmatko



</doc>
<doc id="1870210" url="https://pl.wikipedia.org/wiki?curid=1870210" title="Lekkoatletyka na Letnich Igrzyskach Olimpijskich 1904 – skok w dal">
Lekkoatletyka na Letnich Igrzyskach Olimpijskich 1904 – skok w dal

Skok w dal podczas igrzysk olimpijskich w 1904 w Saint Louis rozegrano 1 września 1904 na stadionie Francis Field należącym do Washington University. Startowało 10 lekkoatletów z 3 państw. Rozegrano tylko finał.
Finał.
Prinstein, który był wicemistrzem olimpijskim na poprzednich igrzyskach, prowadził od początku, a w ostatnim skoku poprawił rekord olimpijski.

</doc>
<doc id="1870213" url="https://pl.wikipedia.org/wiki?curid=1870213" title="Kogarah Bay">
Kogarah Bay

Kogarah Bay – geograficzna nazwa dzielnicy (przedmieścia), położona na terenie samorządu lokalnego Kogarah, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1870215" url="https://pl.wikipedia.org/wiki?curid=1870215" title="Felsztyn (obwód chmielnicki)">
Felsztyn (obwód chmielnicki)



</doc>
<doc id="1870216" url="https://pl.wikipedia.org/wiki?curid=1870216" title="Amt Peitz">
Amt Peitz

Urząd Peitz (niem. "Amt Peitz", dolnołuż. "Amt Picnjo") - urząd w Niemczech, leżący w kraju związkowym Brandenburgia, w powiecie Spree-Neiße. Siedziba urzędu znajduje się w mieście Peitz.
W skład urzędu wchodzi osiem gmin:

</doc>
<doc id="1870218" url="https://pl.wikipedia.org/wiki?curid=1870218" title="Zespół przyrodniczo-krajobrazowy „Zaleskie Łęgi”">
Zespół przyrodniczo-krajobrazowy „Zaleskie Łęgi”

Zespół przyrodniczo-krajobrazowy „Zaleskie Łęgi” – zespół przyrodniczo-krajobrazowy w Szczecinie na wyspie Zaleskie Łęgi (Śródmieście, Międzyodrze-Wyspa Pucka) o powierzchni 71,58 ha powołany Rozporządzeniem Wojewody Zachodniopomorskiego z dnia 15 lutego 2001 w celu ochrony cennego ekosystemu lasów bagiennych, mającego szczególne znaczenie dla zachowania i ochrony rzadkich gatunków roślin i zwierząt. Lasy bagienne reprezentowane są przez łęgi olszowe z jesionem i leszczyną, olszyny oraz łęgi wierzbowo-topolowe na terenach nadwodnych. Kompleks wchodzi w skład Lasów Państwowych zarządzanych przez Nadleśnictwo Gryfino (leśnictwo Podjuchy).

</doc>
<doc id="1870223" url="https://pl.wikipedia.org/wiki?curid=1870223" title="Uenohara">
Uenohara

 – miasto w Japonii na głównej wyspie Honsiu w prefekturze Yamanashi.
Położenie.
Miasto leży we wschodniej części prefektury nad rzekami Sagami i Tsuru, graniczy z:
oraz kilkoma miasteczkami i wsiami.
Historia.
Miasto powstało 13 lutego 2005 roku.
Transport.
Kolejowy.
Przez miasto przebiega magistrala JR Chūō.

</doc>
<doc id="1870225" url="https://pl.wikipedia.org/wiki?curid=1870225" title="David Cesarani">
David Cesarani

David Cesarani CBE (ur. 1956, zm. 25 października 2015) – brytyjski historyk żydowskiego pochodzenia, specjalizujący się w dziejach Holokaustu, autor opracowań biograficznych.
Życiorys.
Cesarani należał w czasach swojej młodości do izraelskiego ruchu pacyfistycznego, pracował w jednym z kibuców. Później był zatrudniony jako wykładowca na uniwersytetach w Leeds, Londynie (Queen Mary, University of London oraz Royal Holloway) i Southampton (University of Southampton). Badał historię Żydów. Pracował również w Wiener Library, największej brytyjskiej bibliotece gromadzącej materiały dotyczące Holokaustu.
Był członkiem brytyjskiego komitetu organizującego Holocaust Memorial Day (Dzień Pamięci Holokaustu). Współpracował z Parkes Institute, badającym relacje między Żydami i członkami innych narodów. Był współwydawcą czasopisma „Patterns of Prejudice”. Występował przeciwko tezom znanego negacjonisty Davida Irvinga. Był doradcą premiera Gordona Browna ds. pamięci o Holokauście i historii najnowszej.
Cesarani był profesorem Royal Holloway, University of London.

</doc>
<doc id="1870226" url="https://pl.wikipedia.org/wiki?curid=1870226" title="Ōtsuki">
Ōtsuki

 – miasto w Japonii na głównej wyspie Honsiu w prefekturze Yamanashi.
Położenie.
Miasto leży we wschodniej części prefektury nad rzeką Sagami, graniczy z:
oraz kilkoma miasteczkami i wsiami.
Historia.
Miasto powstało 8 sierpnia 1954 roku.
Transport.
Kolejowy.
Przez miasto przebiega magistrala JR Chūō.

</doc>
<doc id="1870227" url="https://pl.wikipedia.org/wiki?curid=1870227" title="Otsuki">
Otsuki



</doc>
<doc id="1870228" url="https://pl.wikipedia.org/wiki?curid=1870228" title="Burg (Spreewald)">
Burg (Spreewald)

Burg (Spreewald) (dolnołuż. "Bórkowy (Błota)") – gmina i miejscowość w Niemczech, w kraju związkowym Brandenburgia, w powiecie Spree-Neiße, siedziba urzędu Burg (Spreewald).
Współpraca.
Miejscowości partnerskie:

</doc>
<doc id="1870231" url="https://pl.wikipedia.org/wiki?curid=1870231" title="Briesen (powiat Spree-Neiße)">
Briesen (powiat Spree-Neiße)

Briesen (dolnołuż. "Brjazyna") – gmina i miejscowość w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Burg (Spreewald).

</doc>
<doc id="1870232" url="https://pl.wikipedia.org/wiki?curid=1870232" title="Ma czar karma">
Ma czar karma

Ma czar karma – singel Huberta "Spiętego" Dobaczewskiego z albumu "Antyszanty".

</doc>
<doc id="1870233" url="https://pl.wikipedia.org/wiki?curid=1870233" title="Gabriele Münter">
Gabriele Münter

Gabriele Münter (ur. 19 lutego 1877 w Berlinie, zm. 19 maja 1962 w Murnau am Staffelsee) – niemiecka malarka.
Urodzona jako najmłodsza z czworga dzieci lekarza-dentysty Carla Müntera i jego żony Wilhelminy. W rok po urodzeniu się Gabrieli rodzina przeniosła się do Herford, potem do Koblencji. W wieku 9 lat straciła ojca. Wcześnie zauważono jej uzdolnienia plastyczne. Na wiosnę 1897 rozpoczęła naukę w prywatnej żeńskiej szkole artystycznej w Düsseldorfie. Jesienią tego roku zmarła jej matka. Korzystając ze spadku po rodzicach, osierocona Gabriela wybrała się wraz z siostrą w odwiedziny do rodziny w USA. Z dwuletniego pobytu pozostała bogata dokumentacja fotograficzna.
W roku 1901 przeniosła się do Monachium. Ponieważ studia na tamtejszej Akademii Sztuk Pięknych były niedostępne dla kobiet, rozpoczęła naukę w szkole malarskiej Stowarzyszenia Artystek Monachijskich i kontynuowała naukę w szkole Phalanx prowadzonej przez Wilhelma Hüsgena i Waldemara Heckera, gdzie spotkała się z Wasilijem Kandinskim. W roku 1903 zaręczyła się potajemnie z Kandinskim, mimo że ten pozostawał w formalnym małżeństwie z inną kobietą i dopiero w roku 1911 rozwiódł się z żoną.
Podczas wspólnego pobytu w Paryżu w latach 1906-1907 Gabriele Münter nie poddała się wpływom ówczesnego malarstwa francuskiego i tworzyła nadal w konwencji postimpresjonistycznej. Zajmowała się wtedy głównie drzewo- i linorytem. Po powrocie z Paryża w 1908 zamieszkała z Kandinskim w Lana (południowy Tyrol), gdzie oboje malowali krajobrazy nadal w stylu późnego impresjonizmu. Marianna Wieriowkina zaprosiła oboje do Murnau, gdzie zamieszkała z Jawleńskim. Pod wpływem gospodarzy Gabriela Münter i Kandinski porzucili postimpresjonizm. Gabriela Münter stała się obok Pauli Modersohn-Becker gorącą zwolenniczką ekspresjonizmu.
W roku 1909 Gabriela Münter kupiła dom w Murnau, przy Kottmüllerallee, który sąsiedzi nazwali „Russenhaus” (Dom Rosyjski) z racji goszczących tam często artystów rosyjskich.
W roku 1911 Kandinski zrezygnował z kierowania grupą „Nowego Stowarzyszenia Artystów Monachijskich” (NKVM) i utworzył nowe ugrupowanie skupione wokół wydawania almanachu „Błękitny Jeździec”. Po wybuchu I wojny światowej Kandinski jako obywatel rosyjski musiał opuścić Niemcy. Osiadł w Szwajcarii, ale i tam odmówiono mu azylu, więc wyjechał do Rosji. Gabriela Münter lata 1915-1920 spędziła w Skandynawii. Po roku 1920 przebywała na przemian w Kolonii, Monachium i Murnau, w 1925 zamieszkała w Berlinie. W 1931 powróciła do Murnau wraz z nowym towarzyszem życia, historykiem sztuki Johannesem Eichnerem. Malowała głównie kwiaty, ale też obrazy abstrakcyjne. Zaliczona przez władze hitlerowskie do „artystów zdegenerowanych” wycofała się z życia publicznego.
Po II wojnie światowej Gabriela Münter zorganizowała w 1949 roku w Monachium wystawę retrospektywną grupy „Błękitny Jeździec”. Na osiemdziesięciolecie urodzin ofiarowała miastu Monachium kolekcję dzieł własnych oraz 80 obrazów Kandinskiego i innych członków „Błękitnego Jeźdźca”, uratowanych przez nią przed akcją konfiskat „sztuki zdegenerowanej” w roku 1937. Zbiory zostały wystawione w Miejskiej Galerii w Domu Lenbacha (Städtische Galerie im Lenbachhaus).

</doc>
<doc id="1870235" url="https://pl.wikipedia.org/wiki?curid=1870235" title="Erimena">
Erimena

Erimena, Erimen, Ermina (orm. "Էրիմենա, Էրիմեն, Էրմին") – przypuszczalnie król Urartu w latach 620–605 p.n.e. Mógł być ojcem Rusy III i bratem Rusy II. Wzmianka o Erimenie w tytulaturze Rusy III może świadczyć o tym, że Rusa III nie był potomkiem w linii prostej króla Sarduriego IV.
O schyłkowym okresie Urartu zachowało się mało wzmianek. Erimena nie został wspomniany w kronikach asyryjskich. W źródłach urartyjskich jego imię zostało wymienione obok imienia Rusy III – „Rusa III, syn Erimeny”. Istnieje kilka wersji objęcia tronu Urartu przez Erimenę. Według teorii I.M. Djakonowa Erimena był bratem Sarduriego III i objął rządy jako regent po jego śmierci. N.W. Arutiunian, w oparciu o odkrycia na wzniesieniu Karmir Blur, twierdził, iż Erimena objął rządy po Sardurim IV. W przypadku tej wersji Erimena mógł być albo synem Sarduriego IV, albo tyranem, który pozbawił go tronu około 620 roku p.n.e. i zapoczątkował w Urartu nową dynastię. Inna teoria zakłada, że Sarduri IV został pozbawiony tronu przez Rusę III, syna Erimeny. W tym przypadku Erimena nigdy nie objął rządów w Urartu.
W pierwszej połowie XX wieku I.I. Mieszczaninow wysnuł teorię, że Erimena w tytulaturze Rusy III oznacza „Ormianin”. Początkowo zwolennikiem tej teorii był także R. Barnett, jednak w związku z pojawieniem się nowych informacji na skutek odkryć archeologicznych, odstąpił od swoich poglądów. Następstwem teorii Mieszczaninowa w połączeniu z podaniami ludowymi i legendami był pogląd, że około 620 roku p.n.e. w Urartu rządziła dynastia ormiańska. Jednak wyniki badań lingwistycznych i historycznych wykluczają taką możliwość.

</doc>
<doc id="1870236" url="https://pl.wikipedia.org/wiki?curid=1870236" title="Fuefuki">
Fuefuki

 – miasto w Japonii na głównej wyspie Honsiu w prefekturze Yamanashi.
Położenie.
Miasto leży we wschodniej części prefektury nad rzeką Fuefuki, graniczy z:
oraz kilkoma miasteczkami i wsiami.
Historia.
Miasto powstało 12 października 2005 roku.
Transport.
Kolejowy.
Przez miasto przebiega Główna magistrala JR Chūō.

</doc>
<doc id="1870237" url="https://pl.wikipedia.org/wiki?curid=1870237" title="Brjaze">
Brjaze



</doc>
<doc id="1870241" url="https://pl.wikipedia.org/wiki?curid=1870241" title="Dissen-Striesow">
Dissen-Striesow

Dissen-Striesow (dolnołuż. "Dešno-Strjažow") - gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Burg (Spreewald).
Współpraca.
Miejscowość partnerska:

</doc>
<doc id="1870242" url="https://pl.wikipedia.org/wiki?curid=1870242" title="Dissen">
Dissen

Niemcy:
Osoby:
Zobacz też:

</doc>
<doc id="1870244" url="https://pl.wikipedia.org/wiki?curid=1870244" title="Drużyna biedronek">
Drużyna biedronek

Drużyna biedronek - amerykańska komedia z 1992 roku.
Fabuła.
Chester Lee przypadkowym zbiegiem okoliczności zostaje trenerem kobiecej drużyny piłki nożnej. Zdesperowany nowy trener, który nie ma zielonego pojęcia o tym sporcie prosi chłopak swojej dziewczyny Matthew, by przebrał się za dziewczynę i wstąpił do drużyny. Chłopak robi to tylko dlatego, że w grupie jest córka szefa firmy, w której pracuje Chester...

</doc>
<doc id="1870245" url="https://pl.wikipedia.org/wiki?curid=1870245" title="Zespół przyrodniczo-krajobrazowy „Dębina”">
Zespół przyrodniczo-krajobrazowy „Dębina”

Zespół przyrodniczo-krajobrazowy „Dębina” – zespół przyrodniczo-krajobrazowy położony w Szczecinie na wyspie Dębina w dzielnicy Północ na Międzyodrzu.
Powołany został 9 lipca 2002 w celu ochrony cennego ekosystemu, mającego szczególne znaczenie dla ochrony rzadkich gatunków roślin oraz ginących i zagrożonych wyginięciem gatunków ptaków drapieżnych, dla których wyspa jest lęgowiskiem. Wchodzi w skład leśnego kompleksu promocyjnego Puszcze Szczecińskie, a administrują nim Nadleśnictwo Trzebież i Wydział Lasów Miejskich Zakładu Usług Komunalnych w Szczecinie. 
Początkowo zajmował powierzchnię 819,551 ha. W grudniu 2003 roku zmniejszono go do 780,389 ha.

</doc>
<doc id="1870249" url="https://pl.wikipedia.org/wiki?curid=1870249" title="Guhrow">
Guhrow

Guhrow (dolnołuż. "Gory") – gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Burg (Spreewald)..

</doc>
<doc id="1870251" url="https://pl.wikipedia.org/wiki?curid=1870251" title="Gory">
Gory



</doc>
<doc id="1870253" url="https://pl.wikipedia.org/wiki?curid=1870253" title="Dešno-Strjažow">
Dešno-Strjažow



</doc>
<doc id="1870257" url="https://pl.wikipedia.org/wiki?curid=1870257" title="Ucieczka nawigatora">
Ucieczka nawigatora

Ucieczka nawigatora (ang. "Flight of the Navigator") – amerykański film fabularny z 1986 roku, swoista hybryda filmu przygodowego, familijnego, fantastyki naukowej i horroru.
Fabuła.
David Freeman jest zwykłym amerykańskim chłopcem. Pewnego wieczora rodzice posyłają go po brata do pobliskiego lasu. Podczas poszukiwań David wpada do urwiska. Po przebudzeniu szybko wraca do domu. Na miejscu stwierdza, że mieszkają w nim inni ludzie. Wezwana policja odwozi chłopca do rodziców. Okazuje się, że pobyt w lesie trwał osiem lat. Naukowcy zabierają Davida do ośrodka. Tam wykres fal radiowych mózgu dostarcza ciekawych informacji. Naukowcy odkrywają, że chłopiec mógł być porwany przez UFO. W międzyczasie David odbiera tajemnicze wołanie o pomoc. Podając się za robota, trafia do lotniska. W hangarze znajduje się statek kosmiczny. Chłopak odbywa niesamowitą podróż statkiem, gdyż „obcy” stracił informacje potrzebne do powrotu wskutek awarii spowodowanej... zapatrzeniem się w stokrotkę. Informacje znajdują się w mózgu „nawigatora” (tak nazywa Davida przybysz). Po zeskanowaniu jego myśli, obcy przyjmuje imię Max i zaczyna się zachowywać bardziej po ludzku...
Nagrody i nominacje.
Nagrody Saturn 1986

</doc>
<doc id="1870259" url="https://pl.wikipedia.org/wiki?curid=1870259" title="Schmogrow-Fehrow">
Schmogrow-Fehrow

Schmogrow-Fehrow (dolnołuż. "Smogorjow-Prjawoz") – gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Burg (Spreewald)..

</doc>
<doc id="1870260" url="https://pl.wikipedia.org/wiki?curid=1870260" title="Smogorjow-Prjawoz">
Smogorjow-Prjawoz



</doc>
<doc id="1870261" url="https://pl.wikipedia.org/wiki?curid=1870261" title="I krucjata antyhusycka">
I krucjata antyhusycka

I krucjata antyhusycka – zbrojna wyprawa zorganizowana i prowadzona na terenie Czech w latach 1420–1421 z upoważnienia papieża Marcina V przez króla niemieckiego, węgierskiego i czeskiego Zygmunta Luksemburskiego przeciw wyznawcom nauki Jana Husa.
Geneza.
Latem 1419 roku w Czechach wybuchło powstanie husyckie. Do wiosny 1420 walki objęły całe terytorium Czech, z czego blisko jedną trzecią kraju kontrolowali husyci. Ich zwycięstwa wywoływały zaniepokojenie Zygmunta Luksemburskiego oraz papieża Marcina V. Od samego początku walk wspierali oni wierne kościołowi rzymskokatolickiemu rycerstwo czeskie i niemieckie. Planowali też wspólnie krwawe zdławienie husyckiej rebelii i wspólnie przystąpili do kontrofensywy. Na początku marca 1420 roku we Florencji papież Marcin V wydał bullę "Omnium plasmatoris domini" nakazującą zorganizowanie katolikom wyprawy zbrojnej przeciwko zwolennikom Jana Husa i Johna Wycliffa. Bullę papieską ogłoszono we Wrocławiu 17 marca, gdzie od stycznia tego roku w obecności Zygmunta Luksemburskiego obradował sejm Rzeszy. Początkowo król nie kwapił się do przeprowadzenia krucjaty na terytorium Czech, obawiając się zbyt dużych zniszczeń kraju, którego koronę odziedziczył po śmierci swojego brata Wacława. Jednak pod naciskiem papieża i wysokiego duchowieństwa czeskiego nakazał z początkiem kwietnia koncentrację wojsk w Świdnicy i stamtąd na czele armii krzyżowców ruszył w kierunku Pragi, otwierając kolejny rozdział wojen husyckich.
Zygmunt Luksemburski odkrył swoje zamiary, gdy mieszczanina Jana Krásę (zwolennik husytyzmu) rozkazał wlec końmi, a następnie spalić na stosie. Dokonano też kaźni na 23 uczestnikach defenestracji wrocławskiej z lipca 1418 roku. Wydarzenia te pozbawiły złudzeń nawet ugodowo nastawionych wobec niego utrakwistów. Husyci zaczęli przygotowywać się do zbrojnego odparcia najazdu krzyżowców.
Przebieg.
Zanim krzyżowcy dotarli do Czech, husyci przeprowadzili zakrojoną na szeroką skalę ofensywę wymierzoną przeciwko wiernym Zygmuntowi katolikom. Jan Žižka na czele swych oddziałów 4 kwietnia 1420 zdobył miejscowość Mladá Vožice, natomiast siły Mikulaša z Husi 7 kwietnia zdobyły Sedlec. Idąc za ciosem, armia husycka opanowała i niszczyła kolejne punkty oporu katolików w kraju południowoczeskim. Zdobyto Písek, Strakonice, Prachatice oraz zamek Rábí. Dzięki tym sukcesom husyci zdobyli potrzebne im uzbrojenie i dużą liczbę koni, które Jan Žižka mógł wykorzystać do tworzenia niezbędnej w walkach kawalerii.
17 kwietnia w Pradze Čeněk z Vartemberka otworzył bramy Hradczan, dzięki czemu husyci wprowadzili tam swoją załogę. Równolegle z działaniami wojskowymi husyci podejmowali wysiłki mające na celu skonsolidowanie ich ruchu. 20 kwietnia 1420 w Pradze wydano manifest wzywający Czechów do obrony kraju. Ponadto ostro potępiono w nim poczynania Zygmunta Luksemburskiego, odmawiając mu prawa do tronu czeskiego. Na czele utworzonych w Pradze sił szykujących się do obrony stolicy stanął Hynek Krušina z Lichtenburka.
W końcu kwietnia 1420 armia Luksemburczyka wkroczyła do Czech. Do pierwszego starcia doszło pod Melechovem. Uciekający do Taboru przed krzyżowcami chłopi i górnicy zorganizowali silny oddział, który w nierównej walce stawiał czoła przeważającym siłom, wysłanym przeciwko nim z Kutnej Hory. W tym samym czasie armia krzyżowców zajęła bez walki Hradec Králové. Ważne wydarzenia działy się też w Pradze. W stolicy pozbawionej głównych sił taboryckich Čeněk z Vartemberka nagle zmienił front i przeszedł na stronę katolików, wydając im 7 maja Hradczany. Dwuznaczna była też postawa utrakwistów, którzy w obliczu pierwszych niepowodzeń husytów w walce z armią krzyżowców, 15 maja 1420 w Kutnej Horze podjęli próbę układów z idącym na Pragę Zygmuntem. Postawa pewnego zwycięstwa króla utrwaliła w husytach przekonanie, że tylko jedność i zgoda w ruchu husyckim może przynieść sukces w walce z najeźdźcą. Widząc nieprzejednaną postawę Zygmunta Luksemburskiego, utrakwiści zwrócili się do taborytów o pomoc. Zawezwani na pomoc taboryci starli się z wojskami krzyżowców pod Benešovem oraz pod Kutną Horą. W pierwszym starciu pokonali broniącego dostępu do miasta Piotra ze Sternberka, w drugim rozbili oddział katolicki na czele którego stał Janek z Chtenic oraz kondotier z Florencji, Pippo Spano. Po tych sukcesach oddziały prowadzone przez Jana Žižkę 22 maja 1420 roku wkroczyły do Pragi. Husyci opanowali całą stolicę poza dwoma ważnymi punktami, tj. Hradczanami i Wyszehradem, które pozostawały w rękach katolików. 3 czerwca 1420 roku sformułowano oficjalny program religijny ruchu husyckiego i opublikowano go jako cztery artykuły praskie. W pracach nad ich ułożeniem brali udział wspólnie szlachta, mieszczanie, profesorowie uniwersytetu praskiego oraz taboryci.
Zygmunt Luksemburski na czele krzyżowców dotarł pod mury Pragi dopiero 30 czerwca, rozpoczynając oblężenie. Wcześniej zajął Slaný, Louny i Melnik oraz wysłał pod Tabor silne oddziały pod wodzą Oldřicha z Rožmberka, które miały za zadanie opanować miasto. Przewidując plany króla, jeszcze przed jego przybyciem pod stołeczne mury, 25 czerwca Pragę opuścił Mikulaš z Husi. Do starcia pod Taborem doszło 30 czerwca, gdzie husyci zadali dotkliwe straty wojskom katolickim. Po tym sukcesie Mikulaš z Husi nie powrócił do Pragi, ale podjął udaną próbę odbicia z rąk krzyżowców Hradca Kralove. W tym samym czasie Zygmunt, stojąc na czele wielkiej armii składającej się z rycerzy wielu europejskich państw, usiłował bezskutecznie opanować stolicę państwa czeskiego. 14 lipca rozegrał się jeden z ważniejszych epizodów oblężenia Pragi, tj. bitwa o Witkową Górę, która miała poważne następstwa dla losów całej krucjaty. Po tej klęsce w szeregi rycerzy Luksemburczyka wstąpiło rozprężenie, a on sam stracił wiarę w szybkie i łatwe opanowanie praskiego grodu. 28 lipca Zygmunt koronował się na króla Czech w katedrze św. Wita na Hradczanach, ale po akcie koronacji zarządził odwrót spod Pragi w kierunku Kutnej Hory.
Po odstąpieniu Zygmunta od Pragi, w sierpniu husyci pod wodzą Žižki ruszyli w pole przeciwko pozostającym w Czechach wojskom krzyżowców. Koniec lata i początek jesieni 1420 roku upływał obu armiom na wzajemnych podchodach i próbie opanowania lub odbicia ważniejszych miast i twierdz. Najbardziej aktywnym dowódcą sił katolickich był Oldřich z Rožmberka. Do ważniejszego starcia pomiędzy obiema armiami doszło 12 października pod Małym Borem. Siły husyckie, pomimo dość dotkliwych strat, bitwę wygrały. 1 listopada katolicy podjęli kolejną próbę pomocy oblężonemu Wyszehradowi. Doszło do zaciętych walk pomiędzy oblegającymi Wyszehrad husytami pod dowództwem Hynka Krušina z Lichtemburka a oddziałami dowodzonymi bezpośrednio przez Zygmunta Luksemburskiego. Przegrana bitwa pod Wyszehradem ostatecznie zmusiła Zygmunta do wycofania się z walk o Pragę. Po klęsce wojsk katolickich, obrońcy, nie widząc sensu dalszej obrony, podali Wyszehrad husytom. W grudniu 1420 roku, po śmierci Mikulaša z Husi, głównodowodzącym wojskami husyckimi został Jan Žižka.
25 grudnia husyci podjęli nieudaną próbę powołania na tron czeski króla polskiego Władysława Jagiełły lub wielkiego księcia litewskiego Witolda. Delegacja, na czele której stał Hrynek z Kolštejnu, dostała od króla polskiego odpowiedź odmowną, natomiast Witold swoją zgodę uzależniał od powrotu zbuntowanych Czechów na łono kościoła katolickiego. Trzeba nadmienić, że w sprawie powołania któregoś z Giedyminowiczów na tron czeski Hrynek z Kolštejnu stanął przed Władysławem Jagiełłą najprawdopodobniej już w lipcu 1420 roku w Wolborzu.
Z początkiem 1421 roku walki ustały. Z najważniejszych wydarzeń należy wymienić zdobycie przez husytów miast Stříbro i Krakikov oraz zakończoną niepowodzeniem próbę opanowania Tachova. W lutym 1421 zniechęcony porażkami oraz stanem moralnym własnej armii Zygmunt Luksemburski ostateczne wycofał się na Morawy i dalej na Węgry.
Skutki.
Pierwsza krucjata antyhusycka zakończyła się klęską militarną armii Zygmunta Luksemburskiego. Król poniósł porażkę również na płaszczyźnie politycznej, gdyż zaktywizowała się opozycja antyluksemburska w Rzeszy. Natomiast w Czechach odparcie krucjaty wywołało entuzjazm. Sukces militarny skonsolidował dwa przeciwstawne skrzydła ruchu husyckiego, a do zwycięskiego obozu religijnego zaczęły napływać coraz to nowsze rzesze zwolenników nauki Jana Husa. Klęska pierwszej krucjaty spowodowała obwołanie przez papieża Marcina V nowej krucjaty antyhusyckiej.

</doc>
<doc id="1870264" url="https://pl.wikipedia.org/wiki?curid=1870264" title="Christopher Miner Spencer">
Christopher Miner Spencer

Christopher Miner Spencer (ur. 20 czerwca 1833 w Manchester (Connecticut), zm. 14 stycznia 1922 tamże) – amerykański wynalazca, inżynier i rusznikarz. W swoim dorobku posiada karabin powtarzalny (karabin Spencera), napędzany parą "powóz bezkonny" oraz tokarkę wieżyczkową. Był uczniem Samuela Colta.

</doc>
<doc id="1870265" url="https://pl.wikipedia.org/wiki?curid=1870265" title="Werben (Brandenburgia)">
Werben (Brandenburgia)

Werben (dolnołuż. "Wjerbno") – gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Burg (Spreewald).
Pod koniec XIX wieku w miejscu parafia ewangelicka.

</doc>
<doc id="1870266" url="https://pl.wikipedia.org/wiki?curid=1870266" title="Zew wolności">
Zew wolności

Zew wolności – amerykańsko-francusko-australijski dramat z 1992 roku na podstawie powieści Bryce'a Courtenaya.
Fabuła.
RPA, II wojna światowa. Brytyjski chłopiec nazywany P.K. w wieku 7 lat traci rodziców. Trafia do szkoły z internatem, gdzie jest jedynym angielskim dzieckiem i z tego powodu jest prześladowany. Przygarnia go przyjaciel dziadka - profesor von Vollensteen zwany "Doc"-iem. Mimo tego, że jest Niemcem, wychowuje go jak swojego wnuka. Odkrywa w nim talent do gry na fortepianie, wciąga go do pomocy w ogrodzie kaktusowym. Decyzją władz brytyjskich wszyscy Burowie są internowani, wśród nich jest Doc. P.K. codziennie go odwiedza. Przy okazji poznaje czarnoskórego Geela Pieta, który zaczyna uczyć go boksu. Po wojnie chłopak kontynuuje treningi bokserskie u Pieta i zapisuje się do prywatnej szkoły. Tam poznaję Marię, córkę przywódcy nacjonalistów w RPA.

</doc>
<doc id="1870267" url="https://pl.wikipedia.org/wiki?curid=1870267" title="Werben">
Werben

Polska.
Dawna nazwa miejscowości:

</doc>
<doc id="1870269" url="https://pl.wikipedia.org/wiki?curid=1870269" title="Wjerbno">
Wjerbno



</doc>
<doc id="1870270" url="https://pl.wikipedia.org/wiki?curid=1870270" title="Prawosławie w Chinach">
Prawosławie w Chinach

Obecność prawosławia w Chinach jest związana z prowadzoną w tym kraju działalnością misyjną Rosyjskiego Kościoła Prawosławnego. Początkowo była ona ukierunkowana na zaspakajanie potrzeb religijnych Rosjan żyjących stale lub czasowo na terytorium Chin. Z czasem misjonarze zaczęli tłumaczyć księgi liturgiczne na język chiński i odprawiać nabożeństwa w tym języku w celu przyciągnięcia do prawosławia Chińczyków. Działalność misji była związana z polityką zagraniczną Imperium Rosyjskiego i miała przyczyniać się do umacniania wpływów rosyjskich na Dalekim Wschodzie. 
Po powstaniu Chińskiej Republiki Ludowej misja rosyjska stopniowo zaprzestała działalności, zaś większość prawosławnych Rosjan opuściła kraj. Przetrwał jednak autonomiczny Chiński Kościół Prawosławny, poddany – podobnie jak inne związki wyznaniowe – gwałtownym prześladowaniom w czasie rewolucji kulturalnej. Liczba jego obecnych wyznawców jest szacowana między dziewięcioma a szesnastoma tysiącami wiernych; Kościół nie posiada hierarchii. 
Równolegle działającą na terenie Chin strukturą jest Metropolia Hongkongu i południowo-wschodniej Azji w jurysdykcji patriarchy Konstantynopola. 
Rosyjski Kościół Prawosławny.
Misja.
Pierwsza cerkiew prawosławna w Chinach jest wzmiankowana w 1685. Szerzej zakrojona działalność misyjna była jednak możliwa dopiero po 1727, kiedy na mocy traktatu w Kiachcie praca duszpasterska kapłanów prawosławnych stała się w Chinach legalna. 
Do 1858 misja pełniła równocześnie zadania placówki dyplomatycznej, gdyż Imperium Rosyjskie nie posiadało w Pekinie swojej ambasady. Po wymienionej dacie kapłani wchodzący w skład misji zorientowali swoją działalność na próby nawracania ludności chińskiej. Rząd rosyjski przekazywał znaczne sumy pieniędzy na wznoszenie cerkwi na terytorium Chin. Prawosławni w mniejszym stopniu niż misjonarze katoliccy i protestanccy byli obiektem wrogości ze strony Chińczyków. Dopiero w czasie powstania bokserów obiekty misji zostały zniszczone w nocy 11 czerwca 1900, zaś jej zwierzchnik archimandryta Innocenty (Figurowski) z innymi kapłanami i częścią wiernych schronił się w ambasadzie rosyjskiej. Spośród prawosławnych Chińczyków i Rosjan 222 osoby zostały zamordowane w czerwcu 1900. Ofiary te zostały następnie kanonizowane jako nowomęczennicy chińscy. Po tych zniszczeniach oberprokurator Świętego Synodu Konstantin Pobiedonoscew zalecał zamknięcie misji, ale ostatecznie zdecydowano o jej odbudowie. Praca misyjna była jednak prowadzona na znacznie mniejszą skalę.
Liczba Chińczyków, którzy pod wpływem działalności misjonarzy rosyjskich przeszli na prawosławie, szacowana była w 1916 na sześć tysięcy. W 1949 miało być ich 10 tys. Dodatkowo ks. Dionizy Pozdniajew szacuje liczba czynnych cerkwi na 106. Działalność misji zamarła po powstaniu Chińskiej Republiki Ludowej. Została ona oficjalnie zamknięta w 1955. Owocem jej działalności było jednak powstanie autonomicznego Chińskiego Kościoła Prawosławnego. Misja rosyjska założyła również jedną parafię w Hongkongu i na Filipinach. 
Chiński Kościół Prawosławny.
Okoliczności powstania.
26 października 1945 rosyjska misja prawosławna w Chinach dała początek Metropolii Chin i Korei, która z kolei 11 czerwca 1946 uzyskała status półautonomicznego Egzarchatu Azji Wschodniej. Misja nie została jednak zlikwidowana, działając równolegle z Egzarchatem, którego siedzibą był Harbin. Działalność Rosjan została znacząco utrudniona przez nieprzychylny stosunek Kuomintangu, który uważał rosyjskich misjonarzy za potencjalnych szpiegów radzieckich. 
W 1950 patriarcha moskiewski Aleksy I stwierdził, że konieczna jest znacząca zmiana priorytetów działania misji i Egzarchatu. Stwierdził on, że w ciągu dziesięciu lat powinien sformować się Chiński Kościół Prawosławny, w którym służyliby kapłani i mnisi narodowości chińskiej. Zintensyfikowano wówczas prace nad tłumaczeniami tekstów religijnych na język chiński, zaś w Pekinie powstała szkoła katechetyczna. 23 czerwca 1950 pierwszy Chińczyk został przyjęty do monasteru. Jesienią tego samego roku arcybiskup pekiński Wiktor (Swiatin) wyświęcił pięciu kapłanów tej narodowości. Działania te były ukierunkowane na całkowite usamodzielnienie się hierarchii kościelnej chińskiego prawosławia.
Od 1951 działanie misji było poważnie utrudnione przez restrykcje ze strony władz. W latach 1951-1952 kolejno zabroniono wydawania pism prawosławnych oraz innych publikacji i ograniczono możliwości działania na terenie kraju przez osoby z obywatelstwem zagranicznym, w tym Rosjan. Mimo tego w 1952 biskup Szanghaju Szymon (Du) podjął, bez konsultacji z patriarchatem moskiewskim, działania na rzecz natychmiastowego powołania autonomicznego Kościoła Chińskiego. Jego plany pokrzyżowała jednak fala wyjazdów Rosjan, stanowiących istotną część prawosławnych wiernych w Chinach, z tego kraju. Latem 1954 według raportu tego samego biskupa w Szanghaju pozostało jedynie 200 Rosjan (danych o innych regionach brakowało), zaś jedynym źródłem utrzymania organizacji kościelnej było wsparcie materialne z Moskwy. 
30 czerwca 1954 Synod Rosyjskiego Kościoła Prawosławnego ostatecznie zakończył działalność rosyjskiej misji prawosławnej w Chinach. Ostatni misjonarz opuścił ten kraj w roku następnym. Pozostali w kraju nieliczni wierni mieli uzyskiwać opiekę duszpasterską na zasadach podobnych, jak diaspora rosyjska, którą opiekował się Zachodnioeuropejski Egzarchat Parafii Rosyjskich. Nie zrealizowano jednak sugestii arcybiskupa Wiktora (Swiatina), by powołać podobny Egzarchat Chin i Azji Wschodniej. W tym momencie majątek misji tworzyły jeszcze 73 świątynie lub kaplice.
W sierpniu 1955 delegacja patriarchy Moskwy przybyła do Pekinu w celu ustalenia losów mienia pomisyjnego, jakie miało przejść na własność państwa chińskiego. W tym czasie faktyczna działalność parafii zorganizowanych przez misję była już w dużej mierze poza kontrolą Rosyjskiego Kościoła Prawosławnego. 11 października 1955 ogłoszona została decyzja o nieodpłatnym przekazaniu państwu chińskiemu całego majątku misji. Patriarchat miał nadzieję, że takie postawienie sprawy wykaże brak antypaństwowych zamiarów prawosławnych i przyczyni się do ich lepszego traktowania w przyszłości. 
W czasie pobytu delegacji rosyjskiej w Pekinie archimandryta Bazyli (Yao) otrzymał nominację na biskupa, stając na czele Chińskiego Kościoła Prawosławnego, podległego Rosyjskiemu na zasadzie autonomii. Jego wybór i reorganizacja struktur prawosławnych w kraju została zaakceptowana przez Radę Państwa 24 kwietnia 1956.
Utrata hierarchii.
W 1962 zmarł biskup pekiński Bazyli (Yao), a w trzy lata później Szymon (Du). Ze względu na sytuację w Chinach dokonanie wyboru ich następców – bądź podjęcie pracy duszpasterskiej przez hierarchów narodowości rosyjskiej – było niemożliwe. Od tego momentu Chiński Kościół Prawosławny nie posiada własnej hierarchii biskupiej. Niemal całkowite zniszczenie Kościoła przyniosła rewolucja kulturalna. Cerkwie prawosławne oraz kapłani i wierni ulegli, podobnie jak inni chrześcijanie, gwałtownym prześladowaniom. Szereg świątyń zostało zniszczonych, a księży – zamordowanych. Dalsze praktyki religijne musiały odbywać się w podziemiu, na bardzo ograniczoną i trudną do oszacowania skalę. W 1978 nowa konstytucja Chińskiej Republiki Ludowej wymieniała pięć legalnych religii – islam, buddyzm, taoizm, katolicyzm i protestantyzm. Prawosławie do tej pory nie jest zatem uznawane przez władze, a jedynie tolerowane w niektórych regionach jako religia mniejszości rosyjskiej.
Ożywienie.
W latach 80. XX wieku władze pozwoliły na otwarcie lub odbudowę pojedynczych cerkwi, nie zawsze pozwalając jednak na powołanie w danym miejscu parafii. Inne świątynie, jak sobór św. Zofii w Harbinie lub sobór Ikony Matki Bożej „Wstawienniczka Za Grzesznych” w Szanghaju, zostały odnowione z przeznaczeniem na cele muzealne lub kulturalne. 31 sierpnia 2009 w Labdarinie poświęcono pierwszą od czasów prześladowań prawosławnych wolno stojącą budowlę sakralną – cerkiew św. Innocentego Irkuckiego. Wcześniej, w 1997, Rosyjski Kościół Prawosławny zobowiązał się do zapewnienia – w miarę możliwości – opieki duszpasterskiej wszystkim wyznawcom tej religii w Chinach, wobec sytuacji, w jakiej znalazł się podległy mu Kościół chiński. 
W 2006 liczba prawosławnych żyjących w Chinach była szacowana na 16 tys., z tego 400 osób w stolicy kraju. Według szacunków z 2009 liczba ta mogła wynosić od 9 do 15 tys.. Mimo dalszego nieuznawania religii przez władze po 1990 możliwe było wydawanie publikacji religijnych w języku chińskim oraz oficjalne wizyty hierarchów prawosławnych z Rosyjskiego Kościoła Prawosławnego i Patriarchatu Konstantynopolitańskiego. W 2009 otwarta została, po gruntownym remoncie, najważniejsza ongiś świątynia rosyjskiej misji w Chinach – cerkiew Zaśnięcia Matki Bożej w Pekinie. W 2010 istniały cztery placówki duszpasterskie, gdzie prawosławne nabożeństwa mogły być odprawiane legalnie. Jednak z powodu braku kapłanów chińskich miały one miejsce tylko wtedy, gdy do kraju przybył duchowny prawosławny z zagranicy. Chińczycy wyznania prawosławnego mogą podejmować studia w rosyjskich seminariach i akademiach duchownych, jak również przyjmować w Rosji święcenia kapłańskie, nie mają jednak możliwości powrotu do kraju i stałego administrowania parafiami poza rosyjskimi placówkami dyplomatycznymi.
W 2010 ks. Dionizy Pozdniajew, proboszcz parafii Świętych Piotra i Pawła w Hongkongu, w wywiadzie dla portalu Interfax zaapelował do Patriarchatu Moskiewskiego o większe zaangażowanie na rzecz prawosławia w Chinach. Podkreślał, że grupy prawosławnych żyją nie tylko w miejscach, gdzie istnieją już otwarte cerkwie. Twierdził również, że praca misyjna w Chinach ma wielkie perspektywy, jednak dla jej pełnego rozwinięcia potrzebne jest kształcenie nowych kadr oraz szersze wsparcie instytucji Cerkwi rosyjskiej.
W 2013 po raz pierwszy w historii Chiny odwiedził patriarcha moskiewski i całej Rusi Cyryl.
Patriarchat Konstantynopolitański.
Od 2008 terytorium Chin oficjalnie znajduje się równolegle w jurysdykcji Patriarchatu Konstantynopolitańskiego, w obrębie Metropolii Hongkongu i południowo-wschodniej Azji. Obecnie jednak struktura ta prowadzi na terenie tego kraju tylko jedną parafię – św. Łukasza w Hongkongu. Dołączenie terytorium Chińskiej Republiki Ludowej do terytorium metropolii Patriarchatu Konstantynopolitańskiego spotkało się z protestami Rosyjskiego Kościoła Prawosławnego, którego Synod biskupów w specjalnym oświadczeniu oskarżył Patriarchat Konstantynopolitański o pogwałcenie praw Chińskiego Kościoła Prawosławnego poprzez podjęcie działań na terytorium objętym tradycyjnie jego kanoniczną jurysdykcją. W swojej odpowiedzi przedstawiciele metropolii podkreślali, że pojedynczy misjonarze Patriarchatu Konstantynopolitańskiego działali w Chinach już wcześniej, zaś przekształcenia w strukturze Patriarchatu mają jedynie ułatwić tę pracę. Podważono również fakt przynależności Chin do jednej jurysdykcji.

</doc>
<doc id="1870271" url="https://pl.wikipedia.org/wiki?curid=1870271" title="Felixsee">
Felixsee

Felixsee (dolnołuż. "Feliksowy jazor") – gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Döbern-Land..

</doc>
<doc id="1870272" url="https://pl.wikipedia.org/wiki?curid=1870272" title="Feliksowy jazor">
Feliksowy jazor



</doc>
<doc id="1870274" url="https://pl.wikipedia.org/wiki?curid=1870274" title="Lew w zimie (film 2003)">
Lew w zimie (film 2003)

Lew w zimie (ang. "The Lion in Winter") – amerykański telewizyjny dramat historyczny z 2003 roku w reżyserii Andrieja Konczałowskiego. Ekranizacja sztuki Jamesa Goldmana, a zarazem remake brytyjskiego filmu z 1968 roku.
Fabuła.
Francja, rok 1183. Uwięziona przez swojego męża królowa Eleonora Akwitańska zostaje zaproszona na Boże Narodzenie, by spędzić je z rodziną. Ale tym razem Wigilia ma odbyć się we Francji. Na spotkanie przybywają synowie króla Henryka II - Godfryd i Ryszard. Do zamku w Chinon zostaje też zaproszony król Francji - Filip II. Choć z pozoru wydaje się, że będą to zwykłe święta, to podczas nich zdecydują się losy Anglii i Francji...
Nagrody i nominacje.
Nagroda Emmy 2004
Złote Globy 2004

</doc>
<doc id="1870276" url="https://pl.wikipedia.org/wiki?curid=1870276" title="Michał Staszczak">
Michał Staszczak



</doc>
<doc id="1870277" url="https://pl.wikipedia.org/wiki?curid=1870277" title="SS-Kampfgruppe Beyersdorf">
SS-Kampfgruppe Beyersdorf



</doc>
<doc id="1870280" url="https://pl.wikipedia.org/wiki?curid=1870280" title="Groß Schacksdorf-Simmersdorf">
Groß Schacksdorf-Simmersdorf

Groß Schacksdorf-Simmersdorf (dolnołuż. "Tšěšojce-Žymjerojce") – gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Döbern-Land..

</doc>
<doc id="1870281" url="https://pl.wikipedia.org/wiki?curid=1870281" title="Gross Schacksdorf-Simmersdorf">
Gross Schacksdorf-Simmersdorf



</doc>
<doc id="1870282" url="https://pl.wikipedia.org/wiki?curid=1870282" title="Tšěšojce-Žymjerojce">
Tšěšojce-Žymjerojce



</doc>
<doc id="1870284" url="https://pl.wikipedia.org/wiki?curid=1870284" title="Jack (film)">
Jack (film)

Jack – amerykańska tragikomedia z 1996 roku.
Fabuła.
Podczas balu kostiumowego Karen Powell rodzi zdrowego syna zaledwie po 2 miesiącach ciąży. Jak się okazuje chłopiec cierpi na rzadką chorobę - zespół Wernera - dojrzewa i starzeje się 4 razy szybciej niż normalne dzieci. Akcja filmu przenosi się 10 lat później. Jack Powell to 10-latek w ciele 40-latka. Jego prywatny nauczyciel Lawrence Woodruff wyczuwa, że "chłopiec" traci chęć do nauki. Przekonuje rodziców Jacka, by wysłali go do normalnej szkoły. Już pierwszego dnia "chłopiec" zostaje uznany za dziwaka. Wysiłki sprzyjającej mu nauczycielki - pani Marquez - nie zdają się na nic. Jack wraca do domu nieszczęśliwy. Mimo to, Karen przekonuje go, by znowu chodził do szkoły. Grupa jego szkolnych kolegów zaprasza go do udziału w meczu koszykówki. Jego "dorosły" wzrost zapewnia drużynie zwycięstwo. Koledzy odkrywają zalety jego wzrostu: Jack może kupować "świerszczyki" dla nich lub udawać dyrektora szkoły przed matką jednego z nich, Dolores Durante. Ta, oczarowana nim, zaprasza go na drinka. Wkrótce Jack dostaje zawału serca i rodzice decydują o tym, że zostanie w domu.

</doc>
<doc id="1870286" url="https://pl.wikipedia.org/wiki?curid=1870286" title="Narzeczona Zandy’ego">
Narzeczona Zandy’ego

Narzeczona Zandy’ego – amerykański western obyczajowy z 1974 roku w reż. Jana Troella.
Fabuła.
Stany Zjednoczone II połowy XIX w. Mieszkający samotnie na położonym na odludziu ranczo tytułowy Zandy jest mężczyzną wchodzącym w wiek średni i zdaje sobie sprawę, że najwyższa pora założyć rodzinę. Odpowiada na zamieszczone w prasie ogłoszenie matrymonialne nieznanej kobiety. Sprowadza ją do pobliskiego miasteczka, gdzie po krótkim zapoznaniu biorą ślub. Jednak ich związek od początku nie układa się najlepiej. Zandy jest człowiekiem prostym a nawet prostackim, bywa arogancki i brutalny. Pierwszej nocy pobytu Hannah w jego domu gwałci ją, uważając, że jako jej mąż ma do tego prawo. Jest dobrym hodowcą bydła, które jest jego pasją i odważnym człowiekiem (stacza w pojedynkę walkę z niedźwiedziem, którego zabija nożem) jednak poniewiera Hannah i jej nie szanuje. Zdradza ją i traktuje przedmiotowo. W końcu kobieta mając dość poniżeń, po kolejnej awanturze, przy poparciu matki Zandy’ego, każe mu się wynosić. Zandy wyjeżdża do miasteczka, gdzie w samotności, rozmyślając nad swoim małżeństwem, postanawia zmienić swój stosunek do żony. Powraca na ranczo i próbuje z nią rozmawiać, widać, że zależy mu na utrzymaniu związku, tylko nie bardzo wie jak to zrobić, bo nikt mu nigdy tego nie pokazał – jego ojciec również zawsze pomiatał jego matką. Wiadomość o narodzinach bliźniaków podczas jego nieobecności, córki i syna, zmieniają ostatecznie jego stosunek do żony, dobrze rokując na przyszłość...
Główne role.
i inni.

</doc>
<doc id="1870289" url="https://pl.wikipedia.org/wiki?curid=1870289" title="Hornow-Wadelsdorf">
Hornow-Wadelsdorf

Hornow-Wadelsdorf (dolnołuż. "Lěšće-Zakrjejc") – dawna gmina w Niemczech, w kraju związkowym Brandenburgia, w powiecie Spree-Neiße, wchodziła w skład urzędu Döbern-Land. 1 stycznia 2016 została rozwiązana i została włączona w granice miasta Spremberg jako dwie dzielnice: Hornow oraz Wadelsdorf

</doc>
<doc id="1870291" url="https://pl.wikipedia.org/wiki?curid=1870291" title="Rekordy Azji w lekkoatletyce">
Rekordy Azji w lekkoatletyce

Lekkoatletyczne rekordy Azji − rekordy Azji w konkurencjach lekkoatletycznych.

</doc>
<doc id="1870292" url="https://pl.wikipedia.org/wiki?curid=1870292" title="Lěšće-Zakrjejc">
Lěšće-Zakrjejc



</doc>
<doc id="1870294" url="https://pl.wikipedia.org/wiki?curid=1870294" title="Baršć (Łužyca)">
Baršć (Łužyca)



</doc>
<doc id="1870295" url="https://pl.wikipedia.org/wiki?curid=1870295" title="Nils Bohlin">
Nils Bohlin

Nils Bohlin (ur. 17 lipca 1920, zm. 21 września 2002) – szwedzki inżynier, wynalazca trzypunktowych pasów bezpieczeństwa.
Urodził się Härnösand w Szwecji, dyplom z inżynierii uzyskał na uczelni w rodzinnym mieście w 1939 roku. W 1942 roku rozpoczął pracę dla zakładów lotniczych Saab, gdzie zajmował się projektowaniem oraz pomagał przy rozwoju mechanizmu katapultacji siedzenia pilota. W 1958 roku zatrudnił się w Volvo, gdzie rok później opracował trzypunktowe pasy bezpieczeństwa. Zostały one po raz pierwszy zamontowane w modelu PV544, a w 1967 roku stały się standardowym wyposażeniem we wszystkich autach koncernu. Przeszedł na emeryturę w 1985 roku.
Zmarł 26 września 2002 roku.

</doc>
<doc id="1870296" url="https://pl.wikipedia.org/wiki?curid=1870296" title="Wilhelm Kutscher">
Wilhelm Kutscher

Wilhelm Kutscher (ur. 26 grudnia 1876 w Wobesde koło Słupska, zm. w 1962) – niemiecki polityk, początkowo członek Niemieckiej Partii Demokratycznej a później Niemieckiej Narodowej Partii Ludowej.
Doktor prawa, 1903-1907 w administracji lokalnej Prus. W latach 1907-1914 landrat powiatu lęborskiego. W latach 1914-1919 urzędnik w ministerstwie spraw wewnętrznych Prus, przyczynił się do odbudowy Prus Wschodnich po zniszczeniach wojennych 1914 roku. 1919-1922 prezydent rejencji Hildesheim. 1923-1932 członek zarządu Niemieckiego Urzędu ds. Rolnictwa ("Deutschen Landwirtschaftsrates"). 1932-1933 nadprezydent prowincji Prusy Wschodnie. Pozostawał aktywny zawodowo w administracji pruskiej na Pomorzu do 1945 roku.

</doc>
<doc id="1870297" url="https://pl.wikipedia.org/wiki?curid=1870297" title="Dueben">
Dueben



</doc>
<doc id="1870298" url="https://pl.wikipedia.org/wiki?curid=1870298" title="Wysoki Staw (Szczecin)">
Wysoki Staw (Szczecin)

Wysoki Staw (do 1945 niem. "Weihenest Teich", pot. "Murowaniec") – staw polodowcowy we Wzgórzach Warszewskich w Szczecinie w dzielnicy Północ (północno-wschodnie Warszewo przy granicy z Bukowem) na terenie zespołu przyrodniczo-krajobrazowego "Wodozbiór".
Pierwszy szczeciński drewniany wodociąg od 1578 roku doprowadzał wodę z Wysokiego Stawu dla mieszkańców Rossmarktu i ul. Wielkiej Tumskiej. Od samego początku jej istnienia (15 sierpnia 1732) zasilał także fontannę Orła Białego. Zniszczony został podczas wojen napoleońskich w 1813 roku. Około roku 1910 woda z Wysokiego Stawu ponownie zaopatrywała mieszkańców Szczecina. Zmienione zostało wówczas otoczenie stawu – otoczono go murem (stąd pochodzi nazwa potoczna) i wybudowano hydrosystem transportujący wodę; do 1914 roku wybudowano dwie zachowane do czasów współczesnych wieże ciśnień: na północno-wschodnim i południowym brzegu akwenu.

</doc>
<doc id="1870299" url="https://pl.wikipedia.org/wiki?curid=1870299" title="Lista gwiazd w Hiadach">
Lista gwiazd w Hiadach

Lista gwiazd wchodzących w skład gromady otwartej Hiady w gwiazdozbiorze Byka obejmuje wszystkie najjaśniejsze gwiazdy, zidentyfikowane jako należące do tej gromady, do wielkości obserwowanej 8,0.

</doc>
<doc id="1870300" url="https://pl.wikipedia.org/wiki?curid=1870300" title="Jämlitz-Klein Düben">
Jämlitz-Klein Düben

Jämlitz-Klein Düben (dolnołuż. "Jemjelica-Źěwink") - gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Döbern-Land..

</doc>
<doc id="1870301" url="https://pl.wikipedia.org/wiki?curid=1870301" title="Jaemlitz-Klein Düben">
Jaemlitz-Klein Düben



</doc>
<doc id="1870302" url="https://pl.wikipedia.org/wiki?curid=1870302" title="Jemjelica-Źěwink">
Jemjelica-Źěwink



</doc>
<doc id="1870304" url="https://pl.wikipedia.org/wiki?curid=1870304" title="Neiße-Malxetal">
Neiße-Malxetal

Neiße-Malxetal (dolnołuż. "Dolina Nysa-Małksa") – gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Döbern-Land.. Najbardziej na wschód położona gmina kraju związkowego.

</doc>
<doc id="1870305" url="https://pl.wikipedia.org/wiki?curid=1870305" title="Neisse-Malxetal">
Neisse-Malxetal



</doc>
<doc id="1870306" url="https://pl.wikipedia.org/wiki?curid=1870306" title="Dolina Nysa-Małksa">
Dolina Nysa-Małksa



</doc>
<doc id="1870310" url="https://pl.wikipedia.org/wiki?curid=1870310" title="Tschernitz">
Tschernitz

Tschernitz (dolnołuż. "Cersk") – gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Döbern-Land..
Nazwa.
Według jednej z teorii nazwa wsi pochodzi od nazwy rzeki płynącej przez Czernicę – „Czarnych wód”. Według niemieckiego językoznawcy Heinricha Adamy’ego nazwa pochodzi natomiast od nazwy "czernica" oznaczającej w staropolskim jadalną jagodę borówki. Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Czernica" podając jej znaczenie „Blaubeerplatz” czyli po polsku „miejsce borówek, jagód”.

</doc>
<doc id="1870311" url="https://pl.wikipedia.org/wiki?curid=1870311" title="Cersk">
Cersk



</doc>
<doc id="1870315" url="https://pl.wikipedia.org/wiki?curid=1870315" title="Mesopotamia (EP)">
Mesopotamia (EP)

Mesopotamia – minialbum ep zespołu The B-52’s wydany w 1982 roku. 
W 1991 zespół zremiksował utwory pochodzące z "Mesopotamia" i dołączył je do reedycji CD albumu "Party Mix!".

</doc>
<doc id="1870317" url="https://pl.wikipedia.org/wiki?curid=1870317" title="John Amos">
John Amos

John Amos (ur. 27 grudnia 1939 w Newark) – aktor amerykański.
Jeden z najpopularniejszych czarnoskórych aktorów amerykańskich, znany z charakterystycznych ról drugoplanowych. Potrafił stworzyć ciekawe kreacje zarówno w komediach, np. "Książę w Nowym Jorku" (1988), jak i filmach akcji, np. "Szklana pułapka 2" (1990). Znany także jako odtwórca roli Kunta Kinte (Tobiego) w serialu telewizyjnym "Korzenie" (1977).

</doc>
<doc id="1870318" url="https://pl.wikipedia.org/wiki?curid=1870318" title="Chór Muzyki Dawnej „Canticum Novum”">
Chór Muzyki Dawnej „Canticum Novum”

Chór Muzyki Dawnej "Canticum Novum" – kameralny chór muzyki dawnej "Canticum Novum" powstał w listopadzie 1988 roku i działa przy Śródmiejskim Ośrodku Kultury w Krakowie.
Założycielką i Dyrygentką "Canticum Novum" jest Elżbieta Maria Ptak. Celem programowym chóru jest upowszechnianie sakralnych i świeckich zabytków muzycznych a capella – polskich i obcych kompozytorów z czasów najdawniejszych. 
Udział w międzynarodowych konkursach chóralnych przyniósł zespołowi III miejsce w latach 1990 i 1996, II – w 1992 i I – w 1997 roku. W roku 1998 chór otrzymał zaś srebrny dyplom na konkursie w Salò we Włoszech.
Chór działa przy Śródmiejskim Ośrodku Kultury, a jego siedzibą jest klub "Zaułek" przy ul. Poselskiej 9.

</doc>
<doc id="1870322" url="https://pl.wikipedia.org/wiki?curid=1870322" title="Puchar Drugiej Ligi Ukrainy w piłce nożnej (2000/2001)">
Puchar Drugiej Ligi Ukrainy w piłce nożnej (2000/2001)

Puchar Drugiej Ligi Ukrainy 2000/2001 - II rozgrywki ukraińskiej PFL spośród drużyn Drugiej Lihi, mające na celu wyłonienie zdobywcy Pucharu Drugiej Ligi oraz półfinalistów, którzy kwalifikują się tym samym do Pucharu Ukrainy sezonu 2000/01. Sezon trwał od 29 lipca 2000 do 9 maja 2001.
W sezonie 2000/2001 rozgrywki te składały się z:
Drużyny.
Do rozgrywek Pucharu przystąpiło 44 kluby Drugiej Lihi.
Terminarz rozgrywek.
Finał.
Mecz finałowy rozegrano 9 maja 2001 na Stadionie CSKA w stolicy Kijowie.

</doc>
<doc id="1870323" url="https://pl.wikipedia.org/wiki?curid=1870323" title="Wiesengrund">
Wiesengrund

Wiesengrund (dolnołuż. "Łukojce") - gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Döbern-Land..

</doc>
<doc id="1870324" url="https://pl.wikipedia.org/wiki?curid=1870324" title="Łukojce">
Łukojce



</doc>
<doc id="1870331" url="https://pl.wikipedia.org/wiki?curid=1870331" title="Niam-Niam">
Niam-Niam



</doc>
<doc id="1870333" url="https://pl.wikipedia.org/wiki?curid=1870333" title="Drachhausen">
Drachhausen

Drachhausen (dolnołuż. "Hochoza") – gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Peitz.
We wsi znajduje się Muzeum regionalne „Kólasko”.

</doc>
<doc id="1870335" url="https://pl.wikipedia.org/wiki?curid=1870335" title="Hochoza">
Hochoza



</doc>
<doc id="1870338" url="https://pl.wikipedia.org/wiki?curid=1870338" title="Franz Schwede">
Franz Schwede

Franz Schwede znany także jako Franz Schwede-Coburg (ur. 5 marca 1888 w Drawöhnen, obwód Prekule koło Kłajpedy, zm. 19 października 1960 w Coburgu) – niemiecki polityk, nazista, gauleiter Pomorza, Obergruppenführer SA, ostatni nadprezydent prowincji Pomorze. 
Życiorys.
Marynarz Marynarki Cesarskiej, po I wojnie światowej wydalony ze służby w związku z redukcją liczebności sił zbrojnych narzuconą przez traktat wersalski.
Od 1922 członek NSDAP, aktywny działacz w okręgu Coburg.
1930-1933 wybierany na burmistrza miasta Coburg, a w 1933 na nadburmistrza. W 1934 prezydent rejencji Dolna Bawaria. Od 1934 gauleiter i nadprezydent Pomorza. W 1939 roku został honorowym obywatelem Coburga i od tej pory używał przydomka Coburg przy nazwisku.
W maju 1945 dostał się do niewoli alianckiej. W 1947 otrzymał wyrok 9 lat więzienia za piastowanie wysokich stanowisk w hierarchii nazistowskiej oraz 10 lat więzienia za nadużycie stanowiska i używanie przemocy podczas pełnienia funkcji burmistrza Coburga w 1933 roku. W 1956 ze względów zdrowotnych zawieszono wykonanie kary i zwolniono go z więzienia.

</doc>
<doc id="1870340" url="https://pl.wikipedia.org/wiki?curid=1870340" title="Blíž ke hvězdám">
Blíž ke hvězdám

Blíž ke hvězdám – koncertowy album Ewy Farnej wydany 10 listopada 2008. Jest to dwupłytowe wydawnictwo zawierające płytę CD i płytę DVD z zapisem koncertu artystki z zespołem z dnia 17 czerwca 2008, który odbył się w praskim Centrum Kongresowym. Poza koncertem, na płycie DVD znajdują się wideoklipy artystki, a na płycie CD - promujący płytę, premierowy singiel "Boží mlejny melou". Wydawnictwo zostało uhonorowane tytułem najlepiej sprzedającego się DVD w Czechach w 2008 roku.
Lista utworów.
Płyta DVD
Teledyski
Płyta CD
+ bonus "Boží mlejny melou" − 3:49

</doc>
<doc id="1870341" url="https://pl.wikipedia.org/wiki?curid=1870341" title="Party Mix!">
Party Mix!

Party Mix! – album grupy The B-52’s z 1981 roku. Oryginalne wydanie winylowe zawierało sześć zremiksowanych wersji piosenek z pierwszych dwóch albumów grupy.

</doc>
<doc id="1870343" url="https://pl.wikipedia.org/wiki?curid=1870343" title="Michel-Ange Houasse">
Michel-Ange Houasse

Michel-Ange Houasse (ur. w 1680 w Paryżu, zm. w 1730 w Arpajon) – francuski malarz okresu rokoka.
Był synem i uczniem malarza i dekoratora René-Antoine Houasse’a (1645–1710). W 1717 r. wyjechał do Madrytu na dwór Filipa V.
Malował głównie portrety oraz obrazy mitologiczne i religijne, zdradzające wpływ Poussina.

</doc>
<doc id="1870345" url="https://pl.wikipedia.org/wiki?curid=1870345" title="Good Music Productions">
Good Music Productions

Good Music Productions - polska niezależna agencja koncertowa założona w 2000 roku w Warszawie.
Historia.
Agencja powstała w 2000 roku z inicjatywy Moniki Klonowskiej, posiadającej wieloletnie doświadczenie w prowadzenie impresariatu oraz organizacji i produkcji koncertów pod szyldem Międzynarodowego Festiwalu Jazzowego Jazz Jamboree w latach 1997-1999; oraz Michała Zioło, posiadającego wieloletnie doświadczenie w organizacji imprez klubowych i promowaniu kultury klubowej w Polsce, dziennikarza, wieloletniego pracownika PolyGram/Universal Music Polska.
W 2006 roku, w plebiscycie Nocne Marki magazynu Aktivist, agencja Good Music Productions została wybrana „Najlepszą Agencją Promocyjną roku 2006”. Otrzymała również nominacje w kategorii ‘Najlepszy Festiwal’ za Summer of Music Festival oraz FreeFormFestival. Good Music Productions ma w swoim dorobku współpracę z artystami takimi jak: Erykah Badu
Iggy Pop &amp; The Stooges
Jill Scott
Angie Stone
Ayo
Kelis
Suzan Vega, 
Macy Gray, 
Gotan Project, 
Vaya Con Dios, 
Roisin Murphy / Moloko, 
Pet Shop Boys, 
Daft Punk, 
Bebel Gilberto, 
Nouvelle Vague, 
Marianne Faithfull, 
Tanita Tikaram, 
Marillion, 
Stereo Mc’s, 
The Brand New Heavies, 
Pink Martini, 
SKYE, 
Telepopmusik, 
Incognito, 
Ian Brown, 
Thievery Corporation, 
De Phazz, 
Queens of the Stone Age, 
Archive, 
Us 3, 
Cinematic Orchestra, 
Hooverphonic, 
Herbaliser, 
Nicola Conte, 
Jose Gonzalez, 
Lura, 
Coldcut, 
Peaches, 
Gordon Haskell, 
The Matthew Herbert Big Band, 
Clawfinger, 
Richard Galliano i Michel Portal, 
Planet Funk, 
Rachid Taha, 
Gabin, 
D’Sound, 
Roots Manuva.
FreeFormFestival.
FreeFormFestival to festiwal muzyczny odbywający się od 2005 do 2014 roku w Warszawie, organizowany przez Good Music Productions. W programie festiwalu znajdują się wydarzenia muzyczne: koncerty, live acty, sety djskie, ale także pokazy audiowizualne, filmy krótko i pełnometrażowe, video art, reportaże, dokumenty oraz ekspozycje młodego polskiego dizajnu. W trakcie pięciu edycji festiwalu wystąpiło poned 60 artystów z Polski i Europy. Celem festiwalu jest prezentacja nowości muzycznych na rynku europejskim i światowym oraz wyznaczanie nowych trendów w kulturze.

</doc>
<doc id="1870346" url="https://pl.wikipedia.org/wiki?curid=1870346" title="Whammy!">
Whammy!

Whammy! – trzeci album studyjny grupy The B-52’s, wydany w 1983.

</doc>
<doc id="1870347" url="https://pl.wikipedia.org/wiki?curid=1870347" title="Drehnow">
Drehnow

Drehnow (pol. hist. "Drzonów", dolnołuż. "Drjenow") – gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Peitz.

</doc>
<doc id="1870348" url="https://pl.wikipedia.org/wiki?curid=1870348" title="Drjenow">
Drjenow



</doc>
<doc id="1870349" url="https://pl.wikipedia.org/wiki?curid=1870349" title="Heinersbrück">
Heinersbrück

Heinersbrück (dolnołuż. "Móst") - gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Peitz..

</doc>
<doc id="1870350" url="https://pl.wikipedia.org/wiki?curid=1870350" title="Heinersbrueck">
Heinersbrueck



</doc>
<doc id="1870354" url="https://pl.wikipedia.org/wiki?curid=1870354" title="Jänschwalde">
Jänschwalde

Jänschwalde (dolnołuż. "Janšojce") – gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Peitz.

</doc>
<doc id="1870355" url="https://pl.wikipedia.org/wiki?curid=1870355" title="Jaenschwalde">
Jaenschwalde



</doc>
<doc id="1870356" url="https://pl.wikipedia.org/wiki?curid=1870356" title="Runo owcze">
Runo owcze



</doc>
<doc id="1870357" url="https://pl.wikipedia.org/wiki?curid=1870357" title="Ulica św. Wawrzyńca w Krakowie">
Ulica św. Wawrzyńca w Krakowie

Ulica świętego Wawrzyńca – ulica w Krakowie w dzielnicy I, na Kazimierzu.
Wytyczona w ramach planu lokacyjnego Kazimierza w 1335 roku.
Początkowo nazywana "Wawrzyniecką", obecna nazwa obowiązuje od XIX wieku i pochodzi od stojącego dawniej przy ulicy kościoła św. Wawrzyńca. Większość pierwotnej zabudowy ulicy została zniszczona na przełomie XVII i XVIII wieku. W 1875 rozpoczęto budowę kamienic czynszowych. W 1882 przy ulicy zbudowano zajezdnię tramwajową, w budynku której od 1998 mieści się Muzeum Inżynierii Miejskiej. Ulicą na odcinku między muzeum a ul. Starowiślną przebiega torowisko tramwajowe.
W latach 1904-1905 przy ul. św. Wawrzyńca 25 wybudowano elektrownię miejską, stanowiącą dziś przykład architektury przemysłowej początku XX wieku.
Na rogu ul. św. Wawrzyńca i ul. Bożego Ciała znajduje się Bazylika Bożego Ciała, a na rogu z ul. Wąską – budynek dawnej szkoły żydowskiej (obecnie w budynku mieści się VI Liceum Ogólnokształcące im. Adama Mickiewicza)

</doc>
<doc id="1870358" url="https://pl.wikipedia.org/wiki?curid=1870358" title="Janšojce">
Janšojce



</doc>
<doc id="1870364" url="https://pl.wikipedia.org/wiki?curid=1870364" title="Teichland">
Teichland

Teichland (dolnołuż. "Gatojce") - gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Peitz..

</doc>
<doc id="1870366" url="https://pl.wikipedia.org/wiki?curid=1870366" title="Gatojce">
Gatojce



</doc>
<doc id="1870367" url="https://pl.wikipedia.org/wiki?curid=1870367" title="Simon Bening">
Simon Bening

Simon Bening (ur. w 1483 w Gandawie, zm. w 1561 roku w Brugii) – niderlandzki malarz, tworzący przenośne poliptyki, przedstawiciel malarskiej rodziny miniaturzystów.
Simon pochodził z rodziny holenderskich miniaturzystów. Jego ojciec Aleksander Bening (zm. w 1519 w Gandawie) znany bardziej jako Mistrz Marii Burgundzkiej, był malarzem szkoły gandawskiej (tytuł mistrzowski otrzymał w 1469) oraz szkoły z Brugii (1489). Znany był z wprowadzanych na bordiury ornamentyki iluzjonistycznej z motywami kwiatów, owadów lub klejnotów. Jego styl bliski dziełom van der Goesa, przez wiele lat był naśladowany we flamandzkim malarstwie książkowym.
Simon swój tytuł mistrzowski otrzymał w 1508 roku w Brugii. Na jego styl mieli wpływ popularni ówcześnie malarze: Gossart, Orley, Pateniera i Coeck. Malował głównie małe poliptyki przenośne ("Życie Marii") oraz miniatury w "Statutach Złotego Ruba (Wiedeń), w "Brewiarzu Grimani" (Wenecja), w "Godzinkach Hennesy" (Bruksela), w 'Godzinkach" (Rouen). Tworzył też małe scenki rodzajowe w cyklach ilustracji do kalendarza. Do jego prac i stylu nawiązywał później Brugel w cyklu "Pory roku".
Jest twórcą ilustracji do książek dla europejskich władców m.in. kardynała Alberta of Mainza czy Karola V Habsburga. W jego ślady poszła jego najstarsza córka Levina Teerlinc, która malowała miniatury dla angielskich władców.

</doc>
<doc id="1870370" url="https://pl.wikipedia.org/wiki?curid=1870370" title="Heinrich von Achenbach">
Heinrich von Achenbach

Heinrich Karl Julius von Achenbach (ur. 23 listopada 1829 w Saarbrücken, zm. 19 lipca 1899 w Poczdamie) – pruski polityk.
Profesor prawa, założyciel Wolnej Partii Konserwatywnej ("Freikonservativen Partei"), od 1866 roku poseł sejmu pruskiego a w 1874 poseł Reichstagu. W 1872 zostaje podsekretarzem stanu w pruskim ministerstwie kultury, a w latach 1873-1879 był ministrem handlu Prus. 1878-1879 nadprezydent prowincji Prusy Zachodnie, a 1879 do śmierci nadprezydent Brandenburgii. Opublikował liczne artykuły na temat historii miasta i rejonu Siegen i w 1887 został honorowym obywatelem tego miasta.
Autor złożonego w roku 1886 w Pruskim Sejmie Krajowym tzw. „wniosku Achenbacha”, który "„dotyczył ochrony niemiecko-narodowych interesów w prowincjach wschodnich”". 

</doc>
<doc id="1870372" url="https://pl.wikipedia.org/wiki?curid=1870372" title="Obszar alimentacyjny">
Obszar alimentacyjny

Obszar alimentacyjny – obszar skorupy ziemskiej, z którego pochodzi materiał skalny zbierający się w basenie sedymentacyjnym.

</doc>
<doc id="1870373" url="https://pl.wikipedia.org/wiki?curid=1870373" title="Turnow-Preilack">
Turnow-Preilack

Turnow-Preilack (dolnołuż. "Turnow-Pšiłuk") - gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Peitz..

</doc>
<doc id="1870375" url="https://pl.wikipedia.org/wiki?curid=1870375" title="Turnow-Pšiłuk">
Turnow-Pšiłuk



</doc>
<doc id="1870376" url="https://pl.wikipedia.org/wiki?curid=1870376" title="Cerkiew Świętych Nowomęczenników Chińskich w Pekinie">
Cerkiew Świętych Nowomęczenników Chińskich w Pekinie

Cerkiew Świętych Nowomęczenników Chińskich – nieistniejąca cerkiew prawosławna w Pekinie.
Świątynia została wzniesiona na terytorium kompleksu zabudowań rosyjskiej misji prawosławnej w Chinach w 1903 w celu upamiętnienia nowomęczenników chińskich – 222 wyznawców prawosławia zamordowanych w czasie powstania bokserów. Ich relikwie znajdowały się pod ołtarzem w cerkwi, zaś w jej sąsiedztwie znajdował się pomnik męczenników. Cerkiew była dwupoziomowa i miała pięć złoconych kopuł. W 1938 w jej dolnej części znajdowały się szczątki nowomęczenników ałapajewskich, w tym św. wielkiej księżnej Elżbiety. 
Po oficjalnym zamknięciu rosyjskiej misji, w 1957 jej obiekty przejęła ambasada ZSRR. Wszystkie położone na tym terenie obiekty sakralne uległy zniszczeniu. W 2007 na miejscu świątyni wzniesiono krzyż pamiątkowy.

</doc>
<doc id="1870378" url="https://pl.wikipedia.org/wiki?curid=1870378" title="Nationalisches Sozialistisches Kraftfahr Korps">
Nationalisches Sozialistisches Kraftfahr Korps



</doc>
<doc id="1870379" url="https://pl.wikipedia.org/wiki?curid=1870379" title="Tauer (Brandenburgia)">
Tauer (Brandenburgia)

Tauer (dolnołuż. "Turjej") - gmina w Niemczech, w kraju związkowym Brandenburgia, w powiecie Spree-Neiße, wchodzi w skład urzędu Peitz.
We wsi znajduje się Muzeum regionalne w Tauer.

</doc>
<doc id="1870381" url="https://pl.wikipedia.org/wiki?curid=1870381" title="Chris Witty">
Chris Witty

Christine Diane „Chris” Witty (ur. 23 czerwca 1975 w West Allis) – amerykańska łyżwiarka szybka i kolarka torowa, trzykrotna medalistka olimpijska, wielokrotna medalistka mistrzostw świata oraz zdobywczyni Pucharu Świata.
Kariera.
Pierwsze sukcesy w karierze Chris Witty osiągnęła w 1996 roku, kiedy zdobyła dwa medale na międzynarodowych imprezach. Najpierw wywalczyła złoty medal na sprinterskich mistrzostwach świata w Heerenveen, a następnie zajęła drugie miejsce w biegu na 1000 m podczas dystansowych mistrzostw świata w Hamar, gdzie przegrała tylko z Holenderką Annamarie Thomas. Rok później zdobyła brązowy medal na mistrzostwach świata w wieloboju sprinterskim w Hamar, ulegając jedynie Niemce Franzisce Schenk i Chince Xue Ruihong. W 1998 roku wzięła udział w igrzyskach olimpijskich w Nagano, zdobywając srebrny medal w biegu na 1000 m i brązowy na 1500 m. W pierwszym przypadku lepsza była tylko Holenderka Marianne Timmer, a w drugim pokonały ją Timmer i Niemka Gunda Niemann-Stirnemann. W tym samym roku zwyciężyła w biegu na 1000 m podczas dystansowych mistrzostw świata w Calgary oraz była trzecia na sprinterskich mistrzostwach świata w Berlinie. Kolejne dwa medale zdobyła w 2000 roku, zajmując trzecie miejsce w biegu na 1000 m na dystansowych mistrzostwach świata w Nagano oraz drugie za Monique Garbrecht podczas sprinterskich mistrzostw świata w Seulu. Ostatni medal zdobyła podczas igrzysk olimpijskich w Salt Lake City, gdzie była najlepsza na swym koronnym dystansie, wyprzedzając Niemkę Sabine Völker i swą rodaczkę Jennifer Rodriguez. Brała ponadto udział w igrzyskach olimpijskich w Lillehammer w 1994 roku i rozgrywanych dwanaście lat później igrzyskach w Turynie, jednak plasowała się poza czołową dziesiątką. Wielokrotnie stawała na podium zawodów Pucharu Świata, odnosząc przy tym dziewiętnaście zwycięstw. W sezonie 1995/1996 zwyciężyła w klasyfikacji końcowej 1000 m, w sezonach 1996/1997, 1998/1999, 2000/2001 i 2002/2003 była druga, a sezon 1997/1998 zakończyła na trzeciej pozycji.
Chris Witty osiągała również sukcesy w kolarstwie torowym, zdobywając między innymi brązowy medal mistrzostw świata juniorów w Atenach w 1992 roku. W 2000 roku wystąpiła na igrzyskach olimpijskich w Sydney, zajmując piąte miejsce w wyścigu na 500 m na czas. Ponadto w 1996 roku została mistrzynią Stanów Zjednoczonych w wyścigu na 500 m.
Podczas igrzysk w Turynie była chorążym reprezentacji USA. Ustanowiła cztery rekordy świata.
Związana jest z byłą holenderską panczenistką, Frouke Oonk.

</doc>
<doc id="1870382" url="https://pl.wikipedia.org/wiki?curid=1870382" title="Bonnie Bedelia">
Bonnie Bedelia

Bonnie Bedelia Culkin (ur. 25 marca 1948 w Nowym Jorku) – amerykańska aktorka. Występowała jako Holly McClane, żona głównego bohatera Johna McClane’a (Bruce Willis) w dreszczowcu sensacyjnym "Szklana pułapka" (1988) i jego sequelu "Szklana pułapka 2" (1990).
Życiorys.
Wczesne lata.
Urodziła się na nowojorskim Manhattanie jako córka Mariany Ethel (z domu Wagner; 1914–1964), pisarki / redaktorki, i Philipa Harleya Culkina (1898–1977), dziennikarza, który zajmował się public relations. Urodziła się w trudnym okresie finansowym, kiedy firma jej ojca zbankrutowała, i przebywali w mieszkaniu z zimną wodę. Jej matka zmarła, gdy miała 14 lat, a jej ojciec zmarł wkrótce potem. Miała siostrę Candice oraz dwóch braci – Terry’ego i Christophera Corneliusa „Kita” (ur. 6 grudnia 1944). Jej bratankami i bratanicami są bracia Macaulay Culkin, Kieran Culkin, Rory Culkin, Christian Culkin, Shane Culkin oraz siostry Quinn Culkin i Dakota Culkin. Uczyła się tańca w School of American Ballet. Studiowała aktorstwo w Herbert Berghof Studio w Greenwich Village.
Kariera.
Początkowo studiowała balet i wystąpiła w kilku produkcjach z New York City Ballet, w tym w "Dziadku do orzechów". Jej jedyną taneczną rolą na ekranie była rola Clary w telewizyjnej produkcji Playhouse 90 "Dziadek do orzechów" (1958) George’a Balanchine’a. Karierę aktorską zaczęła jako nastolatka, przez 6 lat grając postać Sandy Porter w operze mydlanej CBS "Love of Life" (1961–1967) . 
W 1962 wystąpiła na Broadwayu w roli Cathy Lanen w sztuce "Wyspa dzieci" u boku Jamesa Aubreya. Kreacja Marlene Chambers w przedstawieniu broadwayowskim "Mój słodki Charlie" przyniosła jej nagrodę Theatre World.
Na kinowym ekranie zadebiutowała jako Annie Burk w dramacie psychologicznym Johna Frankenheimera "Cyrk straceńców" (1969). Później zwróciła na siebie uwagę jako ciężarna tancerka maratonu w dramacie Sydneya Pollacka "Czyż nie dobija się koni?" (1969) z Jane Fondą. W 1984 za rolę Shirley Muldowney w dramacie "Serce do jazdy" (1983) otrzymała nominację do Złotego Globu dla najlepszej aktorki w filmie dramatycznym. Jako Pam Marshetta w komediodramacie "Książę Pensylwanii" ("The Prince of Pennsylvania", 1988) z Keanu Reevesem była nominowana do nagrody Independent Spirit Awards w kategorii najlepsza drugoplanowa rola żeńska. W dramacie kryminalnym Alana J. Pakuli "Uznany za niewinnego" (1990) zagrała żonę cenionego prokuratora (Harrison Ford). Za rolę Sally Creighton w odcinku serialu Showtime "Upadłe anioły" ("Fallen Angels") pt. "Cichy pokój" ("The Quiet Room", 1993) zdobyła nominację do nagrody Emmy. 
Życie prywatne.
Była trzykrotnie zamężna. 15 kwietnia 1969 poślubiła Kennetha Lubera, z którym ma dwóch synów – Jonaha i Uriego. W 1980 doszło do rozwodu. Od 24 maja 1975 do czerwca 1975 jej mężem był James Tefler. W 1995 zawarła związek małżeński z Michaelem McRae.

</doc>
<doc id="1870383" url="https://pl.wikipedia.org/wiki?curid=1870383" title="Christine Witty">
Christine Witty



</doc>
<doc id="1870385" url="https://pl.wikipedia.org/wiki?curid=1870385" title="Russiches Frey-Corps">
Russiches Frey-Corps



</doc>
<doc id="1870386" url="https://pl.wikipedia.org/wiki?curid=1870386" title="Alişar Hüyük">
Alişar Hüyük

Alişar Hüyük, Alişar Höyük – wzgórze znajdujące się w środkowej Turcji, położone na wschód od Ankary oraz w odległości ok. 150 km na zachód od dystryktu Boğazkale.
W latach 1927-1932 Amerykanie przeprowadzili tam wykopaliska archeologiczne. Były to pierwsze całkowicie naukowe pod względem metodycznym badania archeologiczne w Anatolii. Dokonano wówczas określenia wzajemnych relacji pomiędzy warstwami archeologicznymi oraz znaleziono ruiny starożytnego miasta. 
Historia.
Początki osadnictwa na wzgórzu datuje się na czasy neolitu. W XVIII w. p.n.e. mieściła się tam asyryjska kolonia handlowa, czego dowodzą m.in. odnalezione dokumenty. Od XVII do XIII w. p.n.e. wystąpiła przerwa osadnicza, następnie do około XII w. p.n.e. Alişar Hüyük było miastem hetyckim – stolicą jednej z krain państwa Hetytów, a później – miastem frygijskim. Osada została zniszczona przez pożar w VI w. p.n.e.

</doc>
<doc id="1870387" url="https://pl.wikipedia.org/wiki?curid=1870387" title="Wydział Inżynierii Produkcji Szkoły Głównej Gospodarstwa Wiejskiego w Warszawie">
Wydział Inżynierii Produkcji Szkoły Głównej Gospodarstwa Wiejskiego w Warszawie

Wydział Inżynierii Produkcji powstał na bazie Wydziału Techniki Rolniczej i Leśnej. 1 stycznia 2000 decyzją Rektora SGGW została zmieniona nazwa i utworzono nowe Katedry. Wydział ma pełne prawa akademickie do nadawania stopnia naukowego doktora habilitowanego nauk rolniczych w dyscyplinie inżynieria rolnicza.
Historia.
Początki powstania Wydziału sięgają końca lat 40. XX wieku. Wtedy to Zakład Mechaniki i Maszynoznawstwa Rolniczego należący wówczas do Wydziału Ogrodniczego SGGW, miał siedzibę przy ulicy Hożej 74 w Warszawie. W 1948 Instytut Mechanizacji i Elektryfikacji Rolnictwa przejął Stację w Kłudzienku i pomieszczenia Zakładu Mechaniki i Maszynoznawstwa Rolniczego. Zakład przestał być niezależną jednostką naukowo-dydaktyczną. W roku akademickim 1969/70 przy Wydziale Rolniczym powołano do Oddział Mechanizacji Rolnictwa. Jesienią 1970 r. Katedrę Mechanizacji Rolnictwa przekształcono w Instytut Mechanizacji Rolnictwa. Kierownictwo objął prof. dr Tadeusz Nowacki. W dniu 1 października 1977 roku utworzony został Wydziału Techniki Rolniczej i Leśnej. W tym dniu studenci Oddziału Mechanizacji Rolnictwa funkcjonującego na Wydziale Rolniczym stali się studentami nowo powstałego Wydziału TRiL. Jednostką naukowo-dydaktyczną Wydziału stał się powołany Instytut Mechanizacji Rolnictwa i Leśnictwa. Pierwszym Dziekanem Wydziału Techniki Rolniczej i Leśnej został prof. dr hab. Janusz Haman. Istotnym wydarzeniem w życiu Wydziału było otrzymanie w 1987 roku uprawnień do nadawania stopnia naukowego doktora nauk rolniczych w dyscyplinie technika rolnicza.
Na przełomie roku 1991/92 Senat SGGW uchwalił nowy statut określający zasady tworzenia nowej struktury katedralnej jednostek.
Od 1 stycznia 1992 roku przyjęto nową strukturę organizacyjną Wydziału złożoną z trzech katedr – Katedry Maszyn Rolniczych, Katedry Mechanizacji i Energetyki Rolnictwa, Katedry Inżynierii Procesów Rolniczych – i jednego samodzielnego Zakładu Mechanizacji Leśnictwa. Rektor SGGW prof. dr hab. Włodzimierz Kluciński przeprowadził w roku 1999/2000 reorganizację uczelni dążąc do tworzenia dużych i silnych jednostek. 1.01.2000 roku na bazie dotychczasowych jednostek utworzono trzy dwuzakładowe katedry, a zgodnie z zarządzeniem tego Rektora z dnia 29.12.1999 r. dotychczasowa nazwa Wydziału Techniku Rolniczej i Leśnej została zmieniona na Wydział Inżynierii Produkcji. Ostatnim dziekanem Wydziału Techniki Rolniczej i Leśnej oraz pierwszym dziekanem nowo-powstałego Wydziału Inżynierii Produkcji został prof. dr hab. Czesław Waszkiewicz. Najważniejszym osiągnięciem naukowym Wydziału w trakcie drugiej kadencji tego dziekana było otrzymanie 17.03.2005 roku uprawnień do nadawania stopnia naukowego doktora habilitowanego nauk rolniczych w dyscyplinie inżynieria rolnicza.
Jednostki organizacyjne.
Katedra Maszyn Rolniczych i Leśnych
Katedra Podstaw Inżynierii
Katedra Organizacji i Inżynierii Produkcji
Studia.
Wydział Inżynierii Produkcji oferuje trzy kierunki kształcenia – Inżynieria Systemów Biotechnicznych, Technologie Energii Odnawialnej oraz Zarządzanie i Inżynieria Produkcji.
Studia na Wydziale prowadzone są w systemie studiów stacjonarnych i niestacjonarnych. Studia dzienne oraz zaoczne są studiami dwustopniowymi. Po ukończeniu stopnia pierwszego (7 semestrów) student otrzymuje tytuł zawodowy inżyniera. Po ukończeniu studiów drugiego stopnia student otrzymuje tytuł zawodowy magistra inżyniera. Studia niestacjonarne (dwustopniowe) są płatne.
Wydział Inżynierii Produkcji prowadzi również studia doktoranckie oraz studia podyplomowe.

</doc>
<doc id="1870391" url="https://pl.wikipedia.org/wiki?curid=1870391" title="Tauer">
Tauer

Niemcy.
1 gmina:
1 dzielnica gminy:

</doc>
<doc id="1870393" url="https://pl.wikipedia.org/wiki?curid=1870393" title="Derbno">
Derbno

Dolnołużyckie nazwy 2 miejscowości w Niemczech:

</doc>
<doc id="1870396" url="https://pl.wikipedia.org/wiki?curid=1870396" title="Puchar Ligi Ukraińskiej w piłce nożnej">
Puchar Ligi Ukraińskiej w piłce nożnej

Puchar Ligi Ukraińskiej w piłce nożnej () – cykliczne rozgrywki piłkarskie o charakterze pucharu ligowego na Ukrainie, organizowane przez PFL. Turniej został zapoczątkowany w 1999 roku i nazywał się Puchar Drugiej Ligi tak jak w nim uczestniczyli tylko kluby Drugiej Ligi. Po sezonie 2000/01 postanowiono nie kontynuować następne rozgrywki. W 2009 roku turniej został reaktywowany i przemianowany na Puchar Ligi. Do rozgrywek przystąpili tylko kluby Drugiej Ligi oraz niektóre zespoły amatorskie. Od 2010 roku turniej ponownie nie był organizowany.
Format rozgrywek.
W pierwszych dwóch sezonach 1999/2000 oraz 2000/2001 w rozgrywkach mogły uczestniczyć tylko kluby występujące w danym sezonie w Drugiej Lidze. Rozgrywki rozpoczynano od rundy wstępnej. Zwycięzcy awansowali do pierwszej rundy - 1/16 finału. Każda runda składała się z meczu i rewanżu (w pierwszym sezonie) lub jednego meczu (w drugim sezonie) pomiędzy klubami. Jeśli w ciągu 90 minut nie wyłoniono zwycięzcy, to drużyny po krótkiej przerwie kontynuowały grę przez dodatkowe 30 minut. Jeżeli dalej był remis, to wyznaczano serię karnych. Półfinaliści rozgrywek również startowali w Pucharze Ukrainy.
W rozgrywkach sezonu 2009/2010 mogły uczestniczyć kluby występujące w danym sezonie w Drugiej Lidze oraz zespoły amatorskie. Rozgrywki rozpoczynano od etapu grupowego (8 grup po 3 drużyny). Zwycięzcy oraz drużyny z drugiego miejsca awansowali do pierwszej rundy - 1/8 finału. Każda runda składała się z jednego meczu pomiędzy klubami. Jeśli w ciągu 90 minut nie wyłoniono zwycięzcy, to drużyny po krótkiej przerwie kontynuowały grę przez dodatkowe 30 minut. Jeżeli dalej był remis, to wyznaczano serię karnych. Półfinał składał się z meczu i rewanżu, a finał z jednego meczu na boisku neutralnym. Zdobywca Pucharu również startował w Pucharze Ukrainy.
Historia.
Rozgrywki o nazwie Puchar Drugiej Ligi zapoczątkowane w sezonie 1999/2000 przez PFL, ale już po drugim sezonie 2000/2001 zdecydowano zrezygnować z nich. Puchar nie był popularny, kluby Drugiej Lihi nie angażowały się w jego zdobycie, a zainteresowanie kibiców też było znikome.
W sezonie 2009/2010 turniej został reaktywowany o nazwie Puchar Ligi. Do rozgrywek zgłosiło się 24 klubów z Drugiej Ligi oraz niektóre zespoły amatorskie. Turniej został organizowany w celu zwiększenia liczby oficjalnych meczach dla drugoligowych zespołów (w 2009 roku liczba drużyn ligowych stanowiła - 12 w grupie A i 14 w grupie B) oraz w celu poszerzenia rozgrywek piłkarskich, promowania i wzmacniania prestiżu zawodowego futbolu na Ukrainie. Po zakończeniu rozgrywek postanowiono zawiesić rozgrywki.
Zwycięzcy i finaliści.
Uwagi:
Statystyki.
W dotychczasowej historii oficjalnych rozgrywek o Puchar Ligi Ukraińskiej na podium oficjalnie stawało w sumie 6 drużyn.

</doc>
<doc id="1870397" url="https://pl.wikipedia.org/wiki?curid=1870397" title="Picea pungens">
Picea pungens



</doc>
<doc id="1870400" url="https://pl.wikipedia.org/wiki?curid=1870400" title="Piotr Kafarow">
Piotr Kafarow



</doc>
<doc id="1870405" url="https://pl.wikipedia.org/wiki?curid=1870405" title="Lübben">
Lübben

Niemcy:
Osoby:
Zobacz też:

</doc>
<doc id="1870406" url="https://pl.wikipedia.org/wiki?curid=1870406" title="Heidesee (ujednoznacznienie)">
Heidesee (ujednoznacznienie)

Niemcy.
Zbiorniki wodne:

</doc>
<doc id="1870408" url="https://pl.wikipedia.org/wiki?curid=1870408" title="Burj Dubai">
Burj Dubai



</doc>
<doc id="1870412" url="https://pl.wikipedia.org/wiki?curid=1870412" title="Alkaliceluloza">
Alkaliceluloza

Alkaliceluloza – półprodukt chemiczny uzyskiwany przez traktowanie celulozy ok. 18% roztworem wodorotlenku sodu. Zawiera ok. 50% wody i ok. 15% NaOH, przy czym szacuje się, że ok. połowa NaOH jest związana z celulozą. Jej skład chemiczny nie jest ściśle określony i odpowiada w przybliżeniu wzorowi . Rozpuszcza się w odczynniku Schweizera. 
W trakcie działania zasady na celulozę następuje zniszczenie jej struktury krystalicznej, a powstała alkaliceluloza ma charakter żelu. Ułatwia to znacząco penetrację chemikaliów podczas modyfikacji chemicznych celulozy. Np. dwusiarczek węgla dyfunduje w głąb alkalicelulozy z szybkością ok. 1000× większą niż do celulozy nieprzetworzonej. 
Alkaliceluloza stosowana jest przy produkcji ksantogenianu celulozy, metylocelulozy, karboksymetylocelulozy i in. pochodnych celulozy. Jest półproduktem przemyśle tworzyw sztucznych, papierniczym i włókienniczym.

</doc>
<doc id="1870417" url="https://pl.wikipedia.org/wiki?curid=1870417" title="Cerkiew Iwerskiej Ikony Matki Bożej w Harbinie">
Cerkiew Iwerskiej Ikony Matki Bożej w Harbinie

Cerkiew Iwerskiej Ikony Matki Bożej – działająca do początku lat 60. XX wieku w Harbinie (w Chinach) cerkiew prawosławna.
Cerkiew została wzniesiona w Harbinie w 1908 jako jedna ze świątyń prawosławnych przeznaczonych dla rosyjskich poddanych, którzy licznie napływali do miasta w związku z budową Kolei Wschodniochińskiej. Po rewolucji październikowej stała się jednym z centrów życia kulturalnego białych emigrantów rosyjskich. W 1920 pod jej ołtarzem został pochowany biały generał Władimir Kappel. Jego grób został zdewastowany po masowym wyjeździe Rosjan z miasta, zaś w 1955 r. – zniszczony na żądanie ZSRR. 
W latach 30. przy cerkwi działały: przytułek, żłobek oraz stołówka, których patronem był św. Serafin z Sarowa. 
Cerkiew przestała być czynna po 1962, kiedy zmarł jej ostatni proboszcz ks. Walentin Barysznikow. 24 sierpnia 1966 – w czasie rewolucji kulturalnej – zniszczona została cerkiew św. Mikołaja w Harbinie; razem z nią spalono wszystkie pozostałe w świątyni Iwerskiej Ikony Matki Bożej ikony i inne elementy wyposażenia. W opuszczonym budynku urządzono warsztaty tekstylne, a następnie magazyn. 
Obecnie (XXI w.) cerkiew jest porzucona, w bardzo złym stanie technicznym.

</doc>
<doc id="1870421" url="https://pl.wikipedia.org/wiki?curid=1870421" title="Bolek i Lolek (serial animowany)">
Bolek i Lolek (serial animowany)

Bolek i Lolek – polski serial animowany dla dzieci produkowany w latach 1963–1964 przez studio filmowe w Bielsku-Białej. Jest to pierwszy serial o przygodach Bolka i Lolka. W każdym odcinku chłopcy odgrywają sceny zainspirowane lekturą lub obejrzanym filmem, chcąc wcielić się w rolę bohatera poznanego utworu. W niektórych epizodach towarzyszy im biały, niewielki pies.
Nagrody i wyróżnienia.
Każdymi z wymienionych nagrodzono tylko jeden odcinek serialu – "Kusza". Poniżej lista nagród i wyróżnień:

</doc>
<doc id="1870423" url="https://pl.wikipedia.org/wiki?curid=1870423" title="Alkalifile">
Alkalifile

Alkalifile, alkafile, organizmy zasadolubne – organizmy (zarówno rośliny, jak i zwierzęta), które najlepiej rozwijają się w glebie lub wodzie o odczynie zasadowym, na ogół w środowisku bogatym również w związki wapnia. Organizmy te są też zazwyczaj kalcyfilami.
We wspomnianym środowisku żyją np.:

</doc>
<doc id="1870424" url="https://pl.wikipedia.org/wiki?curid=1870424" title="Organizmy zasadolubne">
Organizmy zasadolubne



</doc>
<doc id="1870425" url="https://pl.wikipedia.org/wiki?curid=1870425" title="Alkafile">
Alkafile



</doc>
<doc id="1870431" url="https://pl.wikipedia.org/wiki?curid=1870431" title="Mogło być gorzej">
Mogło być gorzej

Mogło być gorzej (ang. "Eastbound &amp; Down") – amerykański serial komediowy nadawany przez stację HBO od 15 lutego 2009 roku do 17 listopada 2013 r. W Polsce jest nadawany przez stację HBO Comedy od 24 stycznia 2010 r. Został wyprodukowany przez Gary Sanchez Productions.
Opis fabuły.
Kenny Powers (Danny McBride) jest zawodowym baseballistą, który już w młodym wieku był wielką gwiazdą. Miał sławę i pieniądze, ale tylko do czasu. Nadszedł czas gdy jego forma spadła a wkrótce musiał opuścić klub. Zamieszkuje u swojego brata Dustina (John Hawkes) i zatrudnia się jako nauczyciel WF-u w swoim dawnym liceum. Cały czas jednak wierzy, że znowu dostanie ofertę pracy w amerykańskiej lidze baseballowej.
Krytyka.
Magazyn Entertainment Weekly uznał produkcję "Mogło być gorzej" za serial o przegranym, który odniesie wielki sukces.

</doc>
<doc id="1870438" url="https://pl.wikipedia.org/wiki?curid=1870438" title="Regiment rajtarski Jerzego Sebastiana Lubomirskiego">
Regiment rajtarski Jerzego Sebastiana Lubomirskiego

Regiment rajtarski Jerzego Sebastiana Lubomirskiego – regiment rajtarii autoramentu cudzoziemskiego, szefostwa Jerzego Sebastiana Lubomirskiego (1659-1661).

</doc>
<doc id="1870441" url="https://pl.wikipedia.org/wiki?curid=1870441" title="Rudi Höhnl">
Rudi Höhnl



</doc>
<doc id="1870444" url="https://pl.wikipedia.org/wiki?curid=1870444" title="Kåre Wahlberg">
Kåre Wahlberg



</doc>
<doc id="1870445" url="https://pl.wikipedia.org/wiki?curid=1870445" title="Impel">
Impel

Impel – grupa kapitałowa, której wiodącą spółką jest spółka akcyjna (Impel S.A.).
Spółka Impel powstała 19 listopada 1990 r. jako spółka jawna. Od początku działalności firma świadczyła usługi w modelu business to business, promując system zarządzania określany jako outsourcing.
Obszary działalności.
Spółki Grupy Impel realizują usługi w trzech obszarach produktowych:
Grupa Impel posiada oddziały na terenie całej Polski oraz działa poza granicami kraju: w Łotwie, Ukrainie, Niemczech i Kazachstanie.

</doc>
<doc id="1870447" url="https://pl.wikipedia.org/wiki?curid=1870447" title="Rudi Koegler">
Rudi Koegler

Rudi Koegler (ur. 1931 w Amsterdamie) – holenderski malarz i pedagog. Jego prace są różnorodne, od realizmu po abstrakcje. Był profesorem malarstwa i nauczał w szkole malarskiej – Casimirlyceum w Amsterdamie. Długo współpracował z mistrzem malarstwa Jaapem Hileniusem.
Okresy.
Prace Koeglera dzielą się na cztery okresy; w pierwszym, od 1957 do 1970, malował ekspresjonistyczne pejzaże. Większość z nich była wykonana farbami olejnymi w technice "a la prima". Następnie, w latach 1970–1975, skoncentrował się na wyrażeniu w swoich obrazach ludzkich emocji, dokonywał tego przy pomocy kierunku, dźwięku, rytmu i koloru. Przez kolejną dekadę głównym tematem jego prac stała się roślinność i woda, gra kolorów i światła. Od 1985 stara się w swoich obrazach uchwycić rytm muzyki.

</doc>
<doc id="1870451" url="https://pl.wikipedia.org/wiki?curid=1870451" title="Seiichiro Kashio">
Seiichiro Kashio



</doc>
<doc id="1870454" url="https://pl.wikipedia.org/wiki?curid=1870454" title="Cerkiew św. Sergiusza z Radoneża w Yimianpo">
Cerkiew św. Sergiusza z Radoneża w Yimianpo

Cerkiew św. Sergiusza z Radoneża – drewniana cerkiew prawosławna w Yimianpo. 
Zamknięta, a następnie zniszczona w 1958. 

</doc>
<doc id="1870457" url="https://pl.wikipedia.org/wiki?curid=1870457" title="Stary Czachulec">
Stary Czachulec



</doc>
<doc id="1870466" url="https://pl.wikipedia.org/wiki?curid=1870466" title="Andreas Räschmeier">
Andreas Räschmeier



</doc>
<doc id="1870467" url="https://pl.wikipedia.org/wiki?curid=1870467" title="Żona idealna">
Żona idealna

Żona idealna (ang. "The Good Wife") – amerykański serial telewizyjny, emitowany przez stację CBS od 22 września 2009 do 8 maja 2016. Został wyprodukowany przez CBS Television Studios. W Polsce "Żona idealna" emitowana była od 20 stycznia 2010 do 30 maja 2016, najpierw na kanale Hallmark Channel, a później na Universal Channel.
Serial otrzymał bardzo pozytywne recenzje i wiele nagród, w tym Nagrodę Emmy za najlepszą pierwszoplanową rolę żeńską dla Julianny Margulies (2011, 2014), za najlepszą drugoplanową rolę żeńską dla Archie Panjabi (2010) oraz za najlepszą gościnną rolę żeńską dla Marthy Plimpton (2012) i Carrie Preston (2013). Ponadto za swoją rolę Margulies zdobyła Złoty Glob dla najlepszej aktorki pierwszoplanowej w serialu dramatycznym (2009). Serial łącznie otrzymał 28 nagród i 185 nominacji do różnych wyróżnień.
6 września 2017 rozpoczęła się emisja spin-offu serialu pt. "Sprawa idealna" ("The Good Fight").
Fabuła.
Alicia Florrick po trzynastu latach przerwy na wychowanie dzieci wraca do pracy, by utrzymać siebie i rodzinę po tym, jak jej mąż Peter, prokurator generalny hrabstwa Cook, trafił do więzienia za przestępstwo korupcyjne i skandal na tle seksualnym. Dzięki koneksjom Alicia zostaje zatrudniona w kancelarii adwokackiej Stern, Lockhart &amp; Gardner w Chicago. Współwłaścicielem firmy jest Will Gardner, dawna miłość Alicii z czasów studiów w Georgetown i jednocześnie jej mentor w kancelarii. Alicia otrzymuje stanowisko młodszego współpracownika, podobnie jak Cary Agos, młody i ambitny absolwent Harvardu. Jak się okazuje, obydwoje zostali zatrudnieni jedynie na pół roku i po tym czasie posadę obejmie tylko jedno z nich.
Z kolei w życiu rodzinnym Alicia zmaga się z trudną i niezręczną sytuacją, jaką spowodował jej mąż. Rodzina Florricków zmuszona jest z powodów finansowych przenieść się z komfortowego i dużego domu na prestiżowym przedmieściu Highland Park do wieżowca w centrum Chicago. Napiętą sytuację podtrzymuje matka Petera, Jackie Florrick, która pomaga Alicii w wychowaniu dzieci, ale też wtrąca się do ich życia i ignoruje zalecenia swojej synowej.
Peter Florrick odwołuje się od swojego wyroku. Zostaje zwolniony z więzienia pod elektronicznym nadzorem dzięki postawie Alicii, która zeznaje w sądzie, że przyjmie go pod swoim dachem jako ukochanego męża. Wkrótce Peter decyduje się ponownie kandydować na stanowisko prokuratora. Aby móc to osiągnąć, jego życie rodzinne musi być bez skazy. Jednak sprawy komplikują się, gdy Alicia decyduje się na separację z Peterem i nawiązuje romans z Willem.
Powiązane.
W 2016 roku powstał południowokoreański remake, serial zatytułowany "The Good Wife" (굿 와이프, "Gut waipeu"). Ten 16-odcinkowy serial emitowany był na kanale tvN w piątki i soboty od 8 lipca do 27 sierpnia 2016 roku. Główne role w serialu odegrali: Jeon Do-yeon, Yoo Ji-tae oraz Yoon Kye-sang.

</doc>
<doc id="1870471" url="https://pl.wikipedia.org/wiki?curid=1870471" title="Dennis Franz">
Dennis Franz

Dennis Franz, właściwie Dennis Franz Schlachta (ur. 28 października 1944 w Maywood) – amerykański aktor filmowy i telewizyjny.
Życiorys.
Urodził się w Maywood w stanie Illinois, jako syn niemieckich imigrantów - Eleanor (z domu Mueller), pracowniczki poczty, i Franza Ferdinanda Schlachty, który był piekarzem i pracownikiem pocztowym. Wychowywał się z dwiema starszymi siostrami, Heidi (ur. 1935) i Marlene (ur. 1938). W 1962 ukończył absolwentem Proviso East High School w Maywood. W latach licealnych był aktywnym sportowcem trenując baseball, piłkę nożną i pływanie. Uczęszczał do Wilbur Wright College. W 1968 uzyskał dyplom licencjata w dziedzinie mowy i teatru na Uniwersytecie Południowego Illinois w Carbondale. Po ukończeniu college’u został powołany do United States Army. Służył jedenaście miesięcy w 82. Dywizji Powietrznodesantowej i 101. Dywizji Powietrznodesantowej w wojnie wietnamskiej. Przez pewien czas pracował jako listonosz. 
Karierę aktorską rozpoczął w Organic Theater Company w Chicago. Zadebiutował na ekranie u boku Geraldine Chaplin w dreszczowcu Alana Rudolpha "Zapamiętaj moje imię" ("Remember My Name", 1978), którego producentem był Robert Altman. Następnie wystąpił jako Bob Eggleston w dreszczowcu Briana De Palmy "Furia" ("The Fury", 1978) z Kirkiem Douglasem. Na początku lat 80. pojawił się gościnnie w popularnych serialach telewizyjnych: "Posterunek przy Hill Street" (1983), "Hardcastle i McCormick" (1984), "T. J. Hooker" (1984), "Riptide" (1984) i "Drużyna A" (1984). Powrócił do serialu "Posterunek przy Hill Street" (1985–1987) jako porucznik Norman Buntz. Wystąpił jako detektyw Grainger w jednym z odcinków serialu ABC "Christine Cromwell" pt. „Easy Come, Easy Go” (1989) z Jaclyn Smith. 
Stał się najbardziej znany z roli Andy’ego Sipowicza w serialu kryminalnym "Nowojorscy gliniarze" (1993-2005). Kreacja detektywa Sipowicza przyniosła mu dużą popularność i liczne nagrody; m.in. 4 Nagrody Emmy i 4 nominacje do niej oraz Złoty Glob. 
1 kwietnia 1995 ożenił się z Joanie Zeck. Mają dwie córki: Tricię (ur. 1974) i Kristę (ur. 1976).

</doc>
<doc id="1870474" url="https://pl.wikipedia.org/wiki?curid=1870474" title="Bouncing off the Satellites">
Bouncing off the Satellites

Bouncing off the Satellites – czwarty album studyjny grupy The B-52’s, wydany jesienią 1986 roku. Gitarzysta zespołu, Ricky Wilson zmarł z powodu powikłań związanych z AIDS w czasie nagrywania tego albumu.

</doc>
<doc id="1870475" url="https://pl.wikipedia.org/wiki?curid=1870475" title="Górnołużyckie gimnazjum w Budziszynie">
Górnołużyckie gimnazjum w Budziszynie

Górnołużyckie gimnazjum w Budziszynie (górnołuż. "Serbski gymnazij Budyšin", niem. "Sorbisches Gymnasium Bautzen") - jest jedynym gimnazjum górnołużyckim.
W Chociebużu działa Dolnołużyckie gimnazjum.

</doc>
<doc id="1870476" url="https://pl.wikipedia.org/wiki?curid=1870476" title="Sherco">
Sherco

Sherco – hiszpańsko-francuski producent motocykli, specjalizujący się w motocyklach terenowe, trial, enduro i supermoto.
Firma została założona w 1998 roku. Motocykle typu "trial" produkowane są w hiszpańskim mieście Caldes de Montbui (ok. 30 km od Barcelony), zaś supermoto i enduro we francuskiej miejscowości Nîmes.

</doc>
<doc id="1870480" url="https://pl.wikipedia.org/wiki?curid=1870480" title="Miss World 1951">
Miss World 1951

Miss World 1951 – 1. edycja konkursu piękności Miss World, która odbyła się 29 lipca 1951 roku w Lyceum Theatre w Londynie. Uczestniczyło w nim 26 kobiet: 21 z Wielkiej Brytanii oraz 5 pozostałych spoza granic Zjednoczonego Królestwa. Walczyły one o tytuł "Miss World". Zwyciężyła Kiki Håkansson ze Szwecji.

</doc>
<doc id="1870482" url="https://pl.wikipedia.org/wiki?curid=1870482" title="Impel SA">
Impel SA



</doc>
<doc id="1870483" url="https://pl.wikipedia.org/wiki?curid=1870483" title="Impel S.A.">
Impel S.A.



</doc>
<doc id="1870485" url="https://pl.wikipedia.org/wiki?curid=1870485" title="Junichi Miyashita">
Junichi Miyashita



</doc>
<doc id="1870488" url="https://pl.wikipedia.org/wiki?curid=1870488" title="Kosuke Kitajima">
Kosuke Kitajima



</doc>
<doc id="1870493" url="https://pl.wikipedia.org/wiki?curid=1870493" title="Pałac Pelişor">
Pałac Pelişor

Pałac Pelişor (rum. "Castelul Pelişor") - pałac znajdujący się w rumuńskiej miejscowości Sinaia, będący częścią tego samego kompleksu co pałac Peleş. Zbudowany został w latach 1899-1903 z polecenia króla Karola I dla jego bratanka i następcy Ferdynanda z małżonką. 
Zaprojektował go czeski architekt Karel Liman w stylu Art Nouveau, a meble i wystrój wnętrz zostały zaprojektowane przez wiedeńczyka Bernharda Ludwiga. Pelişor posiada 99 pokoi, a jednym z najciekawszych jest Złota Sypialnia, wykonana według planów królowej Marii. Również część innych pokoi i elementów wyposażenia powstało pod wpływem królowej w stylu secesyjnym z elementami celtyckimi i bizantyjskimi.
Pałac został znacjonalizowany przez władze komunistyczne po wymuszonej abdykacji ostatniego rumuńskiego króla i wprowadzeniu republiki. W 2006 odzyskała go rumuńska rodzina królewska - nie został on z powrotem sprzedany państwu, jak Peleş, ale nadal pozostaje w jej rękach. Można go jednak zwiedzać.

</doc>
<doc id="1870494" url="https://pl.wikipedia.org/wiki?curid=1870494" title="Burundi na Letnich Igrzyskach Olimpijskich 2000">
Burundi na Letnich Igrzyskach Olimpijskich 2000

Reprezentacja Burundi na Letnich Igrzyskach Olimpijskich 2000 w Sydney liczyła sześć osób: pięć mężczyzn i jedną kobietę.
Występy reprezentantów Burundi.
Lekkoatletyka.
Mężczyźni 800m
1. Runda 1 – 01:46.78
2. Półfinał – 01:46.98 (nie awansował dalej)
1. Runda 1 – 01:48.14 (nie awansował dalej)
Mężczyźni 5000m
1. Runda 1 – 13:49.57 (nie awansował dalej)
Mężczyźni 10000m
1. Runda 1 – 27:50.09
2. Finał – 27:44.56 (9. miejsce)
Męski maraton
1. Finał – Dyskwalifikacja
Kobiety 5000m
1. Runda 1 – 16:38.30 (nie awansowała dalej)

</doc>
<doc id="1870498" url="https://pl.wikipedia.org/wiki?curid=1870498" title="Zdrada i miłość">
Zdrada i miłość

Zdrada i miłość (hiszp. "La Traición") – kolumbijska telenowela z 2008 roku. Wyprodukowana przez Telemundo i RTI Colombia.
Serial został wyemitowany m.in. w Kolumbii przez „Telemundo” oraz w Polsce przez TV Puls.

</doc>
<doc id="1870501" url="https://pl.wikipedia.org/wiki?curid=1870501" title="Mychajło Łewyćkyj">
Mychajło Łewyćkyj



</doc>
<doc id="1870506" url="https://pl.wikipedia.org/wiki?curid=1870506" title="Hatazo Adachi">
Hatazo Adachi



</doc>
<doc id="1870508" url="https://pl.wikipedia.org/wiki?curid=1870508" title="Sobór Ikony Matki Bożej „Wstawienniczka Za Grzesznych” w Szanghaju">
Sobór Ikony Matki Bożej „Wstawienniczka Za Grzesznych” w Szanghaju

Sobór Ikony Matki Bożej „Wstawienniczka Za Grzesznych” w Szanghaju – dawny sobór prawosławny w Szanghaju.
Koncepcja budowy soboru pojawiła się już w 1929, jednak dopiero pod koniec roku 1934, po przybyciu do Chin późniejszego świętego prawosławnego Jana Maksymowicza budowa została ukończona. W swojej architekturze obiekt naśladował częściowo moskiewski sobór Chrystusa Zbawiciela. Prace budowlane rozpoczęto w 1933; kamień węgielny obiektu poświęcił biskup pekiński i chiński Wiktor (Swiatin), zaś współautorem projektu był jego poprzednik na katedrze, zmarły w 1932 Szymon (Winogradow). Projekt ten uszczegółowił rosyjski emigracyjny architekt i malarz J. Lichonos. Łączny koszt budowy obiektu wyniósł 150 tys. dolarów. Sobór mógł pomieścić 2500 wiernych i trzystuosobowy chór. Znaczenie soboru dla Rosjan w Chinach wyraża nadany obiektowi przydomek „Kremla chińskiego prawosławia”.
Cerkiew była czynna do rewolucji kulturalnej. Następnie została zamknięta; w 1956 zmarł ostatni proboszcz działającej przy soborze parafii. Przez dwadzieścia lat w obiekcie znajdował się magazyn. Od 1988 była remontowana jako zabytek architektury. Mimo tego pozostawała własnością restauracji. W 2005 była już opuszczona. Dwa lata później, po staraniach Rosyjskiego Kościoła Prawosławnego na rzecz ponownego otwarcia cerkwi lub umieszczenia w niej instytucji kulturalnej, rozpoczęły się prace nad adaptacją budynku na muzeum historyczne. W czasie badań zdewastowanego obiektu okazało się, że pod warstwą gipsu zachowała się część oryginalnej dekoracji malarskiej (osiem postaci świętych proroków starotestamentowych oraz Trójca Święta w wewnętrznej części bębna największej kopuły). Ikonograf Zadorożny uzupełnił te freski w celu rekonstrukcji oryginalnego wyglądu wnętrza.

</doc>
<doc id="1870509" url="https://pl.wikipedia.org/wiki?curid=1870509" title="HMS White Bear (1563)">
HMS White Bear (1563)

HMS White Bear ("Biały Niedźwiedź") – angielska XVI-wieczna karaka (lub galeon), królewski okręt wojenny zbudowany na początku panowania królowej Elżbiety I w 1563 (lub 1564), pozostający w służbie przez ponad sześćdziesiąt lat. Pierwszy i jedyny okręt Royal Navy noszący tę nazwę. 
Historia.
"White Bear" został zbudowany w Królewskiej Stoczni znajdującej się w Woolwich nad Tamizą i trafił do służby jako „okręt królewski” (nazwa marynarki wojennej "Royal Navy" została oficjalnie utworzona w 1660 roku po restauracji Stuartów). Wygląd okrętu znany jest na podstawie pochodzącego z początku XVII wieku sztychu niderlandzkiego grafika Claesa Janszoona Virsschera, znajdującego się obecnie w Narodowym Muzeum Morskim w Londynie. Okręt miał pękatą sylwetkę oraz wysokie nadbudówki charakterystyczne dla karaki lub galeonu wczesnego typu. Żagle umieszczone były na czterech masztach: na fokmaszcie i grotmaszcie – ożaglowanie rejowe, na bezanmaszcie i stermaszcie – ożaglowanie łacińskie.
"White Bear" został przebudowany w latach 1585–86 pod kierunkiem Skarbnika i Nadzorcy Floty Johna Hawkinsa w celu poprawienia właściwości morskich. Pomimo swojej wielkości i silnego uzbrojenia nie mógł dorównać szybkim i zwrotnym, nowo budowanym galeonom elżbietańskiej floty, której flagowym okrętem stał się "Ark Royal". 
Znany jest tylko jeden wiarygodny epizod dotyczący udziału "White Bear" w walce. Podczas kampanii przeciwko Wielkiej Armadzie w 1588 roku okrętem dowodził lord Edward Sheffield. "White Bear" wchodził wówczas w skład głównej eskadry z Plymouth pod dowództwem Lorda Wysokiego Admirała Charlesa Howarda. 
W latach 1598-99 "White Bear" został rozebrany i przebudowany na nowy okręt noszący tę samą nazwę. Sklasyfikowano go jako "Royal Ship" (późniejsza I ranga).
"White Bear" został wycofany ze służby w 1627, kiedy uznano, że znajduje się w złym stanie technicznym. Dwa lata później został sprzedany w Rochester, dalsze losy są nieznane.

</doc>
<doc id="1870511" url="https://pl.wikipedia.org/wiki?curid=1870511" title="Lord of Destruction">
Lord of Destruction



</doc>
<doc id="1870512" url="https://pl.wikipedia.org/wiki?curid=1870512" title="Miss World 1952">
Miss World 1952

Miss World 1952 – 2. edycja konkursu Miss World, która odbyła się 14 listopada 1952 w Lyceum Theatre w Londynie. O tytuł "Miss World" walczyło 11 uczestniczek. Tytuł Miss World w roku 1952 przypadł May Louise Flodin, która stała się drugą Szwedką, jaka otrzymała tytuł Miss World.

</doc>
<doc id="1870516" url="https://pl.wikipedia.org/wiki?curid=1870516" title="Avissa">
Avissa

Avissa (łac. "Avissensis") – stolica historycznej diecezji we Cesarstwie rzymskim w prowincji Afryka Prokonsularna, sufragania metropolii Kartagina. Współcześnie kojarzona z okolicą "Henchir-Bour-Aouitta" w Tunezji. Obecnie katolickie biskupstwo tytularne. Pierwszym biskupem tytularnym Avissy był Vincent Billington, ówczesny wikariusz apostolski Kampali w Ugandzie. Od 1978 jest zajmowana przez polskich hierarchów. Jako pierwszy objął ją biskup pomocniczy częstochowski Miłosław Kołodziejczyk, a następnie biskup pomocniczy warszawski Piotr Jarecki.

</doc>
<doc id="1870519" url="https://pl.wikipedia.org/wiki?curid=1870519" title="Reginald VelJohnson">
Reginald VelJohnson

Reginald VelJonson (ur. 16 sierpnia 1952 w Nowym Jorku) – amerykański aktor filmowy i telewizyjny.
W pamięci polskich widzów pozostaje przede wszystkim jego rola w filmach "Szklana pułapka" (1988) i "Szklana pułapka 2" (1990), gdzie zagrał sympatycznego policjanta Ala Powella. W USA zdobył także dużą popularność dzięki głównej roli w, nieemitowanym w Polsce, serialu komediowym "Family Matters" (1989-98). W filmach kreuje zwykle postacie drugoplanowe, często policjantów. Ma na swoim koncie wiele gościnnych występów w serialach telewizyjnych.

</doc>
<doc id="1870520" url="https://pl.wikipedia.org/wiki?curid=1870520" title="Saint Kitts i Nevis na Letnich Igrzyskach Olimpijskich 2000">
Saint Kitts i Nevis na Letnich Igrzyskach Olimpijskich 2000

Reprezentacja Saint Kitts i Nevis na Letnich Igrzyskach Olimpijskich 2000 w Sydney liczyła dwie osoby: jednego mężczyznę i jedną kobietę.
Występy reprezentantów Saint Kitts i Nevis.
Lekkoatletyka.
Mężczyźni 100m
1. Runda 1 – 10.39
2. Runda 2 – 10.19
3. Półfinał – 10.2
4. Finał – 10.17 (7. miejsce)
Mężczyźni 200m
1. Runda 1 – 20.52
2. Runda 2 – 20.47
3. Półfinał – 20.57 (nie awansował dalej)
Kobiety 100m
1. Runda 1 – 11.45
2. Runda 2 – 11.60 (nie awansowała dalej)
Kobiety 200m
1. Runda 1 – 23.37
2. Runda 2 – 23.57 (nie awansowała dalej)

</doc>
<doc id="1870522" url="https://pl.wikipedia.org/wiki?curid=1870522" title="Nordavind">
Nordavind

Nordavind – jedyny album studyjny norweskiej grupy Storm; składają się na niego adaptacje tradycyjnych skandynawskich pieśni ludowych.

</doc>
<doc id="1870524" url="https://pl.wikipedia.org/wiki?curid=1870524" title="Podział administracyjny Kościoła katolickiego w Algierii">
Podział administracyjny Kościoła katolickiego w Algierii

Podział administracyjny Kościoła katolickiego w Algierii – w ramach Kościoła katolickiego w Algierii funkcjonuje obecnie jedna metropolia, w skład której wchodzi: jedna archidiecezja i dwie diecezje. Ponadto istnieje jedna diecezja, podległa bezpośrednio do Rzymu.
Jednostki administracyjne Kościoła katolickiego obrządku łacińskiego w Algierii:

</doc>
<doc id="1870527" url="https://pl.wikipedia.org/wiki?curid=1870527" title="Myśliwiec bombardujący">
Myśliwiec bombardujący



</doc>
<doc id="1870528" url="https://pl.wikipedia.org/wiki?curid=1870528" title="Regiana">
Regiana

Regiana (łac. "Regianensis") – stolica historycznej diecezji we Cesarstwie rzymskim w prowincji Numidia, współcześnie kojarzona z okolicą "Henchir-Tacoucht" w północnej Algierii. Obecnie katolickie biskupstwo tytularne. Biskupem tytularnym Regiany był Adam Lepa, biskup pomocniczy łódzki.

</doc>
<doc id="1870529" url="https://pl.wikipedia.org/wiki?curid=1870529" title="Patrol morski">
Patrol morski

Patrol morski (ang. "Sea Patrol", 2007–2011) – australijski serial sensacyjny nadawany przez stację Nine Network od 5 lipca 2007 r. W Polsce nadawany przez stację Hallmark Channel od 2 stycznia 2008 r.
Fabuła.
Serial opowiada o załodze łodzi patrolowej HMAS „Hammersley”, klasy Fremantle, (od drugiego sezonu załoga otrzymuje nowszy patrolowiec, klasy Armidale), której zadaniem jest ochrona linii brzegowej i wód terytorialnych Australii przed aktami terroru, złodziejami itp. W skład załogi wchodzą ludzie z Królewskiej Australijskiej Marynarki Wojennej, którzy są bardzo dobrze wyszkoleni i potrafią odnaleźć się w każdych warunkach.

</doc>
<doc id="1870538" url="https://pl.wikipedia.org/wiki?curid=1870538" title="Irbid (muhafaza)">
Irbid (muhafaza)

Muhafaza Irbid (arab. محافظة إربد) – prowincja (muhafaza) w Jordanii w północno-zachodniej części kraju. Stolicą administracyjną jest Irbid.
Populacja w roku 2006 szacowana była na około 951 tys. mieszkańców na powierzchni 570 km².
Główne miasta prowincji to:

</doc>
<doc id="1870539" url="https://pl.wikipedia.org/wiki?curid=1870539" title="Podział administracyjny Kościoła katolickiego w Maroku">
Podział administracyjny Kościoła katolickiego w Maroku

Podział administracyjny Kościoła katolickiego w Maroku – w ramach Kościoła katolickiego w Maroku funkcjonują obecnie dwie archidiecezje, podległe bezpośrednio do Rzymu.
Jednostki administracyjne Kościoła katolickiego obrządku łacińskiego w Maroku:

</doc>
<doc id="1870542" url="https://pl.wikipedia.org/wiki?curid=1870542" title="Wydział Inżynierii Produkcji SGGW w Warszawie">
Wydział Inżynierii Produkcji SGGW w Warszawie



</doc>
<doc id="1870544" url="https://pl.wikipedia.org/wiki?curid=1870544" title="W hołdzie Tadeuszowi Nalepie">
W hołdzie Tadeuszowi Nalepie

W hołdzie Tadeuszowi Nalepie – album będący hołdem dla zmarłego w 2007 roku „ojca polskiego bluesa”. Zawiera 13 utworów autorstwa Tadeusza Nalepy w wykonaniu m.in. Jana Borysewicza (Lady Pank), Pawła Kukiza (Piersi), Andrzeja Nowaka (TSA, Złe Psy), Piotra Nalepy (Nie-bo), Piotra Cugowskiego (Bracia), Dariusza Kozakiewicza (Perfect), Jerzego Styczyńskiego (Dżem), Leszka Cichońskiego, Macieja Silskiego oraz wielu innych artystów.

</doc>
<doc id="1870545" url="https://pl.wikipedia.org/wiki?curid=1870545" title="Castellum Tingitii">
Castellum Tingitii

Castellum Tingitii (łac. "Castellanus Tingitii") - stolica historycznej diecezji we Cesarstwie rzymskim w prowincji Mauretania Cezarensis, współcześnie kojarzona z "Al-Asnam" w północnej Algierii. Obecnie katolickie biskupstwo tytularne. Od 1999 biskupem Castellum Tingitii jest biskup pomocniczy łódzki Ireneusz Pękalski.

</doc>
<doc id="1870557" url="https://pl.wikipedia.org/wiki?curid=1870557" title="Eska Live RMX">
Eska Live RMX

Eska Live RMX – muzyczna audycja radiowa prezentowana na antenie Radia Eska. Prowadzącym programu był Puoteck.
W 2009 została uruchomiona strona internetowa poświęcona audycji, na której udostępniana była lista emitowanych utworów oraz aktualności dotyczące wydarzeń muzycznych i klubów nocnych, a także prezentowano profile didżejów, których programy emitowano w ramach audycji.
W Eska Live RMX prezentowane były audycje muzyczne takich wykonawców jak m.in. Armin van Buuren, David Guetta, Carl Cox, Ferry Corsten, John Digweed i Bob Sinclar. W ramówce znajdował się również firmowany przez Beatport program "Beatport 20", którego prowadzącym był Thomas Madvig.
W sierpniu 2017 emisja audycji została zakończona, gdy prowadzący programu Marcin „Puoteck” Nozdryń-Płotnicki zakończył pracę w Radiu Eska i objął funkcję dyrektora muzycznego stacji radiowej Eska Rock.

</doc>
<doc id="1870570" url="https://pl.wikipedia.org/wiki?curid=1870570" title="Takurō Fujii">
Takurō Fujii

 – japoński pływak specjalizujący się w pływaniu stylem motylkowym, dwukrotny medalista olimpijski.
Do największych sukcesów Japończyka zalicza się zdobycie dwóch medali igrzysk olimpijskich. W 2008 roku wywalczył brąz w Pekinie w 4 × 100 m stylem zmiennym, a srebrny medal wygrał w 2012 roku w Londynie w tej samej konkurencji.
Fujii jest również zdobywcą czterech medali podczas igrzysk azjatyckich w 2010 roku w Kantonie. Zwyciężył w sztafecie 4 × 100 m stylem zmiennym, zajął drugie miejsca na 100 m stylem motylkowym oraz w sztafecie 4 × 100 m stylem dowolnym oraz był trzeci na 100 m stylem dowolnym.

</doc>
<doc id="1870571" url="https://pl.wikipedia.org/wiki?curid=1870571" title="Takuro Fujii">
Takuro Fujii



</doc>
<doc id="1870577" url="https://pl.wikipedia.org/wiki?curid=1870577" title="Ausana">
Ausana

Ausana (łac. "Ausanensis") – stolica historycznej diecezji we Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne utworzone w 1990 roku. 

</doc>
<doc id="1870578" url="https://pl.wikipedia.org/wiki?curid=1870578" title="Minimum Vital">
Minimum Vital

Minimum Vital - francuski zespół grający rock progresywny. Powstał w 1980, a jego założycielami i głównymi muzykami są bracia Thierry i Jean-Luc Payssan. W swojej muzyce łączą wpływy Yes, Mike'a Oldfielda oraz jazz-rock fusion, a ich nagrania odznacza nawiązywanie do tradycji muzyki średniowiecza.
Dyskografia.
Płyty długogrające:
Filmy:
Udział w kompilacjach:
Oficjalna strona zespołu zalicza też do dyskografii album Vital Duo - "Ex Tempore" wydany w 2002 przez dwóch muzyków Minimum Vital.

</doc>
<doc id="1870580" url="https://pl.wikipedia.org/wiki?curid=1870580" title="Tonga na Letnich Igrzyskach Olimpijskich 2000">
Tonga na Letnich Igrzyskach Olimpijskich 2000

Tonga na Letnich Igrzyskach Olimpijskich 2000 – reprezentacja Tonga na letnich IO w Sydney w 2000 roku liczyła troje sportowców – dwóch mężczyzn i jedną kobietę. Był to piąty start reprezentantów Tonga na letnich igrzyskach olimpijskich. Żadnemu ze sportowców nie udało się zdobyć medalu podczas tych igrzysk. 

</doc>
<doc id="1870584" url="https://pl.wikipedia.org/wiki?curid=1870584" title="Mount Marcus Baker">
Mount Marcus Baker

Mount Marcus Baker – najwyższy szczyt w paśmie Chugach Mountains na południowym wschodzie Alaski. Mount Marcus Baker był początkowo nazywany "Mount Saint Agnes". Nazwę zmieniono później na cześć kartografa i geologa Marcusa Bakera. 
Szczyt został po raz pierwszy zdobyty przez słynnego badacza Brandforda Washburna wraz z Normanem Brightem, Peterem Gabrielem i Normanem Dyhrenfurthem 19 czerwca 1938 r.

</doc>
<doc id="1870586" url="https://pl.wikipedia.org/wiki?curid=1870586" title="SOKO J-22 Orao">
SOKO J-22 Orao

SOKO J-22 Orao – jugosłowiański samolot myśliwsko-szturmowy opracowany w latach 70. XX wieku, przeznaczony głównie do bliskiego wsparcia powietrznego i zwiadu.
Samolot powstał w wyniku współpracy jugosłowiańskiego przedsiębiorstwa SOKO z rumuńskim Avioane Craiova. Jego rumuńskim odpowiednikiem jest samolot IAR-93 Vultur. 
W 2019 roku serbskie ministerstwo obrony rozpoczęło program kompleksowej modernizacji samolotów J-22. Serbia posiada obecnie kilkanaście sprawnych maszyn zgrupowanych w bazie Ladjevci. Ponadto pewna liczba maszyn została zakonserwowana w rezerwie.

</doc>
<doc id="1870587" url="https://pl.wikipedia.org/wiki?curid=1870587" title="Czornomoreć Sewastopol">
Czornomoreć Sewastopol

Czornomoreć Sewastopol (ukr. Футбольний клуб «Чорноморець» Севастополь, "Futbolnyj Kłub "Czornomoreć" Sewastopol", ros. Футбольный Клуб «Черноморец», krym. "Chornomorets" Sevastopol) - ukraiński klub piłkarski z siedzibą w Sewastopolu.
Historia.
Chronologia nazw:
Klub piłkarski Czornomoreć został założony w Sewastopolu w 1994. W 1997 roku jako uczestnik turnieju finałowego Mistrzostw Ukrainy spośród drużyn amatorskich zakwalifikował się do Drugiej Ligi, grupy B. W sezonie 1999/2000 zajął 11 miejsce w swojej grupie, jednak ponownie przez problemy finansowe nie przystąpił do rozgrywek w następnym sezonie, po czym został wkrótce rozwiązano.
W 2004 klub został reaktywowany jako Saruszen CzF i potem występował w mistrzostwach miasta i Krymu. W 2014 roku po aneksji Krymu klub przyjął nazwę CzF Sewastopol, a w sierpniu 2016 zmienił nazwę na Czornomoreć Sewastopol

</doc>
<doc id="1870588" url="https://pl.wikipedia.org/wiki?curid=1870588" title="Soko J-22 Orao">
Soko J-22 Orao



</doc>
<doc id="1870590" url="https://pl.wikipedia.org/wiki?curid=1870590" title="J-22 Orao">
J-22 Orao



</doc>
<doc id="1870591" url="https://pl.wikipedia.org/wiki?curid=1870591" title="G-4 Super Galeb">
G-4 Super Galeb



</doc>
<doc id="1870592" url="https://pl.wikipedia.org/wiki?curid=1870592" title="Hisayoshi Satō">
Hisayoshi Satō

 – japoński pływak, brązowy medalista olimpijski.
Specjalizuje się w pływaniu stylem dowolnym. Jego największym osiągnięciem jest brązowy medal igrzysk olimpijskich w Pekinie (2008) w sztafecie 4 x 100 m stylem zmiennym. Sztafeta japońska w składzie: Jun’ichi Miyashita, Kōsuke Kitajima, Takurō Fuji'i i Satō przegrała w finale tylko z Amerykanami i Australijczykami, osiągając czas 3.31,18 min.

</doc>
<doc id="1870607" url="https://pl.wikipedia.org/wiki?curid=1870607" title="Near Death Experience">
Near Death Experience



</doc>
<doc id="1870608" url="https://pl.wikipedia.org/wiki?curid=1870608" title="Mount Michelson">
Mount Michelson

Mount Michelson – szczyt w pasmie Chugach Mountains, niedaleko południowego wybrzeża Alaski. Został nazwany na cześć fizyka Alberta Abrahama Michelsona.

</doc>
<doc id="1870610" url="https://pl.wikipedia.org/wiki?curid=1870610" title="Rząd Kurta Georga Kiesingera">
Rząd Kurta Georga Kiesingera

Rząd Kurta Georga Kiesingera – 1 grudnia 1966 do 21 października 1969.

</doc>
<doc id="1870612" url="https://pl.wikipedia.org/wiki?curid=1870612" title="Matica">
Matica

Matica (z jęz. serbskiego, pol. Macierz) – stowarzyszenia kulturalno-naukowo-oświatowe, tworzone od I połowy XIX wieku przez narody słowiańskie walczące o odrodzenie swojej kultury.
Najwcześniej utworzoną była powstała w 1826 Matica srpska (Serbowie), następnie Matice česká (1831, Czesi), Matica ilirska (1839, Chorwaci), Maćica Serbska (1847, Serbołużyczanie), Matyca Hałycko-Ruska (1848, Ukraińcy), Matice moravská (1849, Morawianie), Matica slovenská (1863, Słowacy), Slovenska matica (1864, Słoweńcy), Macierz Polska (1882, Polacy), Matice slezská (1991, Ślężanie), Matica Makedonska (1991, Macedończycy). W 2010 roku powstała w Banja Luce Matica srpska u Republici Srpskoj. 
Matice spełniły dużą rolę w utrzymaniu dziedzictwa i odrodzeniu kultury słowiańskiej.

</doc>
<doc id="1870614" url="https://pl.wikipedia.org/wiki?curid=1870614" title="Matice Česká">
Matice Česká



</doc>
<doc id="1870616" url="https://pl.wikipedia.org/wiki?curid=1870616" title="Noe TV">
Noe TV

Noe TV – czeska telewizja niekomercyjna, emitująca treści o tematyce chrześcijańskiej (zwłaszcza katolickiej).
Kanał rozpoczął nadawanie w 2006 roku. Kanał nadaje na satelicie Astra 3A (23,5°E) w przekazie niekodowanym przez 16 godzin dziennie (od 8:00 do 24:00).
Kanał emituje także polskie bajki, m.in. takie jak: Bolek i Lolek, Reksio, czy Miś Uszatek.
Stacja dostępna jest przez platformy cyfrowe, telewizja naziemna (DVB-T), sieci kablowe i przez Internet.

</doc>
<doc id="1870617" url="https://pl.wikipedia.org/wiki?curid=1870617" title="Matice Moravská">
Matice Moravská



</doc>
<doc id="1870624" url="https://pl.wikipedia.org/wiki?curid=1870624" title="Apocalypse 91... The Enemy Strikes Black">
Apocalypse 91... The Enemy Strikes Black

Apocalypse 91... The Enemy Strikes Black – czwarty album studyjny amerykańskiej grupy hip-hopowej Public Enemy. Ukazał się 3 października 1991 w wytwórni Def Jam Recordings. Za muzykę na całym krążku odpowiada zespół producencki The Imperial Grand Ministers of Funk.

</doc>
<doc id="1870627" url="https://pl.wikipedia.org/wiki?curid=1870627" title="Korzyść komparatywna">
Korzyść komparatywna



</doc>
<doc id="1870633" url="https://pl.wikipedia.org/wiki?curid=1870633" title="Bulla Regia">
Bulla Regia

Bulla Regia – stolica historycznej diecezji we Cesarstwie rzymskim w prowincji Afryka Prokonsularna, współcześnie kojarzona z ruinami w "Hammam-El-Derraj" w Tunezji. Obecnie katolickie biskupstwo tytularne. Od 1985 biskupem Bulla Regia jest biskup pomocniczy płocki Roman Marcinkowski.

</doc>
<doc id="1870636" url="https://pl.wikipedia.org/wiki?curid=1870636" title="Iwan Łojko">
Iwan Łojko

Iwan Aleksandrowicz Łojko (, ur. w okolicach Mińska, zm. po 1936, wyspa Wajgacz) – as lotnictwa rosyjskiego z 6 potwierdzonymi zwycięstwami w I wojnie światowej.
Życiorys.
Iwan Łojko urodził się na Białorusi w okolicach Mińska we wsi Rubiłki ( Рубилки Самохваловического). Jego ojciec był gospodarzem, a matka Jewgienija z domu Daniłowa pochodziła ze zubożałej szlachty. Po ukończeniu szkoły parafialnej w 1905 roku rozpoczął naukę w szkole w Mińsku. Kontynuował naukę w Mińsku w szkole wojskowej. Z powodu wybuchu wojny jego nauka w szkole kadetów zakończyła się przyspieszoną promocją po 13 miesiącach nauki. Łojko został przydzielony do 59 Pułku Piechoty stacjonującego w Woroneżu.
Do służby w Carskich Siłach Powietrznych (Императорский военно-воздушный флот) został skierowany w końcu listopada 1914 roku. 20 kwietnia 1915 roku uzyskał licencję pilota i w końcu kwietnia został przydzielony do 30 eskadry przy 9 Armii stacjonującej wówczas w Przemyślu. Latał na samolocie Moran Parasol, który nie był uzbrojony. Na samolocie tym wykonywał zadania rozpoznawcze oraz bombardowania. 6 sierpnia 1915 roku został odznaczony Orderem św Anny kl. 4.
Pierwsze potwierdzone zwycięstwo powietrzne odniósł na samolocie Nieuport 11 na froncie w Rumunii 26 października 1916 roku. Na froncie rumuńskim walczył do końca 1917 roku odnosząc w sumie 5 potwierdzonych oraz 4 niepotwierdzone zwycięstwa. Pełnił funkcję dowódcy 9 eskadry.
Po wybuchu rewolucji Iwan Łojko walczył w szeregach armii generała Piotra Wrangla w randze pułkownika. Po ewakuacji do Istambułu w 1920 roku opuścił armię Wrangla i udał się do Serbii. W Serbii pracował jako mechanik, a później instruktor lotniczy.
Po ogłoszeniu w ZSRR amnestii powszechnej Iwan Łojko powrócił do kraju w 1923 roku. Do 14 sierpnia 1929 roku służył w Armii Czerwonej jako instruktor lotnictwa. 14 sierpnia został aresztowany wkrótce zesłany do obozu pracy. Został zamordowany po 1936 roku w stalinowskim obozie na wyspie Wajgacz.

</doc>
<doc id="1870639" url="https://pl.wikipedia.org/wiki?curid=1870639" title="Wybory prezydenckie w Niemczech w 1974 roku">
Wybory prezydenckie w Niemczech w 1974 roku

Wybory prezydenckie w Niemczech w 1974 roku odbyły się 15 maja. Zgodnie z konstytucją prezydenta wybierało Zgromadzenie Federalne złożone z deputowanych Bundestagu oraz w równej liczbie elektorów wybranych przez parlamenty lokalne (Landtagi). Z 1036 głosów Walter Scheel otrzymał 530, czyli bezwzględną większość i w ten sposób został wybrany na prezydenta już w pierwszej rundzie głosowania. 

</doc>
<doc id="1870640" url="https://pl.wikipedia.org/wiki?curid=1870640" title="Zgłębnik Lintona-Nachlasa">
Zgłębnik Lintona-Nachlasa

Zgłębnik Lintona-Nachlasa, zgłębnik Lintona (ang. Linton-Nachlas tube) – rodzaj zgłębnika z balonem wprowadzanego do żołądka przez nos lub jamę ustną i stosowanego w niektórych ośrodkach w leczeniu zachowawczym izolowanego krwawienia z żylaków dna żołądka.
W odróżnieniu od dwubalonowego zgłębnika Sengstakena-Blakemore’a posiada on tylko jeden balon, który po umieszczeniu w żołądku napełniany jest powietrzem do objętości 400–600 ml. Po podciągnięciu zgłębnika w kierunku wpustu i obciążeniu go ciężarkiem o masie 250 g dochodzi do ucisku żylaków znajdujących się w dnie żołądka przez balon i zahamowania krwawienia na zasadzie tamponady.
Zgłębnik Lintona-Nachlasa stosowany był również do tamowania krwawienia z żylaków przełyku. W piśmiennictwie można spotkać pogląd, że w tym wypadku korzystniejsze jest zastosowanie zgłębnika Sengstakena-Blakemore’a, choć nie wszystkie badania to potwierdziły.

</doc>
<doc id="1870641" url="https://pl.wikipedia.org/wiki?curid=1870641" title="Zespół Szkół Gastronomicznych nr 2 w Krakowie">
Zespół Szkół Gastronomicznych nr 2 w Krakowie

Zespół Szkół Gastronomicznych nr 2 im. prof. Odona Bujwida – zespół szkół o profilu gastronomicznym w Krakowie, składający się z technikum, dwóch zasadniczych szkół zawodowych (I i II stopnia) oraz liceum dla dorosłych.
Historia.
Zespół Szkół Gastronomicznych jest najstarszą szkołą gastronomiczną w Krakowie. Rozpoczął działalność w 1910 roku, kiedy powstała Miejska Szkoła Gotowania i Gospodarstwa Domowego (Miejskie Seminarium Gospodarcze).
Podczas II wojny światowej w szkole uczono zawodu i prowadzono tajne nauczanie. Po odzyskaniu niepodległości szkoła przeniosła się do budynku Konwentu OO. Dominikanów przy ulicy Siennej 11/13.
Zespół Szkół Gastronomicznych nr 2 powołano w 1973 roku. W 1988 roku, w 75. rocznicę istnienia szkoły nadano jej imię profesora Odona Bujwida. W 1992 roku szkoła zmieniła siedzibę i przeniosła się pod adres Zamoyskiego 6.
Ciasteczka wyśmienite.
„Ciasteczka wyśmienite” zostały wpisane 29 października 2008 na polską "Listę produktów tradycyjnych" w kategorii „Wyroby piekarnicze i cukiernicze (woj. małopolskie)”. Są to okrągłe ciasteczka ze śmietankowo-kremową warstwą lukru, z widoczną liniową warstwą marmolady owocowej. Smak mają delikatny, słodki, maślany – typowy dla tego typu wyrobów, z kwaskowym posmakiem marmolady. Recepturę ciasteczek wyśmienitych opracowali nauczyciele pracujący w szkole w latach wojennych i powojennych. Zapisy w zachowanych dziennikach lekcyjnych z roku szkolnego 1960/61 są pisemnym potwierdzeniem długoletniej tradycji produkcji ciasteczek wyśmienitych.

</doc>
<doc id="1870642" url="https://pl.wikipedia.org/wiki?curid=1870642" title="Wydział Techniki Rolniczej i Leśnej SGGW w Warszawie">
Wydział Techniki Rolniczej i Leśnej SGGW w Warszawie

Wydział Techniki Rolniczej i Leśnej powstał 1 października 1977 roku. Decyzją Rektora SGGW, dnia 1.01.2000 roku została zmieniona nazwa i utworzono nowe Katedry. Powstał Wydział Inżynierii Produkcji Szkoły Głównej Gospodarstwa Wiejskiego w Warszawie.
Historia.
Początki powstania Wydziału sięgają końca lat 40. XX wieku. Wtedy to Zakład Mechaniki i Maszynoznawstwa Rolniczego należący wówczas do Wydziału Ogrodniczego SGGW, miał siedzibę przy ulicy Hożej 74 w Warszawie. W roku akademickim 1969/70 przy Wydziale Rolniczym powołano do Oddział Mechanizacji Rolnictwa. Jesienią 1970 r. Katedrę Mechanizacji Rolnictwa przekształcono w Instytut Mechanizacji Rolnictwa. 1 października 1977 roku utworzony został Wydziału Techniki Rolniczej i Leśnej. W tym dniu studenci Oddziału Mechanizacji Rolnictwa stali się studentami nowo powstałego Wydziału TRiL. Jednostką naukowo-dydaktyczną Wydziału stał się powołany Instytut Mechanizacji Rolnictwa i Leśnictwa. Pierwszym dziekanem Wydziału Techniki Rolniczej i Leśnej został prof. dr hab. Janusz Haman. W 1987 roku Wydział Techniki Rolniczej i Leśnej otrzymał uprawnienia do nadawania stopnia naukowego doktora nauk rolniczych w dyscyplinie technika rolnicza. Na przełomie roku 1991/92 Senat SGGW uchwalił nowy statut określający zasady tworzenia nowej struktury katedralnej jednostek. Od 1 stycznia 1992 roku przyjęto nową strukturę organizacyjną Wydziału złożoną z trzech katedr – Katedry Maszyn Rolniczych, Katedry Mechanizacji i Energetyki Rolnictwa, Katedry Inżynierii Procesów Rolniczych – i jednego samodzielnego Zakładu Mechanizacji Leśnictwa. 1 stycznia 2000 roku na bazie dotychczasowych jednostek utworzono trzy dwuzakładowe katedry, a zgodnie z zarządzeniem Rektora z dnia 29 grudnia 1999 r. dotychczasowa nazwa Wydziału Techniku Rolniczej i Leśnej została zmieniona na Wydział Inżynierii Produkcji Szkoły Głównej Gospodarstwa Wiejskiego w Warszawie.

</doc>
<doc id="1870646" url="https://pl.wikipedia.org/wiki?curid=1870646" title="DreamHack">
DreamHack

DreamHack (skrót: "DH") – konwent graczy komputerowych i największe na świecie LAN party rozgrywane w Szwecji w mieście Jönköping. DreamHack wpisany jest do księgi rekordów Guinnessa jako największa impreza LAN-owa. Główne turnieje e-sportowe rozgrywane są cyklicznie, dwa razy w roku pod nazwami DreamHack Summer i DreamHack Winter.
Polscy reprezentanci.
Polacy po raz pierwszy wystąpili w turnieju w 2007 roku. Od tego czasu zdobyli pięć złotych medali – w grach Counter-Strike, Quake Live, oraz . Najwięcej reprezentantów wystąpiło w 2008 roku. O mistrzostwo walczyło 9 Polaków w 3 różnych konkurencjach.

</doc>
<doc id="1870650" url="https://pl.wikipedia.org/wiki?curid=1870650" title="Dreamhack">
Dreamhack



</doc>
<doc id="1870651" url="https://pl.wikipedia.org/wiki?curid=1870651" title="Ruza (miasto)">
Ruza (miasto)

Ruza (ros. Ру́за) – rosyjskie miasto w obwodzie moskiewskim, położone nad rzeką Ruza (dopływem rzeki Moskwy), 100 km na zachód od Moskwy.
Pierwsze wzmianki o mieście były już w 1339 roku jako część Księstwa Zwenigorodzkiego. Ruza była miastem-fortecą, chroniącym Moskwę z zachodu.

</doc>
<doc id="1870657" url="https://pl.wikipedia.org/wiki?curid=1870657" title="Hayley Yelling">
Hayley Yelling

Hayley Yelling (ur. 3 stycznia 1974 w Dorchester) – brytyjska lekkoatletka specjalizująca się w biegach na długich dystansach oraz biegach przełajowych.

</doc>
<doc id="1870660" url="https://pl.wikipedia.org/wiki?curid=1870660" title="Młot Bogów - Saga Led Zeppelin">
Młot Bogów - Saga Led Zeppelin



</doc>
<doc id="1870664" url="https://pl.wikipedia.org/wiki?curid=1870664" title="Stanisław Adamski (trener)">
Stanisław Adamski (trener)

Stanisław Adamski (ur. 1945 w Skwierzynie) – polski piłkarz i trener piłkarski.
Życiorys.
Absolwent Akademii Wychowania Fizycznego w Poznaniu (1968).
Kariera trenerska.
Karierę trenerską zaczął w 1975 w Stilonie Gorzów, gdzie był asystentem Eugeniusza Ksola. W 1979 zastąpił właśnie jego na stanowisku pierwszego trenera, jednak po roku został zwolniony. W 1979 roku był również trenerem koordynacji GOZPN.
Od 1979 do 1980 był trenerem Stoczniowca Barlinek. Następnie w latach 1980–1983 prowadził Lechię Zielona Góra. Od 1983 do 1986 trenował Łucznika Strzelce Krajeńskie. Następnie od 1986 przez 10 następnych lat prowadził Celulozę Kostrzyn.
Od 1996 do 1999 był trenerem reprezentacji juniorów Wielkopolski. W sezonie 1999/00 prowadził Stilon Gorzów. Od 2000 do 2003 był trenerem Dębu Dębno. Przez rok 2003 trenował zespół Kłosu Małyszyn. Od 2003 do 2006 był trenerem reprezentacji koszalińskich sędziów. Od 2008 do 2011 roku prowadził żeńską drużynę ZTKKF Stilon Gorzów.
Życie prywatne.
Od 1968 do 1975 pracował jako nauczyciel wychowania fizycznego w Zespole Szkół Budowlanych w Gorzowie Wielkopolskim. W 1981 został trenerem piłkarskim II klasy. W 1997 zorganizował w Gorzowie imprezę miejską pt. "Gry i zabawy z piłką". Od 2001 jest dyrektorem szkolnego schroniska młodzieżowego w Gorzowie.
Ojciec piłkarza Łukasza Adamskiego.

</doc>
<doc id="1870665" url="https://pl.wikipedia.org/wiki?curid=1870665" title="Jerzy Szwed">
Jerzy Szwed

Jerzy Marcin Szwed (ur. 15 czerwca 1950 w Krakowie) – polski fizyk i nauczyciel akademicki, profesor nauk fizycznych, w latach 2009–2010 podsekretarz stanu w Ministerstwie Nauki i Szkolnictwa Wyższego.
Życiorys.
Ukończył w 1973 studia na Wydziale Matematyki, Fizyki i Chemii Uniwersytetu Jagiellońskiego. W 1976 uzyskał stopień naukowy doktora, habilitował się w 1982. W 1992 otrzymał tytuł naukowy profesora nauk fizycznych. Specjalizuje się w fizyce teoretycznej.
Zawodowo związany z Uniwersytetem Jagiellońskim. Był dyrektorem Instytutu Informatyki UJ. W latach 2002–2003 pełnił funkcję dziekana Wydziału Matematyki, Fizyki i Informatyki, a w 2005 objął stanowisko dziekana Wydziału Fizyki, Astronomii i Informatyki Stosowanej. Wykładał na uczelniach zagranicznych (jako profesor wizytujący), przez ponad pięć lat przebywał na stażach naukowych we Francji, Niemczech i USA. Jest autorem kilkudziesięciu publikacji i artykułów naukowych.
1 września 2009 został powołany na stanowisko podsekretarza stanu w Ministerstwie Nauki i Szkolnictwa Wyższego. 1 października 2010 zakończył urzędowanie. Został też członkiem Komitetu Polityki Naukowej, organu doradczego ministra nauki i szkolnictwa wyższego, a w 2018 przewodniczącym tego gremium.
Odznaczenia.
W 2022 odznaczony Krzyżem Kawalerskim Orderu Odrodzenia Polski.

</doc>
<doc id="1870666" url="https://pl.wikipedia.org/wiki?curid=1870666" title="Abela">
Abela

Abela (lit. "Obelis") – rzeka na Litwie, lewy dopływ Niewiaży, do której uchodzi poniżej Kiejdan; nad rzeką leżą Szaty.

</doc>
<doc id="1870668" url="https://pl.wikipedia.org/wiki?curid=1870668" title="DPS">
DPS



</doc>
<doc id="1870674" url="https://pl.wikipedia.org/wiki?curid=1870674" title="Centrum Babylon Liberec">
Centrum Babylon Liberec

Centrum Babylon Liberec – kompleks handlowy, hotelowy i rozrywkowy w mieście Liberec, w północnych Czechach. Znajduje się w nim m.in. aquapark, hotel 4-gwiazdkowy, kasyno, kino trójwymiarowe, centrum handlowe, restauracje, winiarnia, pub, oraz centrum konferencyjne "Business Center".
Zajmuje powierzchnię 30 tysięcy m² i jest największym takim kompleksem w Czechach oraz największy park wodny w kraju. Założony został w 1997, po przebudowie dawnej fabryki odzieżowej. Właścicielem jest były liberecki radny Miloš Vajner.

</doc>
<doc id="1870675" url="https://pl.wikipedia.org/wiki?curid=1870675" title="U-118 (1941)">
U-118 (1941)

U-118 – niemiecki okręt podwodny (U-Boot) z okresu II wojny światowej.
Historia.
U-118 był dużym podwodnym stawiaczem min typu X B. Jak wszystkie osiem jednostek typu został zbudowany w stoczni Krupp Germaniawerft w Kilonii. Zamówienie na okręt złożono 31 stycznia 1939 roku. U-118 został zwodowany 23 września 1941 roku a wcielony do Kriegsmarine 6 grudnia tegoż roku. Dowódcą okrętu był przez cały czas jego służby Korvkpt. Werner Czygan (urodzony 25 listopada 1904 roku w Mogilnie, odznaczony Krzyżem Żelaznym I klasy).
Na czas szkolenia okręt został przydzielony do 4. U-Flotille bazującej w Stettin. 19 września 1942 roku wyszedł z Kilonii na swój pierwszy patrol bojowy, jako okręt 10. U-Flotille z Lorient. 29 września został zaatakowany przez aliancki samolot na północnym Atlantyku, odnosząc nieznaczne uszkodzeniaPo zakończeniu zadania stawiania min operował jako okręt zaopatrzeniowy dla U-Bootów wilczego stada "Wotan", przekazując paliwo i żywność na okręty U-216, U-410, U-599, U-607 i U-615. Po 28 dniach żeglugi U-118 przybył do Lorient.
Kolejny patrol U-118 rozpoczął jako jednostka 12. U-Flotille z Bordeaux 12 listopada 1942 roku. Tym razem uzupełniał paliwo i zapasy żywności na U-Bootach z wilczego stada "Westwall": U-86, U-92, U-105, U-124, U-160, U-511, U-519, U-564, U-653.
Na trzeci patrol bojowy U-118 wyszedł 25 stycznia 1943 roku z Brestu. W czasie jego trwania okręt postawił miny na podejściach do Cieśniny Gibraltarskiej. 7 lutego 1943 roku wszedł na to pole minowe brytyjski konwój MKS-7, tracąc trzy statki: "Baltonia", "Empire Mordred" i "Mary Slessor". Na tym samym polu minowym zatonęła jeszcze kanadyjska korweta HMCS "Weyburn" (typu "Flower") 22 lutego oraz uszkodzone zostały hiszpański statek "Duero" 10 lutego i norweski tankowiec "Thorsholm" 22 lutego 1943 roku. W dniach od 13 do 14 lutego 1943 roku U-118 zaopatrzył następujące U-Booty z wilczego stada "Rochen": U-87, U-175, U-202, U-214, U-258, U-264, U-504, U-558. Powrót do Bordeaux nastąpił 26 lutego 1943 roku.
W swój ostatni rejs U-118 wypłynął 25 maja 1943 roku z Bordeaux. Po postawieniu zabranych min spotkał się z U-758, pomagając jego załodze w przeprowadzeniu prac remontowych. 12 czerwca 1943 roku U-118 został wykryty na zachód od Wysp Kanaryjskich przez patrolujące samoloty Grumman TBF Avenger z lotniskowca eskortowego USS "Bogue" (CVE-9). W wyniku ataku bombami głębinowymi U-118 zatonął wraz z 43 członkami załogi, 16 pozostałych dostało się do niewoli.

</doc>
<doc id="1870678" url="https://pl.wikipedia.org/wiki?curid=1870678" title="Ciałko blaszkowate">
Ciałko blaszkowate

Ciałko blaszkowate, ciałko Vatera-Paciniego – rodzaj szybko adaptujących się, najbardziej skomplikowanych mechanoreceptorów, wrażliwych na nacisk i wibracje. Ciałka przypominają małe, białe cebulki; różnią się wielkością, ale są wystarczająco duże, by móc dostrzec je „gołym okiem” (średnica ok. 3 mm). Zbudowane są z koncentrycznie ułożonych warstw fibroblastów, wypełnione są płynem, a w ich rdzeniach znajduje się pojedynczy, niemielinowany akson i jego komórki Schwanna.
U człowieka znajdują się w skórze właściwej (szczególnie palców, dłoni i stóp), w pobliżu stawów, w narządach płciowych (w prąciu, łechtaczce, przy cewce moczowej), spojówce, krezce i piersiach. U innych zwierząt mogą występować w innych miejscach np. w trzustce u kotów lub w błonie śluzowej języka u ptaków.

</doc>
<doc id="1870679" url="https://pl.wikipedia.org/wiki?curid=1870679" title="Maria Orłowska">
Maria Orłowska

Maria Elżbieta Orłowska (ur. 1951 w Warszawie) – polska informatyczka, profesor nauk technicznych, wykładowczyni akademicka, w latach 2008–2013 (z krótką przerwą w 2012) sekretarz stanu w Ministerstwie Nauki i Szkolnictwa Wyższego, w 2012 sekretarz stanu w Ministerstwie Finansów.
Życiorys.
Ukończyła w 1974 studia na Wydziale Matematyki i Mechaniki Uniwersytetu Warszawskiego. W 1981 uzyskała stopień naukowy doktora na Politechnice Warszawskiej. W 2003 otrzymała stopień DSc na University of Queensland. Habilitowała się w 2004 w Instytucie Podstaw Informatyki PAN. 11 lutego 2009 otrzymała tytuł naukowy profesora nauk technicznych. Specjalizuje się w systemach baz danych, integracji i problemach performacji dużych systemów informatycznych.
Od 1988 do 2007 pracowała naukowo na University of Queensland, od 1990 jako profesor na Wydziale Informatyki. W 1995 została dyrektorem ds. studiów doktoranckich (wypromowała ponad 32 doktorów). Była też dyrektorem "Distributed Systems Technology Centre" (Narodowego Centrum Badawczego w Dziedzinie Systemów Rozproszonych). W 2004 została członkinią Australijskiej Akademii Nauk. Jest autorką licznych publikacji naukowych w międzynarodowej prasie specjalistycznej. Jest autorką lub współautorką patentów, m.in. w zakresie rozwiązań dotyczących bezpiecznych transakcji w procesach ekonomicznych. W 2007 powróciła na stałe do Polski. Objęła stanowisko profesora w Polsko-Japońskiej Wyższej Szkole Technik Komputerowych w Warszawie. 1 stycznia 2008 została sekretarzem stanu w Ministerstwie Nauki i Szkolnictwa Wyższego. 1 lutego 2012 została odwołana z tej funkcji. 2 lutego 2012 została sekretarzem stanu w Ministerstwie Finansów. 28 maja 2012 ponownie została sekretarzem stanu w Ministerstwie Nauki i Szkolnictwa Wyższego. 4 grudnia 2013 została odwołana z pełnionej funkcji.

</doc>
<doc id="1870680" url="https://pl.wikipedia.org/wiki?curid=1870680" title="Ruza (rzeka)">
Ruza (rzeka)

Ruza (ros. Руза) – rzeka w obwodzie moskiewskim w Rosji, lewy dopływ rzeki Moskwy. Długość rzeki 145 km. Obszar jej dorzecza 1990 km ². Zazwyczaj zamarza w listopadzie i pozostaje skuta lodem aż do kwietnia.

</doc>
<doc id="1870684" url="https://pl.wikipedia.org/wiki?curid=1870684" title="Laz Alonso">
Laz Alonso

Laz Alonso (ur. 25 marca 1974 w Waszyngtonie) – amerykański aktor filmowy i telewizyjny. Karierę rozpoczął w 2000 roku od niewielkiej roli w serialu TV – "A.M. @ BET". Znany głównie z roli Fenixa 'Rise'a' Calderon w filmie Szybko i wściekle i Tsu'teya w filmie Avatar.

</doc>
<doc id="1870685" url="https://pl.wikipedia.org/wiki?curid=1870685" title="Tarczownica islandzka">
Tarczownica islandzka



</doc>
<doc id="1870690" url="https://pl.wikipedia.org/wiki?curid=1870690" title="Cosmic Thing">
Cosmic Thing

Cosmic Thing – piąty album studyjny zespołu The B-52’s, wydany w 1989 roku. Znalazły się na nim utwory „Love Shack” oraz „Roam”, największe przeboje grupy.

</doc>
<doc id="1870696" url="https://pl.wikipedia.org/wiki?curid=1870696" title="Sukitomo">
Sukitomo

Sukitomo – japoński film pełnometrażowy (dramat) z 2006 roku w reżyserii Mitsuhiro Mihary.
Opis fabuły.
Głównymi bohaterami filmu są dwaj przyjaciele: Tomokazu i Yoshiko. Tomokazu jest bokserem, natomiast Yoshiko interesuje się fotografią. Obaj uczęszczają do szkoły. W Tomokazu zakochana jest młoda Misao. Stara się ona zwrócić na siebie jego uwagę, przez co niejednokrotnie nieumyślnie rani jego przyjaciela – Yoshiko. Misao nie zdaje sobie sprawy, że darzy on Tomokazu miłością. Nie wie tego też sam Tomokazu.

</doc>
<doc id="1870699" url="https://pl.wikipedia.org/wiki?curid=1870699" title="Bolek i Lolek na wakacjach">
Bolek i Lolek na wakacjach

Bolek i Lolek na wakacjach – polski serial animowany zrealizowany w latach 1965-1966 przez Studio Filmów Rysunkowych w Bielsku-Białej. Jest to drugi z kolei cykl filmowy opowiadający o przygodach Bolka i Lolka. Każdy z odcinków przedstawia jedną przygodę tytułowych bohaterów na wakacyjnym szlaku.
Fabuła.
Bolek i Lolek, podczas podróży kolejowej mijają liczne krajobrazy. Nagle pociąg hamuje. Gdy staje, obaj bohaterowie wychodzą z niego i od tego momentu rozpoczyna się ich przygoda.
O początku fabuły wiadomo dopiero w odc. 7 ("Pierwszy dzień wakacji"). Bolek i Lolek w pierwszym dniu wakacyjnym chcą wyjechać na wczasy, ale nie mają pieniędzy na wyjazd. Dowiadują się, że można je zarobić za oddanie złomu do skupu. Podczas szukania zbędnych rzeczy, spotykają podróżnika, który zostawia im zepsuty samochód. Bohaterowie stawiając czoło problemom pojazdu, zaprowadzają go na złomowisko, a później dzięki pieniądzom zarobionym w skupie złomu, wybierają się na dworzec kolejowy, gdzie po wejściu do pociągu rozpoczynają nowe przygody.
Film montażowy.
W 1986 r. z na podstawie odcinków serialu powstał film montażowy pt. "Sposób na wakacje Bolka i Lolka". Odcinki serialu zostały połączone planszami z komentarzem recytowanym przez Tadeusza Kwintę. Autorami tej wersji są Andrzej Orzechowski i Bronisław Zeman. W jej skład weszły kolejno następujące odcinki: "Deszczowe wakacje" (z serialu "Przygody Bolka i Lolka"), "Grzybobranie", "Fałszywy dziadek", "Skarb", "Kłusownik", "Morska przygoda", "Strzelba i wędka".

</doc>
<doc id="1870702" url="https://pl.wikipedia.org/wiki?curid=1870702" title="Good Stuff">
Good Stuff

Good Stuff – szósty album studyjny album grupy The B-52’s, wydany w 1992 roku.
Pochodzący z albumu przebój „Good Stuff” był nominowany do nagrody Grammy w 1993 roku, w kategorii muzyka alternatywna. Jest to jedyny album grupy w tworzeniu którego nie uczestniczyła wokalistka Cindy Wilson.
Muzycy.
The B-52’s
Gościnnie

</doc>
<doc id="1870703" url="https://pl.wikipedia.org/wiki?curid=1870703" title="Oberszterlejtnant">
Oberszterlejtnant



</doc>
<doc id="1870706" url="https://pl.wikipedia.org/wiki?curid=1870706" title="Puchar Drugiej Ligi Ukrainy w piłce nożnej (1999/2000)">
Puchar Drugiej Ligi Ukrainy w piłce nożnej (1999/2000)

Puchar Drugiej Ligi Ukrainy 1999/2000 - I rozgrywki ukraińskiej PFL spośród drużyn Drugiej Lihi, mające na celu wyłonienie zdobywcy Pucharu Drugiej Ligi oraz półfinalistów, którzy kwalifikują się tym samym do Pucharu Ukrainy sezonu 1999/00. Sezon trwał od 18 sierpnia 1999 do 6 maja 2000.
W sezonie 1999/2000 rozgrywki te składały się z:
Drużyny.
Do rozgrywek Pucharu przystąpiło 44 kluby Drugiej Lihi.
Terminarz rozgrywek.
Finał.
Mecz finałowy rozegrano 6 maja 2000 na Stadionie Dynamo w stolicy, Kijowie.

</doc>
<doc id="1870707" url="https://pl.wikipedia.org/wiki?curid=1870707" title="Wojna fryzyjska">
Wojna fryzyjska

Wojna fryzyjska – miała miejsce w roku 12 p.n.e. 
W roku 12 p.n.e. doszło do kampanii rzymskiej przeciwko Germanom nadmorskim- Fryzom. Siedziby ich znajdowały się na wschód od ujścia Renu i były terenami trudno dostępnymi, składającymi się z wysp, lagun i mokradeł. Na czele Rzymian stanął namiestnik Galii Druzus, który pomimo trudnych warunków i znacznych strat w ludziach dotarł do ujścia rzeki Haase na granicy terytorium Fryzów. W kilku potyczkach Rzymianie zepchnęli Fryzów na południe, zajmując ich najbardziej urodzajne ziemie. Pomimo tego Fryzowie stawiali cały czas opór, a walki przeciągały się. Ostatecznie Druzus, którego celem była Germania zaoferował Fryzom pokój, na który ci przystali. Na mocy porozumienia Fryzowie zachowali wolność, władzę i ustrój. Musieli jednak zapłacić Rzymianom daninę i dostarczyć im kontyngent wojsk posiłkowych. W zamian otrzymali od Druzusa obietnicę obrony ich ziem przed wrogami. Pozostawiwszy niewielkie siły w obozie warownym, w roku 11 p.n.e. Rzymianie wyruszyli na południe. 

</doc>
<doc id="1870708" url="https://pl.wikipedia.org/wiki?curid=1870708" title="DeSoto (samochód)">
DeSoto (samochód)



</doc>
<doc id="1870712" url="https://pl.wikipedia.org/wiki?curid=1870712" title="Miss World 1953">
Miss World 1953

3. wybory Miss World odbyły się 19 października 1953 r., ponownie w Lyceum Theatre w Londynie. W konkursie uczestniczyło 15 panien. Wygrała reprezentantka Francji - Denise Perrier, która w 2005 r. była w jury konkursu Miss World.

</doc>
<doc id="1870720" url="https://pl.wikipedia.org/wiki?curid=1870720" title="All I Do Is Think of You">
All I Do Is Think of You

All I Do Is Think of You – ostatni singel The Jackson 5 wydany w wytwórni Motown.

</doc>
<doc id="1870725" url="https://pl.wikipedia.org/wiki?curid=1870725" title="Lekkoatletyczne rekordy Azji">
Lekkoatletyczne rekordy Azji



</doc>
<doc id="1870727" url="https://pl.wikipedia.org/wiki?curid=1870727" title="Lekkoatletyczne rekordy Europy">
Lekkoatletyczne rekordy Europy



</doc>
<doc id="1870729" url="https://pl.wikipedia.org/wiki?curid=1870729" title="Lekkoatletyczne rekordy Polski">
Lekkoatletyczne rekordy Polski



</doc>
<doc id="1870731" url="https://pl.wikipedia.org/wiki?curid=1870731" title="Lekkoatletyczne rekordy Ameryki Południowej">
Lekkoatletyczne rekordy Ameryki Południowej



</doc>
<doc id="1870735" url="https://pl.wikipedia.org/wiki?curid=1870735" title="Funplex">
Funplex

Funplex – siódmy album studyjny grupy The B-52’s, nagrany pomiędzy rokiem 2006 a 2007, wydany 25 marca 2008.
lista utworów.
Muzyka: Keith Strickland, teksty i melodie Kate Pierson, Fred Schneider i Cindy Wilson.

</doc>
<doc id="1870737" url="https://pl.wikipedia.org/wiki?curid=1870737" title="Get It Together">
Get It Together

Get It Together – singel The Jackson 5 z albumu .

</doc>
<doc id="1870740" url="https://pl.wikipedia.org/wiki?curid=1870740" title="Wakfu">
Wakfu

Wakfu – francuski serial animowany stworzony w technice komputerowej (Adobe Flash). Serial swoją premierę w Polsce miał miejsce 14 lutego 2010 roku na kanale ZigZap. Serial stworzony jest na podstawie gry MMO o tym samym tytule.
Akcja toczy się w świecie Amakna, zwanym także Światem Dwunastu – 1000 lat po akcji serialu . Tytułowe Wakfu to energia, przepływająca przez wszystkie żywe istoty. Stworzono i wyemitowano do tej pory 3 pełne serie, oraz kilka odcinków specjalnych, przybliżających i rozbudowujących niektóre wątki.
Wydarzenia mają miejsce w tym samym uniwersum fantasy, co Dofus, jednak około 1000 lat później.
Opis fabuły.
Pewnego dnia mieszkający w wiosce Emelka 12-letni Yugo odkrywa w sobie niezwykłą moc. Od swego przybranego ojca dowiaduje się, że to właśnie jemu smok Grougaloragran powierzył los całego świata. Pierwszym krokiem ku wypełnieniu przez chłopca swego przeznaczenia ma być odnalezienie jego prawdziwej rodziny. Chłopcem opiekować ma się Ruel Stroud, stary przyjaciel jego ojca, szybko dołącza też rycerz Percedal, który poprzysięga Yugo swoją służbę w podzięce za wyrwanie go spod kontroli demona Rubilaxa. Trójka podróżników wspólnie ratuje z opresji zbiegłą ze swego królestwa i żądną przygód księżniczkę Amalię oraz jej przyjaciółkę-strażniczkę Evangelynę, które postanawiają pomóc Yugo w dotarciu na wyspę Oma i odnalezienie jego rodziny. Jednak tajemniczy Nox przez cały czas pilnie obserwuje chłopca i jego przyjaciół, przez co długa i pełna przygód wędrówka szybko zmienia się w walkę o przyszłość całego świata.
Wersja polska.
Wersja polska: Master Film na zlecenie ZigZapa / teleTOON+ 
Reżyseria:
Dialogi:
Dźwięk:
Montaż:
Kierownictwo produkcji:
Tekst piosenki: Janusz Onufrowicz
Opracowanie muzyczne: Piotr Gogol
Wystąpili:
i inni
Lektor: Paweł Bukrewicz
DVD.
We Francji zostały wydane jak dotąd 2 DVD z odcinkami serialu:

</doc>
<doc id="1870742" url="https://pl.wikipedia.org/wiki?curid=1870742" title="Krzysztof Kwaśniewski">
Krzysztof Kwaśniewski

Krzysztof Maria Kwaśniewski (ur. 23 lipca 1927 w Gnieźnie) – polski socjolog kultury i etnolog.
Życiorys.
Ukończył studia z nauk politycznych, prawa i socjologii na Uniwersytecie Jagiellońskim. Doktorat w 1960, habilitacja w 1967 r. W 1973 otrzymał tytuł naukowy profesora nadzwyczajnego, a w 1986 profesora zwyczajnego nauk humanistycznych. Specjalizuje się w socjologii kultury i narodu oraz stosunkach interetnicznych. W latach 1958–1963 zamieszczał na łamach „Gazety Robotniczej” i „Słowa Polskiego” artykuły poświęcone podaniom dolnośląskim i polskim tradycjom Wrocławia.
Był asystentem i adiunktem w Instytucie Historii Kultury Materialnej PAN 1954–1963, adiunktem i docentem w Wyższej Szkole Pedagogicznej w Opolu 1963–1973, profesorem w Instytucie Socjologii na Wydziale Nauk Społecznych Uniwersytetu im. Adama Mickiewicza w Poznaniu 1973–1997. Pracował też w Wyższej Szkole Nauk Humanistycznych i Dziennikarstwa w Poznaniu 2000–2007. Promotor 6 doktoratów, recenzent 10 przewodów habilitacyjnych i doktorskich.
Był współzałożycielem i współredaktorem naukowym półrocznika „Sprawy Narodowościowe - seria nowa” 1992–1997. Jest autorem publikacji książkowych, autorem haseł w "Słowniku etnologicznym. Terminy ogólne" (Poznań 1987). Członek PZPR w latach 1961–1990. W 1968 r. wydalony z partii, przywrócony do członkostwa po 3 dniach z naganą i ostrzeżeniem. Był członkiem powołanego po wprowadzeniu w Polsce stanu wojennego ”Zespołu Partyjnych Socjologów przy KC PZPR”.
Jego żoną była doc. dr hab. Zofia Staszczak (1928–2011) – etnolog, pracownik naukowy Instytutu Etnologii i Antropologii Kulturowej Uniwersytetu im. Adama Mickiewicza w Poznaniu.

</doc>
<doc id="1870744" url="https://pl.wikipedia.org/wiki?curid=1870744" title="Goplana Kalisz">
Goplana Kalisz



</doc>
<doc id="1870745" url="https://pl.wikipedia.org/wiki?curid=1870745" title="Lekkoatletyczne rekordy świata">
Lekkoatletyczne rekordy świata



</doc>
<doc id="1870747" url="https://pl.wikipedia.org/wiki?curid=1870747" title="Lekkoatletyczne rekordy świata juniorów">
Lekkoatletyczne rekordy świata juniorów



</doc>
<doc id="1870758" url="https://pl.wikipedia.org/wiki?curid=1870758" title="Miss World 1954">
Miss World 1954

Miss World 1954 – były to 4. wybory Miss World. Gala finałowa odbyła się 18 października 1954 r. w Lyceum Theatre w Londynie. O tytuł "Miss World '54" walczyło 16 uczestniczek, aż 13 z nich było z Europy. Zwyciężyła Antigone Costanda reprezentująca Egipt.
Notatki dot. państw uczestniczących.
Powracające państwa i terytoria.
Ostatnio uczestniczące w 1952:

</doc>
<doc id="1870759" url="https://pl.wikipedia.org/wiki?curid=1870759" title="Naked Blood">
Naked Blood

Naked Blood – japoński horror z 1995 roku w reżyserii Hisayasu Satō.
Opis fabuły.
Głównym bohaterem filmu jest 17-letni Eiji. Mimo swojego młodego wieku jest on obdarzony dużą inteligencją. Stwarza "genialny" specyfik o nazwie "My Son". Ma on za zadanie sprawić, że ludzie już nigdy nie będą odczuwać żadnego bólu. Jego działanie postanawiają sprawdzić na sobie 3 kobiety. Okazuje się on niewypałem. Pod jego wpływem ból zaczyna przynosić kobietom przyjemność. Niemożność powstrzymania się od zadawania sobie bólu prowadzi je do śmierci.

</doc>
<doc id="1870760" url="https://pl.wikipedia.org/wiki?curid=1870760" title="Arno Puškáš">
Arno Puškáš

Arno Puškáš (ur. 4 lutego 1925 w Koszycach, zm. 9 czerwca 2001) – czechosłowacki i słowacki taternik, alpinista, przewodnik tatrzański, publicysta i grafik.
Życiorys.
Zaczął uprawiać taternictwo zaraz po II wojnie światowej, w 1946 roku. Jako jeden z pierwszych tatrzańskich wspinaczy otrzymał, w 1953 roku, czechosłowackie odznaczenie mistrza sportu, kolejnym jego sukcesem był tytuł zasłużonego mistrza sportu, który otrzymał w 1971 roku. W latach 1946–1950 był chatarem Schroniska pod Rysami, następnie między 1951 a 1957 rokiem prowadził Schronisko Kieżmarskie. W latach 1958–1967 był zawodowym ratownikiem górskim.
Od 1948 roku był aktywnym członkiem czechosłowackich wypraw w różne łańcuchy górskie. W 1971 roku uczestniczył w czechosłowackiej wyprawie na Nanga Parbat, udało mu się zdobyć dwa niższe wierzchołki tegoż szczytu.
Był autorem kilku tatrzańskich przewodników i książek wspomnieniowych o Tatrach. Najbardziej znane z jego przewodników to "Nové horolezecké výstupy vo Vysokých Tatrách 1945–1953" (wydany po raz pierwszy w Bratysławie w 1953 roku) i 10-tomowe "Vysoké Tatry" (1957–1989).

</doc>
<doc id="1870761" url="https://pl.wikipedia.org/wiki?curid=1870761" title="Arno Puskas">
Arno Puskas



</doc>
<doc id="1870764" url="https://pl.wikipedia.org/wiki?curid=1870764" title="Allsvenskan (1924/1925)">
Allsvenskan (1924/1925)

Sezon 1924/1925 był 11. sezonem najwyższej klasy rozgrywkowej Szwecji. Rozgrywki zmieniły nazwę z "Svenska Serien" na Allsvenskan. Sezon zdominowały drużyny z Göteborga. Mistrzem ligi została drużyna GAIS.

</doc>
<doc id="1870765" url="https://pl.wikipedia.org/wiki?curid=1870765" title="Héctor Núñez">
Héctor Núñez

Héctor Núñez Bello (ur. 8 maja 1936, zm. 19 grudnia 2011) – piłkarz urugwajski noszący przydomek "Pichón", napastnik (prawoskrzydłowy). Później trener.
Piłkarz.
Urodzony w Montevideo Núñez karierę piłkarską rozpoczął w 1954 roku w klubie Club Nacional de Football. Razem z klubem Nacional trzy razy z rzędu zdobył tytuł mistrza Urugwaju – w 1955, 1956 i 1957 roku.
Jako piłkarz klubu Nacional wziął udział w turnieju Copa América 1959, gdzie Urugwaj zajął przedostatnie, szóste miejsce. Núñez zagrał w czterech meczach – z Boliwią, Peru, Argentyną i Chile (tylko w drugiej połowie – w przerwie zmienił Eladio Beníteza).
Wkrótce po nieudanych mistrzostwach kontynentalnych Núñez wyemigrował do Europy, gdzie został piłkarzem hiszpańskiego klubu Valencia CF. Razem z klubem Valencia dwa razy z rzędu zwyciężył w Pucharze Miast Targowych – w 1962 i 1963 roku.
W Valencii grał do 1966 roku, po czym przeniósł się do klubu RCD Mallorca. Na koniec kariery piłkarskiej w latach 1966–1967 grał w klubie Levante Walencja.
Od 28 lipca 1957 roku do 2 kwietnia 1959 roku Núñez rozegrał w reprezentacji Urugwaju 7 meczów i nie zdobył żadnej bramki.
Trener.
Po zakończeniu kariery piłkarskiej Núñez został trenerem - w 1971 roku objął trenerską posadę w klubie Tenerife Santa Cruz, w którym pracował do 1973 roku. W latach 1975–1976 był trenerem klubu Real Valladolid, a w 1978 roku trenował drużynę klubu Atlético Madryt, skąd potem przeniósł się do klubu Granada CF.
W 1981 roku przeniósł się do Meksyku, gdzie do 1983 roku był trenerem klubu Tecos UAG Guadalajara. Po powrocie do Hiszpanii w 1984 roku krótki czas trenował klub Unión Las Palmas, po czym podjął pracę w klubie Rayo Vallecano, gdzie trenował pierwszy zespół do 1987 roku. W 1989 roku wrócił do ojczyzny i trenował Nacional, z którym wygrał Recopa Sudamericana i Copa Interamericana.
W 1992 roku był trenerem reprezentacji Kostaryki, w 1993 roku został trenerem Valencii, po czym w 1994 roku otrzymał posadę trenera reprezentacji Urugwaju w miejsce Ildo Maneiry. Podczas turnieju Copa América 1995 doprowadził Urugwaj do zwycięstwa, oznaczającego tytuł mistrza Ameryki Południowej. Kierowany przez Núñeza zespół odniósł 4 zwycięstwa (4:1 z Wenezuelą, 1:0 z Paragwajem, 2:1 z Boliwią i 2:0 z Kolumbią) oraz dwukrotnie zremisował (1:1 z Meksykiem i w finale 1:1 z Brazylią), zdobywając 11 bramek i tracąc 4 bramki. Ostateczny sukces ekipa Núñeza zawdzięczała lepiej wykonywanym rzutom karnym.
Drużyną narodową opiekował się do 1996 roku, kiedy to przekazał stanowisko w ręce Juana Ahuntchaina. W 2001 roku pracował w Arabii Saudyjskiej, w klubie An-Nassr.

</doc>
<doc id="1870767" url="https://pl.wikipedia.org/wiki?curid=1870767" title="Luebben">
Luebben



</doc>
<doc id="1870769" url="https://pl.wikipedia.org/wiki?curid=1870769" title="Jason Brooks">
Jason Brooks

Jason Maxwell Brooks (ur. 10 maja 1966 w Colorado Springs) − amerykański aktor i producent filmowy i telewizyjny. Odtwórca roli kalifornijskiego ratownika Seana Monroe w serialu "Słoneczny patrol" ("Baywatch", 1999–2001).
Życiorys.
Wczesne lata.
Urodził się w Colorado Springs w stanie Kolorado jako najmłodszy z trójki rodzeństwa. Kiedy miał 7 lat wraz z rodziną przeprowadził się do Los Angeles w Kalifornii, gdzie spędził większą część swego dzieciństwa. Ukończył Magisterskie Studia Menedżerskie na uczelniach University of Arizona oraz San Diego University. W wieku dwudziestu jeden lat wspólnie z przyjacielem założył Island Yogurt, sukcesywne przedsiębiorstwo, które specjalizowało się w produkcji beztłuszczowych jogurtów.
Kariera.
W 1990 znalazł agenta i mając 24 lata rozpoczął karierę aktorską, co umożliwiło mu występowanie w sztukach teatralnych, m.in. "Śmierć komiwojażera", "Myron" i "Johnny On the Spot", a także w stand-upie. Po występie w filmie Alberta Pyuna "Kapitan Ameryka" ("Captain America", 1990) z Mattem Salingerem i telewizyjnym horrorze "I’m Dangerous Tonight" (1990) w reżyserii Tobe’a Hoopera u boku Anthony’ego Perkinsa, przyjął rolę sympatycznego złoczyńcy Petera Blake’a w operze mydlanej stacji NBC "Dni naszego życia" ("Days of Our Lives", 1993–1996). 
Okazjonalnie zajmował się modelingiem. W 1995 był na okładce grudniowego wydania magazynu „Playgirl”.
W czwartym sezonie sitcomu "Przyjaciele" ("Friends", 1997) wystąpił jako przystojny klient Rick, który stał się powodem utraty pracy Phoebe Buffay. Następnie grał gościnnie w serialach, w tym "Statek miłości: Następna fala" ("The Love Boat: The Next Wave", 1998) i "Kameleon" ("The Pretender", 1999–2000).
Życie prywatne.
20 lutego 1994 zawarł związek małżeński z Corinne Olivo. Mają dwóch synów.

</doc>
<doc id="1870773" url="https://pl.wikipedia.org/wiki?curid=1870773" title="Allsvenskan (1925/1926)">
Allsvenskan (1925/1926)

Sezon 1925/1926 był 2. sezonem Allsvenskan – najwyższej klasy rozgrywkowej w Szwecji. Sezon po raz kolejny zdominowały drużyny z Göteborga. Tytułu nie obroniła drużyna GAIS. Nowym mistrzem ligi został zespół Örgryte IS.

</doc>
<doc id="1870780" url="https://pl.wikipedia.org/wiki?curid=1870780" title="Schönefeld (ujednoznacznienie)">
Schönefeld (ujednoznacznienie)



</doc>
<doc id="1870781" url="https://pl.wikipedia.org/wiki?curid=1870781" title="Allsvenskan (1926/1927)">
Allsvenskan (1926/1927)

Sezon 1926/1927 był 3. sezonem Allsvenskan – najwyższej klasy rozgrywkowej w Szwecji. Tytułu nie obroniła drużyna Örgryte IS. Nowym mistrzem ligi został zespół GAIS.

</doc>
<doc id="1870782" url="https://pl.wikipedia.org/wiki?curid=1870782" title="Hector Nunez">
Hector Nunez



</doc>
<doc id="1870783" url="https://pl.wikipedia.org/wiki?curid=1870783" title="Synagoga w Nowym Mieście Przemyskim">
Synagoga w Nowym Mieście Przemyskim

Synagoga w Nowym Mieście Przemyskim – powstała przypuszczalnie w połowie XIX w., wraz z powstaniem samodzielnej gminy żydowskiej. Została zniszczona podczas II wojny światowej. Po wojnie nie została odbudowana.

</doc>
<doc id="1870784" url="https://pl.wikipedia.org/wiki?curid=1870784" title="Bridget Regan">
Bridget Regan

Bridget Regan (ur. 3 lutego 1982 w San Diego w stanie Kalifornia) – amerykańska aktorka filmowa, telewizyjna i teatralna. Grała m.in. rolę Kahlan Amnell w serialu "Miecz prawdy".
Kariera.
Od 2006 roku, pojawiła się ona w kilku filmach i programach telewizyjnych. Jej filmografia obejmuje "The Wedding Album", "Blinders", "Supreme Courtships", "The Babysitters" i "Seks w wielkim mieście". Miała również gościnne występy w TV: "Love Monkey", "", "American Experience", "Sześć stopni oddalenia", "The Black Donnellys" i "Detektyw Amsterdam".
W latach 2008 - 2010 grała postać Kahlan Amnell w serialu "Miecz prawdy", na podstawie cyklu Terry’ego Goodkinda o tym samym tytule.
W latach 2013–14 grała w serialu "Białe kołnierzyki". W 2014 zagrała też w filmie "John Wick".

</doc>
<doc id="1870789" url="https://pl.wikipedia.org/wiki?curid=1870789" title="Allsvenskan (1927/1928)">
Allsvenskan (1927/1928)

Sezon 1927/1928 był 4. sezonem Allsvenskan – najwyższej klasy rozgrywkowej w Szwecji. Tytułu nie obroniła drużyna GAIS. Nowym mistrzem ligi został zespół Örgryte IS.

</doc>
<doc id="1870790" url="https://pl.wikipedia.org/wiki?curid=1870790" title="Hans-Uwe Pilz">
Hans-Uwe Pilz

Hans-Uwe Pilz (ur. 10 listopada 1958 w Hohenstein-Ernstthal) – niemiecki piłkarz, występował na pozycji obrońcy lub pomocnika.
Kariera klubowa.
Pilz treningi rozpoczął w wieku 10 lat w klubie BSG Motor Hohenstein-Ernstthal. W 1973 roku trafił do juniorskiej ekipy klubu Sachsenring Zwickau. W 1976 roku został włączony do jego pierwszej drużyny. Spędził w niej 5,5 roku. W styczniu 1982 roku został graczem Dynama Drezno. W 1982, 1984, 1985 oraz 1990 zdobywał z klubem Puchar NRD. W 1989 wygrał z zespołem mistrzostwo NRD. Rok później ponownie zdobył z klubem mistrzostwo NRD.
Latem 1990 roku odszedł do Fortuny Kolonia. W 2. Bundeslidze zadebiutował 29 lipca 1990 w przegranym 0:2 meczu z Preußen Münster. W listopadzie powrócił do Dynama Drezno. Od początku sezonu 1991/1992 startował z klubem w rozgrywkach Bundesligi. Pierwszy mecz zaliczył w niej 3 sierpnia 1991 przeciwko 1. FC Kaiserslautern (0:1). W 1995 roku spadł z klubem do 2. Bundesligi. Wówczas trafił do innego drugoligowego zespołu - FSV Zwickau, gdzie występował, gdy ten nosił nazwę Sachsenring Zwickau. W 1997 roku zakończył karierę. Potem jako trener dwukrotnie prowadził zespół FSV Zwickau.
Kariera reprezentacyjna.
W reprezentacji NRD Pilz zadebiutował 9 września 1982 w wygranym 1:0 towarzyskim meczu z Islandią. Po raz ostatni w kadrze zagrał 12 kwietnia 1989 w przegranym 0:2 pojedynku eliminacji mistrzostw świata 1990 z Turcją. W latach 1982-1989 w drużynie narodowej rozegrał w sumie 35 spotkań.

</doc>
<doc id="1870791" url="https://pl.wikipedia.org/wiki?curid=1870791" title="Szron wgłębny">
Szron wgłębny

Szron wgłębny - kryształy lodu powstające wewnątrz warstwy śniegu, gdy śniegu jest niewiele i panują silne mrozy. Kryształy te powstają z pary wodnej powstałej w dolnej warstwie śniegu, która zamarza w zimnej warstwie wierzchniej. Szron wgłębny bywa przyczyną lawin.

</doc>
<doc id="1870792" url="https://pl.wikipedia.org/wiki?curid=1870792" title="Cmentarz żydowski w Nowym Mieście Przemyskim">
Cmentarz żydowski w Nowym Mieście Przemyskim

Cmentarz żydowski w Nowym Mieście Przemyskim – został założony przypuszczalnie po powstaniu w Nowym Mieście samodzielnej gminy żydowskiej w połowie XIX w., aczkolwiek dokładna data nie jest znana. Stan zachowania cmentarza nie jest znany. Jest położony w zachodniej części miejscowości.

</doc>
<doc id="1870794" url="https://pl.wikipedia.org/wiki?curid=1870794" title="Auca">
Auca

Auca (łac. "Aucensis") – stolica historycznej diecezji we Hiszpanii, sufragania metropolii Tarragona. Współcześnie utożsamiana z gminą Villafranca Montes de Oca w prowincji Burgos w Hiszpanii. Obecnie katolickie biskupstwo tytularne. Pierwszym biskupem był Daniel Llorente y Federico, biskup senior Segowii w Hiszpanii. W latach 1992–1997 biskupstwo to obejmował jako biskup pomocniczy Buenos Aires obecny papież Franciszek, a od 1997 biskupem Auca jest biskup pomocniczy lubelski Mieczysław Cisło.

</doc>
<doc id="1870795" url="https://pl.wikipedia.org/wiki?curid=1870795" title="Erwin Skamrahl">
Erwin Skamrahl

Erwin Skamrahl (ur. 8 marca 1958 w Oberg) – niemiecki lekkoatleta, sprinter.
Osiągnięcia.
W 1984 reprezentował RFN podczas igrzysk olimpijskich w Los Angeles, gdzie odpadł w ćwierćfinałowych biegach na 400 metrów oraz w półfinale w sztafecie 4 × 400 metrów.

</doc>
<doc id="1870797" url="https://pl.wikipedia.org/wiki?curid=1870797" title="Młot bogów">
Młot bogów



</doc>
<doc id="1870798" url="https://pl.wikipedia.org/wiki?curid=1870798" title="Schoenefeld">
Schoenefeld



</doc>
<doc id="1870803" url="https://pl.wikipedia.org/wiki?curid=1870803" title="Suppression of Enemy Air Defenses">
Suppression of Enemy Air Defenses

Suppression of Enemy Air Defenses (SEAD) – w nomenklaturze NATO oznacza misję zwalczania systemów obrony obszaru powietrznego przeciwnika, zwłaszcza jego systemu obrony przeciwlotniczej. Misje SEAD wykonywane są najczęściej przez lotnictwo uderzeniowe lub za pomocą ataków przy wykorzystaniu systemów pocisków manewrujących lub pocisków balistycznych. Pierwowzorem nowoczesnych misji tego rodzaju, był amerykański system Wild Weasel. SEAD to aktywność wojskowa o charakterze destrukcyjnym lub nękającym zmierzająca do zneutralizowania, zniszczenia bądź czasowego zmniejszenia sprawności lub uszczuplenia wrogich lądowych wojsk obrony powietrznej.
Zadaniem misji SEAD jest obezwładnienie wrogich systemów obrony obszaru powietrznego w celu umożliwienia własnym siłom powietrznym bezpiecznego operowania we własnej bądź wrogiej przestrzeni powietrznej zagrożonej działaniem wrogich jednostek przeciwlotniczych. Działania typu SEAD zwiększają także efektywność i elastyczność operacji własnych operacji lądowych.

</doc>
<doc id="1870805" url="https://pl.wikipedia.org/wiki?curid=1870805" title="Początek (ujednoznacznienie)">
Początek (ujednoznacznienie)



</doc>
<doc id="1870807" url="https://pl.wikipedia.org/wiki?curid=1870807" title="Allsvenskan (1928/1929)">
Allsvenskan (1928/1929)

Sezon 1928/1929 był 5. sezonem Allsvenskan – najwyższej klasy rozgrywkowej w Szwecji. Tytułu nie obroniła drużyna Örgryte IS. Nowym mistrzem ligi został zespół Helsingborgs IF, przerywając tym samym dominację klubów z Göteborga.

</doc>
<doc id="1870809" url="https://pl.wikipedia.org/wiki?curid=1870809" title="Minervium">
Minervium

Minervium (łac. "Minerbinensis") – stolica historycznej diecezji we Włoszech w Apulii, w metropolii Trani, współcześnie miasto Minervino Murge. Obecnie katolickie biskupstwo tytularne. Od 1985 biskupem Minervium jest biskup pomocniczy lubelska Ryszard Karpiński.

</doc>
<doc id="1870811" url="https://pl.wikipedia.org/wiki?curid=1870811" title="Batalion Strzelców Górskich">
Batalion Strzelców Górskich



</doc>
<doc id="1870817" url="https://pl.wikipedia.org/wiki?curid=1870817" title="Allsvenskan (1929/1930)">
Allsvenskan (1929/1930)

Sezon 1929/1930 był 6. sezonem Allsvenskan – najwyższej klasy rozgrywkowej w Szwecji. Tytułu nie obroniła drużyna Helsingborgs IF. Nowym mistrzem ligi został zespół Örgryte IS.

</doc>
<doc id="1870819" url="https://pl.wikipedia.org/wiki?curid=1870819" title="Higrofaniczny">
Higrofaniczny



</doc>
<doc id="1870820" url="https://pl.wikipedia.org/wiki?curid=1870820" title="Mad Cowgirl">
Mad Cowgirl

Mad Cowgirl − undergroundowy film w reżyserii twórcy kina niezależnego Gregory'ego Hatanaki. Hatanaka dedykował go Doris Wishman, twórczyni popularnych w latach sześćdziesiątych XX wieku projektów z nurtu sexploitation, a także aktorowi Johnowi Cassavetesowi. "Mad Cowgirl" zaprezentowano podczas offowych festiwali SF Indiefest i Silver Lake Film Festival oraz w wielkomiejskich kinach (m.in. w Nowym Jorku i Seattle). Z szerszą dystrybucją film spotkał się dopiero 5 grudnia 2006 roku, gdy wydano go na dysku DVD w krajach północnoamerykańskich.
Film kręcono w Los Angeles w stanie Kalifornia (USA) począwszy od 10 stycznia 2005 roku.
Zarys fabuły.
Dziewczyna, która umiera na chorobę mózgu, powoli zaczyna popadać w obłęd. Jej surrealistyczna podróż z czasem stanie się pełna przemocy.

</doc>
<doc id="1870821" url="https://pl.wikipedia.org/wiki?curid=1870821" title="Reinhard Häfner">
Reinhard Häfner

Reinhard Häfner (ur. 2 lutego 1952 w Sonnebergu, zm. 24 października 2016 w Dreźnie) – wschodnioniemiecki piłkarz występujący na pozycji pomocnika. Mistrz olimpijski z Montrealu.
Kariera klubowa.
Häfner jako junior grał w klubach BSG Motor Sonneburg oraz Rot-Weiß Erfurt. W 1970 roku został włączony do pierwszej drużyny Rot-Weiß Erfurt. Spędził w niej rok. W 1971 roku został graczem Dynama Drezno. W 1977, 1982, 1984 oraz 1985 zdobywał z klubem Puchar NRD. Natomiast w 1973, 1976, 1977 oraz 1978 wygrywał z zespołem mistrzostwo NRD.
Kariera reprezentacyjna.
W reprezentacji NRD Häfner zadebiutował 18 września 1971 w zremisowanym 1:1 towarzyskim meczu z Meksykiem. W 1972 roku zdobył z kadrą brązowy medal Letnich Igrzysk Olimpijskich, a w 1976 roku zdobył z nią złoty medal Letnich Igrzysk Olimpijskich. 27 września 1975 w wygranym 2:1 spotkaniu eliminacji Mistrzostw Europy 1976 z Belgią strzelił pierwszego gola w drużynie narodowej. Po raz ostatni w kadrze zagrał 12 września 1984 w wygranym 1:0 towarzyskim pojedynku z Grecją. W latach 1971–1984 w drużynie narodowej rozegrał w sumie 58 spotkań i zdobył 5 bramek.
Kariera trenerska.
Po zakończeniu kariery Häfner został trenerem. Jego pierwszym klubem było Dynamo Drezno, z którym w 1990 roku zdobył mistrzostwo NRD. W tym samym roku zwyciężył z zespołem w rozgrywkach Pucharu NRD. W 1991 roku przestał być szkoleniowcem Dynama. Potem prowadził Chemnitzer FC, 1. SC Sonneburg, SSV Erfurt-Nord oraz Hallescher FC.

</doc>
<doc id="1870822" url="https://pl.wikipedia.org/wiki?curid=1870822" title="Reinhard Hafner">
Reinhard Hafner



</doc>
<doc id="1870828" url="https://pl.wikipedia.org/wiki?curid=1870828" title="Belloc">
Belloc

Miejscowość i gmina we Francji
Nazwisko
Inne

</doc>
<doc id="1870829" url="https://pl.wikipedia.org/wiki?curid=1870829" title="Diecezja Juneau">
Diecezja Juneau

Diecezja Juneau (łac. "Dioecesis Junellensis", ang. "Diocese of Juneau") – historyczna rzymskokatolicka diecezja ze stolicą w Juneau, w stanie Alaska, Stany Zjednoczone.
Powstała 23 czerwca 1951 wskutek wyłączenia części terytorium z wikariatu apostolskiego Alaski (dzisiejszej diecezji Fairbanks). Obecne granice uzyskała 22 stycznia 1966. W diecezji pracowało kilkunastu duchownych.
Decyzją papieża Franciszka z dnia 19 maja 2020 roku diecezja została zniesiona, a jej terytorium scalone z archidiecezją Anchorage, która tego dnia otrzymała nazwę "archidiecezja Anchorage-Juneau".

</doc>
<doc id="1870833" url="https://pl.wikipedia.org/wiki?curid=1870833" title="Allsvenskan (1930/1931)">
Allsvenskan (1930/1931)

Sezon 1930/1931 był 7. sezonem Allsvenskan – najwyższej klasy rozgrywkowej w Szwecji. Od tego sezonu zwycięzca ligi stawał się jednocześnie mistrzem Szwecji. Tytułu nie obroniła drużyna Helsingborgs IF. Pierwszym w historii mistrzem Szwecji został zespół GAIS.

</doc>
<doc id="1870834" url="https://pl.wikipedia.org/wiki?curid=1870834" title="Low-Life">
Low-Life

Low-Life – trzeci album brytyjskiej grupy New Order, wydany w maju 1985 roku.
Lista utworów.
Wszystkie piosenki napisali Bernard Sumner, Peter Hook, Stephen Morris i Gillian Gilbert.

</doc>
<doc id="1870835" url="https://pl.wikipedia.org/wiki?curid=1870835" title="Hans Ewoutsz">
Hans Ewoutsz



</doc>
<doc id="1870836" url="https://pl.wikipedia.org/wiki?curid=1870836" title="Lekkoatletyka na Letnich Igrzyskach Olimpijskich 1904 – skok w dal z miejsca">
Lekkoatletyka na Letnich Igrzyskach Olimpijskich 1904 – skok w dal z miejsca

Skok w dal z miejsca podczas igrzysk olimpijskich w 1904 w Saint Louis rozegrano 29 sierpnia 1904 na stadionie Francis Field należącym do Washington University. Startowało 4 lekkoatletów, wszyscy ze Stanów Zjednoczonych. Rozegrano tylko finał.
Finał.
Ray Ewry, podobnie jak na poprzednich igrzyskach, dominował w konkursach skoków z miejsca – wygrał zdecydowanie, a w dodatku ustanowił rekord świata.

</doc>
<doc id="1870838" url="https://pl.wikipedia.org/wiki?curid=1870838" title="Puchar Świata w biathlonie 2009/2010 – Oberhof 2010">
Puchar Świata w biathlonie 2009/2010 – Oberhof 2010

Zawody pucharu świata w biathlonie w Oberhofie będą czwartymi w sezonie 2009/2010 w tej dyscyplinie sportu. Konkurencje zostaną rozegrane w dniach 6 – 10 stycznia. Zawodnicy będą rywalizować w sprincie, biegu masowym oraz w sztafecie.
Pierwszego dnia rozegrane zostały biegi sztafetowe. Wśród kobiet tryumfowały Rosjanki, które pokonały Niemki i Francuzki. Drugiego dnia rozegrane zostały biegi sztafetowe mężczyzn. Zwyciężyli Norwegowie przed Francuzami i Niemcami.
Trzeciego dnia rozegrano biegi sprinterskie kobiet. Tryumfowała reprezentantka gospodarzy Simone Hauswald, wyprzedzając liderkę Pucharu Świata, Szwedkę Helenę Jonsson oraz Norweżkę Ann Kristin Flatland. Czwartego dnia również rozegrano sprinty, jednak tym razem wśród mężczyzn. Zwycięzcą został Rosjanin Jewgienij Ustiugow, wyprzedzając Niemca Michaela Greisa i Szweda Carla Johana Bergmana.
Ostatniego dnia po raz pierwszy w sezonie rozegrano biegi masowe. Wśród kobiet tryumfowała Niemka Andrea Henkel, wyprzedzając Szwedkę Helenę Jonsson i Norweżkę Torę Berger. Wśród mężczyzn zwyciężył Norweg Ole Einar Bjørndalen, pokonując Amerykanina Tima Burke oraz Polaka Tomasza Sikorę.
Sztafety – 6.01.2010, 7.01.2010.
Mężczyźni.
Do zawodów zgłoszono 19 sztafet. Ze startu wycofała się .
Wyniki:
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zgłoszono 15 sztafet. Nikt nie wycofał się z wyścigu.
Wyniki:
Klasyfikacja po zawodach.
"Uwzględniona została tylko pierwsza dziesiątka"
Sprinty - 8.01.2010, 9.01.2010.
Mężczyźni.
Do zawodów zgłoszono 112 zawodników. Na starcie wycofali się Jarkko Kauppinen i Priit Viks.
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zgłoszono 96 zawodniczek. Na starcie wycofały się Magdalena Neuner, Sirli Hanni, Weronika Nowakowska-Ziemniak, Gerda Krūmiņa i Olga Zajcewa, a biegu nie ukończyła Ludmiła Ananko.
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniono tylko pierwszą dziesiątkę"
Biegi masowe – 10.01.2010.
Mężczyźni.
Do zawodów zostało zgłoszonych 30 zawodników. Nikt się nie wycofał.Wyniki:
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zostało zgłoszonych 30 zawodniczek. Przed startem wycofała się Oksana Chwostenko.Wyniki:
Klasyfikacja po zawodach.
"Uwzględniono tylko pierwszą dziesiątkę"

</doc>
<doc id="1870842" url="https://pl.wikipedia.org/wiki?curid=1870842" title="CAB (przeglądarka)">
CAB (przeglądarka)

CAB – przeglądarka internetowa dla systemów TOS. Pierwowzór iCab.
Początkowo był to prosty program do wyświetlania dokumentów hipertekstowych w formacie HTML. Pierwsza wersja, nazwana po prostu HTML Browser, udostępniona została 20 maja 1995 roku. Później, po rozszerzeniu programu o obsługę wyświetlania plików HTML z sieci (dzięki zewnętrznemu modułowi w wersji 0.95), autor zmienił nazwę programu na CAB, rozwijając ten skrót jako „Crystal Atari Browser” lub „The Taxi to the information highway” („taksówka na autostradzie informacji”, ponieważ angielskie słowo „cab” oznacza taksówkę). Przeglądarka wyposażona była we własny silnik wyświetlania stron WWW, dostępna początkowo jako produkt freeware. Od wersji 2.0 rozprowadzana jako produkt komercyjny przez niemiecką firmę ASH.

</doc>
<doc id="1870846" url="https://pl.wikipedia.org/wiki?curid=1870846" title="Korneliusz Bahrynowski">
Korneliusz Bahrynowski

Korneliusz Bahrynowski, również Bagrynowskij lub Bagranowskij (ur. 1859 w Żytomierzu, zm. 25 lipca 1896 w Wierchojańsku) – księgarz, uczestnik rosyjskiego ruchu rewolucyjnego.
Życiorys.
Został zesłany do Irkucka, a następnie do Jakucji. Tam w 1892 roku zorganizował, wraz z drugim polskim zesłańcem T. Cobłem, ucieczkę na łódce, płynąc Leną 2000 km do jej ujścia, a potem Morzem Arktycznym na wschód w kierunku Cieśniny Beringa. Po przepłynięciu morzem 300 kilometrów uciekinierzy zostali schwytani w pobliżu delty Jany. Bahrynowskiego zesłano do Wierchojańska, gdzie po kilku latach popełnił samobójstwo.

</doc>
<doc id="1870849" url="https://pl.wikipedia.org/wiki?curid=1870849" title="Henning Frenzel">
Henning Frenzel

Henning Frenzel (ur. 3 maja 1942 w Geithain) – niemiecki piłkarz występujący na pozycji napastnika.
Kariera klubowa.
Frenzel karierę rozpoczynał jako junior w klubie Motor Getihain. W 1960 roku trafił do Lokomotive Lipsk. W 1963 roku odszedł do SC Leipzig. W 1964 roku zdobył z klubem mistrzostwo NRD. W 1965 roku powrócił do Lokomotive. W 1967 roku wywalczył z klubem wicemistrzostwo NRD. W 1974 roku dotarł z zespołem do półfinału Pucharu UEFA, jednak Lokomotive przegrało tam w dwumeczu z Tottenham Hotspur. W 1978 roku Frenzel zakończył karierę. W 2004 roku, mając 62 lata wystąpił w barwach Lokomotive Lipsk w spotkaniu Kreisligi z SV Paunsdorf.
Kariera reprezentacyjna.
W reprezentacji NRD Frenzel zadebiutował 16 grudnia 1961 w przegranym 0:2 towarzyskim meczu z Marokiem. 16 grudnia 1962 w wygranym 3:2 towarzyskim spotkaniu z Gwineą strzelił dwa gole, które były jego pierwszymi w drużynie narodowej. W 1964 roku zdobył z drużyną narodową brązowy medal Letnich Igrzysk Olimpijskich. Po raz ostatni w kadrze zagrał 28 lutego 1974 w wygranym 3:1 towarzyskim pojedynku z Algierią. W latach 1961–1974 w drużynie narodowej rozegrał w sumie 56 spotkań i zdobył 19 bramek.

</doc>
<doc id="1870850" url="https://pl.wikipedia.org/wiki?curid=1870850" title="Kwartet smyczkowy nr 10 Beethovena">
Kwartet smyczkowy nr 10 Beethovena

Kwartet smyczkowy nr 10 Es-dur op. 74 Ludwiga van Beethovena, znany jako kwartet Harfowy (niem. Harfenquartett) powstał w 1809 r. i zadedykowany został księciu Lobkowitzowi. Beethoven skomponował go w tym samym czasie, co V koncert fortepianowy "Cesarski" i Sonatę fortepianową "Les Adieux".
Nazwa.
Popularna nazwa kwartetu pochodzi od gęstych figur pizzicato w części I, przypominających dźwięki harfy. Jak w przypadku większości dzieł Beethovena, przydomek ten nie pochodzi od kompozytora.
Budowa utworu.
Kwartet składa się ze standardowych 4 części, z których ostatnia, spokojne "Allegretto" z wariacjami, następuje "attacca", tj. bez przerwy po burzliwej części III.

</doc>
<doc id="1870851" url="https://pl.wikipedia.org/wiki?curid=1870851" title="Korzyści komparatywne">
Korzyści komparatywne



</doc>
<doc id="1870852" url="https://pl.wikipedia.org/wiki?curid=1870852" title="Taida">
Taida

Taida, również: Tais, Taisja, Tesja, łac. "Thais", "Thaida", cs. "Prepodobnaja Taisja" – żyjąca w IV wieku egipska penitentka i pustelnica, święta Kościoła katolickiego, prawosławnego oraz ormiańskiego.
Postać tej świętej znana jest z legendy, spopularyzowanej w VI w. dzięki łacińskiemu tłumaczeniu.
Taida była kurtyzaną, a pod wpływem św. Pafnucego (zidentyfikowanego jako opata i założyciela ławry w pobliżu Herakleopolis w Egipcie), nawróciła się i poddała pokucie. Po spaleniu całego majątku przez trzy lata żyła w komórce przy klasztorze. Nie opuściła miejsca umartwienia nawet gdy została powiadomiona o odpuszczeniu grzechów. Ta alegoryczna i dydaktyczna historia opowiadająca o wyrzeczeniu się grzechu przyczyniła się do rozpowszechnienia przekonania o możliwości uzyskania absolucji. Kościół katolicki podaje, że w roku 360 błogosławionej Taidzie objawił się sam Jezus Chrystus. Nakazał jej odmawiać modlitwę za zmarłych (wieczny odpoczynek…) i obiecał, że kto, przez dłuższy czas będzie odmawiał ją codziennie 100 razy, otrzyma to, o co będzie prosić.
Kult.
Św. Taida jest patronką skruszonych prostytutek.
Jej wspomnienie liturgiczne w Kościele katolickim obchodzone jest 8 października za greckim "Menologium".
Kościoły wschodnie, z uwagi na liturgię według kalendarza juliańskiego, wspominają świętą 8/21 października, tj. 21 października według kalendarza gregoriańskiego. W Kościele ormiańskim dodatkowy dzień pamięci przypada na 24 czerwca/7 lipca.
Na ikonach Taisa przedstawiana jest w tradycyjnym typie świętej mniszki ("prepodobnaja") odziana jest w ciemne zakonne szaty. Ręce ma złożone na piersi w modlitewnym geście.
W kulturze.
Do historii Taidy i Pafnucego nawiązuje francuska powieść Anatole’a France’a z 1889 zatytułowana "Tais" (oryg. "Thaïs")"." Na podstawie powieści powstała opera "Thaïs", która miała swą premierę w Paryżu w 1894 roku oraz polski film z 1984 roku w reżyserii Ryszarda Bera, z Jerzym Kryszakiem i Dorotą Kwiatkowską w rolach głównych.

</doc>
<doc id="1870855" url="https://pl.wikipedia.org/wiki?curid=1870855" title="Miikka Kiprusoff">
Miikka Kiprusoff

Miikka Kiprusoff (ur. 26 października 1976 w Turku) – fiński hokeista, reprezentant Finlandii, olimpijczyk.
Jego ojciec Jarmo (ur. 1951) był, a brat Marko (ur. 1972) nadal jest hokeistą.
Kariera.
Wychowanek klubu TPS. W drafcie NHL z 1995 został wybrany przez San Jose Sharks. W tym klubie występował przez trzy sezony. Od 2003 zawodnik Calgary Flames. W październiku 2007 przedłużył kontrakt o sześć lat. W czerwcu 2013 zapowiedział zakończenie kariery zawodniczej. We wrześniu 2013 zakończył karierę.
Uczestniczył w turniejach Mistrzostw Świata w 1999, 2001, Pucharu Świata 2004 oraz na Zimowych Igrzyskach Olimpijskich 2010.
W trakcie kariery określany pseudonimem "Kipper".
Został asystentem ekipy Finlandii juniorów w turnieju mistrzostw świata juniorów do lat 20 edycji 2015.
Od sezonu 2007/2009 do 2015/2016 był współwłaścicielem klubu TPS.

</doc>
<doc id="1870858" url="https://pl.wikipedia.org/wiki?curid=1870858" title="Monaster Trójcy Świętej i Świętych Praojców w Hebronie">
Monaster Trójcy Świętej i Świętych Praojców w Hebronie

Monaster Trójcy Świętej i Świętych Praojców – klasztor prawosławny w Hebronie, utworzony przez rosyjską misję prawosławną w Jerozolimie. 
Historia.
W 1866 zwierzchnik rosyjskiej misji prawosławnej w Jerozolimie archimandryta Antonin (Kapustin) wystąpił z inicjatywą zakupu terenu, na którym stał tzw. dąb z Mamre – drzewo, pod którym według legendy zamieszkiwał w namiocie biblijny Abraham. 22 maja 1871 po raz pierwszy odprawiono Świętą Liturgię pod dębem. W 1874 wzniesiono obok dom pielgrzyma, jednak ze względu na fakt, że miasto Hebron zamieszkiwali głównie muzułmanie, nie zaczęto od razu budowy cerkwi, mimo zachęt ze strony patriarchów jerozolimskiego Nikodema i konstantynopolitańskiego Joachima III. Prace budowlane podjął dopiero w 1904 archimandryta Leonid (Siencow), stojący na czele misji rosyjskiej. Gotowa cerkiew została poświęcona po 21 latach budowy, 31 maja 1925, kiedy po rewolucji październikowej misja w Jerozolimie nie mogła już liczyć na wsparcie polityczne i finansowe ze strony rosyjskiego rządu. Konsekracji obiektu dokonał patriarcha jerozolimski Damian.
Monaster w Hebronie przeszedł w latach 20. XX wieku pod jurysdykcję Rosyjskiego Kościoła Prawosławnego poza granicami Rosji. Patriarsze Moskwy ponownie podlega od 5 czerwca 1997. Miejsce to pozostaje popularnym ośrodkiem pielgrzymkowym. Jego tradycją jest odprawiania Świętej Liturgii pod Dębem Abrahama w trzecim dniu po uroczystościach Trójcy Świętej. Liturgia ta jest odprawiana w tym miejscu również obecnie, mimo że dąb z czasem obumarł.
Architektura.
Cerkiew monasterska wzniesiona jest na planie prostokąta. Jej najwyższym punktem jest dzwonnica zwieńczona kopułą z latarnią. Również nad prezbiterium wznosi się szersza kopuła na ośmiobocznym bębnie. W architekturze monasteru i świątyni wyraźne są cechy nawiązujące do wyglądu zamków średniowiecznych. W cerkwi znajdują się trzy ołtarze – Świętych Praojców, Trójcy Świętej i św. Mikołaja.

</doc>
<doc id="1870859" url="https://pl.wikipedia.org/wiki?curid=1870859" title="Władysław Bahrynowski">
Władysław Bahrynowski

Władysław Bahrynowski – polski lekarz, botanik, hodowca roślin, filareta.
Studiował nauki lekarskie na Cesarskim Uniwersytecie Wileńskim i w Akademii Medyczno-Chirurgicznej w Wilnie. Po skończeniu studiów w roku 1839 pełnił wojskową służbę lekarską na Kaukazie. W roku 1840 został kierownikiem Wojskowego Ogrodu Botanicznego w Suchumi w Gruzji, w którym wprowadził do uprawy ponad 30 gatunków roślin. Ogród ten rozwinął się z czasem w dużą placówkę naukowo-badawczą i dziś jest Ogrodem Botanicznym Akademii Nauk.

</doc>
<doc id="1870861" url="https://pl.wikipedia.org/wiki?curid=1870861" title="Początek (powieść)">
Początek (powieść)

Początek – powieść Andrzeja Szczypiorskiego z 1986 roku. Jest najbardziej znanym dziełem tego pisarza, przełożonym na wiele języków. W Niemczech wydana została w 1988 roku pod tytułem Piękna pani Seidenman ("Die schöne Frau Seidenman").
Ponieważ ówczesne władze nie zgodziły się opublikować jej w Polsce, wydana została w 1986 w Paryżu przez Instytut Literacki.
Tematyka.
Tematem powieści są wzajemne stosunki polsko-niemiecko-żydowskie podczas II wojny światowej. Autor stara się odkłamać wiele narosłych wokół tej tematyki mitów i stereotypów. Na fabułę powieści składa się kilka niezależnych epizodów o charakterze niemal samodzielnych gawęd. Autor, opowiadając o kilku szczęśliwych ocaleniach od niechybnej śmierci oraz o kilku zbrodniach, ukazuje skomplikowane relacje między ludźmi. Oprócz wspomnień wojennych powieść ma też odniesienia do okresów przedwojennego oraz powojennego, zwłaszcza lat 80. XX wieku. Kreśląc portrety bohaterów, którzy bywają bohaterscy, lękliwi albo okrutni, pisarz ukazuje fresk społeczny, jednocześnie unikając czarno-białego schematu. Są źli i dobrzy Polacy, Niemcy i Żydzi.

</doc>
<doc id="1870866" url="https://pl.wikipedia.org/wiki?curid=1870866" title="Igor Łysyj">
Igor Łysyj

Igor Łysyj, ros. Игорь Ильич Лысый (ur. 1 stycznia 1987 w Jekaterynburgu) – rosyjski szachista, arcymistrz od 2007 roku.
Kariera szachowa.
Wielokrotnie startował w finałach mistrzostw Rosji juniorów w różnych kategoriach wiekowych, był również reprezentantem kraju na mistrzostwach świata juniorów do 16 lat (Kallithea 2003, VIII miejsce) oraz na olimpiadzie juniorów do 16 lat (Denizli 2003, na turnieju tym zdobył srebrny medal za indywidualny wynik na V szachownicy).
W 2002 r. zajął II m. (za Siergiejem Wokariewem) w kołowym turnieju w Niżnym Tagile, w 2004 r. podzielił I m. (wspólnie z Igorem Kurnosowem i Jewgienijem Swiesznikowem) w otwartym turnieju w Czelabińsku oraz zwyciężył w kolejnym turnieju, rozegranym w Niżnym Tagile. W 2005 r. zdobył tytuł mistrza Rosji studentów. W 2006 r. wypełnił trzy normy na tytuł arcymistrza, na turniejach w Niżnym Tagile (dz. I m. wspólnie z Romanem Owieczkinem), Tomsku i Saratowie (dz. II m. za Borysem Sawczenko, wspólnie z m.in. Dmitrijem Swietuszkinem, Mychajło Ołeksijenko, Pawłem Smirnowem i Armanem Paszikjanem). W 2007 r. zwyciężył w turnieju "Młodych Mistrzów" w Hengelo, w 2008 r. zdobył w Nowokuźnieck tytuł wicemistrza świata studentów, natomiast w 2009 r. podzielił I m. (wspólnie z m.in. Siergiejem Wołkowem, Dmitrijem Boczarowem, Denisem Chismatullinem i Dmitrijem Kokariewem) w Woroneżu. Na przełomie 2009 i 2010 r. odniósł kolejny sukces, dzieląc I m. (wspólnie z Eduardasem Rozentalisem, Radosławem Wojtaszkiem, Pawiełem Ponkratowem i Lukiem McShane'em) w tradycyjnym turnieju "Rilton Cup" w Sztokholmie. W 2012 r. samodzielnie zwyciężył w turnieju "Moscow Open" w Moskwie. W 2014 r. zajął IX m. w rozegranych w Erywaniu indywidualnych mistrzostwach Europy. W 2014 odniósł największy sukces w karierze, zdobywając w Kazaniu złoty medal indywidualnych mistrzostw Rosji.
Najwyższy ranking w dotychczasowej karierze osiągnął 1 stycznia 2015 r., z wynikiem 2700 punktów zajmował wówczas 45. miejsce na światowej liście FIDE, jednocześnie zajmując 12. miejsce wśród rosyjskich szachistów.

</doc>
<doc id="1870867" url="https://pl.wikipedia.org/wiki?curid=1870867" title="Wotrubakirche">
Wotrubakirche

Wotrubakirche (właściwie "Kościół Świętej Trójcy", niem. "Kirche Zur Heiligsten Dreifaltigkeit") – rzymskokatolicki kościół w Wiedniu, w dzielnicy Mauer. Wybudowany w latach 1974-1976, według planów rzeźbiarza Fritza Wotruby, jest jednym z najciekawszych obiektów sakralnych stolicy Austrii.
Lokalizacja.
Wotrubakirche znajduje się w pobliżu szczytu Georgenberg w Wienerwaldzie, przy skraju stałej zabudowy miejskiej (na tym terenie w przewadze willowej). Stoi przy skrzyżowaniu ulic Rysergasse i Georgsgasse. Jest to dzielnica 23. – Liesing. Adres: Rysergasse 2.
Historia.
Kościół powstał z inicjatywy dr Margaret Ottilinger, w oparciu o pomysł wiedeńskiego rzeźbiarza Fritza Wotruby (1907-1975), który w końcowej fazie życia skłonił się ku rzeźbie i architekturze sakralnej. Realizację wspierał architekt Fritz Mayr. Architekt początkowo zamierzał wykonać obiekt w granicie, w miejscowości Bad Traunstein, ale z uwagi na kontrowersyjną bryłę świątyni, nie wyrazili na to zgody tamtejsi mieszkańcy. Ostatecznie kościół powstał w liberalniejszym Wiedniu, ale oddano go do użytku już po śmierci Wotruby (koniec 1976). Było to szczytowe dzieło życia artysty.
Architektura.
Budynek powstał ze 152 brył surowego betonu. Poszczególne bloki mają rozmiary od 0,84 m³ do 64 m³. Największy blok mierzy 13,10 m długości. Forma budynku przedstawia sobą kontrast poziomu i pionu, światła i cienia, wywierania obciążeń i ich przenoszenia. Pomiędzy blokami umieszczone są duże tafle szklane, zapewniające dopływ światła i efektowną jego grę we wnętrzu bryły. Budynek został wyposażony w smukłą stolarkę okienną wykonaną ze stali nierdzewnej. Ogólnie obiekt ma 30 metrów długości, 22 m szerokości i 15,5 m wysokości. Na ścianie ołtarzowej wisi duży krucyfiks, który Wotruba zaprojektował dla kościoła w Bruchsal.
Pod ziemią jest sala parafialna wykończona drewnem.
Architektura kościoła reprezentuje brutalizm. Przemawia także do widza formami kubistycznymi, którym wierny był Wotruba przez całe życie. Przejawia się tutaj także duch futuryzmu – kościół zdaje się przemieszczać w przestrzeni, ulegać stałym przemianom, co może symbolizować jego sytuację w czasach modernizmu. Wotrubakirche może być też uznany za wczesny przejaw dekonstruktywizmu. Kościół jest asymetryczny i pozornie chaotyczny, ale w takiej strukturze, według Wotruby, kryje się harmonia i atmosfera sprzyjająca medytacji.
Dojazd.
Dojazd zapewniają autobusy aglomeracyjnego przewoźnika wiedeńskiego – "Wiener Linien", linii 60A, kursujące ze stacji S-Bahn Liesing (strefa 100, miejska, obowiązują bilety dobowe).

</doc>
<doc id="1870870" url="https://pl.wikipedia.org/wiki?curid=1870870" title="Anna Margolis">
Anna Margolis

Anna Margolis, z domu Markson (ur. 1892 w Warszawie, zm. 10 czerwca 1987 w Łodzi) – polska lekarka ftyzjopediatra, profesor nauk medycznych i pedagożka.
Życiorys.
Urodziła się w rodzinie żydowskiej, jako córka kupca Karola Marksona i Rebeki z domu Cukierzys. Była jedną z pięciorga rodzeństwa.
Maturę zdała w Petersburgu. Studia medyczne odbyła na Uniwersytecie w Bonn. Z dyplomem lekarza pediatry rozpoczęła pracę w Szpitalu Anny Marii w Łodzi (dziś im. Korczaka).
W 1920 wyszła za mąż za lekarza Aleksandra Margolisa (1887–1939) z którym miała dwoje dzieci: Alinę (1922–2008) i Jana (1928–1998). Po wybuchu II wojny światowej i rozstrzelaniu męża przez Niemców w 1939, przeniosła się z dziećmi do Warszawy. Została przesiedlona z dziećmi do getta warszawskiego, gdzie była ordynatorem na oddziale gruźliczym w Szpitalu Dziecięcym im. Bersonów i Baumanów.
Po wojnie, w 1946 Łódzki Urząd Miejski zlecił jej organizację i kierownictwo Sanatorium Przeciwgruźliczego dla Dzieci w Łagiewnikach. Gdy odchodziła na emeryturę w 1963 sanatorium liczyło ponad 700 łóżek. W ramach działającego na terenie sanatorium Zespołu Naukowo-Badawczego Instytutu Gruźlicy opublikowała szereg prac naukowych z dziedziny ftyzjopediatrii. Wykształciła liczną grupę lekarzy ftyzjopediatrów. Uzyskała tytuł profesora. Była współtwórcą ustawy przeciwgruźliczej i członkiem honorowym Polskiego Towarzystwa Ftyzjopneumologicznego. Znała sześć języków obcych. 
Zmarła w Łodzi. Jest pochowana na cmentarzu Komunalnym na Dołach.

</doc>
<doc id="1870872" url="https://pl.wikipedia.org/wiki?curid=1870872" title="Joan Roma">
Joan Roma



</doc>
<doc id="1870874" url="https://pl.wikipedia.org/wiki?curid=1870874" title="Juliusz Dankowski">
Juliusz Dankowski

Juliusz Dankowski (ur. 1 lipca 1926 w Chełmie Lubelskim, zm. 14 marca 2006) – polski prozaik, absolwent Wydziału Prawa Uniwersytetu Warszawskiego. Od 1946 roku mieszkał w Warszawie.

</doc>
<doc id="1870881" url="https://pl.wikipedia.org/wiki?curid=1870881" title="Stanisław Kaplewski">
Stanisław Kaplewski

Stanisław Kaplewski (ur. w 1958 r. we wsi Kuli na Wileńszczyźnie) – artysta malarz i grafik. Od 1961 r. mieszka i tworzy w Wilnie.
Elementy biograficzne.
Kaplewski ukończył Wileńską Szkołę Plastyczną w 1975 r. W roku 1976 ukończył Wileńską Szkołę Średnią nr 19 (z językiem polskim wykładowym). Wielki wpływ na jego twórczy rozwój wywarło miasto Wilno z zabytkową starówką i barokowymi kościołami. Dzielnica, w której mieszkał w dzieciństwie, należała do parafii pw. św. św.Piotra i Pawła. Ta barokowa świątynia bywa nazywana "perłą baroku wileńskiego". Uczęszczając tam na msze, podziwiał stiukowe rzeźby stworzone przez włoskich mistrzów –  największe wrażenie wywarł na nim w dzieciństwie kryształowy żyrandol w kształcie łodzi, który "płynął" nad głowami wiernych. Podkreślając wpływ stylu baroku na swoją twórczość, Kaplewski nazywa siebie "dzieckiem baroku", a barokowe świątynie
wileńskie są często tematem jego prac.
W latach 1981-1986 studiował na wydziale malarstwa sztalugowego i grafiki Moskiewskiego Uniwersytetu Sztuk Pięknych.
Twórczość.
W latach 1984–1989, 2006 pracował jako konserwator zabytków, m.in. w kościołach Świętego Ducha i Znalezienia Krzyża Świętego w Wilnie. Przez wiele lat Stanisław Kaplewski pracował jako plastyk dekorator, jest autorem projektów logo organizacji społecznych i firm prywatnych, winiet gazet i architektury wnętrz. Jego twórczość jest różnorodna: uprawia malarstwo (olej, akryl, akwarela), rysunek (piórko, pastel), grafikę, ilustruje książki.
Stanisław Kaplewski jest współzałożycielem i członkiem Twórczego Związku Polaków na Litwie "Elipsy" od 1993 roku. Artysta brał udział w ponad 80 wystawach na Litwie, w Polsce,Niemczech, Francji i USA. Jego prace znajdują się w zbiorach prywatnych w Polsce, Niemczech, Czechach, Włoszech, Izraelu, USA, Kanadzie, Anglii, Francji, Rosji, Szwajcarii, Australii i na Litwie.

</doc>
<doc id="1870882" url="https://pl.wikipedia.org/wiki?curid=1870882" title="Detoks (serial telewizyjny)">
Detoks (serial telewizyjny)

The Cleaner (2008–2009) – amerykański serial nadawany przez stację A&amp;E od 15 lipca 2008 r. W Polsce nadawany przez stację AXN od 31 stycznia 2009. Serial wyprodukowany został przez CBS Television Studios.

</doc>
<doc id="1870884" url="https://pl.wikipedia.org/wiki?curid=1870884" title="Golssen">
Golssen



</doc>
<doc id="1870885" url="https://pl.wikipedia.org/wiki?curid=1870885" title="Michael Wiedenkeller">
Michael Wiedenkeller

Michael Wiedenkeller (ur. 10 stycznia 1963) – szwedzki szachista, reprezentant Luksemburga od 2010, mistrz międzynarodowy od 1984 roku.
Kariera szachowa.
W latach 1979–1982 trzykrotnie reprezentował Szwecję na mistrzostwach świata i Europy juniorów w kategoriach do 18 i 20 lat. W 1977 r. zdobył tytuł mistrza Szwecji juniorów, natomiast w 1990 – seniorów. W swoim dorobku posiada również 2 srebrne (1983, 1992) oraz 2 brązowe (1987, 1988) medale indywidualnych mistrzostw Szwecji.
Odniósł kilka sukcesów w turniejach międzynarodowych, m.in. I m. w Eksjö (1983), I m. w turnieju "Rilton Cup" w Sztokholmie (edycja 1985/86) oraz dz. I m. w tym turnieju w edycji 1986/87 (wspólnie z Juanem Manuelem Bellonem Lopezem, Larsem-Ake Schneiderem i Iwanem Radulowem) oraz dz. II m. w Bonnevoie (1999, za Ludgerem Körholzem, wspólnie z Vlastimilem Jansą). W 2009 r. zdobył w Differdange tytuł indywidualnego mistrza Luksemburga. W 2011 r. podzielił II m. (za Erikiem Blomqvistem, wspólnie z Erikiem Hedmanem) w Västerås. W 2014 r. zwyciężył w turnieju strefowym (eliminacji mistrzostw świata), rozegranym w Larnace.
W 2010 r. zadebiutował w reprezentacji Luksemburga na szachowej olimpiadzie w Chanty-Mansyjsku.
Najwyższy ranking w dotychczasowej karierze osiągnął 1 sierpnia 2013 r., z wynikiem 2479 punktów zajmował wówczas 1. miejsce wśród luksemburskich szachistów.

</doc>
<doc id="1870889" url="https://pl.wikipedia.org/wiki?curid=1870889" title="Amazing (singel Inny)">
Amazing (singel Inny)

Amazing – kolejna już odsłona piosenki z albumu "Hot", rumuńskiej wokalistki Inny. Piosenka stylistycznie nawiązuje wyłącznie do stylu muzyki dance. Piosenka trwa 3 minuty 28 sekund.
Scenariusz teledysku.
Teledysk do „Amazing” rozpoczyna się powietrznym ujęciem na piaszczystą plażę Praia da Ursa, nad Atlantykiem – w miejscowości Sintra w Portugalii. Następnie na pierwszym planie we własnej osobie pojawia się Inna, z deską surfingową, ubrana w jednoczęściowy kostium kąpielowy. Do akcji przechodzi część wokalna utworu. Główny wątek przeplata się m.in. z wypatrującym ratownikiem, ujęciami powietrznymi plaży, ujęciami surferów itd. Podczas refrenu artystka w piance, szykuje się do surfowania. Potem widzimy, jak Inna wbiega do wody, i podejmuje próby surfowania. Rozpoczyna się kolejna seria ujęć na wątki poboczne. Następnie kolejne ujęcia wokalistki, tym razem w kolorowym (głównie błękitnym) bikini. Inna w chwili ujęcia tańczy pod prysznicem. Całej sytuacji przygląda się czwórka surferów, delektujących się lodami. Inna podchodzi do grupy plażowiczów i surferów, wita się z mężczyzną aby po chwili ruszyć z trójką surferów w odmęt morza. Po kolejnej serii wątków pobocznych akcja przenosi się na wodę, w chwili gdy „surferka” spada z deski i zaczyna tonąć. Ratownik rusza na ratunek. Po chwili wynurza się z Inną na rękach, chce podjąć próbę sztucznego oddychania (resuscytacji). Inna wstaje, i siada w objęciach ratownika. Podczas ostatniego refrenu teledysk powraca do wszystkich wątków zaaplikowanych w scenariuszu. Teledysk kończy się ujęciem wokalistki wraz z deską w dłoni na tle zachodzącego słońca.

</doc>
<doc id="1870892" url="https://pl.wikipedia.org/wiki?curid=1870892" title="Galang">
Galang

Galang – pierwszy singel brytyjskiej wokalistki M.I.A. z debiutanckiego albumu "Arular". Utwór został napisany przez M.I.A., Justine Frischmann, Ross Orton i Steve'a Mackeya. Słowo "galang" wywodzi się z Jamajskiej gwary i oznacza "dalej".
Teledysk.
Tworząc teledysk do utworu "Galang" wykorzystano grafiki stworzone przez samą M.I.A.. Wideo wyreżyserował Ruben Fleischer. Bliski przyjaciel Carri Mundane zaprojektował dres dla M.I.A. specjalnie na potrzeby teledysku. Wideo pojawiało się sporadycznie w "Subterranean" emitowanym na MTV2.
M.I.A. na temat utworu:
Listy utworów, formaty i wersje singla.
XL Recordings.
"Galang".
CD: 1
CD: 2
12" vinyl
"Galang '05".
CD: 1
CD: 2
7" vinyl

</doc>
<doc id="1870893" url="https://pl.wikipedia.org/wiki?curid=1870893" title="Kostera kropkowana">
Kostera kropkowana

Kostera kropkowana ("Lactophrys bicaudalis") – gatunek morskich ryb rozdymkokształtnych z rodziny kosterowatych i rodzaju "Lactophrys".
Występowanie.
Zachodni Atlantyk: Floryda poprzez wyspy Bahama i wybrzeże Brazylii aż po Zatokę Meksykańską. Wschodni Atlantyk: Wyspa Wniebowstąpienia. Przebywa w morskich wodach tropikalnych wokół raf koralowych na głębokości od 3 do 50 m.
Charakterystyka.
Zamiast łusek całe ciało ryby pokryte wielokątnymi płytkami kostnymi przypominającymi karapaks żółwi ze szczelinami na płetwy, oczy i otwór gębowy. Całe ciało, w kolorze od brudno-białego do jasno-ochrowego poprzez odcienie szarości, pokryte jest licznymi ciemnymi plamkami o barwie od ciemnego brązu do czarnego, oprócz miejsca przy otworze gębowym, które jest całe białe i bez kropek.
Samiec dorasta maksymalnie do 48 cm długości, najczęściej jednak dorasta do około 20 cm.
Zatrucia.
Jak wszystkie kosterowate ma gruczoły, które wydzielają silnie toksyczną substancję ostracytoksynę. "Lactophrys bicaudalis" umieszczona w akwarium ogólnym z innymi rybami, sprawia, że nie są one bezpieczne. Zestresowana pojawianiem się potencjalnego niebezpieczeństwa wydziela do wody toksynę, która powoduje, że inne ryby duszą się, podpływając pod powierzchnię wody, próbują zaczerpnąć świeżego powietrza i umierają. Trucizna długo utrzymuje się w wodzie nawet po usunięciu "Lactophrys bicaudalis" ze zbiornika. Zatrucia toksynami nie dotyczą jednak tak wytrzymałych gatunków jak mureny, czy dużych ryb z rodziny okoniokształtnych i strzępielowatych, a także niektórych kosterowatych. Prawdopodobnie poławiana jest lokalnie w celach konsumpcyjnych. Oprócz zatrucia ostracytoksyną odnotowano też przypadki zatrucia toksynami o nazwie ciguatera, spowodowane spożyciem mięsa tych ryb. Ze względu na ciekawy kształt i atrakcyjne kolory jest bardzo chętnie nabywana i hodowana przez akwarystów.
Pożywienie.
Ryba wszystkożerna. Żywi się wszelkiego rodzaju bezkręgowcami: małżami, ślimakami, skorupiakami, rozgwiazdami, wężowidłami, strzykwami, żachwami, glonami i trawą morską.

</doc>
<doc id="1870894" url="https://pl.wikipedia.org/wiki?curid=1870894" title="Brotherhood (album New Order)">
Brotherhood (album New Order)

Brotherhood – czwarty album studyjny angielskiej grupy New Order, wydany w 1986 roku.
Lista utworów.
Wszystkie piosenki napisali Bernard Sumner, Peter Hook, Stephen Morris i Gillian Gilbert.

</doc>
<doc id="1870895" url="https://pl.wikipedia.org/wiki?curid=1870895" title="Connells Point">
Connells Point

Connells Point – geograficzna nazwa dzielnicy (przedmieścia), położona na terenie samorządu lokalnego Kogarah, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1870896" url="https://pl.wikipedia.org/wiki?curid=1870896" title="Kotlina Liberecka">
Kotlina Liberecka

Kotlina Liberecka (332.33) – obniżenie tektoniczne położone w północnych Czechach pomiędzy Górami Izerskimi na wschodzie, Górami Żytawskimi na zachodzie i Grzbietem Jesztiedzkim na południowym zachodzie.
Kotlina Liberecka to w polskim nazewnictwie i regionalizacji utworzonej przez prof. Kondrackiego, obszar na południe od Obniżenia Żytawsko-Zgorzeleckiego (Kotliny Żytawskiej), znajdujący się całkowicie po stronie czeskiej. Obejmuje on teren dorzecza Nysy Łużyckiej, jak i samą rzekę tylko w czeskim górnym biegu.
W nazewnictwie czeskim Kotlina Liberecka i Obniżenie Żytawsko-Zgorzeleckie są traktowane jako jeden region.
Geologia Kotliny.
Kotlina Liberecka stanowi południowy fragment Kotliny Turoszowskiej, zapadliska tektonicznego wypełnionego trzeciorzędowymi osadami jeziornymi z grubymi pokładami węgla brunatnego, przełomowej doliny Nysy.
Podłoże zbudowane jest z fragmentów bloku karkonosko-izerskiego, przede wszystkim z gnejsów i granitów rumburskich, a podrzędnie - amfibolitów.
W kilku miejscach starsze skały przebite są przez trzeciorzędowe bazalty.

</doc>
<doc id="1870897" url="https://pl.wikipedia.org/wiki?curid=1870897" title="Jadwiga Ruth Charlewska">
Jadwiga Ruth Charlewska

Jadwiga Ruth Charlewska – polska pisarka i poetka, autorka utworów dla dzieci i młodzieży. Jej autorstwa są powieść dla dzieci "Dziewczynka spoza szyby" (Wydawnictwo Literackie, 1964) oraz zbiór wierszy "Bajki niebajki" (Wydawnictwo Literackie, 1984). 
Dziewczynka spoza szyby.
Utwór "Dziewczynka spoza szyby", którego bohaterką jest chora na chorobę Heinego-Mediny Elżunia, jest lekturą zalecaną w biblioterapii. 
Książka miała 4 wydania, w łącznym nakładzie 220 tys. egzemplarzy. Wydania z lat 1964 i 1970 ilustrowała Aleksandra Konior, kolejne zaś – z lat 1976 i 1980 – Maria Czajkowska-Banach, przy czym te dwa ostatnie, mimo iż identycznie złożone i złamane, różnią się sposobem wykończenia (wydanie 3. ma twarda oprawę, 4. zaś jest w oprawie broszurowej), mają też różne ilustracje.

</doc>
<doc id="1870898" url="https://pl.wikipedia.org/wiki?curid=1870898" title="Hurstville Grove">
Hurstville Grove

Hurstville Grove – geograficzna nazwa dzielnicy (przedmieścia), położona na terenie samorządu lokalnego Kogarah, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1870900" url="https://pl.wikipedia.org/wiki?curid=1870900" title="Julian z Eclanum">
Julian z Eclanum



</doc>
<doc id="1870901" url="https://pl.wikipedia.org/wiki?curid=1870901" title="BDO World Darts Championship 2010">
BDO World Darts Championship 2010

BDO World Darts Championship 2010 to 33. edycja organizowanych przez British Darts Organisation Mistrzostw Świata w dartach. Po raz 25 organizowane są w Lakeside Country Club. Wśród mężczyzn obrońcą tytułu jest Anglik Ted Hankey, a wśród kobiet Holenderka Francis Hoenselaar.
U mężczyzn kwalifikuje się do turnieju 32 zawodników, natomiast u kobiet - 8 zawodniczek.

</doc>
<doc id="1870902" url="https://pl.wikipedia.org/wiki?curid=1870902" title="Filozofia przypadku">
Filozofia przypadku

Filozofia przypadku. Literatura w świetle empirii – obszerny esej autorstwa Stanisława Lema poświęcony teorii literatury i jej wpływu na współczesną kulturę. Wydany po raz pierwszy przez Wydawnictwo Literackie w 1968 roku.
Sprawy literatury są tu ujęte przez Lema z punktu widzenia nauk ścisłych: cybernetyki, matematyki, logiki, teorii prawdopodobieństwa, teorii gier, biologii i fizyki. Punktem centralnym pracy jest teoria dzieła literackiego. Autor poddał krytyce istniejące szkoły literaturoznawstwa i podał zarys nowej teorii. Najważniejszą kategorią całościowej koncepcji - przewijającą się przez całe dzieło - jest przypadek i jego przemożny wpływ na wszelkiego rodzaju ewolucje oraz kulturę.
Praca była w kolejnych wydaniach zmieniana. W wydaniu trzecim z 1988 roku Lem zrezygnował z osobnego rozdziału poświęconego strukturalizmowi, dodał natomiast rozdział krytycznoliteracki poświęcony m.in. własnej powieści "Wizja lokalna" oraz "Imieniu róży" autorstwa Umberto Eco.

</doc>
<doc id="1870904" url="https://pl.wikipedia.org/wiki?curid=1870904" title="St. Johns (rzeka)">
St. Johns (rzeka)

St. Johns (ang. "St. Johns River") – najdłuższa i najważniejsza rzeka stanu Floryda w USA. Jej długość wynosi około 500 km, a powierzchnia dorzecza blisko 23 tys. km². Jest jedną z nielicznych rzek tego kraju o kierunku przepływu południe - północ. Ze względu na duże znaczenie dla historii Stanów Zjednoczonych w 1998 roku została przez Amerykańska Agencję Ochrony Środowiska uhonorowana tytułem jednej z 10 American Heritage Rivers (Rzeki Amerykańskiego Dziedzictwa) i objęta szczególną ochroną.
Najważniejszymi miejscowościami leżącymi w pobliżu rzeki są: Sanford, Orlando, Palatka, De Land i Jacksonville.

</doc>
<doc id="1870905" url="https://pl.wikipedia.org/wiki?curid=1870905" title="Rianna Galiart">
Rianna Galiart

Rianna Galiart (ur. 22 listopada 1985 w Zaandijk) – holenderska lekkoatletka, tyczkarka.

</doc>
<doc id="1870906" url="https://pl.wikipedia.org/wiki?curid=1870906" title="Rezerwat przyrody Čergovská javorina">
Rezerwat przyrody Čergovská javorina

Rezerwat przyrody Čergovská javorina (słow. "Národná prírodná rezervácia Čergovská javorina") – rezerwat przyrody w Górach Czerchowskich, na Słowacji. Powierzchnia: 10,72 ha.
Położenie.
Rezerwat znajduje się w południowo-wschodniej części Gór Czerchowskich, na terenie katastralnym wsi Terňa w powiecie preszowskim, nieco na zachód od przełęczy Čergov (słow. "sedlo Čergov", 917 m n.p.m.). Obejmuje tereny położone na wysokości od 830 do 910 m n.p.m., na zboczu trzeciorzędnego grzbieciku, opadającym ku wschodowi, ku dolince ze źródliskami Suchého Potoku (jeden z cieków źródłowych potoku Ternianka).
Historia.
Rezerwat został powołany w 1982 r.
Przedmiot ochrony.
Przedmiotem ochrony są dobrze zachowane fragmenty buczyny karpackiej i jaworzyny karpackiej o prawie pierwotnym charakterze ze stanowiskami lulecznicy kraińskiej ("Scopolia carniolica").

</doc>
<doc id="1870908" url="https://pl.wikipedia.org/wiki?curid=1870908" title="Louis-Alexandre Expilly de La Poipe">
Louis-Alexandre Expilly de La Poipe

Louis-Alexandre Expilly de La Poipe (ur. 24 lutego 1743 w Breście, zm. 22 maja 1794 tamże) – francuski duchowny katolicki, biskup konstytucyjny Finistère w latach 1790-1794
Był księdzem z Bretanii, rektorem Saint-Martin-des-Champs. Uczestniczył jako poseł w Stanach Generalnych z 1789 r. Po wybuchu Rewolucji Francuskiej poparł Zgromadzenie Narodowe, brał udział w posiedzeniach Konstytuanty.
Był przewodniczącym komisji parlamentarnej, która opracowywała reformę kościelną we Francji i stworzyła projekt konstytucji cywilnej kleru. W 1790 r. po śmierci biskupa Cornouaille został wybrany jego następcą. Był pierwszym biskupem francuskim, którego elekcja odbyła się według nowych zasad narzuconych Kościołowi katolickiemu we Francji przez parlament.
24 lutego 1791 r. został konsekrowany w Paryżu bez uprzedniej zgody papieża i przy ogólnym braku akceptacji ze strony episkopatu ancien régime. Po sakrze wraz z biskupami konsekratorami został ekskomunikowany.
W latach 1791-1793 brał udział dalej w życiu politycznym. Po obaleniu monarchii popierał żyrondystów. W 1793 r. po zamachu stanu jakobinów został aresztowany, a w kilka miesięcy później ścięty podczas publicznej egzekucji.

</doc>
<doc id="1870910" url="https://pl.wikipedia.org/wiki?curid=1870910" title="Poggenburg">
Poggenburg

Zobacz też: Roggenburg

</doc>
<doc id="1870916" url="https://pl.wikipedia.org/wiki?curid=1870916" title="Tarasa in Numidia">
Tarasa in Numidia

Tarasa in Numidia (łac. "Tarasensis in Numidia") - stolica historycznej diecezji w Cesarstwie rzymskim w prowincji Numidia, współcześnie na terytorium Algierii. Obecnie katolickie biskupstwo tytularne. Pierwszym biskupem był Urbain Morlion, koadiutor i wikariusz apostolski w Baudoinville w ówczesnym Kongo Belgijskim. Od maja 2004 stolicę tą obejmuje Artur Miziński, biskup pomocniczy lubelski. 

</doc>
<doc id="1870923" url="https://pl.wikipedia.org/wiki?curid=1870923" title="Deone Joubert">
Deone Joubert

Deone Joubert (ur. 23 kwietnia 1988) – południowoafrykańska lekkoatletka, specjalizująca się w skoku o tyczce.

</doc>
<doc id="1870927" url="https://pl.wikipedia.org/wiki?curid=1870927" title="Pajęczy Potok">
Pajęczy Potok

Pajęczy Potok (słow. "Pavúčí potok", węg. "Pavucija-patak") – niewielki potok płynący Doliną Pajęczą, mający swoje źródła nieopodal Pawłowej Polany pod Krywaniem w słowackiej części Tatr Wysokich. Pajęczy Potok wypływa na wysokości ok. 1300 m n.p.m. i kieruje się na południe (poza Tatry). Nieco na północ od Drogi Młodości zielono znakowany Niżni Podkrywański Chodnik przecina tenże potok.
Często zdarza się, że Pajęczy Potok wysycha.

</doc>
<doc id="1870929" url="https://pl.wikipedia.org/wiki?curid=1870929" title="Ukraińska Piłkarska Premier-liha">
Ukraińska Piłkarska Premier-liha

Ukraińska Piłkarska Premier-liha (ukr. Об’єднання професіональних футбольних клубів України «Прем’єр-ліга», "Objednannia profesionalnych futbolnych lih Ukrajiny „Premjer-liha”") – jest związkiem profesjonalnych piłkarskich klubów Ukrainy, założonym 15 kwietnia 2008 w celu organizacji mistrzostw Ukrainy w piłce nożnej w Premier-lidze, młodzieżowych mistrzostw Ukrainy oraz Pucharu Ukrainy i Superpucharu Ukrainy.
Do lata 2008 rozgrywki ligowe i pucharowe organizowała PFL. Po powstaniu Ukraińskiej Piłkarskiej Premier-lihi dla PFL pozostała organizacja rozgrywek ligowych w Pierwszej Lidze i Drugiej Lidze.
Ukraińska Piłkarska Premier-liha łączy 16 profesjonalnych piłkarskich klubów występujących w Premier-lidze. Co sezon skład organizacji zmienia się – zamiast przedstawicieli klubów, które spadły z Premier-lihi, wchodzą członkowie klubów, które awansowały.
Pierwszym prezydentem Ukraińskiej Piłkarskiej Premier-lihi był Witalij Danyłow (od 1 lipca 2009, w okresie od 27 maja 2008 do 30 czerwca 2009 pełnił obowiązki Prezydenta). 29 lutego 2016 został zmieniony na Wołodymyra Heninsona. 6 kwietnia 2018 Prezesem został wybrany Thomas Grimm.

</doc>
<doc id="1870931" url="https://pl.wikipedia.org/wiki?curid=1870931" title="Jan Abrachamczyk">
Jan Abrachamczyk

Jan Abrachamczyk (ur. 24 stycznia 1897 w Niewiadomiu Dolnym, zm. wiosną 1940 w Kalininie) – starszy przodownik Policji Województwa Śląskiego.
Życiorys.
Był synem Polikarpa i Albiny. Od 1919 był członkiem POW. Uczestnik III powstania śląskiego. Za walkę o Śląsk odznaczony Śląską Wstęgą Waleczności i Zasługi oraz Gwiazdą Górnośląską.
W sierpniu 1927 roku rozpoczął służbę w Jastrzębiu-Zdroju, a w styczniu 1928 roku został awansowany na starszego posterunkowego. W 1929 roku wojewoda śląski przyznał mu Medal Dziesięciolecia Odzyskanej Niepodległości, a w 1932 roku za dobre wyniki otrzymał Odznakę Pamiątkową Policji Województwa Śląskiego z okazji jej dziesięciolecia. Na rok przed wybuchem wojny ukończył w Jastrzębiu kurs Ligi Obrony Przeciwlotniczej i Przeciwgazowej dla komendantów i zastępców komendantów Obrony Przeciwlotniczej domów mieszkalnych. W marcu 1939 roku wojewoda śląski Michał Grażyński mianował go starszym przodownikiem Policji Województwa Śląskiego po czym objął obowiązki komendanta posterunku w Jastrzębiu po Teofilu Szczęsnym, który został przeniesiony do Pawłowic.
W czasie kampanii wrześniowej 1939 roku dostał się do niewoli radzieckiej. Osadzony w obozie NKWD w Ostaszkowie. Według listy nr 026/2 z 13 kwietnia 1940 został wysłany na śmierć w Kalininie. Pochowany w Miednoje.
Postanowieniem nr 112-52-07 Prezydenta RP Lecha Kaczyńskiego z 5 października 2007 został awansowany pośmiertnie na stopień aspiranta Policji Państwowej. Awans został ogłoszony 10 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="1870932" url="https://pl.wikipedia.org/wiki?curid=1870932" title="Juliusz Willaume">
Juliusz Willaume

Juliusz Willaume (ur. 15 lutego 1904 w Zabłotowie, zm. 27 czerwca 1980 w Lublinie) – polski historyk XIX wieku, badacz historii historiografii i działacz polityczny związany z Poznaniem, Łodzią i Lublinem.
Życiorys.
Urodził się 15 lutego 1904 w Zabłotowie, w rodzinie Józefa i Heleny z Gieszkowskich. Uczył się w szkołach w Brzeżanach i we Lwowie oraz w lwowskim gimnazjum realnym (1914–1920). Brał udział w obronie miasta przed wojskami ukraińskimi. Po ukończeniu Gimnazjum im. Karola Marcinkowskiego w Poznaniu i zdaniu w 1922 matury, studiował do 1926 historię na wydziale humanistycznym Uniwersytetu Poznańskiego. Od 1926 był nauczycielem z gimnazjalnym i licealnym. W 1930 obronił doktorat ("Amilkar Kosiński 1769–1833") na tymże Uniwersytecie, a w 1946 uzyskał habilitację, 1948 docent UŁ. Od 1953 do przejścia na emeryturę profesor UMCS. Od 1961 był profesorem zwyczajnym. W latach 1959–1970 kierownik katedry historii powszechnej nowożytnej.
W dwudziestoleciu międzywojennym pracował jako nauczyciel, w czasie II wojny światowej był zaangażowany w tajne nauczanie w Krasnymstawie i okolicach. Po 1945 pracował na Uniwersytecie Łódzkim, m.in. jako prodziekan Wydziału Filozoficzno-Historycznego. W Łodzi wstąpił do SD, zasiadając w jego Wojewódzkim Komitecie. Kierował Wydziałem Prasy i Propagandy WK SD.
W 1953 rozpoczął pracę na Uniwersytecie Marii Curie-Skłodowskiej, gdzie był zatrudniony do 1974 (m.in. jako kierownik Katedry Historii Powszechnej Nowożytnej). W latach 1953–1980 był redaktorem naczelnym Sekcji F Annales UMCS. Od 1957 zasiadał w Wojewódzkim Komitecie SD w Lublinie, będąc w latach 1963–1966 jego przewodniczącym, a także członkiem Centralnego Komitetu SD w Warszawie. W 1963 założył Uczelniany Komitet SD na UMCS, którego został przewodniczącym.
Od 21 czerwca 1933 był mężem Władysławy z Majewskich. Jego córką była historyk Małgorzata Willaume.
Został pochowany na cmentarzu przy ul. Lipowej w Lublinie.

</doc>
<doc id="1870937" url="https://pl.wikipedia.org/wiki?curid=1870937" title="Kościół św. Mikołaja w Szczecinie">
Kościół św. Mikołaja w Szczecinie

Kościół św. Mikołaja w Szczecinie – niezachowany współcześnie kościół w Szczecinie.
Ufundowany został w 1243 roku przez księcia Barnima I Dobrego. Stanął u stóp wzgórza zamkowego na północ od Ratusza Staromiejskiego. Początkowo zbudowany z drewna, później o konstrukcji murowanej, trójnawowy.
W XVII w. dwukrotnie niszczony przez pożar i odbudowywany. Podczas okupacji francuskiej Szczecina (od r. 1806) stanowił magazyn końskiej paszy. 10 grudnia 1811 około godziny 02:30 w kościele wybuchł kolejny pożar, spowodowany zaprószeniem ognia. Zgliszcza rozebrano w latach 1814–1816. Niezabudowany plac po rozbiórce nazwano Nowym Rynkiem (niem. "Neuer Markt"),

</doc>
<doc id="1870939" url="https://pl.wikipedia.org/wiki?curid=1870939" title="Nexus One">
Nexus One

Nexus One – pierwszy smartfon z serii Nexus firmowany przez Google. Telefon działa pod kontrolą systemu operacyjnego Android. Urządzenie zostało wyprodukowane przez firmę HTC i było dostępne w sprzedaży od 5 stycznia 2010. Telefon początkowo sprzedawany był jedynie przez stronę internetową firmy Google.
Najważniejszymi zaletami telefonu były: możliwość rozpoznawania mowy (przez co dowolne pole tekstowe można zapisać używając mikrofonu zamiast klawiatury), natywna obsługa aplikacji Gmail i stosowanie poleceń głosowych dla GPS.
Telefon dostępny był w dwóch wariantach: z odblokowanym i zablokowanym bootloaderem. Odblokowana wersja telefonu może być używana w sieciach komórkowych na całym świecie, jednak prędkości związane z technologią 3G będą działać tylko u niektórych operatorów.

</doc>
<doc id="1870940" url="https://pl.wikipedia.org/wiki?curid=1870940" title="Saad Jassim S. Al-Hayani">
Saad Jassim S. Al-Hayani

Saad Jassim S. Al-Hayani (ur. w 1947 roku w Bagdadzie.) Iracki polityk, dyplomata. Posiada licencjat ekonomii i nauk politycznych Uniwersytetu w Bagdadzie. Jego dyplomatyczna kariera rozpoczęła w Ministerstwie Spraw Zagranicznych jako attaché ambasady Iraku w Paryżu, Senegalu i Libanie. Został następnie przeniesiony do Ministerstwa Rolnictwa. Od 1980 roku pracował na stanowisku dyrektora do spraw importu i eksportu produktów rolnych. Po opuszczeniu służby państwowej w 1988 roku, był sekretarzem generalnym firmy reklamowej Alafurat i członkiem zarządu firmy Alathmar. Obecnie szef działu Administracji i Finansów w Ministerstwie Spraw Zagranicznych. Jest żonaty i ma troje dzieci.

</doc>
<doc id="1870942" url="https://pl.wikipedia.org/wiki?curid=1870942" title="Suas">
Suas

Suas (łac. "Suensis") - stolica historycznej diecezji we Cesarstwie rzymskim w prowincji Africa Proconsularis w starożytnej metropolii Kartaginy, współcześnie w północnej Tunezji. Obecnie katolickie biskupstwo tytularne. Pierwszym biskupem był abp Giovanni Gravelli, nuncjusz apostolski w Boliwii, a następnie w Dominikanie. Od 2008 na stolicy tej zasiada Józef Wróbel SCJ, biskup pomocniczy lubelski. 

</doc>
<doc id="1870945" url="https://pl.wikipedia.org/wiki?curid=1870945" title="Cheryl Bernard">
Cheryl Bernard

Cheryl Bernard (ur. 30 czerwca 1966 w Grande Prairie, znana także pod nazwiskiem Kullman) – kanadyjska curlerka, srebrna medalistka Zimowych Igrzysk Olimpijskich 2010. Czterokrotnie występowała na Tournament of Hearts. Zakończyła karierę sportową w 2014, była zawodniczką Calgary Winter Club.
Wczesna kariera.
Bernard zaczęła grać w curling w wieku 8 lat. W 1988 dotarła do finału mistrzostw prowincji. Turniej ten wygrała po raz pierwszy w 1992, na Scott Tournament of Hearts 1992 uplasowała się na 9. pozycji. Po trzech latach Bernard dotarła do finału mistrzostw Alberty, który przegrała. Rok później ze zmienionym składem wygrała prowincjonalne eliminacje. W SToH 1996 z bilansem 7 wygranych i 4 porażek awansowała do meczu 1-2 w fazie Page playoff, mecz przeciwko Ontario (Marilyn Bodogh) wygrała wynikiem 12:7, zdobywając w 9. endzie 3 kamienie. W finale Bernard przyszło ponownie zmierzyć się z Ontario, przeciwniczka zrewanżowała się za przegraną w półfinale, pokonując Albertę 6:5.
Lata 1997-2006.
Na kolejną możliwość reprezentowania rodzinnej prowincji Bernard musiała czekać 11 lat. Mimo to, w tym czasie odnosiła sukcesy. Począwszy od sezonu 1997-1998 zespół Bernard był wysoko klasyfikowany w Canadian Women's Curling Tour. W 2000 przegrała z Heather Nedohin finał Alberty. 4 lata później było to 4. miejsce. W następnym sezonie po zmianie zawodniczek z dwóch pierwszych pozycji wygrała Canadian Women's Curling Tour, a w sezonie 2005/2006 zajęła 3. miejsce w World Curling Tour, dochodząc do finału rozgrywanego po raz pierwszy jako Players' Championships.
2006-2010.
W 2007 wygrała rywalizację na stopniu prowincji, po Round Robin Scotties Tournament of Hearts 2007 wraz z Ontario i Wyspą Księcia Edwarda Alberta zajmowała 4. lokatę. Drużyna Bernard w pierwszym tie-breaku zmierzyła się z Ontario, pokonując je wysoko 13:6, w drugim meczu dogrywkowym Bernard uległa PEI 4:5.
W 2008 zespół Bernard przegrał w półfinale rozgrywek prowincjonalnych. W kolejnym występie zapewnił sobie wyjazd na Scotties Tournament of Hearts 2009. Alberta w turnieju rozgrywanym w Victorii zajęła 7. miejsce.
Dzięki dobrej grze i wysokiej pozycji w dwuletnim CTRS za sezony 2007/2008 i 2008/2009 zespół Bernard automatycznie zakwalifikował się do turnieju finałowego Canadian Olympic Curling Trials 2009. Round Robin zakończyła na 1. miejscu, przegrywając tylko jeden mecz, dało to jej awans do finału. W ostatnim meczu zmierzyła się z Shannon Kleibrink. Spotkanie było bardzo wyrównane, w ostatnim endzie przy remisie to Bernard miała ostatni kamień, by zdobyć jeden punkt i wygrać, musiała ustawić swój kamień w eight-foot, przy czym miała czysty wjazd do domu. Kamień wypuszczony był zbyt mocno, jednak szczęśliwie dla Bernard zatrzymał się pod koniec ośmiostopowej strefy. Cheryl Bernard zapewniła sobie występ na Zimowych Igrzyskach Olimpijskich 2010, gdzie była gospodarzem, wynikiem 7:6.
Zimowe Igrzyska Olimpijskie 2010.
Kanadyjki wygrały fazę grupową Zimowych Igrzysk Olimpijskich 2010 i w półfinale spotkały się ze Szwajcarkami (Mirjam Ott), zespół Bernrard awansował do finału po zwycięstwie 6:5. W finale Cheryl Bernard grała przeciwko obrończyniom tytułu mistrzowskiego z Turynu (Anette Norberg), które w 10. endzie doprowadziły do dogrywki. W dodatkowej partii od początku najbliżej guzika ustawiony był kamień Bernard, do którego Cathrine Lindahl dostawiła plaster. Sytuacja w domu nie zmieniła się aż do drugiego zagrania szwedzkiej kapitan, kiedy to wybiła kamień kanadyjski jednocześnie pozostawiając dwa swoje. W ostatnim zagraniu Bernard musiała zagrać podwójne wybicie, trafiła jednak pierwszy kamień zbyt centralnie, Szwedki przejęły enda i wygrały 7:6, Kanadyjki zdobyły srebrne medale.
Po igrzyskach.
Pomimo zdobycia medalu olimpijskiego zespół borykał się z problemami znalezienia sponsorów by móc aktywnie uczestniczyć w rozgrywkach World Curling Tour 2010/2011. Drużyna startowała w Alberta Scotties Tournament of Hearts 2011, zajęła tam 3. miejsce przegrywając półfinał przeciwko Heather Nedohin.
8 lutego 2011 podano informację, że po sezonie 2010/2011 zespół rozpadnie się. Ostatnim wspólnym turniejem był wielkoszlemowy Players' Championship rozgrywany w rodzinnym mieście Bernard. Doszła tam do ćwierćfinałów. Z zespołu odeszły Carolyn Darbyshire i Cori Morris, które postanowiły utworzyć własne drużyny. Darbyshire zaznaczyła jednak, że kiedy będzie to potrzebne może grać jako rezerwowa w zespole Bernard. O’Connor pozostała z Cheryl, a dołączyły do nich Lori Olson-Johns i Jennifer Seidler.
17 czerwca 2014 Cheryl Bernard zakończyła swoją karierę sportową.
CTRS.
Pozycje drużyn Cheryl Bernard w rankingu CTRS:

</doc>
<doc id="1870949" url="https://pl.wikipedia.org/wiki?curid=1870949" title="Adolf Bakanowski">
Adolf Bakanowski

Adolf Sykstus Bakanowski (ur. 28 marca 1840 w Mohylówce na Podolu, zm. 22 maja 1916 w Krakowie) – zakonnik zmartwychwstaniec.
Życiorys.
Kształcił się w Kamieńcu Podolskim i w Akademii Duchownej w Petersburgu. Jako kapelan brał udział w powstaniu styczniowym, po upadku którego wyjechał do Galicji, a następnie do Włoch. W roku 1866 został wystany na misję do Teksasu, do tamtejszych osad polskich. Jako proboszcz w miejscowości Panna Maria pozostawił po sobie wiele przekazów, często anegdotycznych, dotyczących złego traktowania jego parafian przez przedstawicieli innych nacji. Był dla Pannamarian ostoją podczas zamieszania, jakie nastąpiło po wojnie secesyjnej. Działał też w innych skupiskach polskich, m.in. w Chicago. W roku 1873 wrócił do Europy. mieszkając kolejno w Rzymie, Paryżu i Londynie. W roku 1880 osiadł ostatecznie w kraju. Swoje wrażenia z pobytu w najstarszej kolonii polskiej w Teksasie opisał w książce „Moje wspomnienia 1840 – 1863 – 1913" (Lwów 1913). Część wspomnień Bakanowskiego ukazała się w tłumaczeniu angielskim w USA pt. "Polish circuit rider. The Texas memoirs of Adolf Bakanowski" (Chesire, Connecticut, 1971).
Pochowany na Cmentarzu Rakowickim w Krakowie.

</doc>
<doc id="1870952" url="https://pl.wikipedia.org/wiki?curid=1870952" title="Konstanty Franciszek Borzobohaty">
Konstanty Franciszek Borzobohaty

Konstanty Franciszek Borzobohaty (ur. w 1863 w Wesołym Dworze, gmina Zdzięcioł, powiat nowogródzki, zm. w 1927 w Nowej Wilejce, pochowany w Wesołym Dworze) – polski lekarz.
Życiorys.
Syn Franciszka herbu Jelita (1838–1895) i Marii z domu Symonowicz. Miał czworo rodzeństwa: Władysława, Ignacego, Mariannę (1867-1938) i Teklę (1874-1945). Jego stryjem był Władysław Borzobohaty lekarz i powstaniec styczniowy. Uczył się w gimnazjum klasycznym w Wilnie, potem studiował medycynę na Uniwersytecie Moskiewskim. Po ukończeniu studiów w 1888 osiadł w Szyrwintach, a następnie prowadził praktykę w Starych Święcianach. Około 1904 przeniósł się do Wilna gdzie pracował do chwili zmobilizowania go do armii w 1914. W 1918 powraca do Wilna. W czasie wojny polsko-bolszewickiej został delegowany na Śląsk, do Czeladzi. Powrócił w 1921 i osiedlił się w Nowej Wilejce 10 km od Wilna. Oprócz umiejętności medycznych posiadał uzdolnienia muzyczne (grał na fortepianie głównie Chopina) oraz świetnie posługiwał się łaciną (tłumaczył Cezara).
Z żoną Pauliną Szrejber (1863-1903) miał sześcioro dzieci: Annę, Marię, Franciszka, Ignacego, Kazimierę i Michalinę. Z drugą żoną Marią Dominiką (1873-1942) – rodzoną siostrą pierwszej żony, było czworo dzieci: Konstanty, Wojciech, Adam i Paulina.

</doc>
<doc id="1870954" url="https://pl.wikipedia.org/wiki?curid=1870954" title="Siu hap Cho Lau Heung">
Siu hap Cho Lau Heung

Siu hap Cho Lau Heung (笑俠楚留香, pinyin Xiao xia Chu Liu Xiang, angielski: Legend of the Liquid Sword) - Hongkoński film kung-fu w reżyserii Wong Jing'a wydany w 1993 roku.

</doc>
<doc id="1870955" url="https://pl.wikipedia.org/wiki?curid=1870955" title="Henryk Zakrzewski">
Henryk Zakrzewski

Henryk Zakrzewski (ur. 22 maja 1897, zm. 1973) – polski działacz spółdzielczy i socjalistyczny, prezydent Gdyni (1945–1950), poseł na Sejm Ustawodawczy RP (1947–1952).
Życiorys.
Do Gdyni przybył w latach 20. Od 1922 był działaczem Polskiej Partii Socjalistycznej. W 1928 znalazł się wśród założycieli Gdyńskiej Spółdzielni Mieszkaniowej, a w 1937 został prezesem Drugiej Gdyńskiej Spółdzielni Mieszkaniowej. Rok później objął przewodnictwo nad oddziałem Towarzystwem Uniwersytetu Robotniczego im. Ignacego Daszyńskiego w Gdyni. W 1945 został mianowany prezydentem Gdyni z inicjatywy Ministerstwa Administracji Publicznej (pełnił funkcję do 1950). W 1947 objął mandat posła na Sejm Ustawodawczy z ramienia PPS, która w 1948 współtworzyła PZPR (wybór nastąpił z listy tzw. Bloku Demokratycznego w okręgu Gdynia). W parlamencie zasiadał w Komisji Morskiej i Handlu Zagranicznego. 
W latach 1987–1991 był patronem ulicy w Gdyni (obecnie ul. F. Sokoła). 

</doc>
<doc id="1870956" url="https://pl.wikipedia.org/wiki?curid=1870956" title="Teresa Kruczek">
Teresa Kruczek

Teresa Kruczek (ur. 5 stycznia 1960 w Siedlcach) – polska muzykolog, autorka opracowań muzycznych do filmów fabularnych i dokumentalnych. 
Zajmuje się również konsultacją muzyczną. Ukończyła muzykologię na Uniwersytecie Warszawskim. Od 1990 pracuje w WFDiF.
Do najważniejszych osiągnięć w zakresie fabuły należy opracowanie muzyczne filmu Czeka na nas świat – Roberta Krzempka, współpraca przy opracowaniu muzycznym Córy marnotrawnej Andrzeja Kondratiuka, konsultacja muzyczna do Galerianek Katarzyny Rosłaniec i opracowanie muzyczne serialu Krew z krwi Xawerego Żuławskiego.
W dziedzinie filmu dokumentalnego na uwagę zasługują ilustracje muzyczne do filmów Macieja Adamka: I nie opuszczę cię aż do śmierci, Co dzień bliżej nieba i Powrót, Pawła Kędzierskiego – My cichociemni, głosy żyjących, oraz konsultacja muzyczna do filmu Claudii Buthenhoff-Duffy Komeda A Soundtrack For A Life.

</doc>
<doc id="1870958" url="https://pl.wikipedia.org/wiki?curid=1870958" title="Paweł Pepłowski">
Paweł Pepłowski

Paweł Pepłowski herbu Gozdawa (ur. 1810 w Sarnowie, zm. 1864 w Paryżu) – porucznik wojsk polskich w powstaniu listopadowym.
Życiorys.
W 1821 wstąpił do 7 Pułku Piechoty Liniowej Królestwa Kongresowego. 10 marca 1831 odznaczony Krzyżem Złotym Orderu Virtuti Militari. Po upadku powstania przebywał na emigracji we Francji. Pochowany na Cmentarzu Montmartre.

</doc>
<doc id="1870959" url="https://pl.wikipedia.org/wiki?curid=1870959" title="Tadeusz Balicki">
Tadeusz Balicki

Tadeusz Michał Sylwiusz Balicki pseudonim „Lasota”, „B.A. Licki” (ur. 20 sierpnia 1857 w Lublinie, zm. 10 sierpnia 1921) – inżynier komunikacji, socjolog. Syn Seweryna Tomasza Balickiego (ur. 1819 w Krynicach pow. Hrubieszowski), urzędnika Towarzystwa Kredytowego Ziemskiego i Karoliny Gruszczyńskiej (1818–1900), brat Zygmunta (1858–1916), działacza i teoretyka polskiego nacjonalizmu, jednego z przywódców Narodowej Demokracji.
Życiorys.
Wraz z bratem Zygmuntem student Politechniki Petersburskiej i działacz Gminy Socjalistów Polskich w Petersburgu (1879). Od roku 1880 w Warszawie, dokąd udał się z bratem w celu odbudowania ruchu socjalistycznego, rozbitego przez aresztowania. Jeden z założycieli Gminy Socjalistów Polskich w Warszawie, prowadził działalność w kółkach robotniczych, a jednocześnie pracował jako inżynier w Lublinie. Aresztowany 1881, wyrokiem administracyjnym zesłany za działalność socjalistyczną 13 stycznia 1882 r. na okres 5 lat do zachodniej Syberii. Mając wyrok 5 letni, pozostał na Syberii 9 lat, pracując cztery lata jako człowiek wolny. Mieszkał z żoną Felicją w Jenisiejsku i Krasnojarsku, a potem w stolicy Zachodniej Syberii – Tomsku. Pracował jako wysokiej klasy specjalista budownictwa wodnego, badał możliwości regulacji wielkich rzek syberyjskich i budowy kanału łączącego Ob i Jenisej, członek zarządu budowy kanału. Odbywał kilkutygodniowe wyprawy w tajgę wraz z grupą pomocników i robotników, którymi byli w większości Buriaci, Samojedzi i Czukcze. Obszerne listy z wypraw adresowane do żony spłonęły w sierpniu 1944. Fotografie, przekazane w roku 1960 do zbiorów publicznych, zaginęły.
Mając zakaz powrotu do Królestwa, osiedlił się ok. 1890 r. w Petersburgu, gdzie zaprzyjaźnił się ze Stefanią Sempołowską. W roku 1895 wrócił do Warszawy, przed rokiem 1898 zamieszkał w mieszkaniu przy ul. Hożej 19, róg Kruczej. Pracował w magistracie jako inżynier ds. budownictwa wodnego. Zajmował się regulacją Wisły, projektował budowę Wału Miedzeszyńskiego oraz Wybrzeża Kościuszkowskiego. Projektował również przyczółki i filary Mostu Poniatowskiego. W Towarzystwie Higienicznym przedstawił projekt „ogrodów i placów dla dzieci miejskich”.
Zostawił obszerną pracę o rozmieszczeniu, charakterze i historii wydobycia złota na Syberii pt. „Kopalnie złota w Syberyi i ich warunki życiowe” (Wędrowiec, 1885, nr 22 – 28). Autor książki pt. „Narodowość nowoczesna. Studium socjologiczne” (Księgarnia K. Grendyszyńskiego Petersburg 1896) opublikowanej pod pseudonimem B. A. Licki, wznowionej w Warszawie pod nazwiskiem autora i zmienionym tytułem „Szkice o Narodowości” (Gebethner i Wolf 1898), która wzbudziła szerokie zainteresowanie w środowisku naukowym. Autor dowodził, że naród współczesny jest wytworem rozwoju kapitalizmu. Przeciwstawiał się etnicznemu ujęciu narodu Zygmunta Balickiego.
Podobnie jak brat Zygmunt odszedł od organizacji socjalistycznych, nie przeszedł jednak na pozycje nacjonalizmu. Związany z Ligą Polską, nie zaakceptował przeobrażenia jej w Ligę Narodową (1893), żądając od jej głównego założyciela Zygmunta Miłkowskiego sądu nad Romanem Dmowskim za złamanie przysięgi posłuszeństwa złożonej przy przystępowaniu do Ligi Polskiej. W okresie rewolucji 1905 roku należał w Warszawie do założycieli tzw. Postępowej Demokracji (25 XI 1906), przyczynił się do tego, że Postępowa Demokracja zawarła sojusz z PPS, jednak odsunął się od partii, gdy zbliżyła się do endecji.
Żonaty z Felicją z Gruszczyńskich (1860-1944), ojciec Zygmunta (1888–1959), inżyniera kolejowego, kierownika budowy pierwszego osiedla robotniczego na Kole, więźnia Oświęcimia, wiceministra komunikacji (1946–1956), Jana (1890 – 1963), majora Wojska Polskiego, zmarłego na emigracji, oraz Zofii (1898-1974), dr historii, bibliotekarki Biblioteki Narodowej oraz Biblioteki Publicznej M. Stoł. Warszawy.

</doc>
<doc id="1870960" url="https://pl.wikipedia.org/wiki?curid=1870960" title="Olaf Zinke">
Olaf Zinke

Olaf Zinke (ur. 9 października 1966 w Bad Muskau) – niemiecki łyżwiarz szybki, złoty medalista olimpijski.
Kariera.
Urodził się w NRD i do zjednoczenia Niemiec reprezentował barwy tego kraju. Największy sukces w karierze osiągnął w 1992 roku, kiedy podczas igrzysk olimpijskich w Albertville zdobył złoty medal w biegu na 1000 m. W zawodach tych wyprzedził bezpośrednio Kim Yun-mana z Korei Południowej (o 0,01 sekundy) oraz Japończyka Yukinori Miyabe. Na tych samych igrzyskach był też szósty w biegu na 1500 m, a w biegu na 500 zajął 25. miejsce. Podczas rozgrywanych dwa lata później igrzysk w Lillehammer wystąpił tylko na dystansie 1500 m, kończąc rywalizację na trzynastej pozycji. Zajął też między innymi dziesiąte miejsce na mistrzostwach świata w wieloboju sprinterskim w Tromsø. Dziesięć razy stawał na podium zawodów Pucharu Świata, odnosząc przy tym dwa zwycięstwa. W sezonie 1989/1990 zajął trzecie miejsce w klasyfikacji końcowej na 1000 m.

</doc>
<doc id="1870962" url="https://pl.wikipedia.org/wiki?curid=1870962" title="Kierowca (film 1978)">
Kierowca (film 1978)

Kierowca (ang. The Driver) – amerykańsko-brytyjski film akcji z 1978 roku, wyreżyserowany przez Waltera Hilla.
Film zarobił 2 958 988 koron szwedzkich w Szwecji.
Obsada.
Źródło: "Filmweb"
Fabuła.
Świetny kierowca (Ryan O’Neal) wynajmuje się przestępcom, zapewniając im ucieczkę z miejsca napadu kradzionym samochodem. Policjant postanawia złapać kierowcę i stara się zastawić na niego pułapkę.

</doc>
<doc id="1870963" url="https://pl.wikipedia.org/wiki?curid=1870963" title="Leon Korzewnikjanc">
Leon Korzewnikjanc

Leon Korzewnikjanc ps. "Doliwa, Leon" (ur. 7 stycznia 1896, zm. 10 czerwca 1978) – pułkownik wojska i pożarnictwa, polski wojskowy i działacz strażacki związany z Gdynią, radny miejski Gdyni. W latach 1933-1939 i 1945-1947 komendant Zawodowej Straży Pożarnej w tym mieście.
Życiorys.
Wywodził się z rodziny o korzeniach ormiańskich.
Do Gdyni przebył w latach 30. W 1933 został pierwszym komendantem Zawodowej Straży Pożarnej w Gdyni (oficjalnie – jednostki Straży Zawodowej Gdynia-Miasto).
W latach 30. posiadł VII stopień wyszkolenia pożarniczego (na osiem podówczas istniejących) i jako jeden z najlepiej wyszkolonych strażaków na Pomorzu przewodniczył powiatowej komisji egzaminacyjnej oraz był członkiem Korpusu Technicznego Straży Pożarnych Okręgu Pomorskiego.
W 1939 brał udział w obronie Gdyni przed wojskami niemieckimi, wraz z połową swojej jednostki strażackiej wyruszył na Oksywie, gdzie dowodził obroną przeciwpożarową polskich linii, a także brał udział w walkach w tym rejonie.
Od grudnia 1939 był szefem sztabu Strażackiego Ruchu Oporu „Skała”. Po jego wchłonięciu przez Korpus Bezpieczeństwa został szefem sztabu tej organizacji, a w czasie powstania warszawskiego dowodził wszystkimi jednostkami KB w Warszawie. Po podpisaniu porozumienia z innymi organizacjami został zastępcą dowódcy Połączonych Sił Zbrojnych AL, PAL i KB. Po wojnie za działalność w Korpusie Bezpieczeństwa został odznaczony Orderem Krzyża Grunwaldu III klasy.
W 1945 powrócił do Gdyni, był jednym z pierwszych strażaków, jacy już w marcu 1945 zgłosili się do jednostki. Powrócił na zajmowane przed wojną stanowisko komendanta i piastował je do 21 września 1947. Odwołany, pozostał jednak związany z Gdynią: zasiadał w jej Radzie Miejskiej z ramienia SD (był także wiceprzewodniczącym Zarządu Miejskiego SD). Pełnił obowiązki prezesa okręgowego Związku Uczestników Walki Zbrojnej o Niepodległość i Demokrację 1939–1945.
Został pochowany na Powązkach Wojskowych w Warszawie (kwatera B28-1-14).
Uchwałą Rady Obrony Narodu z dnia 2 października 1944 w uznaniu zasług w walce z okupantem został mianowany generałem brygady.

</doc>
<doc id="1870966" url="https://pl.wikipedia.org/wiki?curid=1870966" title="Adoracja Dzieciątka przez Trzech Króli">
Adoracja Dzieciątka przez Trzech Króli

Adoracja Dzieciątka przez Trzech Króli – obraz znany też jako Adoracja Dzieciątka, dzieło anonimowego artysty pochodzącego z Wiednia, znanego w historiografii jako Mistrz Adoracji z Wiednia, aktywnego około 1410 r. Obraz ten ukazuje scenę adoracji przez Trzech Króli Dzieciątka leżącego na kolanach Marii, ponadto dzieło jest przykładem średniowiecznego studium przyrody. Od strony stylistycznej łączone jest ze stylem pięknym, który stanowi w sztukach plastycznych przełom pomiędzy dojrzałym a późnym gotykiem. Obraz prezentowany jest w Muzeum Sztuk Pięknych w Budapeszcie.
Bohaterami obrazu są siedząca na skale Maria z Dzieciątkiem Jezus oraz ukazani po lewej stronie trzej królowie, składający Dzieciątku dary – mirrę, kadzidło i złoto. Wszyscy oprócz Chrystusa, który jest owinięty do pasa w pieluszki, odziani są w długie, miękko fałdowane suknie; czerwona suknia Marii jest niemal w całości zakryta w błękitny płaszcz z welonem okrywającym głowę Matki Bożej. Dwóch starszych monarchów w czerwonych płaszczach ma twarze o niemalże identycznych cechach fizjonomicznych, podobny układ włosów i bród. Najmłodszy monarcha, o niemalże kobiecych rysach twarzy, głowę ma nakrytą koroną z motywem stylizowanej lilii. Zza skał wyłania się postać pasterza, który ze zdumieniem przygląda się wydarzeniu.
Na jednolitym złotym tle znajduje się skalisty krajobraz, który stanowi swego rodzaju scenerię dla Adoracji Dzieciątka. Krajobraz ten jest usiany trawą i nadnaturalnej wielkości kwiatami. Sceneria ta jest w znacznym stopniu przestrzeni, tworzy swego rodzaju parawan oddzielający od tła. Z drobiazgową dokładnością twórca namalował rośliny, które w identyczny sposób zamieścił w różnych partiach krajobrazu. Rośliny te cechuje naturalny realizm, drobiazgowe potraktowanie szczegółów; niewątpliwie artysta malował je na bazie studium z natury.
Artysta konsekwentnie operuje cechami stylistycznymi dla przełomu XIV i XV stulecia, zwłaszcza w formie które traktuje jednolicie miękko, aczkolwiek dąży do realizmu, co jest jednak czytelne tylko w studium roślin. Jednakże powierzchnie twarde (skały) i metalowe (korony i dary królewskie) uzyskały własną materię wyłącznie za pomocą silnych linearnych konturów.
Cechą która nadaje dziełu unikatowy charakter jest przestrzeń, w którą wpisana jest scena. Nie ma w tym obrazie - jak w większości przedstawień Pokłonu Trzech Króli - motywu betlejemskiej szopki, artysta zrezygnował z zastosowania form architektonicznych przenosząc bożonarodzeniowy wątek na łono natury.
Niewiadome są okoliczności powstania tego dzieła. Z uwagi na jego niewielkie rozmiary badacze przypuszczają, że obraz przeznaczony był do domowego ołtarza i służył do prywatnej modlitwy. Autorem dzieła jest malarz austriacki, działający w Wiedniu, znający niewątpliwie malarstwo czeskie z dziełami Mistrza z Trzeboni na czele.

</doc>
<doc id="1870968" url="https://pl.wikipedia.org/wiki?curid=1870968" title="Miss World 1955">
Miss World 1955

Miss World 1955 - piąte wybory Miss World. Zostały zorganizowane ponownie w Lyceum Theatre w Londynie. Gala finałowa odbyła się 20 października 1955 r. O tytuł i koronę "Miss World" walczyło 21 uczestniczek. Wygrała Carmen Susana Dujim Zubillaga, reprezentantka Wenezueli, która jako pierwsza mieszkanka tego kraju otrzymała tytuł Miss World. W konkursie zadebiutowało 6 państw.
Notatki dot. państw uczestniczących.
Powracające państwa i terytoria.
Ostatnio uczestniczące w 1953:

</doc>
<doc id="1870969" url="https://pl.wikipedia.org/wiki?curid=1870969" title="Rada Regionów FFU">
Rada Regionów FFU

Rada Regionów FFU (ukr. Комітет з розвитку футболу в регіонах
"Рада Регіонів ФФУ", "Komitet z rozwytku futbołu w rehionach "Rada Rehioniw FFU"") - ukraińska organizacja sportowa, założona 16 sierpnia 2000, która jest stałą aktualną komórką Ukraińskiego Związku Piłki Nożnej (FFU) oraz podporządkowana jemu. Jej przewodniczącym jest Anatolij Diaczenko.
Prowadzi rozgrywki:
Do składu Rady regionów wchodzą regionalne związki piłkarskie:
Sewastopolski Miejski Związek Piłki Nożnej prowadzi rozgrywki o mistrzostwo i Puchar Krymu łącznie z Republikańskim Związkiem Piłki Nożnej Krymu, natomiast Odeski Obwodowy Związek Piłki Nożnej prowadzi rozgrywki o mistrzostwo i Puchar obwodu Odeskiego oraz miasta Odessy osobno.

</doc>
<doc id="1870975" url="https://pl.wikipedia.org/wiki?curid=1870975" title="Ostra Górka (Kielce)">
Ostra Górka (Kielce)

Ostra Górka (dawniej również "Ostrogórka") – część Kielc, położona w południowo-wschodniej części miasta. Znajduje się tu osiedle domków jednorodzinnych.
Część wschodnia Ostrej Górki została przyłączona do Kielc w 1979 roku, a wcześniej była oddzielną miejscowością o charakterze osiedla domów jednorodzinnych, położoną na obszarze ograniczonym w przybliżeniu dzisiejszymi ulicami Poligonową i Berberysową od zachodu oraz Jaśminową od południa. Miejscowość liczyła ok. 580 mieszkańców w roku 1978.
Część zachodnia dzisiejszej Ostrej Górki, ograniczona ulicami Wojska Polskiego od zachodu oraz Poligonową i Berberysową od wschodu, została przyłączona do Kielc w 1961 roku (razem z Bukówką). W latach 80. i 90. XX wieku powstało tu osiedle domów jednorodzinnych. W latach 80. XX wieku nadano nazwy ulicom "na Ostrogórce": w 1980 – Berlinga, Dąbka, Kleeberga, Maczka, Starzyńskiego, Sucharskiego, Unrgua, w 1981 – Grota-Roweckiego, w 1986 – Klimeckiego, Szareckiego. W roku 1994 nadano nazwy nowym ulicom "w osiedlu Ostra Górka": Andersa, Czołgistów, Poligonowa, Saperów, Ułańska.
Komunikacja.
Dojazd liniami autobusowymi MPK nr: 1, 11, 25, 33, 34, 54, 108 i N2.
Przez zachodnie obrzeża osiedla przechodzi droga wojewódzka nr 764 (ul. Wojska Polskiego).

</doc>
<doc id="1870976" url="https://pl.wikipedia.org/wiki?curid=1870976" title="Jacqueline Börner">
Jacqueline Börner

Jacqueline Börner (ur. 30 marca 1965 w Wismarze) – niemiecka łyżwiarka szybka reprezentująca także NRD, mistrzyni olimpijska i mistrzyni świata, trzykrotna medalistka mistrzostw Europy oraz zdobywczyni Pucharu Świata.
Kariera.
Urodziła się w NRD i do zjednoczenia Niemiec reprezentowała barwy tego kraju. Pierwszy sukces w karierze osiągnęła w 1987 roku, kiedy zdobyła brązowy medal podczas mistrzostw Europy w Groningen. W zawodach tych wyprzedziły ją jedynie jej rodaczka Andrea Ehrig-Mitscherlich oraz Yvonne van Gennip z Holandii. Wynik ten powtórzyła na rozgrywanych dwa lata później mistrzostwach Europy w Berlinie, przegrywając tylko z Gundą Kleemann i Constanze Moser-Scandolo. W 1990 roku sięgnęła po złoty medal na wielobojowych mistrzostwach świata w Calgary, wyprzedzając Seiko Hashimoto z Japonii oraz Constanze Moser-Scandolo. W tym samym roku zdobyła też srebrny medal na mistrzostwach Europy w Heerenveen, ulegając tylko Gundzie Kleemann. W lecie 1990 roku Börner została potrącona przez samochód podczas treningu na rowerze. W wyniku zderzenia odniosła obrażenia głowy, złamała kości stopy oraz zerwała więzadło krzyżowe przednie. Po kilku miesiącach rehabilitacji wróciła do sportu i wywalczyła awans na igrzyska olimpijskie w Albertville w 1992 roku. Zdobyła tam złoty medal w biegu na 1500 m, pokonując Gundę Niemann i Seiko Hashimoto. Na tych samych igrzyskach była też ósma na dwukrotnie dłuższym dystansie. Kilkakrotnie stawała na podium zawodów Pucharu Świata, odnosząc przy tym dwa zwycięstwa. Najlepsze wyniki osiągnęła w sezonie 1989/1990, kiedy zwyciężyła w klasyfikacji końcowej 1500 m, a w klasyfikacji 3000 m/5000 m była druga. W 1992 roku zakończyła karierę.

</doc>
<doc id="1870977" url="https://pl.wikipedia.org/wiki?curid=1870977" title="Jacqueline Borner">
Jacqueline Borner



</doc>
<doc id="1870978" url="https://pl.wikipedia.org/wiki?curid=1870978" title="Kōshū">
Kōshū

 – miasto w Japonii na głównej wyspie Honsiu w prefekturze Yamanashi.
Położenie.
Miasto leży we wschodniej części prefektury nad rzeką Fuefuki, graniczy z:
oraz kilkoma miasteczkami i wsiami.
Historia.
Miasto powstało 1 listopada 2005 roku.
Transport.
Kolejowy.
Przez miasto przebiega główna magistrala JR Chūō.

</doc>
<doc id="1870980" url="https://pl.wikipedia.org/wiki?curid=1870980" title="Koshu">
Koshu



</doc>
<doc id="1870981" url="https://pl.wikipedia.org/wiki?curid=1870981" title="Pod Telegrafem">
Pod Telegrafem

Pod Telegrafem – część Kielc, położona pod górą Telegraf (po jej północnej stronie), w południowo-wschodniej części miasta. Znajduje się tu osiedle domków jednorodzinnych i ośrodek narciarski Stok Narciarski Telegraf w Kielcach.
Historia i nazewnictwo.
Nazwa "Pod Telegrafem" pojawiła się po raz pierwszy w roku 1910. Wcześniej, od 1803 roku, używano nazwy "Bałtów", która na początku lat 70. XX wieku obejmowała następujące ulice: Bąkowa, Dąbrowszczaków, Dzielna, Karskiego (dawniej "Żołnierzy Radzieckich"), Oboźna, Pod Telegrafem, Wrzosowa – oraz położone dalej na wschód – Brzechowska, Dobra, Jałowcowa, Łukowa, Rakowska, Sosnowa. "Bałtów" był wówczas nazwą urzędową, ale już wówczas od dawna nie używaną. Obecnie nie ma tej nazwy w rejestrze nazw urzędowych. Ulice zaliczone wówczas do "Bałtowa" współcześnie zalicza się zwyczajowo do osiedla "Pod Telegrafem".
Na początku lat 70. XX wieku nazwę "Pod Telegrafem" lokalizowano w rejonie obecnego osiedla, a nazwa "Podhale" oznaczała wówczas las położony na północny zachód od Telegrafu; współcześnie "Podhale" jest faktycznie alternatywną nazwą osiedla "Pod Telegrafem".
W 1994 roku nadano nazwy nowym ulicom "w osiedlu Pod Telegrafem": Brzozowa, Cedrowa, Tujowa, Dereniowa, Orzechowa, Świerkowa, Świętojańska.
Na omawianym obszarze spółdzielnia mieszkaniowa Pionier zbudowała dwa osiedla domków jednorodzinnych: 80 segmentów jednorodzinnych przy ulicach Karskiego, Bąkowej i Dąbrowszczaków (budowa rozpoczęta w 1978 roku) oraz 100 domków jednorodzinnych na "os. Podhale" (budowa rozpoczęta w latach 90. XX wieku).
Komunikacja.
Dojazd liniami autobusowymi komunikacji miejskiej nr 11, 25, 33, 34, 54, 108 i N2.

</doc>
<doc id="1870982" url="https://pl.wikipedia.org/wiki?curid=1870982" title="Arabian Knight">
Arabian Knight

Arabian Knight, właściwie Sulayman Ansari – amerykański producent powiązany z amerykańskim zespołem hip-hopowym Wu-Tang Clan.

</doc>
<doc id="1870983" url="https://pl.wikipedia.org/wiki?curid=1870983" title="Catriona Le May Doan">
Catriona Le May Doan

Catriona Le May Doan (ur. 23 grudnia 1970 w Saskatoon) – kanadyjska łyżwiarka szybka, trzykrotna medalistka olimpijska, wielokrotna medalistka mistrzostw świata i pięciokrotna zdobywczyni Pucharu Świata.
Kariera.
Pierwszy występ Catriony Le May Doan na arenie międzynarodowej miał miejsce w 1989 roku, kiedy zajęła 24. miejsce podczas mistrzostw świata juniorów w Kijowie. Swój pierwszy medal zdobyła jednak dopiero dziewięć lat później, zwyciężając na mistrzostwach świata w wieloboju sprinterskim w Berlinie. W tym samym roku zdobyła też złoto w biegu na 500 m i srebro na 1000 m podczas dystansowych mistrzostw świata w Calgary oraz wzięła udział w igrzyskach olimpijskich w Nagano. Olimpijskie starty rozpoczęła od zdobycia złotego medalu w biegu na 500 m, ustanawiając jednocześnie nowy rekord olimpijski. Zdobyła też brązowy medal na dwukrotnie dłuższym dystansie, przegrywając z Marianne Timmer z Holandii i Chris Witty z USA. Kolejne trzy medale zdobyła w 1999 roku. Najpierw wywalczyła złoto na 500 m i brąz na 1000 m na dystansowych mistrzostwach świata w Heerenveen, a następnie była druga za Niemką Monique Garbrecht podczas mistrzostw świata w wieloboju sprinterskim w Calgary. W kolejnym roku tym raz stanęła na podium międzynarodowej imprezy - podczas dystansowych mistrzostw świata w Nagano była trzecia na 500 m, przegrywając tylko z Monique Garbrecht i Rosjanką Swietłaną Żurową. W tej samej konkurencji była najlepsza rok później, na mistrzostwach świata w Salt Lake City, zdobywając ponadto brązowy medal na 1000 m. Brązowy medal zdobyła też na mistrzostwach świata w wieloboju sprinterskim w Inzell, plasując się za Garbrecht i Eriko Sanmiyą z Japonii. Ostatni medal w karierze zdobyła na igrzyskach olimpijskich w Salt Lake City, gdzie ponownie zwyciężyła w biegu na 500 m. Miesiąc wcześniej Le May Doan była też najlepsza podczas mistrzostw świata w wieloboju sprinterskim w Hamar. Wielokrotnie stawała na podium zawodów Pucharu Świata, odnosząc przy tym 34. zwycięstwa. W sezonach 1997/1998, 1998/1999, 2000/2001 i 2001/2002 zwyciężała w klasyfikacji końcowej 500 m, w sezonie 2002/2003 była druga, a sezon 1995/1996 zakończyła na trzeciej pozycji. Ponadto w sezonie 1997/1998 była też najlepsza w klasyfikacji 1000 m, a w sezonie 1998/1999 zajęła trzecie miejsce w tej klasyfikacji.
Ustanowiła 18 rekordów świata (w tym 5 nieoficjalnych). Podczas igrzysk w Salt Lake City była chorążym reprezentacji Kanady. W 2005 roku została oficerem Orderu Kanady.

</doc>
<doc id="1870984" url="https://pl.wikipedia.org/wiki?curid=1870984" title="Catriona Le May-Doan">
Catriona Le May-Doan



</doc>
<doc id="1870985" url="https://pl.wikipedia.org/wiki?curid=1870985" title="Catriona LeMay-Doan">
Catriona LeMay-Doan



</doc>
<doc id="1870986" url="https://pl.wikipedia.org/wiki?curid=1870986" title="Catriona LeMay Doan">
Catriona LeMay Doan



</doc>
<doc id="1870987" url="https://pl.wikipedia.org/wiki?curid=1870987" title="Roman Krogulski">
Roman Krogulski

Roman Jan Krogulski (ur. 10 czerwca 1868 w Rzeszowie, zm. 4 grudnia 1936 tamże) – polski adwokat i samorządowiec, działacz społeczny, burmistrz i prezydent Rzeszowa (1913–1935).
Życiorys.
Roman Jan Krogulski urodził się 10 czerwca 1868 w Rzeszowie, w rodzinie Romana Wawrzyńca (1832–1900), majstra szewskiego, i Marii z Raczków. Był wujem Floriana Węglowskiego i Henryka Węglowskiego. Ukończył C. K. I Gimnazjum Miejskie w Rzeszowie oraz studia prawa na Wydziale Prawa Uniwersytetu Jagiellońskiego, otrzymując w 1892 tytuł doktora prawa. Prowadził własną kancelarię adwokacką w Rzeszowie przy ul. Zamkowej (obecnie Lisa-Kuli 5).
Od 1895 zasiadał w Radzie Miejskiej, pełniąc obowiązki wiceburmistrza (1903–1913), a następnie burmistrza (1913–1933). W 1933 został (przy okazji zmiany ustawy o samorządzie) pierwszym prezydentem Rzeszowa. Ustąpił z urzędu w 1935.
W latach 1906–1919 był prezesem Towarzystwa Gimnastycznego „Sokół” w Rzeszowie. Przywódca Polskiego Stronnictwa Demokratycznego w Rzeszowie (1903–1918). Członek Wydziału Finansowego Komisji Tymczasowej Skonfederowanych Stronnictw Niepodległościowych. Był posłem do austriackiej Rady Państwa XII kadencji (od 14 maja 1912 do 28 października 1918) wybrany zastępcą posła w okręgu wyborczym nr 21 (Rzeszów - Ropczyce - Sędziszów) - mandat poselski objął po rezygnacji Leona Bilińskiego. Należał do grupy posłów demokratycznych i był członkiem Koła Polskiego w Wiedniu. Do najmniej do 1914 był członkiem Rady c. k. powiatu rzeszowskiego, wybrany z grup gminy miejskiej, pełnił funkcję zastępcy członka wydziału.
W 1914 jako przedstawiciel demokratów był członkiem sekcji zachodniej Naczelnego Komitetu Narodowego. Przewodniczący przedstawicielstwa Polskiej Komisji Likwidacyjnej na miasto i powiat rzeszowski (1 listopada 1918 – 28 stycznia 1919.
Założyciel Unii Narodowo-Państwowej (1922). W dwudziestoleciu międzywojennym stał na czele struktur BBWR w mieście. Członek zarządu Związku Miast Polskich w 1932.
Był egzekutorem testamentu dr. Henryka Hanasiewicza w zakresie powołania Szpitala im. Dzieciątka Jezus w Rzeszowie oraz był członkiem kuratorium Przytułku Dzieciątka Jezus w Rzeszowie.
Roman Krogulski napisał dramat pt. "Maskarada. Impromptu w 3 aktach" (Kraków-Warszawa 1909) oraz powieść wierszowaną pt. "Kamil Róg" (Kraków 1922). 21 listopada 1933 otrzymał Honorowe Obywatelstwo Miasta Rzeszowa.
22 października 1898 w Sanoku poślubił Marię Katarzynę Nowak (ur. 1876), córkę Stanisława Nowaka, właściciela dóbr ziemskich i Julii z Gardulskich. Jego szwagrem i przyjacielem był Paweł Biedka, także absolwent rzeszowskiego gimnazjum, również adwokat oraz burmistrz Sanoka. Krogulscy mieli córkę, również Marię, która wyszła za mąż za lekarza, Walentego Klisiewicza. 
Roman Krogulski pochowany został na Cmentarzu Pobitno w Rzeszowie (sektor XI-1-3).
Upamiętnienie.
Jego imieniem nazwano park na Lisiej Górze w Rzeszowie, gdyż doprowadził do uruchomienia tam stacji pomp i filtrów na Wisłoku. Ustanowiono też ulicę jego imienia w rzeszowskiej dzielnicy Staromieście.

</doc>
<doc id="1870991" url="https://pl.wikipedia.org/wiki?curid=1870991" title="Centralna Komisja Żeglugi na Renie">
Centralna Komisja Żeglugi na Renie

Centralna Komisja Żeglugi na Renie (ang. "Central Commission for the Navigation of the Rhine", fr. "Commission Centrale pour la Navigation du Rhin", niem. "Zentral Kommission für die Rheinschiffahrt"). CCNR – organizacja międzynarodowa utworzona w 1815 r. na mocy postanowień kongresu wiedeńskiego (tzw. Akt końcowy, art. 108-117). Celem organizacji było zapewnienie przestrzegania prawa wolności żeglugi na Renie, dbanie o jej bezpieczeństwo jak i rozwój, rozstrzyganie sporów pomiędzy państwami oraz koordynowanie prac hydrotechnicznych. Jej siedzibą jest Strasburg.
Geneza.
Już 24 października 1648 roku układ w Münster (pokój westfalski) wprowadzał wolność żeglugi po Renie, likwidację ceł tranzytowych i opłat lokalnych, jednak jego postanowienie nie były respektowane przez władców i miasta nadreńskie. Podczas rewolucji francuskiej w 1792 roku został wydany dekret, stanowiący, iż żaden naród nie może sobie zastrzec wyłączności korzystania z Renu. 31 marca 1831 roku w Moguncji podpisana została konwencja w sprawie regulaminu żeglugi po Renie, na mocy której działalność rozpoczęła Komisja, jednak wbrew postanowieniom kongresu wiedeńskiego ustanawiała ona wolność żeglugi po rzece wyłącznie dla państw nadbrzeżnych. Członkami konwencji były wszystkie państwa nadbrzeżne z wyjątkiem Szwajcarii. Obecnie CCNR funkcjonuje na podstawie podpisanej 17 października 1868 konwencji z Mannheim, zmodyfikowanej przez traktat wersalski (art. 354-362) z 28 VI 1919, porozumieniem z października 1945 i lutego 1950 oraz konwencją z 20 XI 1963 roku ze Strasburga. W ramach konwencji z Mannheim ustanowiona została wolność żeglugi po Renie dla wszystkich państw bez wyjątku. W konsekwencji wojny francusko-pruskiej z 1871 roku Francja przestała być członkiem Komisji, przez co w jej szeregach pozostały wyłącznie państwa niemieckie i Holandia. W 1919 pierwszy raz w historii organizacji w jej skład weszły państwa nie leżące nad Renem, Wielka Brytania i Włochy. W 1936 roku Niemcy wycofały się z CCNR oraz wypowiedziały wszelkie traktaty dotyczące dróg wodnych na ich terytorium. W tym samym roku Włochy przestały brać udział w posiedzeniach komisji, a w listopadzie 1938 całkowicie wystąpiły z CCNR. Na okres II Wojny Światowej organizacja została zawieszona.
Reaktywacja Komisji nastąpiła w październiku 1945 roku. Początkowo miejsce Niemiec zajęły państwa okupacyjne, dopiero w 1950 roku RFN uzyskało prawo posiadania własnego przedstawiciela. Stany Zjednoczone wycofały się z organizacji dopiero w 1964 roku. Kolejne statutowe poprawki wprowadzone zostały w 1963 roku w Strasburgu, wszystkie konwencje zostają zintegrowane w jednolitą postać Zrewidowanej Konwencji o Żegludze na Renie. Od tej pory stanowisko przewodniczącego sprawowane jest przez państwa członkowskie w kolejności alfabetycznej.
Organy.
Podstawowym organem CCNR jest Sesja plenarna, zbierająca się 3–4 razy do roku. W jej skład wchodzą przedstawiciele krajów członkowskich (po jednym na każde państwo). Podjęcie decyzji wymaga absolutnej większości głosów, jednak są one wiążące jedynie dla państw, które zaakceptowały owe decyzje (w praktyce oznacza to jednomyślne podejmowanie decyzji). Działają również powoływane przez Sesje zależnie od potrzeb Komitety wyspecjalizowane oraz Grupy Ekspertów.
Organy, Komisje i Grupy Ekspertów Centralnej Komisja Żeglugi na Renie:
Cele i działalności.
Zadaniem Komisji jest zagwarantowanie i nadzorowanie przestrzegania wolności żeglugi, przewozu towarów, jednakowego traktowania statków handlowych wszystkich państw, utrzymanie drogi wodnej na Renie, ochrony środowiska ekologicznego rzeki, ustanawianie jednolitych przepisów regulujących żeglugę po Renie jak i koordynowanie związanej z nią polityki oraz zapewnienie bezpieczeństwa socjalnego dla pracowników żeglugi reńskiej.
CCNR bada i opiniuje projekty prac złożonych przez państwa członkowskie dotyczące umacniania brzegów rzeki, budowy tam, mostów, elektrowni wodnych itp. Zajmuje się również rozstrzyganiem sporów pomiędzy państwami członkowskimi o charakterze prawnym, finansowym i celnym. Komisja, a dokładniej Izba Apelacyjna pełni funkcje instancji odwoławczej od decyzji sądów krajowych państw członkowskich wobec żeglugi po rzece. CCNR w trakcie swojego istnienia wypracowała i wprowadziła w życie wiele norm prawnych regulujących podstawowe zasady żeglugi po rzece, m.in.: przepisy o przewozie materiałów łatwopalnych, żrących i trujących (1900), regulamin atestów dla statków i tratew (1947), przepisy ułatwiające odprawę celną (1950), przepisy policyjne żeglugi na Renie (1954), regulamin wydawania patentów żeglarskich (1956). CCNR doprowadziła do ujednolicenie i uproszczenia przepisów celnych pomiędzy państwami członkowskimi(oczywiście wyłącznie w stosunku do rzeki). Komisja niejednokrotnie zmuszona była do podejmowania kroków mających na celu zapobieżenie walce pomiędzy armatorami reńskimi, czego efektem były m.in. konwencja frachtowa z Duisburga(1951), konwencja szwajcarska z Rheinfeld (1954), konwencja ze Strasburga (1955), konwencja zbożowa (1955). Działalność organizacji finansowana jest z jednakowych składek państw członkowskich.
Komisja współpracuje również z innymi organizacja międzynarodowymi, jednak wyłącznie na temat zagadnień dotyczących żeglugi śródlądowej. Do grupy tych organizacji należą: Wspólnoty europejskie (Dyrekcja ds. Transportu), Europejska Komisja Gospodarcza Narodów Zjednoczonych, Europejska Komisja Ministrów Transportu, Międzynarodowa Agencja Energii Atomowej, Międzynarodowa Organizacja Pracy. CCNR współpracuje również z organizacjami pozarządowymi takimi jak: Rejestr Statków na Renie oraz Stowarzyszenie Firm Zaangażowanych w żeglugę po Renie.

</doc>
<doc id="1870992" url="https://pl.wikipedia.org/wiki?curid=1870992" title="Lockheed L-133 Starjet">
Lockheed L-133 Starjet

Lockheed L-133 Starjet – niezrealizowany projekt amerykańskiego samolotu myśliwskiego konstrukcji Lockheeda. Samolot był jednym z pierwszych amerykańskich projektów maszyn z napędem odrzutowym.
Historia.
W 1940 roku Lockheed zatrudnił inżyniera Nathana Price'a aby zajął się przeprojektowaniem turbosprężarki z samolotu Lockheed P-38 Lightning tak, aby można jej było użyć w nowoprojektowanym samolocie Lockheed XP-49, będącym modyfikacją P-38. Price wcześniej pracował w firmie Double Steam Motors, w której był odpowiedzialny za projektowanie wtryskiwaczy do kotłów opalanych ciekłym paliwem. W 1932 zainteresował się możliwością napędzania samolotów turbinami parowymi. Zbudowaną przez Price'a turbinę zamontowano w samolocie, który wzniósł się w powietrze 12 kwietnia 1933 roku. Jako że silnik o takiej konstrukcji był zdecydowanie za ciężki jak na możliwości ówczesnych samolotów, w 1936 roku cały projekt zamknięto. Nie zniechęciło to Price'a do dalszych prac i całkowicie prywatnie zajął się projektowaniem turbinowego silnika odrzutowego, a w 1940 roku znalazł się w Lockheedzie. W tym samym roku we wrześniu zainteresował swoim nowym silnikiem głównego inżyniera działu doświadczalno-projektowego firmy, Clarence'a "Kelly" Johnsona. Wielki wizjoner lotnictwa Johnson dostrzegł w nowym silniku szanse na stworzenie alternatywy dla wykorzystywanych dotychczas silników tłokowych. Razem z wiceprezesem firmy Hallem Hibbardem podjęli decyzje o rozpoczęciu prac nad nową jednostką napędową, która została oznaczona jako L-1000. Równolegle obok prac nad silnikiem Johnson rozpoczął projektowanie samolotu mającego być napędzanym L-1000. Nowy samolot został oznaczony jako L-133. Obydwa projekty były bardzo awangardowe jak na czasy, w których powstawały. Silnik L-1000 posiadał rozwiązania, które na stałe pojawiły się dopiero wiele lat później. Zastosowano puste w środku łopatki turbiny, zmniejszało to ich masę oraz zapewniało efektywne chłodzenie powietrzem przepływającym przez ich wnętrze. W budowie sprężarki silnika zastosowano sterowanie kątem natarcia łopatek wieńca kierującego, podobnie regulowane były łopatki na wale sprężarki. Dzięki takiemu rozwiązaniu uzyskiwano optymalny kąt natarcia łopatek, który zmieniał się w zależności od pułapu, jaki osiągnąć miał projektowany samolot oraz zapobiegano zjawisku tzw. pompażu silnika i w konsekwencji jego unieruchomieniu. Rozwiązanie takie zastosowano w silniku seryjnym dopiero w drugiej połowie lat 50. XX wieku, w jednostce General Electric J79, napędzającej samoloty Lockheed F-104 Starfighter, McDonnell Douglas F-4 Phantom II czy Convair B-58 Hustler. Równie nowatorska była konstrukcja L-133. 30 marca 1942 roku projekt zaprezentowano United States Army Air Forces, które jednak odrzuciło propozycje Lockheeda. Po przystąpieniu Stanów Zjednoczonych do wojny skupiano się na konstrukcjach sprawdzonych i możliwie szybko wprowadzanych do linii. Rozpoczęcie prac nad nowym silnikiem i samolotem przystosowanym do jego użycia nie gwarantowało ich szybkiego zakończenia i możliwości użycia bojowo na froncie i w styczniu 1943 roku dalsze prace nad L-133 zostały przerwane.
Konstrukcja.
L-133 był średniopłatem o całkowicie metalowej konstrukcji, napędzanym dwoma silnikami L-1000. Samolot był projektowany w układzie "kaczka". Dzięki takiemu rozwiązaniu zapobiegano niekorzystnym zjawiskom związanym z tzw. krytyczną liczbą Macha, kiedy to na górnej powierzchni skrzydeł samolotu lecącego z prędkością poddźwiękową, przepływające strugi powietrza osiągają lokalnie prędkość naddźwiękową. Powstające wówczas fale uderzeniowe mogą doprowadzić do zniszczenia delikatnej konstrukcji płatowca. Zaburzony zostaje również przepływ powietrza nad płatem, którego efektem jest niestabilność samolotu. W założeniu fale uderzeniowe powstające na zamontowanym na dziobie samolotu sterze wysokości miały zmniejszać prędkość przepływających nad skrzydłem strug powietrza. Dzięki temu opływające płat powietrze nie przekraczałoby prędkości dźwięku, umożliwiając poprawną pracę skrzydła. Skrzydło o obrysie trapezowym z zaokrąglonymi końcówkami i cienkim, szybkościowym profilu. Wlot powietrza do silników znajdował się na dziobie maszyny. Silniki umieszczone z tyłu kadłuba z dyszami wylotowymi po obu jego stronach ze statecznikiem pionowym pośrodku. Podwozie chowane, przednie jednokołowe do wnęki w kadłubie, główne do wnęk w skrzydłach. Kadłub o konstrukcji półskorupowej, zwężający się w kierunku dziobu samolotu.

</doc>
<doc id="1870993" url="https://pl.wikipedia.org/wiki?curid=1870993" title="Sabine Völker">
Sabine Völker

Sabine Völker (ur. 11 maja 1973 w Erfurcie) – niemiecka łyżwiarka szybka, czterokrotna medalistka olimpijska, wielokrotna medalistka mistrzostw świata i zdobywczyni Pucharu Świata.
Kariera.
Pierwszy sukces w karierze Sabine Völker osiągnęła w 1991 roku, kiedy zdobyła brązowy medal w wieloboju podczas mistrzostw świata juniorów w Calgary Wyprzedziły ją tam jedynie jej rodaczka Anke Baier oraz Swietłana Bażanowa z ZSRR. W tej samej kategorii wiekowej wywalczyła też srebrny medal na rozgrywanych rok później mistrzostwach świata juniorów w Warszawie. Przegrała tam tylko z Nami Nemoto z Japonii.
Pierwszy medal wśród seniorek zdobyła w 1997 roku, kiedy zdobyła srebrny medal w biegu na 500 m podczas dystansowych mistrzostw świata w Warszawie. Na podium rozdzieliła wtedy Chinkę Xue Ruihong i kolejną Niemkę, Franziskę Schenk. Srebrny medal zdobyła także na dwukrotnie dłuższym dystansie podczas mistrzostw świata w Salt Lake City w 2001 roku, ustępując tylko z Monique Garbrecht-Enfeldt. Ponadto wspólnie z Anni Friesinger i Danielą Anschütz wywalczyła złoty medal w biegu drużynowym na dystansowych mistrzostwach świata w Inzell w 2005 roku. Völker zdobywała również medale mistrzostw świata w wieloboju sprinterskim. Pierwszy raz na podium w tej konkurencji stanęła w 1998 roku, zdobywając srebro na mistrzostwach świata w Berlinie. Wyprzedziła ją wtedy Kanadyjka Catriona Le May Doan, a trzecie miejsce zajęła Chris Witty z USA. Na rozgrywanych rok później mistrzostwach świata w Calgary Niemka była trzecia za Garbrecht i Le May Doan. Brązowy medal przywiozła także z mistrzostw świata w Salt Lake City, gdzie przed nią znalazły się Amerykanka Jennifer Rodriguez i Anżalika Kaciuha z Białorusi.
W 1998 roku brała udział w igrzyskach olimpijskich w Nagano, gdzie jej najlepszym wynikiem było czwarte miejsce w biegu na 1000 m. W walce o podium pokonała ją Catriona Le May Doan. Podczas rozgrywanych w 2002 roku igrzysk olimpijskich w Salt Lake City zdobywała medale we wszystkich trzech startach. Najpierw zdobyła brązowy medal w biegu na 500 m, plasując się za Le May Doan i jej rodaczką, Susan Auch. Następnie wywalczyła srebrne medale w biegach na 1000 i 1500 m. Ostatni medal w karierze zdobyła na igrzyskach olimpijskich w Turynie, gdzie wspólnie z Danielą Anschütz-Thoms, Anni Friesinger, Claudią Pechstein i Lucille Opitz zwyciężyła w biegu drużynowym. Na tych samych igrzyskach w swoim jedynym indywidualnym starcie, biegu na 1000 m, zajęła 21. pozycję.
Wielokrotnie stawała na podium zawodów Pucharu Świata, odnosząc przy tym sześć zwycięstw indywidualnych i jedno drużynowe. W sezonie 2001/2002 zwyciężyła w klasyfikacji końcowej 1000 m, a w sezonie 1996/1997 była trzecia. Ponadto w sezonach 1997/1998 i 2001/2002 była trzecia w klasyfikacji 500 m.
Ustanowiła dwa rekordy świata.

</doc>
<doc id="1870994" url="https://pl.wikipedia.org/wiki?curid=1870994" title="Sabine Volker">
Sabine Volker



</doc>
<doc id="1871005" url="https://pl.wikipedia.org/wiki?curid=1871005" title="Moje superkrwawe urodziny">
Moje superkrwawe urodziny

Moje superkrwawe urodziny ("My Super Psycho Sweet 16") − amerykański horror filmowy z 2009 roku, powstały na podstawie popularnego reality show stacji MTV "Moje supersłodkie urodziny" ("My Super Sweet 16"). W Stanach Zjednoczonych (na antenie MTV) film miał swoją premierę pod koniec października 2009 r., w Polsce można go oglądać na stronie internetowej telewizji MTV.
W 2010 roku powstała kontynuacja filmu, "Moje superkrwawe urodziny 2", zaś w roku 2012 zrealizowano część trzecią.
Opis fabuły.
Madison Penrose (Julianna Guill) była rozpieszczana przez całe swoje życie. Przekonuje swoich rodziców, że powinni ponownie otworzyć Rollerdome na jej szesnaste urodziny. Lokal ten został kiedyś zamknięty ze względu na serię brutalnych morderstw, które miały w nim miejsce. Morderca powraca, by siać spustoszenie podczas przyjęcia urodzinowego bohaterki.
Ścieżka dźwiękowa.
Jak dotąd nie wydano albumu ze ścieżką dźwiękową z filmu. W samym filmie wykorzystano następujące utwory muzyczne:

</doc>
<doc id="1871009" url="https://pl.wikipedia.org/wiki?curid=1871009" title="Kai (miasto)">
Kai (miasto)

 – miasto w Japonii na głównej wyspie Honsiu w prefekturze Yamanashi.
Położenie.
Miasto leży we wschodniej części prefektury nad rzeką Fuji, graniczy z:
oraz kilkoma miasteczkami i wsiami.
Historia.
Miasto powstało 1 września 2004 roku.
Transport.
Kolejowy.
Przez miasto przebiega Główna magistrala JR Chūō.

</doc>
<doc id="1871010" url="https://pl.wikipedia.org/wiki?curid=1871010" title="Monster Shark">
Monster Shark

Monster Shark (wł. "Shark: Rosso nell'oceano") − inspirowany "Szczękami" włosko-francuski horror filmowy powstały w 1984 roku.
Fabuła.
Akcja filmu toczy się wzdłuż wybrzeża, gdzieś na Florydzie w USA. Turyści sporadycznie są prześladowani przez tajemniczą morską istotę. Okoliczni mieszkańcy niewiele wiedzą na jej temat, poza faktem, że jest ona efektem wojskowego eksperymentu. Stwór pojawia się przy plaży i zaczyna żywić się niewinnymi urlopowiczami.
Opinie.
Film zebrał skrajnie negatywne recenzje krytyków. We wrześniu 2009 znalazł się wśród stu najgorszych produkcji filmowych wszech czasów według bazy Internet Movie Database (IMDb), gdzie przypisano mu pozycję 83..

</doc>
<doc id="1871012" url="https://pl.wikipedia.org/wiki?curid=1871012" title="Terminator II (film 1990)">
Terminator II (film 1990)

Terminator II (znany także jako Shocking Dark, Alienators lub Contaminator) – włoski film fantastycznonaukowy z 1990 roku w reżyserii Brunona Mattei’ego. Wbrew tytułowi, nie jest to sequel filmu "Terminator" (1984) Jamesa Camerona ani część serii "Terminator".

</doc>
<doc id="1871016" url="https://pl.wikipedia.org/wiki?curid=1871016" title="Tomasz Niewodniczański">
Tomasz Niewodniczański

Tomasz Niewodniczański (ur. 25 września 1933 w Wilnie, zm. 3 stycznia 2010 w Bitburgu) – polski fizyk jądrowy, przedsiębiorca, kolekcjoner i bibliofil, twórca jednych z największych na świecie prywatnych kolekcji kartograficznych.
Życiorys.
Tomasz Niewodniczański był synem fizyka Henryka Niewodniczańskiego i Ireny z Prawocheńskich, córki Romana Prawocheńskiego. Jego brat Jerzy Niewodniczański jest także fizykiem, przez wiele lat był prezesem Państwowej Agencji Atomistyki.
Dzieciństwo spędził w Wilnie, gdzie jego ojciec był profesorem Uniwersytetu im. Stefana Batorego. W 1945 rodzina Niewodniczańskich przeniosła się do Krakowa. Ukończył studia na Wydziale Fizyki Uniwersytetu Jagiellońskiego. W 1956 wyjechał na stypendium do Instytutu Fizyki Politechniki Federalnej w Zurychu, gdzie w 1963 uzyskał tytuł doktora. W Szwajcarii ożenił się z Marią Luise Simon. Po powrocie do Polski pracował w Instytucie Badań Jądrowych w Świerku, od 1965 jako kierownik Samodzielnego Laboratorium Budowy Akceleratora Liniowego. W 1970 wyemigrował do Niemiec. Do 1973 pracował w Instytucie Badań nad Ciężkimi Jonami w Heidelbergu i w Darmstadt. Następnie podjął pracę w browarze Bitburger w Bitburgu, należącym do rodziny jego żony. Po jakimś czasie został dyrektorem finansowym browaru.
Kolekcjonerstwo.
Tomasz Niewodniczański był jednym z najbardziej liczących się kolekcjonerów europejskich, zaś jego kolekcja kartograficzna uchodziła za najbardziej znaczącą prywatną kolekcję w Europie.
Pasja kolekcjonerska Tomasza Niewodniczańskiego zaczęła się w 1968 roku, kiedy jego żona kupiła mu w prezencie w warszawskim antykwariacie na Nowym Świecie widok Damaszku z publikacji Brauna i Hogenberga z 1576 roku. Kolekcjonerstwem zajmował się przez 40 lat. Zbierał głównie stare mapy, listy i inne rękopisy znanych pisarzy, książki z dedykacjami. Sama jego kolekcja kartograficzna dotycząca Polski liczyła około 2300 map i widoków polskich miast. Był między innymi w posiadaniu notesu z rękopisami 42 utworów Adama Mickiewicza, a także zbioru niepublikowanych wcześniej dzieł Juliana Tuwima, które udostępnił w celu wydania książki "Julian Tuwim. Utwory nieznane". W swojej kolekcji posiadał także unikatowe oryginały dawnych map Rzeczypospolitej i jej poszczególnych regionów.
Pierwszą dużą kolekcję liczącą ponad 200 map i widoków Śląska przekazał polskim placówkom kulturalnym już w 2002 roku, zbiory te wówczas otrzymało Ossolineum. Po śmierci doktora Niewodniczańskiego, zgodnie z jego ostatnią wolą, cała bogata kolekcja gromadzona przez lata została przekazana w wieczny depozyt muzeum Zamku Królewskiego w Warszawie.
16 marca 2009 przez prezydenta Lecha Kaczyńskiego został odznaczony Krzyżem Wielkim Orderu Zasługi Rzeczypospolitej Polskiej.
1 października 2009 z rąk ministra Bogdana Zdrojewskiego odebrał (wraz z żoną Marie-Luise) Złoty Medal „Zasłużony Kulturze Gloria Artis”.

</doc>
<doc id="1871017" url="https://pl.wikipedia.org/wiki?curid=1871017" title="Hisayoshi Sato">
Hisayoshi Sato



</doc>
<doc id="1871019" url="https://pl.wikipedia.org/wiki?curid=1871019" title="1,1,1,2-tetrafluoroetan">
1,1,1,2-tetrafluoroetan



</doc>
<doc id="1871020" url="https://pl.wikipedia.org/wiki?curid=1871020" title="Maerkisch Buchholz">
Maerkisch Buchholz



</doc>
<doc id="1871023" url="https://pl.wikipedia.org/wiki?curid=1871023" title="Allawah">
Allawah

Allawah – geograficzna nazwa dzielnicy (przedmieścia), położona na terenie samorządów lokalnych City of Rockdale i Kogarah, wchodzących w skład aglomeracji Sydney, w stanie Nowa Południowa Walia, w Australii.

</doc>
<doc id="1871025" url="https://pl.wikipedia.org/wiki?curid=1871025" title="South Hurstville">
South Hurstville

South Hurstville – geograficzna nazwa dzielnicy (przedmieścia), położona na terenie samorządu lokalnego Kogarah, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1871027" url="https://pl.wikipedia.org/wiki?curid=1871027" title="Bezwodnik siarkawy">
Bezwodnik siarkawy



</doc>
<doc id="1871034" url="https://pl.wikipedia.org/wiki?curid=1871034" title="Zły dotyk (The Woodsman)">
Zły dotyk (The Woodsman)

Zły dotyk (tytuł oryg. "The Woodsman") – amerykański dramat z 2004 roku na podstawie sztuki Stevena Fechtera w reżyserii Nicole Kassell.
Fabuła.
Walter wychodzi z więzienia. Odsiedział 12 lat za pedofilię, teraz chce zacząć wszystko od nowa. Udaje mu się znaleźć pracę w fabryce, uczęszcza na terapię u dra Rosena, wynajmuje mieszkanie. Poznaje też Vicki – kobietę, z którą chce się związać i tylko jej mówi o sobie całą prawdę. Niestety, jego tajemnica o przeszłości wychodzi na jaw. Odtrącony i napiętnowany musi walczyć o siebie, na swój sposób pomoże mu Vicki i sierżant Lucas...
Nagrody i nominacje (wybrane).
Nagroda Satelita 2004

</doc>
<doc id="1871036" url="https://pl.wikipedia.org/wiki?curid=1871036" title="Przegrupowanie">
Przegrupowanie



</doc>
<doc id="1871038" url="https://pl.wikipedia.org/wiki?curid=1871038" title="Odznaka Honorowa „Bene Merito”">
Odznaka Honorowa „Bene Merito”

Odznaka Honorowa „Bene Merito” (łac. "Dobrze Zasłużonemu") – polskie resortowe odznaczenie cywilne, nadawane przez Ministra Spraw Zagranicznych.
Charakterystyka.
Odznaka została ustanowiona 5 listopada 2009 jako zaszczytne honorowe wyróżnienie nadawane obywatelom polskim oraz obywatelom państw obcych za działalność wzmacniającą pozycję Polski na arenie międzynarodowej.
Odznakę nadaje minister właściwy do spraw zagranicznych z własnej inicjatywy lub na wniosek ministra lub kierownika urzędu centralnego, a także kierownika przedstawicielstwa dyplomatycznego, stałego przedstawicielstwa przy organizacji międzynarodowej, urzędu konsularnego, instytutu polskiego lub innej placówki zagranicznej podległej ministrowi właściwemu do spraw zagranicznych.
Odznaka może być nadana tej samej osobie tylko raz i jest jednostopniowa.
Opis odznaki.
Odznaka ma kształt okrągłego medalu o średnicy 38 mm wykonanego w metalu w kolorze brązu, patynowanego i polerowanego, z obustronnie zaznaczoną, polerowaną krawędzią, z uszkiem i kółkiem do zawieszenia na wstążce. Pośrodku strony licowej, na fakturowanym, patynowanym tle, widnieje polerowany wizerunek orła państwowego w koronie, okolony otokiem z majuskułowym, polerowanym napisem – u góry BENE MERITO, a u dołu MSZ RP; kropki z obu stron rozdzielające napis i krawędź otoku – również polerowane. Na stronie odwrotnej, na fakturowanym, patynowanym tle, polerowane, majuskułowe napisy w pięciu wierszach, różną wysokością liter powtarzające nazwę kraju w różnych językach: [P]OLOGNE, POLONIA, POLSKA, obok fragment napisu cyrylicą PO, POLEN, POLAND.
Odznaka zawieszona jest na wstążce szerokości 38 mm, koloru rubinowej czerwieni, z prążkami szerokości 3 mm w kolorze kości słoniowej po brzegach.
Odznakę nosi się na lewej stronie piersi, po orderach i odznaczeniach państwowych.
Odznaczeni.
Pierwsze nadanie odznaki miało miejsce w czasie pierwszych obchodów Dnia Służby Zagranicznej w listopadzie 2009; odznakę przyznano wtedy 25 osobom.

</doc>
<doc id="1871051" url="https://pl.wikipedia.org/wiki?curid=1871051" title="Maria, żona Iwana Władysława">
Maria, żona Iwana Władysława

Maria – bułgarska caryca w latach 1015-1018, żona cara Iwana Władysława.
Caryca.
O pochodzeniu Marii nie wiadomo nic pewnego. Nie jest również znana data jej ślubu z Iwanem Władysławem. Przekazana przez bizantyńskich historyków informacja o sześciu synach i sześciu córkach pochodzących z tego małżeństwa wskazuje, że do ślubu musiało dojść najpóźniej na początku XI wieku. W 1015 roku po zamordowaniu swego kuzyna Gabriela Radomira mąż Marii objął tron, upadającego pod ciosami bizantyńskimi, carstwa bułgarskiego. Po trzech latach walk w lutym 1018 roku Iwan Władysław zginął pod murami Dracza.
Władzę nad resztkami państwa objęła caryca Maria. Jej synowie byli zbyt młodzi, by kierować państwem. Cesarz bizantyński Bazyli II na wiadomość o śmierci cara opuścił Konstantynopol. W Adrianopolu spotkał syna i brata bułgarskiego generała Krakry, którzy przywieźli mu wiadomość, że generał podda mu bronioną przez siebie twierdzę Pernik. Bazyli przyjął ich uprzejmie i obdarował godnościami. Do Mosynopolis, kolejnego miejsca postoju cesarza, przybyli legaci z Bitoli, Morowizdu i Liplyanu wręczając cesarzowi klucze do tych miast. W Serres poddał się cesarzowi Krakra wraz z dowódcami 35 podległych mu twierdz. Poprzedził go Dragomusz dowódca Strumicy. Cesarz mianował Dragomusza patrycjuszem i odesłał przed sobą do Strumicy.
Obserwując rozwój wydarzeń caryca zdecydowała się, za radą patriarchy Dawida, na poddanie państwa. Jej najstarszy syn Presjan sprzeciwił się tej decyzji i wraz z dwoma braćmi opuścił Ochrydę i udał się w góry. Większość dworzan poparła nowy kurs polityczny. Caryca wysłała z Ochrydy patriarchę Dawida z listami do cesarza Bazylego do Strumicy dla uzgodnienia warunków kapitulacji. Ze Strumicy cesarz bizantyński skierował się ku Skopje, gdzie stacjonował z potężnym garnizonem generał bizantyński Dawid Arianites, następnie przeszedł przez Szczip i Prosek nad Wardarem i na koniec stanął pod murami Ochrydy. U bram miasta Maria spotkała się z cesarzem prowadząc cały dwór – trzech swoich synów i sześć córek, bastarda Samuela, dwie córki Gabriela Radomira i jego pięciu synów, spośród których jeden był ślepy. Bazyli przywitał ich serdecznie i przyjął ich poddanie się. W Ochrydzie Bułgarzy wydali cesarzowi skarbiec carski (wyroby ze złota, wyszywaną złotem odzież, kolekcję złotych diademów ozdobionych perłami) o wartości 100 centenarii, który Bazyli rozdzielił pomiędzy wojsko jako łup wojenny.
W orszaku zwycięzcy.
Z Ochrydy caryca wraz ze swym dworem pociągnęła w orszaku cesarskim na południe do Prespy. Tam cesarzowi poddali się synowie Marii – Presjan wraz z braćmi, którzy zeszli ze dzikich zboczy góry Tomor, dokąd Bazyli posłał za nimi pościg. Cesarz obdarzył Presjana godnością magistra, a pozostałych braci uczynił patrycjuszami. Bułgarzy przybywali teraz tłumnie poddać się cesarzowi – przybył Nestorica i młody Dobromir ze swymi ludźmi. Poddał się nawet zdrajca z Larisy Nikulitzes, który ukrywał się w górach, a kiedy został sam bez towarzyszy oddał się w ręce cesarskie. Cesarz nie chciał go widzieć i odesłał do więzienia w Tesalonice. Była połowa sierpnia 1018 roku. W Prespie doszła wszystkich wiadomość o dramatycznym końcu oporu wielmoży bułgarskiego Iwaca, który od dwóch miesięcy negocjował warunki poddania Dewolu, jednocześnie sondując poparcie wśród niezależnych jeszcze wojewodów bułgarskich dla swojej kandydatury na cara Bułgarii. W połowie sierpnia Iwac zaprosił swych przyjaciół na świętowanie z nim uroczystości Wniebowzięcia Najświętszej Marii Panny. Grecki negocjator Eustachios Dafnomelus poprosił po uroczystościach o prywatną rozmowę z Iwacem. W odległej części sadu, dokąd się udali, obezwładnił gospodarza, zakneblował i wykłuł mu oczy. Przybyli na odgłos szamotaniny goście, widząc pozbawionego wzroku Iwaca i stanowczość Eustachiosa zrezygnowali z dalszego oporu. Dewol poddał się a Eustachios został w nagrodę mianowany jego strategiem.
Z Prespy cesarz udał się przez Dracz, Koloneę i Drimpolis w Epirze do Kastorii. Tutaj znalazł dwie córki cara Samuela, które zostały przyprowadzone do jego obozu. Kiedy zobaczyły carycę Marię, ich wściekłość nie znała granic. Istniało niebezpieczeństwo, że mogą ją poważnie poranić. Chcąc zaoszczędzić sobie na przyszłość dalszych tego rodzaju scen, cesarz wysłał carską rodzinę do Konstantynopola. Caryca Maria, podobnie jak Teodora Kosara, została tam obdarzona godnością patrycjuszki (σωστἠ πατρίκια, "soste patrikia")
Cesarz Bazyli z Kastorii przez Tesalię udał się do Aten, gdzie w cerkwi Matki Bożej, przerobionej z Partenonu, złożył podziękowanie Bogu. Bułgaria została przyłączona do Bizancjum. Na północy w Sirmium do początków 1019 roku bronił się jeszcze tylko wojewoda Sermon, władający ziemiami pomiędzy Sawą a Dunajem.
W 1030 roku wzięła udział w spisku, mającym na celu obalenie cesarza Romana III Argyrosa i wyniesienie do władzy jej syna, Presjana i jego żony cesarzówny Teodory. Po odkryciu spisku została pozbawiona tytułu dworskiego i postrzyżona na mniszkę w klasztorze Mantynejskim.
Potomkowie Marii i Iwana Władysława.
Maria urodziła Iwanowi Władysławowi 6 synów i 6 córek. Znamy imiona sześciorga spośród nich:
Zarówno oni jak i ich dzieci mieli w ciągu najbliższych stu lat odegrać znaczną rolę w życiu cesarstwa bizantyńskiego, sprawując wysokie urzędy i świetnie wychodząc za mąż.
Potomstwo Marii i Iwana Władysława

</doc>
<doc id="1871053" url="https://pl.wikipedia.org/wiki?curid=1871053" title="Andy (zespół muzyczny)">
Andy (zespół muzyczny)

Andy – polski kobiecy zespół rockowy, założony w roku 2001. Współpracował z takimi rockowymi grupami jak – T.Love, Myslovitz, Cool Kids of Death, czy Komety.
Historia zespołu.
Grupa została założona przez cztery dziewczyny pochodzące z czterech różnych miast. Na ogłoszenie zamieszczone przez Annę Dziewit na jednym z muzycznych portali odpowiadają Katarzyna Krawczyk (perkusja) i Bożena Pająk (gitara). Dziewczyny po paru miesiącach korespondencji spotykają się w Krakowie i od razu decydują, że chociaż nie mają większego pojęcia o robieniu muzyki – muszą razem założyć zespół. Nadają mu nazwę "ANDY", na cześć Andy’ego Bella – wokalisty brytyjskiego zespołu Ride, istniejącego pod koniec lat 80. i w pierwszej połowie lat 90. Kilka tygodni później dołącza do nich grająca na basie Anna Gąsior, którą później zastępuje licealna przyjaciółka Kasi – Joasia Hedemann.
Remiks utworu „Mnie już nigdy” z debiutanckiego LP "11 piosenek" został wykorzystany jako ścieżka dźwiękowa w czołówce programu "Drugie śniadanie mistrzów" emitowanym na antenie TVN24.
Inspiracje.
Muzyka "ANDY" inspirowana jest przede wszystkim gitarowym brzmieniem z Wysp Brytyjskich. Piosenki oparte są na zadziornym brzmieniu gitar i melodyjnych liniach wokalnych.
Koncerty.
Zespół ANDY zagrał wiele koncertów, towarzyszył występom takich gwiazd jak Myslovitz, T.Love, czy Komety. Swoje piosenki prezentowały także na licznych koncertach zagranicznych – m.in. podczas Modern Music Festival w Kantonie w Chinach, na Alter/Vision Festival w Tbilisi, Stuttgarcie, Budapeszcie, czy Berlinie. Od początku istnienia ANDY, członkinie zapraszane są również do udziału w przedsięwzięciach literackich i filmowych (m.in. projekt „Broniewski” warszawskiej galerii Raster, czy film „The River” autorstwa Wilhelma Sasnala). 13 listopada 2009 roku ukazał się debiutancki album ANDY "11 piosenek". Członkinie zespołu są autorkami wszystkich kompozycji, które znalazły się na krążku. Teksty napisane zostały przez Annę Dziewit oraz Katarzynę Krawczyk.

</doc>
<doc id="1871055" url="https://pl.wikipedia.org/wiki?curid=1871055" title="Shunying Gao">
Shunying Gao



</doc>
<doc id="1871056" url="https://pl.wikipedia.org/wiki?curid=1871056" title="Sultan Abdulmajeed Alhabashi">
Sultan Abdulmajeed Alhabashi



</doc>
<doc id="1871057" url="https://pl.wikipedia.org/wiki?curid=1871057" title="Mohamed Salman Al Khuwalidi">
Mohamed Salman Al Khuwalidi



</doc>
<doc id="1871058" url="https://pl.wikipedia.org/wiki?curid=1871058" title="Grigoriy Yegorov">
Grigoriy Yegorov



</doc>
<doc id="1871061" url="https://pl.wikipedia.org/wiki?curid=1871061" title="Yanling Xiao">
Yanling Xiao



</doc>
<doc id="1871062" url="https://pl.wikipedia.org/wiki?curid=1871062" title="Amla">
Amla



</doc>
<doc id="1871065" url="https://pl.wikipedia.org/wiki?curid=1871065" title="Volvo PV544">
Volvo PV544

Volvo PV544 – samochód osobowy Volvo, produkowany w latach 1958–1965. Był to pierwszy samochód, w którym zastosowano wynalazek Nilsa Bohlina, jakim były trzypunktowe pasy bezpieczeństwa.
Był eksportowany m.in. do USA, gdzie był ceniony za ekonomiczność, solidność i osiągi (w 1959 roku kosztował 2239 dolarów, podobnie do typowych większych amerykańskich samochodów). Samochód cieszył się uznaniem – w ankiecie z 1959 roku 93,3% użytkowników oceniło go jako „doskonały”, a nikt jako kiepski i tylko 5,8% doświadczyło awarii. Był on dość pojemny i znacznie szybszy od większości popularnych samochodów importowanych w tym czasie (czas przyspieszenia 14 sekund do 97 km/h), a przy tym nadal bardziej ekonomiczny od popularnych samochodów amerykańskich.

</doc>
<doc id="1871069" url="https://pl.wikipedia.org/wiki?curid=1871069" title="Phyllanthus emblica">
Phyllanthus emblica



</doc>
<doc id="1871070" url="https://pl.wikipedia.org/wiki?curid=1871070" title="Emblica officinalis">
Emblica officinalis



</doc>
<doc id="1871071" url="https://pl.wikipedia.org/wiki?curid=1871071" title="Koji Murofushi">
Koji Murofushi



</doc>
<doc id="1871076" url="https://pl.wikipedia.org/wiki?curid=1871076" title="Klaudiusz Baran">
Klaudiusz Baran

Klaudiusz Baran (ur. 17 stycznia 1971 w Przemyślu) – polski muzyk, akordeonista, bandoneonista, profesor sztuk muzycznych (2014), od 2016 rektor Uniwersytetu Muzycznego Fryderyka Chopina w Warszawie.
Życiorys.
Edukacja.
W 1995 ukończył Akademię Muzyczną im. Fryderyka Chopina w Warszawie w klasie prof. Jerzego Jurka. Jako stypendysta rządu francuskiego kontynuował studia w "Conservatoire Paul Dukas" w Paryżu w klasie prof. Maxa Bonnaya.
Działalność artystyczna.
Uczestniczył m.in. w festiwalu "Warszawska Jesień", "Forum Lutosławskiego" w Filharmonii Narodowej w Warszawie, Festiwalu Muzyki Współczesnej "Musica Polonica Nova" we Wrocławiu, "Musica Moderna" w Łodzi, "Bajan i bajaniści" w Moskwie, "Bravo Maestro" w Kąśnej Dolnej, "Skrzyżowanie Kultur" w Warszawie, "Dialogu Czterech Kultur" w Łodzi, "Festiwalu Muzycznym" w Łańcucie, "Festiwalu Goldbergowskim" w Gdańsku, "Tango Festival y Mundial de Baile" w Buenos Aires.
Jako solista współpracował m.in. z orkiestrami: Filharmonii Narodowej, Narodową Orkiestrą Symfoniczną Polskiego Radia, Orkiestrą Kameralną Polskiego Radia AMADEUS, Sinfonią Varsovią, Sinfoniettą Cracovią, Orkiestrą AUKSO, "Dresdner Philharmoniker" pod batutą dyrygentów tj.: Jerzy Maksymiuk, Agnieszka Duczmal, Daniel Raiskin, Massimiliano Caldi, Lucas Vis, Reinbert de Leeuw, Bassem Akiki
Koncertował z takimi artystami jak: Roby Lakatos, Susana Moncayo von Hase, Krzysztof Jakowicz, Konstanty Andrzej Kulka, Janusz Wawrowski, Julius Berger, Ivan Monighetti, Tomasz Strahl, Andrzej Bauer, Marcin Zdunik, Michał Nagy, Waldemar Malicki, Paweł Gusnar
Jest członkiem i założycielem następujących zespołów: "Tangata Quintet" z którym dwukrotnie był nominowany do Nagrody Fryderyk (2004, 2005), "Machina del Tango" i "DesOrient".
Występował solo, w zespołach kameralnych, jak i z towarzyszeniem orkiestr symfonicznych w całej Europie, Ameryce Południowej i Azji.
W 2003 ukazała się płyta nagrana dla wytwórni Sony Classical z solowymi i kameralnymi dziełami Astora Piazzolli, która otrzymała nagrodę Akademii Fonograficznej Fryderyk 2003 w kategorii Najlepszy album – muzyka kameralna, a w roku 2019 wielkie wydawnictwo płytowe PWM „100 na 100 Muzyczne Dekady Wolności”, które otrzymało nagrodę Akademii Fonograficznej Fryderyk 2019 w dwóch kategoriach „Album roku muzyka symfoniczna” oraz „Najwybitniejsze nagranie muzyki polskiej”.
Artysta dokonał licznych nagrań dla Polskiego Radia i Telewizji, a także muzyki filmowej, teatralnej i rozrywkowej.
Praca dydaktyczna.
Po studiach związany z Uniwersytetem Muzycznym Fryderyka Chopina w Warszawie, gdzie w latach 2002–2005 pełnił obowiązki kierownika Międzyuczelnianej Katedry Akordeonistyki. Od 2008 pełnił funkcję prodziekana Wydziału Instrumentalnego, a od 2011 dziekana Wydziału Instrumentalnego. W 2012 został wybrany na stanowisko prorektora do spraw artystycznych Uniwersytetu Muzycznego Fryderyka Chopina w Warszawie na czteroletnią kadencję[1]. W 2016 został wybrany rektorem Uniwersytetu Muzycznego Fryderyka Chopina w Warszawie, a w 2020 ponownie na kadencję 2020-2024.
W 2014 otrzymał tytuł profesora sztuk muzycznych.
Odznaczenia.
W 2010 został odznaczony Brązowym Medalem „Zasłużony Kulturze Gloria Artis”.
Dyskografia.
Płyty gościnne i solo:

</doc>
<doc id="1871077" url="https://pl.wikipedia.org/wiki?curid=1871077" title="Czornoje Znamia">
Czornoje Znamia

Czornoje Znamia (ros. Чёрное знамя – "czarny sztandar") znani też jako Czarnoznamieńcy – terrorystyczna organizacja anarchistyczna, założona w 1905 w Białymstoku przez Judę Grossmana-Roszczina, aktywna na terenie Imperium Rosyjskiego, dążąca do wprowadzenia terroru ekonomicznego do walki strajkowej.
Organizacja.
Członkowie organizacji rekrutowali się głównie spośród uczniów, rzemieślników i robotników fabrycznych, niekiedy spośród chłopów, bezrobotnych, a nawet włóczęgów czy złodziei. Byli to przede wszystkim Żydzi, ale też Polacy, Rosjanie i Ukraińcy, w większości w wieku 19–20 lat, choć zdarzali się wśród nich nawet piętnastolatkowie. Działali głównie w Białymstoku, Grodnie, Wilnie, Jekaterynosławiu, Warszawie i Odessie.
Program.
Odwoływali się głównie do Kropotkina, uznając się za anarchistów-komunistów, kolportując i czytając z entuzjazmem wydawane przez kółko kropotkinowców w Genewie rosyjskojęzyczne pismo „Chleb i Wola”, jednak korzeni ich programowego antyintelektualizmu, taktyki konspiracji i przemocy należy raczej szukać w koncepcjach Michaiła Bakunina. Czornoje Znamia wypowiadała się przeciwko wszelkim legalnym formom walki o poprawę bytu mas pracujących, stojąc na stanowisku, że działalność taka stanowi legitymizację ówczesnego ładu społeczno-politycznego i odciąga masy od rewolucyjnej walki o zniszczenie państwa. Za główny oręż walki uznawali terror ekonomiczny, a przede wszystkim tzw. „terror nieumotywowany” – tj. skierowany nie tyle przeciwko odznaczającemu się wyjątkową brutalnością eksploatatorowi, ale przeciwko burżuazji w ogóle. Już sam fakt przynależności do klasy pasożytów i wyzyskiwaczy powinien być przyczyną terroru. Amerykański historyk ruchu anarchistycznego Paul Avrich charakteryzował ideologię Czarnoznamieńców jako „ślepy fanatyzm i bezustanną przemoc”, wskazywał również na fakt, iż była to pierwsza organizacja anarchistyczna uznająca politykę terroru celem destabilizacji państwowego porządku.
Recepcja i oddziaływanie.
Propaganda skrajnych grup anarchistycznych jak Czornoje Znamia, albo nieustępującej jej w fanatyzmie Bieznaczale, trafiła w imperialnej Rosji na podatny grunt. Kryzys, straszliwe bezrobocie, ucisk polityczny i narodowościowy czy gwałty miejscowej policji sprawiły, że hasła anarchistów spotkały się z uznaniem uboższych warstw proletariatu. W okresie rewolucji 1905 roku zaczęły masowo powstawać kolejne anarchistyczne grupy. W samym tylko Białymstoku, gdzie Czarnoznamieńcy dominowali wśród anarchistów, liczba członków organizacji, po przejściu doń wielu działaczy partii socjalistycznych, wzrosła z kilkunastu w 1904 do około dwustu w 1905. Tym samym anarchiści w krótkim okresie rewolucji byli najsilniejszym na Białostocczyźnie ugrupowaniem przeważając nad Bundem, PPS-em i eserowcami.
Powstanie organizacji wywołało silną reakcję krytyczną wśród grup anarchistycznych w Europie, zwłaszcza wśród rosyjskojęzycznych emigrantów. W odpowiedzi na działalność grupy i wypuszczone przez nią pod tą samą nazwą pismo, powstały pisma „Burewiestnik” i „Nowyj Mir” akcentujące konieczność walki politycznej.

</doc>
<doc id="1871079" url="https://pl.wikipedia.org/wiki?curid=1871079" title="Gazownia miejska na Tarnogaju we Wrocławiu">
Gazownia miejska na Tarnogaju we Wrocławiu

Gazownia miejska na Tarnogaju () – dawny zakład przemysłowy wytwarzający gaz koksowniczy, mieszczący się przy ulicy Gazowej 3 na osiedlu Tarnogaj we Wrocławiu. Zakład był wykorzystywany do produkcji gazu od listopada 1906 do 1990 roku.
Historia.
Gazownia na Tarnogaju była czwartym tego typu obiektem na terenie miasta, pierwsza gazownia we Wrocławiu została otwarta w roku 1847 przy ulicy Tęczowej, druga gazownia mieściła się przy dzisiejszym placu Powstańców Warszawy, a jej otwarcie miało miejsce w roku 1864, trzecia natomiast uruchomiona została w roku 1881 przy ulicy Trzebnickiej. 
Pod koniec XIX wieku zapotrzebowanie na gaz we Wrocławiu ciągle wzrastało. Służył on już nie tylko do oświetlania ulic, ale stał się także powszechnym źródłem energii wykorzystywanym do ogrzewania i napędu urządzeń gospodarstwa domowego. Był także paliwem przemysłowym. Na początku XX wieku łączna moc produkcyjna trzech wrocławskich gazowni wynosiła 23 mln m³ rocznie. Przy ciągłym wzroście zużycia gazu w mieście wynoszącym 9% każdego roku zrodziła się potrzeba budowy nowej, znacznie większej niż poprzednie gazowni. Ulokowanej w innej części miasta, gdyż jak przewidywano, po roku 1906 mogłoby zacząć brakować gazu w mieście. Decyzja o budowie nowej gazowni zapadła w roku 1904. Wybór lokalizacji padł na Tarnogaj, osiedle które w tym czasie włączono do miasta. Głównym czynnikiem lokalizacyjnym była bliskość linii kolejowej łączącej Wrocław z zagłębiem górnośląskim, co umożliwiało szybką i łatwą dostawę węgla do zakładu. Zbudowano w tym celu bocznicę kolejową prowadzącą na jego teren. Budowę kompleksu budynków i urządzeń rozpoczęto na początku roku 1905, a produkcję gazu rozpoczęto już w listopadzie roku 1906. Koszty budowy wyniosły łącznie 5,5 mln marek. W chwili uruchomienia zakładu jego moc produkcyjna wynosiła 110 tysięcy m³ dziennie. 
Gazownia na Tarnogaju w momencie otwarcia była obiektem nowoczesnym i jednym z największych tego typu zakładów przemysłowych w Europie. Zakład składał się z całego kompleksu budynków i urządzeń. Znajdowały się tu waga wagonowa, dwie wywrotnice wagonowe, bunkier węglowy mogący pomieścić 27 tysięcy ton węgla, łamacz węgla, elewator kubełkowy, gazownia była też wyposażona we wszystkie agregaty zapewniające chłodzenie i oczyszczanie gazu. Zamiast używanych w gazownictwie do tej pory retort, wybudowano tu nowoczesne piece wielkokomorowe, w których odbywała się produkcja gazu. Wyprodukowany gaz był składowany w dwóch zbiornikach teleskopowych o pojemności po 110 tysięcy m³ każdy. Teren zakładu miał kształt zbliżony do trójkąta. Układem dróg komunikacji wewnętrznej podzielony był na cztery równoległe sektory. W części wschodniej znajdowały się zbiorniki z gazem, w części zachodniej: budynki mieszczące piecownię, tłocznię, zawory, filtry i inne urządzenia, w sektorach centralnych znajdowała się wieża ciśnień, kotłownia, bunkier węglowy, kotłownia, garaże, budynki administracyjne i magazyny. Do transportu węgla i koksu, który był drugim po gazie produktem wytwarzanym przez gazownię, w obrębie zakładu używano kolejki prowadzonej przez miniaturowe parowozy bezogniowe. 
Gazownia była kilkakrotnie modernizowana i rozbudowywana w swojej historii, wiązało się to z koniecznością przejęcia produkcji gazu po trzech pozostałych gazowniach miejskich wyłączanych z produkcji, rozwój miasta, przez przyłączenie do niego nowych osiedli w roku 1928 spowodował gwałtowny wzrost zapotrzebowania na gaz w mieście. Pierwsza rozbudowa zakładu miała miejsce w roku 1927, następne w latach 1928 i 1934, natomiast w roku 1942 gazownia została przyłączona do tzw. sieci Dalgazu, umożliwiającej pobieranie gazu z innych źródeł. Od tego momentu zaczęto sprowadzać gaz koksowniczy z Wałbrzycha, zakład zaczął pełnić funkcję nie tylko producenta, ale także tłoczni gazu. W latach 20. XX wieku roczna moc produkcyjna wynosiła 70 milionów m³ gazu rocznie. 
W lutym 1945 roku w rejonie gazowni toczyły się ciężkie walki pomiędzy nacierającą na Wrocław Armią Czerwoną a niemiecką załogą broniącej się twierdzy. Zakład posiadał znaczenie strategiczne, zdobycie przez wojska radzieckie gazowni w dniu 1 marca 1945, umożliwiło zablokowanie dostaw gazu do innych części miasta. Polskie władze cywilne przejęły gazownię w dniu 20 maja 1945, w związku z poważnymi uszkodzeniami obiektów i urządzeń jej otwarcie mogło nastąpić dopiero po usunięciu największych usterek. Do remontu obiektu przystąpiono niezwłocznie. Pod koniec lipca 1945 rozpalono jako pierwszy piec skośny nr 8, a gaz do odbiorców popłynął w dniu 7 sierpnia 1945. 
Ostatnia rozbudowa zakładu miała miejsce w roku 1963, wtedy to rozbudowano piecownię pionowo-komorową i wymieniono generatory. W roku 1969 zakład podłączono do sieci sprowadzającej gaz ze Zdzieszowic, a w roku 1971 zaczęto sprowadzać gaz ziemny rurociągiem z Rawicza, od tego momentu produkcja gazu koksowniczego zaczęła stopniowo spadać. Na początku lat 80. XX wieku planowano całkowitą likwidację zakładu, jednak decyzję tą wstrzymywano ze względu na to, że koks otrzymywany przy produkcji gazu był paliwem, na które było stałe zapotrzebowanie. Ostatecznie produkcję gazu koksowniczego wstrzymano w roku 1990; od tego momentu gazownia stała się zakładem, który tylko rozsyłał gaz, ale go nie produkował. W roku 1996 zaprzestano sprowadzania gazu koksowniczego z zamykanej gazowni w Wałbrzychu, zaczęto dystrybuować jedynie gaz ziemny, sprowadzany z trzech kierunków: północnego z Rawicza, wschodniego z Górnego Śląska i zachodniego z Niemiec. W latach 90. XX wieku wraz z zakończeniem produkcji gazu wyburzono znaczną część budynków tworzących kompleks gazowni.

</doc>
<doc id="1871080" url="https://pl.wikipedia.org/wiki?curid=1871080" title="Fritz Wotruba">
Fritz Wotruba

Fritz Wotruba (ur. 23 kwietnia 1907 w Wiedniu, zm. 28 sierpnia 1975 tamże) – austriacki rzeźbiarz, mający na swoim koncie także koncepcje realizacji architektonicznych. Związany z trendami abstrakcji geometrycznej. W pracy artystycznej koncentrował się na świeckiej rzeźbie figuratywnej, w ostatnich latach twórczości zwrócił się ku rzeźbie i architekturze sakralnej.
Wotruba był uczniem Antona Hanaka (związanego z Hagenbundem) i jednym z najbardziej cenionych rzeźbiarzy austriackich swoich czasów. Lata wojny spędził na emigracji w Szwajcarii, po powrocie do swej ojczyzny w roku 1945 przyjął profesurę na wiedeńskiej Akademii Sztuk Pięknych. Pochowany na Cmentarzu Centralnym w Wiedniu.
Do najważniejszych realizacji artysty należy wiedeński kościół Trójcy Świętej (1976), zwany powszechnie Wotrubakirche (dzielnica Mauer). Został oddany do użytku już po śmierci artysty. Wiele rzeźb Wotruby zdobi także wiedeńskie parki. Ogólnie artysta zrealizował około 400 rzeźb, 2500 rysunków i obrazów oraz 1500 grafik.
W 1947 otrzymał Artystyczną Nagrodę Miasta Wiednia ("Preis der Stadt Wien für Bildende Kunst").

</doc>
<doc id="1871081" url="https://pl.wikipedia.org/wiki?curid=1871081" title="Ulica Krakowska w Krakowie">
Ulica Krakowska w Krakowie

Ulica Krakowska – ulica w Krakowie na Kazimierzu. Wytyczona w ramach planu lokacyjnego miasta Kazimierza w 1335 roku jako jego główna arteria i oś komunikacyjna. Ulicą biegnie torowisko tramwajowe.
Historia.
Był to prastary szlak handlowy tzw. "droga solna" wiodąca przez Wieliczkę i Bochnię na Węgry. Początkowo północny odcinek nazywano Glinianą lub Szewską, środkowy – od początku Krakowską, zaś południowy – Solną. Obecna nazwa na całej długości obowiązuje od 1881 r.
Do końca XIX wieku zabudowę w większości stanowiły domy drewniane, chociaż pierwsze kamienice pojawiły się przy Krakowskiej już w średniowieczu. Arkadowe podcienia znajdujące się na zachodniej pierzei w północnej części ulicy zostały przebite przez Niemców podczas II wojny światowej celem usprawnienia komunikacji.
Zabudowa.
Budynki to głównie kamienice czynszowe, w większości z końca XIX wieku oraz kilka klasztorów.
Strona nieparzysta:
Strona parzysta:

</doc>
<doc id="1871084" url="https://pl.wikipedia.org/wiki?curid=1871084" title="Parafia Matki Bożej Wspomożenia Wiernych w Tychowie">
Parafia Matki Bożej Wspomożenia Wiernych w Tychowie

Parafia pw. Matki Bożej Wspomożenia Wiernych w Tychowie – parafia rzymskokatolicka należąca do dekanatu Białogard, diecezji koszalińsko-kołobrzeskiej, metropolii szczecińsko-kamieńskiej. Siedziba parafii mieści się przy ulicy Kościelnej 2, a kościół parafialny przy ulicy Kościelnej 2a. 
Historia.
Została utworzona 1 czerwca 1951 r. 
Od 1948 do 1949 proboszczem parafii był ks. Albin Mydlarz.
Miejsca święte.
Kościół parafialny.
Kościół pw. Matki Bożej Wspomożenia Wiernych w Tychowie został zbudowany z kamienia polnego, prawdopodobnie pod koniec XV wieku. W 1830 r. nawa kościoła została przedłużona o 13,4 m przez dobudowę ścian o drewnianej konstrukcji szkieletowej. W tym samym czasie, nad częścią kamienną nawy, nadbudowano wieżę o drewnianej konstrukcji szkieletowej. W roku 1859 dobudowano neorenesansową kaplicę z lożą kolatorską oraz kryptę grobową w podziemiu, służącą rodzinie von Kleist-Retzow, właścicielom części Tychowa. W krypcie znajduje się około 8 trumien ze szczątkami rodziny fundatorów.
W 1870 r. spaliła się górna część wieży wraz z hełmem, odbudowano ją już w 1871 r., co upamiętnia chorągiewka z tą datą na szczycie wieży. Na początku XX wieku podczas prowadzonego remontu, wzmocniono wieżę konstrukcją stalową wyprodukowaną w fabryce maszyn rolniczych w Karlinie. Pod koniec I Wojny Światowej z istniejących trzech dzwonów dwa przetopiono na cele militarne. Dwa nowe dzwony zainstalowano pod koniec lat XX ubiegłego wieku. 
W 1935 roku na emporze umieszczono, odkupione od jednego z koszalińskich kościołów, organy wyprodukowane przez firmę w Kołobrzegu.. Konsekrowany 1 sierpnia 1945. 

</doc>
<doc id="1871085" url="https://pl.wikipedia.org/wiki?curid=1871085" title="Atak słowacki na Polskę">
Atak słowacki na Polskę

Atak słowacki na Polskę – jeden z elementów niemieckiego planu ataku na Polskę w 1939 roku, podczas II wojny światowej. Wzięły w nim udział cztery dywizje, w sumie około 50 tysięcy słowackich żołnierzy Armii Polowej „Bernolák” pod dowództwem gen. Ferdinanda Čatloša oraz siły powietrzne w liczbie trzech dywizjonów. Wojska słowackie dotarły do okolic Nowego Targu, Krynicy i Sanoka, tracąc w sumie 29 zabitych lub zaginionych i biorąc do niewoli ok. 1350 jeńców polskich. Jednym z rezultatów ataku była okupacja (od 21 listopada 1939 r. do początku 1945) przez Słowację ok. 770 km² terytorium Polski – terenów dawnych Węgier, które po zakończeniu I wojny światowej, po rozpadzie Austro-Węgier, weszły w skład odrodzonej Polski w 1918 r. oraz niewielkich obszarów Czechosłowacji włączonych do Polski w 1938 r.().
Geneza.
14 marca 1939 roku po rozpadzie Czecho-Słowacji w wyniku układu monachijskiego powstała pierwsza Republika Słowacka, której inspiratorami byli ksiądz rzymskokatolicki Jozef Tiso oraz Vojtech Tuka. Republika ta, choć Słowacy deklarowali oficjalnie niezależność, była w rzeczywistości marionetkowym państwem utworzonym dzięki wsparciu III Rzeszy. Pretekstem politycznym udziału Słowacji w niemieckiej inwazji było wymuszenie przez Polskę w październiku 1938 roku korekty granic z Czecho-Słowacją, w wyniku której Jaworzyna z częścią Tatr oraz niewielka część Orawy, która należała do Polski w latach 1918-1924 (226 km² z 3280 mieszkańcami), znalazła się w granicach Polski. Republika Słowacka zgłaszała pretensje do tych terenów. Podczas tajnych rozmów z Niemcami, które odbyły się 20–21 marca 1939 roku, słowacki rząd wyraził gotowość udziału w ataku na Polskę oraz zgodził się na wykorzystanie słowackich dróg i kolei do przerzutu niemieckich wojsk przez swoje terytorium.
Przygotowania do wojny.
Niemcy po aneksji Czechosłowacji działali bez żadnych przeszkód na teoretycznie niezależnym terytorium słowackim. W kwietniu 1939 roku, czyli jeszcze przed osiągnięciem porozumienia z rządem Słowacji w sprawie militarnego ataku na Polskę, rozpoczęli oni przygotowania na potrzeby planowanej kampanii wojennej. W niemieckim planie agresji na Polskę (Fall Weiss) Słowacja pełniła ważną rolę strategiczną. Przewidywał on dla wojsk zgrupowanych na terenie Słowacji wykonanie szerokiego manewru okrążającego na wschód od Wisły, co umożliwiało otoczenie wojsk polskich oraz zaatakowanie ich z trzech stron. Stwarzało to problemy logistyczne dla wojska polskiego, ponieważ rozciągało linię frontu i zmuszało do rozproszenia wzdłuż granic mniejszych liczebnie sił.
Dowództwo Wehrmachtu wytyczyło w zachodniej części kraju strefę ochronną, gdzie miało powstać zaplecze militarne oraz gospodarcze wspierające funkcjonowanie jednostek. Niemieccy oficerowie rozpoczęli również pracę instruktażową na potrzeby tworzonej armii słowackiej. Rząd słowacki przygotował kilka lotnisk dla Luftwaffe.
Organizacja armii słowackiej.
Do 1 września 1939 armia słowacka zmobilizowała 51 306 mężczyzn, z czego w składzie Armii Polowej „Bernolak” znalazły się 12 642 osoby. Strefa działań armii słowackiej, przydzielonej do 14 Armii dowodzonej przez gen. płk. Wilhelma Lista, leżała w sektorze operacyjnym niemieckiej Grupy Armii Południe.
Dowódca Słowackiej Armii Polowej – gen. I rangi Ferdinand Čatloš,
Działania wojenne.
1 września 1939 roku premier ksiądz Josef Tiso wydał swoim oddziałom rozkaz zaatakowania Polski bez uprzedniego wypowiedzenia jej wojny, co motywował rzekomym zagrożeniem Słowacji przez armię polską. Armia słowacka zaatakowała Polskę o godzinie 5.00 siłą trzech dywizji w kierunkach: podhalańskim, nowosądeckim i bieszczadzkim.
1 września 1939 1 Dywizja zajęła Jaworzynę oraz Niedzicę i posunęła się w ciągu kilku dni o 30 km, dochodząc 3 września wieczorem do Ochotnicy, a 4 września – do rejonu Zabrzeż – Rzeki, gdzie nawiązano kontakt ogniowy z jednostkami Armii „Karpaty”. 9 września 1939 dywizja ta powróciła na Słowację (niewielkie siły pozostały na polskim Spiszu aż do jego włączenia w granice Słowacji oraz jako wojska okupacyjne w Zakopanem). 2 Dywizja w składzie XVIII Korpusu Armijnego gen. piech. Eugena Beyera zajęła pozycje na linii Jasło-Krosno-Sanok, mając styczność bojową z jednostkami polskimi (11 KDP). Najkrwawsze walki toczyły się w okolicach Czeremchy i Ochotnicy między 2 a 5 września. 2 września 4 słowackie wozy pancerne dotarły do Tylicza, gdzie napotkały silny opór i musiały ustąpić. Tego samego dnia pluton Batalionu Obrony Narodowej „Gorlice” pod Konieczną przekroczył granicę państwową i wysadził w powietrze kamienny przepust. Również 2 września Polacy przeprowadzili kontratak do miejscowości Čertižné, powtórzony w nocy z 5 na 6 września, oraz wkroczyli do miejscowości Nižný Komárnik i Vyšný Komárnik. 5 września dowództwo słowackie wydało rozkaz utworzenia grupy szybkiej (tzw. Rychlá skupina) pod kryptonimem „Kalinčak”, jej dowództwo objął ppłk Ján Imro. Jednostka ta przekroczyła granicę polską, ale nie brała udziału w walkach. 12 września jednostki te zajęły Sanok oraz okolice.
W czasie trwania kampanii piechota słowacka zajęła pozycje, od zachodu na linii Kamienica – Zbludza – Zalesie, Jaworki – Biała Woda oraz Krynica-Zdrój – Tylicz, bez znaczącego oporu ze strony polskiej.
10 września Słowacy przekroczyli granicę w rejonie Przełęczy Radoszyckiej i Przełęczy Łupkowskiej (przebiegający pod nią tunel kolejowy został wysadzony przez Polaków w powietrze już 1 września przed południem) i zajęli Radoszyce, Komańczę, Łupków, Rzepedź i Smolnik. Wieczorem osiągnięta została przez nich linia Przybyszów – Rzepedź – Turzańsk – Huczwice – Kamionki – Rabe. Następnego dnia Słowacy zajęli rejon do linii Bukowsko – Kulaszne – Baligród – Jabłonki – Cisna. 16 września jednostki piechoty wykorzystano do umocnienia wcześniejszych pozycji na linii między miejscowościami Liszna, Jabłonki, Baligród, Sanok, Krosno i Dukla, po czym wycofano je w granice Słowacji.
W walkach od 2 września wzięły też udział siły powietrzne złożone z dwóch dywizjonów myśliwskich, mających na wyposażeniu 20 samolotów Avia B-534 oraz jeden dywizjon rozpoznawczy z dziesięcioma samolotami Letov Š-328. Wlatywały one w głąb polskiego terytorium na odległość około 80 km, nie osiągając jednak żadnych spektakularnych sukcesów podczas działań wojennych. Dochodziło też do lotów rozpoznawczych polskiego lotnictwa nad Słowacją.
W czasie kampanii wrześniowej straty armii słowackiej w Polsce wyniosły 18 zabitych, 46 rannych i 11 zaginionych. Wzięto do niewoli ok. 1350 jeńców polskich. W styczniu 1940 około 1200 z nich Słowacy przekazali Niemcom oraz Sowietom, a resztę uwięzili w obozie w miejscowości Lešť.
Wykorzystanie terytorium Słowacji przez Wehrmacht w czasie ataku na Polskę.
Większe znaczenie militarne od działania Armii Słowackiej miało udostępnienie przez rząd Słowacji swojego terytorium do przygotowania i przeprowadzenia ataku wojsk niemieckich we wrześniu 1939. Podczas tajnych rozmów z Niemcami, które odbyły się 20–21 marca 1939 roku, słowacki rząd wyraził gotowość udziału w ataku na Polskę oraz zgodził się na wykorzystanie słowackich dróg i kolei do przerzutu niemieckich wojsk przez swoje terytorium. Współpraca obu państw była ważna dla Niemców ze strategicznego punktu widzenia: umożliwiała atak z południa, zmuszając Polaków do rozciągnięcia linii obrony. Niemiecki plan "Fall Weiss" przewidywał dla wojsk zgrupowanych na terenie Słowacji wykonanie szerokiego manewru okrążającego na wschód od Wisły. W tym celu Niemcy zgrupowali tam lotnictwo oraz znaczną część wchodzącej w skład Grupy Armii Południe rozlokowanej na terenie Czech oraz Słowacji – 14 Armii dowodzonej przez gen. płk. Wilhelma Lista. 1 września sojusznicze wojska zaatakowały wspólnie Polskę. Słowacy byli kierowani na front w drugim rzucie lub jako jednostki uzupełniające. Zadaniem Armii Południe był atak na Śląsk i południowe tereny państwa polskiego, a potem dalszy pochód na Warszawę.
Po kampanii.
Po zakończeniu kampanii wrześniowej Hitler wysłał list gratulacyjny na ręce prezydenta Słowacji oraz odznaczył Żelaznymi Krzyżami trzech wysokich funkcjonariuszy państwa słowackiego, w tym gen. Ferdinanda Čatloša. W Zakopanem wojska słowackie przeprowadziły uroczystą defiladę. Słowackie jednostki powróciły do kraju w końcu września 1939. 5 października odbyła się parada zwycięstwa nad Polską w Popradzie. Jednostki biorące udział w kampanii zostały zdemobilizowane, a Armia Polowa „Bernolak” została rozwiązana 7 października.
Niemcy wynagrodziły Słowację niewielkimi terenami z północnej części Spisza i Orawy (należącymi do Czechosłowacji do 1938) oraz dodatkowo blisko 30 miejscowościami z przedwojennego powiatu nowotarskiego (tereny Spiszu i Orawy, należące od 1918 do Polski, tworzące tzw. polski Spisz i polską Orawę). Słowacja okupowała w sumie 770 km² z przedwojennej Polski, czyli ok. 0,2% swego ówczesnego terytorium zamieszkanego przez 34 509 obywateli polskich (ok. 0,1% ówczesnej ludności).
Choć działania słowackiego wojska nie miały znaczenia militarnego w kampanii wrześniowej, to propaganda faszystowskiego rządu Słowacji przedstawiła je jako spektakularny sukces. Premier Tiso uznawał kampanię wrześniową, obok walki z bolszewizmem, za jedno z najważniejszych osiągnięć swojego rządu w latach 1939–1945. Księży z okupowanego Spisza i Orawy, którzy nie podpisali deklaracji lojalności z państwem słowackim, wydalano do Generalnego Gubernatorstwa bądź przenoszono do parafii położonych w głębi Słowacji, niektórych aresztowano jak np. ks. Jana Góralika z Podwilka, którego początkowo więziono, wraz z wieloma cywilami z polskiej Orawy, w Trzcianie, a potem m.in. poprzez Obóz Koncentracyjny w Buchenwaldzie, wysłano do Obozu Koncentracyjnego w Dachau, gdzie został zamordowany. Podobnie Słowacy potraktowali przedwojennych nauczycieli, jak np. Spiszaków Wojciecha Lorencowicza jak i działaczy społecznych. Wprowadzono używanie języka słowackiego w szkołach, urzędach oraz w kościołach. Rekwirowano i niszczono polskie książki, napisy, w tym tablicę pamiątkową poświęconą Piotrowi Borowemu w Lipnicy Wielkiej.
Żandarmeria wojskowa oraz paramilitarna formacja Słowackiej Partii Ludowej – Gwardia Hlinki wyłapywały przedzierających się przez Słowację na Węgry polskich żołnierzy oraz kurierów Armii Krajowej. Aresztowanych Polaków przekazywano Niemcom lub zsyłano do obozów jenieckich na Słowacji.
Pod koniec wojny granica powróciła do stanu sprzed 1938 r.
Oddźwięk w XXI wieku.
W 2009 słowacki wicepremier Dušan Čaplovič stwierdził, że "na miejscu będą wyrazy ubolewania nad smutnym faktem, że w tragicznym wrześniu 1939 r. słowaccy żołnierze weszli na terytorium Polski u boku nazistowskiej armii niemieckiej, stąd wielu obywatelom Polski zapisali się w pamięci jako jeden z agresorów". Wyraził jednak opinię, że "dzisiejsza Republika Słowacka nie jest prawnym ani historycznym następcą wojennego Państwa Słowackiego", a udział Słowacji w kampanii wrześniowej był narzucony przez zwierzchnie mocarstwo podobnie jak udział PRL w interwencji w Czechosłowacji w 1968.

</doc>
<doc id="1871086" url="https://pl.wikipedia.org/wiki?curid=1871086" title="Człowiek orkiestra">
Człowiek orkiestra

Człowiek orkiestra – komedia francusko-włoska z 1970 w reżyserii Serge Korbera, z udziałem Louisa de Funèsa.
Polska premiera filmu odbyła się w lipcu 1972 roku i był dystrybuowany z reportażem "Stacja 21" WFO z 1971 roku lub animacją "" Paul Grimaulta.
Fabuła.
Evan Evans jest reżyserem muzycznym i choreografem music-hallu. Prowadzi także trupę taneczną dwunastu "najpiękniejszych dziewcząt świata", czuwając nad ich moralnością. Ale niebawem kłopoty sprowadza na niego jego siostrzeniec Philippe.
Odbiór.
Maciej Karpiński na łamach „Filmu” dał recenzję negatywną określając typ komizmu de Funèsa jako „degrengoladę” i porównał do oglądania nieporadnego zwierzęcia z zoo. Powołując się na słowa „jednego z krytyków francuskich” ubolewał, że de Funès nie wykorzystuje swego potencjału i nie mierzy wyżej od tego, co wymaga jego publiczność. Stwierdził, że będzie to kolejny film zapełniający kina, jednak zalecił refleksję nad „czym mógł by być de Funès, gdyby...”. Uważał także, że ze względu na fabułę odpowiedniejszym tytułem byłby "Kłopoty z cnotą".

</doc>
<doc id="1871092" url="https://pl.wikipedia.org/wiki?curid=1871092" title="Urząd Golßener Land">
Urząd Golßener Land

Urząd Golßener Land (niem. "Amt Golßener Land") - dawny urząd w Niemczech, leżący w kraju związkowym Brandenburgia, w powiecie Dahme-Spreewald. Siedziba urzędu znajdowała się w mieście Golßen.
W skład urzędu wchodziły cztery gminy:
1 stycznia 2013 urząd został połączony z urzędem Unterspreewald tworząc nowy urząd pod nazwą Unterspreewald.

</doc>
<doc id="1871093" url="https://pl.wikipedia.org/wiki?curid=1871093" title="Golßener Land">
Golßener Land



</doc>
<doc id="1871095" url="https://pl.wikipedia.org/wiki?curid=1871095" title="Golssener Land">
Golssener Land



</doc>
<doc id="1871098" url="https://pl.wikipedia.org/wiki?curid=1871098" title="Serge Korber">
Serge Korber

Serge Korber (ur. 1 lutego 1936 w Paryżu, zm. 23 stycznia 2022 w Brens) – francuski reżyser filmowy i scenarzysta. 
W 1962 wystąpił jako Maurice, „Plumitif” w filmie psychologicznym "Cleo od 5 do 7" w reżyserii Agnès Vardy. Na początku lat 60. nakręcił kilka filmów krótkometrażowych, jego pierwszym filmem fabularnym była komedia romantyczna "Siedemnaste niebo" ("Un garçon, une fille. Le dix-septième ciel", 1965) z Jean-Louis Trintignantem w roli głównej. Zrealizował komedię "Idiota w Paryżu" ("Un idiot à Paris", 1967) z Jeanem Lefebvre, Bernardem Blier, Bernadette Lafont, Paulem Préboist, Robertem Dalban i Pierre Richardem w roli agenta policji. 
Był jednym z siedmiu reżyserów filmów 
krótkometrażowych dotyczących seksu, pragnienia, samotności ujętych w jednym dramacie "Decameron ’69".
W 1970 zrealizował dwie komedie z udziałem Louisa de Funèsa. Były to: "Człowiek orkiestra" ("L’Homme orchestre", 1970) i "Zawieszeni na drzewie" ("Sur un arbre perché", 1971). Jego kolejny film "Les feux de la chandeleur" (1972) z muzyką Michela Legranda i udziałem Annie Girardot, Claude Jade i Jeana Rocheforta jest oficjalny wpis do konkursu Międzynarodowy Festiwal Filmowy w Cannes 1972. 
W połowie lat 70. pod pseudonimem John Thomas wyreżyserował filmy pornograficzne, w tym "Hard Love" ("La Vie sentimentale de Walter Petit", 1975) z Marcelem Dalio i Gabrielem Pontello.

</doc>
<doc id="1871099" url="https://pl.wikipedia.org/wiki?curid=1871099" title="Urząd Schenkenländchen">
Urząd Schenkenländchen

Urząd Schenkenländchen (niem. "Amt Schenkenländchen") – urząd w Niemczech, leżący w kraju związkowym Brandenburgia, w powiecie Dahme-Spreewald. Siedziba urzędu znajduje się w mieście Teupitz.
W skład urzędu wchodzi sześć gmin:

</doc>
<doc id="1871101" url="https://pl.wikipedia.org/wiki?curid=1871101" title="Schenkenländchen (urząd)">
Schenkenländchen (urząd)



</doc>
<doc id="1871103" url="https://pl.wikipedia.org/wiki?curid=1871103" title="Schenkenlaendchen (urząd)">
Schenkenlaendchen (urząd)



</doc>
<doc id="1871105" url="https://pl.wikipedia.org/wiki?curid=1871105" title="Jaz Rędzin">
Jaz Rędzin

Jaz Rędzin – jaz położony we Wrocławiu na rzece Odra, w ramach Wrocławskiego Węzła Wodnego. Jaz ten wchodzi razem ze Śluzami Rędzin w skład Stopnia Wodnego Rędzin – ostatniego stopnia wodnego w obrębie miasta Wrocław, na Odrzańskiej drodze wodnej. Położony jest w 260,70 km biegu rzeki. Jaz Rędzin budowany był w latach 1913–1917, w ramach budowy nowej drogi wodnej przez miasto, tzw. Głównej Drogi Wodnej. Dalsza jego rozbudowa trwała do 1926 roku.
Jaz zlokalizowany jest w zakolu rzeki opływającym Wyspę Rędzińską. Na lewym brzegu rzeki rozciąga się teren osiedla Kozanów, a dokładniej bezpośrednio przy jazie obszar Lasu Pilczyckiego. Prawy brzeg rzeki to kolejne elementy stopnia wodnego: "Wyspa Rędzińska", a za nią "Śluzy Rędzin"; dalej rozciąga się obszar osiedla Rędzin, od którego przejął nazwę stopień wody, w tym i przedmiotowy jaz.
Charakterystyka.
Konstrukcja jazu jest żelbetowa. Filary posiadają okładzinę kamienną. Jest to jaz trójprzęsłowy o całkowitej długości 133,0 m. Integralną częścią jazu jest most jazowy. Spad wynosi 2,00 m. Środkowe przęsło jazu ma 54,08 m (51,08 m) i wyposażone jest w zamknięcia w postaci zasuw wyciąganych za pomocą wyciągarek wózkowych. Poszczególne zasuwy są o wymiarach: 6,34 na 4,65 m; a ich prowadnice mają długość 15,6 m. Skrajne dwa przęsła natomiast mają po 30,62 m długości i wyposażone są w zamknięcia segmentowe z napędem obustronnym. Napęd eksploatacyjny jest napędem elektrycznym. Dostępny jest również awaryjnie napęd ręczny. Maszynownie i windy napędowe zlokalizowano w nadbudówkach filarów, wykonanych w 1926 r. W 1923 roku na środkowym przęśle mostu wykonano torowisko do dwu wyciągarek zasuw.
Most jazowy stanowi integralną część budowli. Jego długość wynosi 228,0 m (133,0 m nad jazem oraz 95,0 m nad terenem zalewowym na "Wyspie Rędzin" – terasą nadrzeczną). Wykonany jest w technologii stalowej, posiada kratowy ustrój nośny, wsparty ma przyczółkach i filarach jazu.

</doc>
<doc id="1871106" url="https://pl.wikipedia.org/wiki?curid=1871106" title="Technique">
Technique

Technique – piąty album grupy New Order, wydany w 1989 roku. 
Lista utworów.
Wszystkie piosenki napisali Bernard Sumner, Peter Hook, Stephen Morris i Gillian Gilbert.

</doc>
<doc id="1871111" url="https://pl.wikipedia.org/wiki?curid=1871111" title="Ulica Miodowa w Krakowie">
Ulica Miodowa w Krakowie

Ulica Miodowa – ulica w Krakowie na Kazimierzu oraz na Grzegórzkach (część na wschód od przepustu drogowego). 
Historia.
Pomiędzy murami miasta Kazimierza a Wisłą biegła w średniowieczu droga podmurna. Po wyburzeniu kazimierskich murów miejskich w początkach XIX wieku powstała ulica nazywana "Podbrzeże", "Podbrzezie", tak jak przedmieście między Wisłą a murami. Wytyczona około 1865 r. na podstawie planów regulacyjnych z 1828 i 1844 r.
Obecną nazwę otrzymała w 1858 roku, być może od wytwórców syconego miodu mieszkających na Kazimierzu.
Przed 1889 r. wydłużona za ulicę Starowiślną. W swojej wschodniej części ulica przebiega przez przepust drogowy pod linią kolejową nr 91.
Zabudowa.
Zabudowa to głównie kamienice czynszowe z przełomu XIX i XX wieku oraz synagogi:

</doc>
<doc id="1871113" url="https://pl.wikipedia.org/wiki?curid=1871113" title="Antoni Borzobohaty">
Antoni Borzobohaty

Antoni Borzobohaty (ur. w 1836 w Rutce, zm. w 1900) – polski lekarz, powstaniec styczniowy.
Życiorys.
Syn Konstantego herbu Jelita (1811–1845) i Julii z Tuhanowskich (1812–1880). Miał siedmioro rodzeństwa; braci - Józefa (1811-1865), Bolesława, Stanisława (1834-?), Ignacego (1835-?), Władysława i Franciszka oraz siostrę Kamilę. Prowadził praktykę lekarską w Lubiczu w powiecie nowogródzkim do maja 1863, potem pracował w powiecie słuckim. Za goszczenie w swoim domu naczelnika oddziału powstańczego Miładowskiego i przekazanie go dr Ćwirce w Mirze został oskarżony i skazany przez rosyjski Sąd Wojenny "po pozbawieniu wszystkich osobiście i majątkowo przysługujących praw i przywilejów, na zesłanie i zamieszkanie w odległych guberniach". Zesłany z bratem Józefem do gubeni tomskiej prowadził praktykę lekarską w Usmaniu gdzie potem został lekarzem powiatowym. Po powrocie z zesłania prowadził praktykę lekarską w Białej Podlaskiej w latach 1868-1873.
Żonaty z Zofią Iwaszkiewicz, miał sześcioro dzieci: Mieczysława, Adama, Marię, Michalinę, Helenę i Zofię.

</doc>
<doc id="1871120" url="https://pl.wikipedia.org/wiki?curid=1871120" title="Ulica Bożego Ciała w Krakowie">
Ulica Bożego Ciała w Krakowie

Ulica Bożego Ciała – ulica w Krakowie na Kazimierzu. Wytyczona w ramach planu lokacyjnego Kazimierza w 1335 roku. 
Obecna nazwa obowiązuje od 1818 r. Początkowo niezabudowana. Do ulicy przylegał jedynie budynek szkoły parafialnej. Po wyburzeniu murów miejskich Kazimierza w 1842 r. ulicę przedłużono do ul. Miodowej. Z tego okresu pochodzi większość zabudowy. W 1892 r. ulicę przedłużono do ul. Józefa Dietla.
Zabudowa.
Budynki to głównie czynszowe kamienice z końca XIX wieku.

</doc>
<doc id="1871124" url="https://pl.wikipedia.org/wiki?curid=1871124" title="Allsvenskan (1931/1932)">
Allsvenskan (1931/1932)

Sezon 1931/1932 był 8. sezonem Allsvenskan – najwyższej klasy rozgrywkowej w Szwecji. Tytułu nie obroniła drużyna GAIS. Nowym mistrzem Szwecji został zespół AIK Fotboll.

</doc>
<doc id="1871127" url="https://pl.wikipedia.org/wiki?curid=1871127" title="Wystawa Przemysłu i Rolnictwa w Częstochowie w 1909 roku">
Wystawa Przemysłu i Rolnictwa w Częstochowie w 1909 roku

Wystawa Przemysłu i Rolnictwa − wystawa przemysłowo-rolnicza zorganizowana w 1909 w Częstochowie; wystawa trwała od 5 sierpnia do 3 października 1909 i zwiedziło ją około 0,5 mln osób.
Organizacja.
Prace nad organizacją Wystawy trwały od 1907 r. Prezesem Komitetu Wystawy został książę Stefan Lubomirski, zaś wiceprezesami – oprócz hrabiego Karola Raczyńskiego – byli wybitni obywatele Miasta Częstochowy, wśród nich dr Władysław Biegański. W gronie organizatorów znaleźli się również: ojciec Euzebiusz Rejman – ówczesny przeor Jasnej Góry oraz proboszcz parafii św. Zygmunta i późniejszy, pierwszy kanclerz Katolickiego Uniwersytetu Lubelskiego – ksiądz Marian Leon Fulman.
Wystawa Przemysłu i Rolnictwa w Częstochowie, miała na celu zaprezentowanie osiągnięć polskich w przemyśle oraz rolnictwie i hodowli. Odbywała się ona na terenach podjasnogórskich parków, w rejonie ulic 7 Kamienic, Kazimierza Pułaskiego i POW.
Specjalnie na tę okazję przebudowane zostały całkowicie przez Franciszka Szaniora parki oraz wybudowane pawilony, których projektantami byli wybitni artyści Stanisław Koszyc-Witkiewicz, Władysław Jabłoński, Edward Landau, Józef Kon, Czesław Przybylski.
Wzniesiono dla potrzeb wystawy kilkadziesiąt pawilonów, podzielonych tematycznie, bądź zarezerwowanych dla konkretnego wystawcy. Kilka z nich istnieje do dziś, pełniąc dalej funkcje wystawiennicze.
W wystawie uczestniczyło 660 wystawców, a zwiedziło ją ponad pół miliona osób.
Wystawcy i pawilony.
Pawilon Towarzystwa Akcyjnego Zawiercie
Budynek powstał w 1909 roku na zlecenie Towarzystwa Akcyjnego Zawiercie według projektu Władysława Jabłońskiego. Dzięki staraniom księdza Bonawentury Metlera, w 1923 pawilon przejęło Polskie Towarzystwo Przyjaciół Astronomii, a w 1929 powstało tu obserwatorium astronomiczne, z teleskopem który ks. Metler skonstruował w trakcie studiów na Uniwersytecie Paryskim. W latach 2008-2009 budynek został wyremontowany, utworzono w nim multimedialne centrum edukacji i rozwoju najmłodszych "Zodiak". Otwarcie centrum odbyło się 5 czerwca 2010.
Pawilon Etnograficzny
Pawilon ten to budynek wystawienniczy, służący jako miejsce wystaw o charakterze etnograficznym. Wybudowany z kamienia wapiennego, według projektu Konstantego Jakimowicza. Znany także jako Muzeum Przemysłu Ludowego. Obecnie jest obiektem wystawienniczym Muzeum Częstochowskiego.
Zagroda Włościańska
Pawilon zaprojektowany przez Zdzisława Kalinowskiego i Czesława Przybylskiego. Prezentuje on architektoniczne tendencje stylistyczne w budowie domów w początku XX wieku. Urządzono go jako wzorową zagrodę. Budynek powstał z cegły ceramicznej. Parterowy, częściowo podpiwniczony z użytkowym poddaszem i dwuspadowym dachem o konstrukcji drewnianej kryty dachówką ceramiczną.
Od 2003 do 2006 trwał remont kapitalny budynku. Elementy architektoniczne i detale zostały odrestaurowane zgodnie z wytycznymi konserwatora zabytków. Zachowano elementy urbanistyczne i przestrzenne: bryłę budynku z kształtem dachu i gankiem wejściowym, układ łukowych sklepień ceglanych nad pomieszczeniami piwnicznymi, bez zmian pozostawiono historyczny układ rzutu budynku.
Muzeum Higieniczne
Muzeum Higieniczne, obecnie znane jako Pawilon Wystaw Czasowych, to piętrowy gmach z dwiema salami i półpiętrem. Jest to budynek w stylu eklektycznym, wybudowany według projektu Brunona Paprockiego. W okresie 1932-1967 działało tu Muzeum Regionalne. W 1966 roku, w pawilonie otwarte zostało Muzeum Górnictwa Rud Żelaza, które w 1976 przeniesiono do nowo wybudowanych podziemnych korytarzy. Obecnie pawilon służy czasowym ekspozycjom organizowanym przez Muzeum Częstochowskie.

</doc>
<doc id="1871128" url="https://pl.wikipedia.org/wiki?curid=1871128" title="Ulica Rabina Meiselsa w Krakowie">
Ulica Rabina Meiselsa w Krakowie

Ulica Rabina Beera Meiselsa – ulica w Krakowie na Kazimierzu.
Historia.
Ulica powstała w drugiej połowie XIX wieku, częściowo w miejscu dawnej drogi podmurnej. Odcinek zachodni wytyczono w 1888 r. Odcinek wschodni zrealizowano na podstawie planów regulacyjnych z lat 1821 i 1873. Od 1881 do 1912 r. nosiła nazwę "Miedzuch" (od "miedzuch" - "miedza, granica") i biegła od Placu Nowego do Wisły. Obecna nazwa obowiązuje od 1912 r. i upamiętnia Rabina Beera Meiselsa. W 1917 r. odcinek za ulicą Augustiańską przemianowano na Paulińską. Zabudowę ulicy stanowią głównie kamienice czynszowe z przełomu XIX i XX wieku.
W kamienicy nr 2 mieszkał po II wojnie światowej morderca Karol Kot, stracony w 1968 r..

</doc>
<doc id="1871129" url="https://pl.wikipedia.org/wiki?curid=1871129" title="Bolesław Borzobohaty">
Bolesław Borzobohaty

Bolesław Borzobohaty (ur. w 1833 w Rutce) – polski lekarz.
Życiorys.
Syn Konstantego herbu Jelita (1811–1845) i Julii z Tuhanowskich (1812–1880). Miał siedmioro rodzeństwa; braci - Józefa (1811-1865), Antoniego, Stanisława (1834-?), Ignacego (1835-?), Władysława i Franciszka oraz siostrę Kamilę. W 1861 ukończył Akademię Medyczno-Chirurgiczną w Petersburgu, był lekarzem wojskowym. Jego żona pochodziła z rodziny Turchettich.

</doc>
<doc id="1871130" url="https://pl.wikipedia.org/wiki?curid=1871130" title="Ludwik Chmaj">
Ludwik Chmaj

Ludwik Chmaj (ur. 15 lutego 1888 w Głogowie Małopolskim, zm. 22 października 1959 w Warszawie) – historyk, historyk kultury i filozofii, pedagog. Jeden z wybitniejszych badaczy dziejów reformacji. Zajmował się także okresem Oświecenia i współczesną filozofią i myślą pedagogiczną.
Życiorys.
Syn Marcina i Marii z Jaroniów. Ukończył I Gimnazjum w Rzeszowie (1908). W latach 1908–1912 studiował filozofię i filologię klasyczną na Uniwersytecie Jagiellońskim. Tam też w 1914 uzyskał doktorat. Od 1912 do 1938 roku pracował jako nauczyciel w krakowskich szkołach średnich (IV Gimnazjum i I Gimnazjum im. B. Nowodworskiego). Habilitował się w 1929 na Uniwersytecie Jagiellońskim na podstawie pracy "Rozwój filozoficzny Kartezjusza do r. 1637." Mimo poważnego dorobku naukowego nie uzyskał katedry w Uniwersytecie Jagiellońskim, na którym pracował jako docent prywatny od 1930 i, krótko, jako zastępca profesora – w I Katedrze Filozofii – w roku akademickim 1932/33. Był już wtedy – od 1919 – współpracownikiem Komisji Historyczno-Filozoficznej PAU, członkiem Polskiego Towarzystwa Filozoficznego, a także współpracownikiem licznych czasopism i serii wydawniczych.
W 1938 został wybrany na Katedrę Filozofii i Pedagogiki w Uniwersytecie Stefana Batorego w Wilnie. Wygrał konkurs mając poważnych konkurentów w osobach Józefa Chałasińskiego i Bogdana Suchodolskiego. O sukcesie zadecydowała, wydana wówczas synteza: "Kierunki i prądy pedagogiki współczesnej". Jako kierownik tej katedry pracował do 1939. Został także członkiem Towarzystwa Przyjaciół Nauk w Wilnie. Po zamknięciu Uniwersytetu przez władze litewskie 15 grudnia 1939 kontynuował działalność dydaktyczno-naukową w konspiracji. Tej działalności nie zaniechał również w okresie okupacji sowieckiej (1940–1941) i niemieckiej (1941–1944). Lata wojny przeżył w Wilnie, gdzie prowadził kwerendy w bibliotekach i archiwach. Ponadto zaangażował się w tajne nauczanie na USB oraz w tajną działalność polityczną (Stronnictwo Ludowe). 
Był członkiem Okręgowej Rady Politycznej (PKP) z ramienia Stronnictwa Ludowego, a następnie Konwentu Stronnictw Politycznych. Był także inicjatorem utworzenia Wileńskiej Rady Niepodległościowej Koncentracji Demokratycznej (Związku Partii Demokratycznych), której do chwili aresztowania był wiceprezesem. Aresztowany w końcu sierpnia 1944 i osadzony w więzieniu przy ulicy Ofiarnej, a po zakończonych przesłuchaniach w więzieniu na Łukiszkach. On oraz delegat rządu RP Zygmunt Fedorowicz otrzymali wyroki dziesięciu lat łagru. Zesłani zostali do obozu Spassk (Spasskij Zawod) koło Karagandy w Kazachstanie (Kazachska SRR). Powrócił do Polski w 1955 i zamieszkał w Warszawie. Początkowo zatrudniony został w Pracowni Dziejów Oświaty PAN, kierowanej przez Łukasza Kurdybachę, a następnie – od 2 czerwca 1956 – został mianowany profesorem zwyczajnym w Instytucie Filozofii i Socjologii PAN.
Pochowany na Cmentarzu Rakowickim (kw. VIII, rz. 7, gr. 4).
Zainteresowania naukowe.
Był jednym z wybitniejszych badaczy okresu Reformacji. Doskonały znawca braci polskich, poświęcił im szereg studiów i artykułów, w tym monografię i edycję źródłową listów Fausta Socyna oraz książkę o Samuelu Przypkowskim. Jako historyk filozofii był zafascynowany myślą Kartezjusza, którego pisma przekładał i któremu dedykował odrębne studium. Dzięki Kartezjuszowi zainteresował się okazjonalizmem, jako prądem filozoficznym. Przełożył również na język polski "Logikę" Piotra Gassendiego, jednego z krytyków Kartezjusza. Był nie tylko historykiem kultury i filozofii, ale także historykiem psychologii i pedagogiem. Do dziś popularną i wykorzystywaną w dydaktyce jest jego synteza "Kierunki i prądy pedagogiki współczesnej". Obok pedagogiki współczesnej interesował się przede wszystkim postacią Jana Amosa Komenskiego i działalnością zakonu pijarów. Poważne miejsce w jego zainteresowaniach pedagogiką współczesną zajmowały fascynacje twórczością Antoniego Makarenki, Konstantego Uszyńskiego, Johna Deweya, Emila Durkheima, Alfreda Adlera i Jana Władysława Dawida.

</doc>
<doc id="1871132" url="https://pl.wikipedia.org/wiki?curid=1871132" title="Sebastián Martínez">
Sebastián Martínez

Sebastián Martínez (ur. 4 grudnia 1977 w Wiedniu) – austriacki piłkarz grający na pozycji ofensywnego pomocnika. Posiada także obywatelstwo urugwajskie.
Kariera klubowa.
Martínez urodził się w Wiedniu. Jego ojciec Alberto Ariel Martínez był wówczas zawodnikiem Austrii Wiedeń. Po powrocie rodziny do Urugwaju Sebastián rozpoczął karierę piłkarską w amatorskich klubach National FC de Rocha i Punta del Este CDD. Następnie został zawodnikiem Jefentud FC, a w 1999 roku przeszedł do Nacionalu Montevideo, jednak nie zdołał zadebiutować w pierwszym zespole.
W 2000 roku Martínez wrócił do Austrii i został piłkarzem drugoligowego klubu SV Wörgl. Przez 3 sezony grał w jego barwach w drugiej lidze i w 2003 roku odszedł do pierwszoligowego Rapidu Wiedeń. 16 lipca 2003 zadebiutował w Bundeslidze w wygranym 4:2 domowym spotkaniu z Austrią Kärnten. W 2005 roku wywalczył z Rapidem swój pierwszy w karierze tytuł mistrza Austrii.
Latem 2006 roku Martínez zmienił klub i odszedł z Rapidu do innego pierwszoligowca, SV Ried. W nim po raz pierwszy wystąpił 19 lipca 2006 w przegranym 0:3 domowym meczu z Red Bullem Salzburg. W SV Ried grał przez dwa lata.
W 2008 roku Martínez został piłkarzem SC Wiener Neustadt z drugiej ligi Austrii. 22 sierpnia 2008 zadebiutował w nim w meczu z amatorami Austrii Wiedeń (3:0). W 2009 roku wywalczył ze swoim klubem awans do pierwszej ligi austriackiej.
Kariera reprezentacyjna.
W reprezentacji Austrii Martínez zadebiutował 8 lutego 2005 roku w zremisowanym 1:1 towarzyskim spotkaniu z Cyprem. Swoje drugie i ostatnie spotkanie w kadrze narodowej rozegrał dzień później, z Łotwą (1:1).

</doc>
<doc id="1871133" url="https://pl.wikipedia.org/wiki?curid=1871133" title="Sebastian Martinez">
Sebastian Martinez



</doc>
<doc id="1871134" url="https://pl.wikipedia.org/wiki?curid=1871134" title="Nadzór klerycki">
Nadzór klerycki

Nadzór klerycki − powierzenie parafii kleryckiemu instytutowi zakonnemu lub kleryckiemu stowarzyszeniu życia apostolskiego przez biskupa diecezjalnego, za zgodą właściwego przełożonego (kan. 520).

</doc>
<doc id="1871135" url="https://pl.wikipedia.org/wiki?curid=1871135" title="Allsvenskan (1932/1933)">
Allsvenskan (1932/1933)

Sezon 1932/1933 był 9. sezonem Allsvenskan – najwyższej klasy rozgrywkowej w Szwecji. Tytułu nie obroniła drużyna AIK Fotboll. Nowym mistrzem Szwecji został zespół Helsingborgs IF.

</doc>
<doc id="1871136" url="https://pl.wikipedia.org/wiki?curid=1871136" title="Gross Köris">
Gross Köris



</doc>
<doc id="1871137" url="https://pl.wikipedia.org/wiki?curid=1871137" title="Gross Koeris">
Gross Koeris



</doc>
<doc id="1871138" url="https://pl.wikipedia.org/wiki?curid=1871138" title="The Secret Language of Birds">
The Secret Language of Birds

The Secret Language of Birds - trzeci album solowy wokalisty zespołu Jethro Tull Iana Andersona wydany w roku 2000.
W książeczce dołączonej do płyty zamieszczone są informacje dotyczące inspiracji poszczególnych utworów.
Utwór "Boris Dancing" dedykowany jest Borysowi Jelcynowi.
Autorem wszystkich tekstów jak i całej muzyki jest Ian Anderson.

</doc>
<doc id="1871139" url="https://pl.wikipedia.org/wiki?curid=1871139" title="Liściokwiat">
Liściokwiat

Liściokwiat ("Phyllanthus") – rodzaj roślin należący do rodziny liściokwiatowatych ("Phyllanthaceae"). Należy do niego ok. 600 gatunków występujących na obszarach tropikalnych i subtropikalnych na całym świecie. Gatunkiem typowym jest "Phyllanthus niruri" L.
Morfologia.
Rośliny o sezonowych lub zimozielonych liściach tworzących dwa rzędy na pędzie. U młodych roślin często są czerwono nabiegłe. Kwiaty drobne, czerwone lub żółtozielone i bezpłatkowe. U niektórych gatunków zamiast liści występują postrzępione gałęziaki przypominające swoim wyglądem kwiaty. Owoce kuliste i drobne, u większości gatunków niejadalne, u niektórych tylko jadalne po ugotowaniu.
Systematyka.
"Anisonema" A. Juss., "Aporosella" Chodat, "Arachnodes" Gagnep., "Ardinghalia" Comm. ex Juss., "Asterandra" Klotzsch, "Cathetus" Lour., "Ceramanthus" Hassk., "Chorisandra" Wight, "Cicca" L., "Clambus" Miers, "Conami" Aubl., "Dendrophyllanthus" S. Moore, "Dicholactina" Hance, "Dimorphocladium" Britton, "Emblica" Gaertn., "Epistylium" Sw., "Eriococcus" Hassk., "Fluggeopsis" K. Schum., "Genesiphylla" L'Hér., "Hemicicca" Baill., "Hemiglochidion" (Müll. Arg.) K. Schum., "Hexadena" Raf., "Hexaspermum" Domin, "Kirganelia" Juss., "Leichhardtia" F. Muell., "Lomanthes" Raf., "Maborea" Aubl., "Macraea" Wight, "Menarda" Comm. ex Juss., "Mirobalanus" Burm., nom. Inval., "Moeroris" Raf., "Nellica" Raf., "Niruri" Adans., "Nymania" K. Schum., "Nymphanthus" Lour., "Orbicularia" Baill., "Oxalistylis" Baill., "Phyllanthodendron" Hemsl., "Ramsdenia" Britton, "Reidia" Wight, "Rhopium" Schreb., "Roigia" Britton, "Scepasma" Blume, "Staurothylax" Griff., "Synexemia" Raf., "Tricarium" Lour., "Uranthera" Pax &amp; K. Hoffm., "Urinaria" Medik., "Williamia" Baill., "Xylophylla" L.
Rodzaj z rodziny liściokwiatowatych ("Phyllanthaceae") z rzędu malpigiowców, należących do kladu różowych w obrębie okrytonasiennych. W obrębie rodziny: podrodzina "Phyllanthoideae ".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa ukęślowe ("Dilleniidae" Takht. ex Reveal &amp; Tahkt.), nadrząd "Euphorbianae", rząd wilczomleczowce ("Euphorbiales" Lindl.), rodzina wilczomleczowate ("Euphorbiaceae" Juss.), podrodzina "Phyllanthoideae" Kostel. plemię "Phyllantheae" Dumort., podplemię "Phyllanthinae" Griseb., rodzaj liściokwiat ("Phyllanthus" L.).

</doc>
<doc id="1871140" url="https://pl.wikipedia.org/wiki?curid=1871140" title="Allsvenskan (1933/1934)">
Allsvenskan (1933/1934)

Sezon 1933/1934 był 10. sezonem Allsvenskan – najwyższej klasy rozgrywkowej w Szwecji. Tytuł obroniła drużyna Helsingborgs IF.

</doc>
<doc id="1871141" url="https://pl.wikipedia.org/wiki?curid=1871141" title="Phyllanthus">
Phyllanthus



</doc>
<doc id="1871142" url="https://pl.wikipedia.org/wiki?curid=1871142" title="Anton Hanak">
Anton Hanak

Anton Hanak (ur. 22 marca 1875 w Brnie, zm. 7 stycznia 1934 w Wiedniu) − austriacki rzeźbiarz czeskiego pochodzenia.
Życiorys.
W 1889 przeniósł się z Brna do Wiednia, gdzie od 1898 uczestniczył w wieczorowych kursach rzeźby (profesorowie Camillo Sitte i Anton Brenek). W tym czasie wiele podróżował po centralnej Europie. U profesora Edmunda Hellmera rozpoczął studia na wiedeńskiej Akademii Sztuk Pięknych. W 1904 odbył stypendialną podróż po Włoszech. Od 1906 został członkiem secesji wiedeńskiej. W tym samym roku zaczyna tworzyć pierwsze dzieła dla bogatej rodziny bankierów z Ołomuńca – Primavesich (Willa Primavesi). W tym okresie współpracował z malarzem Gustavem Klimtem i architektem Josefem Hoffmannem. Projektował także drobne przedmioty codziennego użytku w pracowniach Wiener Werkstätte. W 1913 został profesorem w Szkole Rzemiosła w Wiedniu, a w 1932 profesorem na tamtejszej Akademii Sztuk Pięknych. Zmarł w 1934 na niewydolność serca. Pochowany na cmentarzu w wiedeńskiej dzielnicy Hietzing.
Dzieła.
Wiele drobnych dzieł artysty oglądać można w Muzeum Sztuki w Ołomuńcu, Muzeum w Prościejówě, Opawie i w Galerii Narodowej w Pradze. Muzeum poświęcone w całości Hanakowi znajduje się w Langenzersdorfie koło Wiednia.
Do najważniejszych dzieł należą:

</doc>
<doc id="1871143" url="https://pl.wikipedia.org/wiki?curid=1871143" title="Power, Corruption and Lies">
Power, Corruption and Lies



</doc>
<doc id="1871144" url="https://pl.wikipedia.org/wiki?curid=1871144" title="Cerkiew św. Mikołaja w Jiangbei">
Cerkiew św. Mikołaja w Jiangbei

Cerkiew św. Mikołaja w Jianbei – prawosławna cerkiew w Jiangbei w pobliżu Harbinu. Zniszczona w czasie rewolucji kulturalnej.
Parafia w Jiangbei powstała oficjalnie 28 grudnia 1923 z inicjatywy ks. M. Rogozina, misjonarza rosyjskiego. Początkowo jej świątynią była cerkiew domowa w budynku szkoły kolejowej. Proboszcz zdołał jednak przekonać władze lokalne, by zgodziły się na wzniesienie wolno stojącego obiektu sakralnego. Przy parafii powstała również szkoła i biblioteka.
Cerkiew w Jiangbei była wzniesiona z cegły na typowym dla rosyjskich świątyń planie: z dzwonnicą ponad wejściem i kopułą ponad prezbiterium. Obie kopuły były zwieńczone krzyżami, okna w świątyni były półkoliste. Nie zachowały się fotografie jej wnętrza.
Obiekt nie przetrwał rewolucji kulturalnej. 

</doc>
<doc id="1871146" url="https://pl.wikipedia.org/wiki?curid=1871146" title="The B52's">
The B52's



</doc>
<doc id="1871147" url="https://pl.wikipedia.org/wiki?curid=1871147" title="The B52s">
The B52s



</doc>
<doc id="1871149" url="https://pl.wikipedia.org/wiki?curid=1871149" title="Stanisław Kamiński">
Stanisław Kamiński



</doc>
<doc id="1871150" url="https://pl.wikipedia.org/wiki?curid=1871150" title="The B-52s">
The B-52s



</doc>
<doc id="1871151" url="https://pl.wikipedia.org/wiki?curid=1871151" title="B-52s">
B-52s



</doc>
<doc id="1871153" url="https://pl.wikipedia.org/wiki?curid=1871153" title="Clímaco Rodríguez">
Clímaco Rodríguez

Clímaco Rodríguez – piłkarz urugwajski, obrońca.
Jako piłkarz klubu Defensor Sporting wziął udział w turnieju Copa América 1959, gdzie Urugwaj zajął przedostatnie, szóste miejsce. Rodríguez zagrał w dwóch meczach – z Boliwią i Peru.
Od 6 kwietnia 1958 roku do 2 maja 1959 roku Rodríguez rozegrał w reprezentacji Urugwaju 5 meczów i nie zdobył żadnej bramki.

</doc>
<doc id="1871154" url="https://pl.wikipedia.org/wiki?curid=1871154" title="Climaco Rodriguez">
Climaco Rodriguez



</doc>
<doc id="1871157" url="https://pl.wikipedia.org/wiki?curid=1871157" title="The B-52’s 1979–1989">
The B-52’s 1979–1989

The B-52’s 1979–1989 - wydana w 1989 roku kompilacja sześciu klipów wideo grupy muzycznej The B-52’s oraz teledysku do piosenki ze solowej płyty Freda Schneidera, wokalisty grupy.

</doc>
<doc id="1871161" url="https://pl.wikipedia.org/wiki?curid=1871161" title="Doom Generation – Stracone pokolenie">
Doom Generation – Stracone pokolenie

Doom Generation − Stracone pokolenie (ang. "The Doom Generation", 1995) − powstały w koprodukcji amerykańsko-francuskiej film fabularny (hybryda gatunków takich jak dramat, komedia, kryminał czy thriller) w reżyserii Gregga Arakiego. Drugi, przedostatni projekt z trylogii Arakiego "Teenage Apocalypse Trilogy", portretującej współczesną dorastającą młodzież.
Pierwszy w karierze Arakiego film, którego główną tematyką jest związek damsko-męski, w napisach początkowych zapowiadany jako „film heteroseksualny”. Mimo to, zawiera także wątki LGBT.
Fabuła.
Para młodych ludzi podróżuje samochodem po Ameryce, szukając mocnych wrażeń. Pewnego dnia dołącza do nich demoniczny młodzieniec o agresywnych skłonnościach. Odtąd wspólna wędrówka całej trójki będzie znaczona trupami przypadkowych ofiar.
Opinie.
Film zebrał różnorodne opinie krytyków − zarówno pozytywne, jak i negatywne. Recenzenci często porównywali projekt Arakiego do kryminału Olivera Stone’a "Urodzeni mordercy" (1994). Krytyczny portal internetowy Rotten Tomatoes przyznał filmowi ocenę w postaci pięćdziesięciu procent. Roger Ebert w swojej recenzji przypisał "Straconemu pokoleniu" ocenę skrajnie niepochlebną − zero gwiazdek.
Zobacz też.
Pozostałe filmy przynależne do trylogii "Teenage Apocalypse Trilogy":

</doc>
<doc id="1871162" url="https://pl.wikipedia.org/wiki?curid=1871162" title="Golf I">
Golf I



</doc>
<doc id="1871163" url="https://pl.wikipedia.org/wiki?curid=1871163" title="Golf II">
Golf II



</doc>
<doc id="1871164" url="https://pl.wikipedia.org/wiki?curid=1871164" title="Golf IV">
Golf IV



</doc>
<doc id="1871165" url="https://pl.wikipedia.org/wiki?curid=1871165" title="Golf V">
Golf V



</doc>
<doc id="1871166" url="https://pl.wikipedia.org/wiki?curid=1871166" title="Golf VI">
Golf VI



</doc>
<doc id="1871169" url="https://pl.wikipedia.org/wiki?curid=1871169" title="Uwa Elderson Echiéjilé">
Uwa Elderson Echiéjilé

Uwa Elderson Echiéjilé (ur. 20 stycznia 1988 w Beninie) – nigeryjski piłkarz grający na pozycji lewego obrońcy w fińskim klubie Helsingin Jalkapalloklubi.
Życiorys.
Kariera klubowa.
Karierę piłkarską Echiéjilé rozpoczął w szkole piłkarskiej o nazwie Pepsi Football Academy. Następnie został wypatrzony przez skautów klubu Wikki Tourists i w 2001 trafił do tego klubu. Jego zawodnikiem był do 2004 i w tamtym roku zadebiutował w pierwszej lidze nigeryjskiej. W połowie 2004 odszedł do Bendel Insurance FC. W Bendel Insurance grał do grudnia 2007.
W grudniu 2007 Echiéjilé został piłkarzem francuskiego Stade Rennes, a 23 grudnia zadebiutował w Ligue 1 w zremisowanym 0:0 wyjazdowym meczu z Toulouse FC. W sezonie 2007/2008 rozegrał 4 spotkania w Ligue 1 i grał także w rezerwach Rennes. Z kolei w sezonie 2008/2009 wystąpił w 15 spotkaniach ligowych.
Latem 2010 przeniósł się do ówczesnego wicemistrza Portugalii SC Braga.
17 stycznia 2014 przeniósł się do Ligue 1, zasilając skład bogatego beniaminka AS Monaco. Z monakijskim klubem podpisał 4,5 letni kontrakt, a kwota transferu wyniosła ok. 1,5 mln euro. W 2016 wypożyczono go do Standardu Liège. W następnych latach wypożyczany był do klubów: Sporting Gijón, Sivasspor i Cercle Brugge.
9 marca 2019 podpisał kontrakt z fińskim klubem Helsingin Jalkapalloklubi, umowa do 31 grudnia 2019.
Kariera reprezentacyjna.
W 2007 Echiéjilé wystąpił wraz z reprezentacją Nigerii U-20 na Mistrzostwach Świata U-20 w Kanadzie. Na tym turnieju wystąpił w 5 meczach i zdobył 1 gola, w 1/8 finału z Zambią (2:1).
W dorosłej reprezentacji Nigerii Echiéjilé zadebiutował 2 czerwca 2009 w wygranym 1:0 towarzyskim spotkaniu z Francją. W 2009 roku wywalczył z Nigerią awans do Mistrzostw Świata w RPA, a w 2010 został powołany do kadry na Puchar Narodów Afryki 2010.

</doc>
<doc id="1871171" url="https://pl.wikipedia.org/wiki?curid=1871171" title="Uwa Elderson Echiejile">
Uwa Elderson Echiejile



</doc>
<doc id="1871178" url="https://pl.wikipedia.org/wiki?curid=1871178" title="Cassia fistula">
Cassia fistula



</doc>
<doc id="1871179" url="https://pl.wikipedia.org/wiki?curid=1871179" title="Boys Love">
Boys Love

Boys Love – japoński dramat z 2006 roku w reżyserii Kōtarō Terauchiego.
Fabuła.
Taishin Mamiya ma za zadanie napisać artykuł o młodym modelu i rysowniku o imieniu Noeru. Po wizycie w jego domu wybiera się z nim do restauracji. W toalecie, mimo oporu Taishina, dochodzi między nimi do zbliżenia. Wraz z rozwojem fabuły Taishin dowiaduje się coraz więcej o życiu Noeru. Pod jego wpływem młody model zaczyna się zmieniać. Zaprzestaje stosunków seksualnych z właściwie nieznanymi sobie mężczyznami. Między nim a Taishinem powstaje uczucie.

</doc>
<doc id="1871180" url="https://pl.wikipedia.org/wiki?curid=1871180" title="Venantino Venantini">
Venantino Venantini

Venantino Venantini (ur. 17 kwietnia 1930 w Fabriano w prowincji Ankona we Włoszech, zm. 8 października 2018 w Viterbo) – włoski aktor filmowy. W ciągu trwającej od początku lat 50 kariery wystąpił w ponad 150 filmach; zarówno w produkcjach włoskich, francuskich jak i amerykańskich. Pojawił się w kilku komediach u boku Louisa de Funèsa: "Gamoń" (1965), "Sławna restauracja" (1966), "Mania wielkości" (1971).

</doc>
<doc id="1871182" url="https://pl.wikipedia.org/wiki?curid=1871182" title="Aero A-304">
Aero A-304

Aero A-304 – czechosłowacki samolot rozpoznawczy i lekki bombowy, zbudowany w 1937 roku w wytwórni Aero Vodochody w Pradze.
Historia.
W styczniu 1936 roku czechosłowackie Ministerstwo Obrony Narodowej opracował program budowy prototypów samolotów kilku kategorii, którego celem opracowanie nowoczesnych samolotów dla lotnictwa wojskowego. W programie podano szczegółowe wymagania taktyczno-techniczne różnych typów samolotu w tym dla trzymiejscowego dziennego i nocnego taktycznego samolotu obserwacyjnego i rozpoznawczego bliskiego zasięgu. Na podstawie tych wymagań trzy czechosłowackie wytwórnie lotnicze: "Letov" opracował projekt samolotu "Letov Š-50", "ČKD-Praga", "Praga E-51" i "Aero" "Aero A-304", ta ostatnia konstrukcja była zmodyfikowaną wersję samolotu pasażerskiego "Aero A.204".
Konstrukcja samolot oparta na samolocie pasażerskim, została zmodyfikowana do potrzeb wojskowych, poprzez dodanie uzbrojenia strzeleckiego, w tym obrotowej wieżyczki strzeleckiej oraz wyrzutników bombowych pod skrzydłami i kadłubem.
W czerwcu 1937 roku zawarto z wytwórnią "Aero" umowę na budowę 15 egzemplarzy samolotu "A-304" (później kontrakt zwiększono do 19 samolotów). Pierwsze samoloty seryjne były gotowe już w 1938 roku. Produkcja samolotów trwała do marca 1939 roku w związku z zajęciem Czechosłowacji przez Niemcy, którzy jednak dokończyli ich budowę. Zbudowano łącznie 19 samolotów "A-304".
Użycie w lotnictwie.
W lotnictwie czechosłowackim samoloty "A-304" od 1938 roku służyły do rozpoznania oraz do szkolenia w nawigacji i łączności radiowej.
Niemcy po zajęciu Czechosłowacji przejęli na potrzeby Luftwaffe zdobyte samoloty "A-304" i używali ich do szkolenia pilotów samolotów wielosilnikowych w szkole pilotów Flugzeugführerschule A/B 71 w miejscowości Prościejów.
Część samolotów przekazali w 1941 roku lotnictwu wojskowemu Bułgarii, gdzie były wykorzystywane bojowo do patroli przybrzeżnych, a od 1942 roku do zadań transportowych.
Opis konstrukcji.
Samolot "Aero A-304" był dwusilnikowy trzymiejscowy dolnopłat wolnonośny z zakrytymi kabinami załogi i trójkołowym chowanym podwoziem z kółkiem ogonowym. Konstrukcja mieszana metalowo-drewniana z pokryciem głównie sklejkowym i płóciennym.

</doc>
<doc id="1871185" url="https://pl.wikipedia.org/wiki?curid=1871185" title="Werchniodniprowsk">
Werchniodniprowsk



</doc>
<doc id="1871189" url="https://pl.wikipedia.org/wiki?curid=1871189" title="Honda New Small Concept">
Honda New Small Concept

Honda New Small Concept – samochód osobowy, zadebiutował w 2010 podczas indyjskich targów samochodowych. Auto do sprzedaży na rynku indyjskim oraz tajlandzkim miało wejść w 2011. Producent obiecywał, że auto ma wyjść ponad oczekiwania klientów rynków rozwijających się (czyli indyjskiego i tajlandzkiego). Mała Honda miała być sprzedawana po niskiej cenie, dostosowanej do tamtejszych rynków. W środku konkurenta Taty Nano znajdować się miał 1,2 litrowy silnik. Produkcyjna wersja auta występuje pod nazwą Brio.

</doc>
<doc id="1871190" url="https://pl.wikipedia.org/wiki?curid=1871190" title="Pawłograd">
Pawłograd



</doc>
<doc id="1871192" url="https://pl.wikipedia.org/wiki?curid=1871192" title="Rejon pawłogradzki">
Rejon pawłogradzki



</doc>
<doc id="1871193" url="https://pl.wikipedia.org/wiki?curid=1871193" title="Marija Gusakowa">
Marija Gusakowa

Marija Iwanowna Gusakowa z d. Kudimowa (ros. Мария Ивановна Гусакова z d. Кудимова, ur. 2 lutego 1931 w Timoszkinie, zm. 8 maja 2022) – rosyjska biegaczka narciarska reprezentująca Związek Radziecki, trzykrotna medalistka olimpijska oraz trzykrotna medalistka mistrzostw świata.
Kariera.
Jej olimpijskim debiutem były igrzyska w Squaw Valley w 1960 roku. Zdobyła tam złoty medal w biegu na 10 km techniką klasyczną. Ponadto wspólnie z Radją Jeroszyną i Lubow Baranową wywalczyła srebrny medal w sztafecie 3x5 km. Cztery lata później, podczas igrzysk olimpijskich w Innsbrucku wywalczyła brązowy medal w biegu na 10 km, ulegając jedynie dwóm swoim rodaczkom: zwyciężczyni Kławdii Bojarskich oraz drugiej na mecie Jewdokii Miekszyło. Był to jej jedyny start na tych igrzyskach i zarazem ostatni start olimpijski w karierze.
W 1958 roku wystartowała na mistrzostwach świata w Lahti, gdzie zajęła szóste miejsce w biegu na 10 km stylem klasycznym. Startowała także na mistrzostwach świata w Zakopanem. Wraz z Alewtiną Kołcziną i Lubow Baranową zdobyła złoty medal w sztafecie. Ponadto w biegu na 10 km zdobyła srebrny medal, ustępując jedynie Kołczinej, a w biegu na 5 km wyprzedziły ją jedynie Kołczina i Baranowa, wobec czego Gusakowa zgarnęła brązowy medal. Na kolejnych mistrzostwach już nie startowała.
Ponadto sześć razy zdobywała tytuł mistrzyni Związku Radzieckiego, zwyciężając na dystansie 5 km w 1961 roku, 10 km w 1960 i 1961 roku oraz w sztafecie w latach 1958, 1962 i 1966. W 1960 roku została odznaczona Orderem Czerwonego Sztandaru Pracy.
Jej mąż Nikołaj reprezentował Związek Radziecki w kombinacji norweskiej.

</doc>
<doc id="1871194" url="https://pl.wikipedia.org/wiki?curid=1871194" title="Pierszotrawieńsk">
Pierszotrawieńsk



</doc>
<doc id="1871196" url="https://pl.wikipedia.org/wiki?curid=1871196" title="Piatichatki (obwód dniepropetrowski)">
Piatichatki (obwód dniepropetrowski)



</doc>
<doc id="1871197" url="https://pl.wikipedia.org/wiki?curid=1871197" title="Rejon piatychatski">
Rejon piatychatski



</doc>
<doc id="1871200" url="https://pl.wikipedia.org/wiki?curid=1871200" title="ICRA">
ICRA



</doc>
<doc id="1871202" url="https://pl.wikipedia.org/wiki?curid=1871202" title="Krótkie zwarcia">
Krótkie zwarcia

Krótkie zwarcia – zbiór felietonów Stanisława Lema, publikowanych w „Tygodniku Powszechnym” w latach 1994–2004, w serii „Świat według Lema”. Tom został wydany przez Wydawnictwo Literackie w 2004 roku w jako 31. tom „Dzieł zebranych” autora, z posłowiem Jerzego Jarzębskiego.
Niektóre teksty były wcześniej publikowane w zbiorach: "Lube czasy", "Dziury w całym" oraz "Dylematy". Część tekstów ze zbioru ukazała się później również w książce "Planeta LEMa. Felietony ponadczasowe".

</doc>
<doc id="1871203" url="https://pl.wikipedia.org/wiki?curid=1871203" title="Zełenodolsk">
Zełenodolsk



</doc>
<doc id="1871206" url="https://pl.wikipedia.org/wiki?curid=1871206" title="Looshaus">
Looshaus

Looshaus – kamienica w Wiedniu, zaprojektowana przez jednego z najważniejszych architektów wczesnego modernizmu – Adolfa Loosa. Dom ten spina trendy secesyjne, historyczne z nadchodzącymi dopiero ideami modernistycznymi. Adolf Loos był później jednym z najbardziej purystycznych wyznawców modernizmu, co zapowiadał już Looshaus.
Obiekt powstał w 1909 przy Michaelplatz, w samym sercu zabytkowego Wiednia, przy samym wjeździe do zespołu pałacowego Hofburg. Zleceniodawcą był wiedeński kupiec Leopold Goldmann, który planował otwarcie tutaj filii swojego domu towarowego – "Goldman &amp; Salatsch". Kamienicę budowało przedsiębiorstwo Pittel + Brausewetter pod kierownictwem Ernsta Epsteina. Budowie przyglądali się licznie wiedeńczycy, w tym cesarz Franciszek Józef I, który był w szerokim gronie krytyków projektu.
W 1944 budynek uległ niewielkim zniszczeniom podczas bombardowania. Od 1947 jest chroniony, jako zabytek architektury. W 1987 obiekt zakupiło przedsiębiorstwo Raiffeisen i generalnie go wyremontowała, z zachowaniem cech stylowych.

</doc>
<doc id="1871207" url="https://pl.wikipedia.org/wiki?curid=1871207" title="C++1x">
C++1x



</doc>
<doc id="1871210" url="https://pl.wikipedia.org/wiki?curid=1871210" title="Konkanastha">
Konkanastha



</doc>
<doc id="1871212" url="https://pl.wikipedia.org/wiki?curid=1871212" title="Kławdija Bojarskich">
Kławdija Bojarskich

Kławdija Siergiejewna Bojarskich (ros. Кла́вдия Серге́евна Боя́рских, ur. 11 listopada 1939 w miejscowości Wierchniaja Pyszma, zm. 12 grudnia 2009 w Jekaterynburgu) – rosyjska biegaczka narciarska reprezentująca Związek Radziecki, trzykrotna medalistka olimpijska oraz trzykrotna medalistka mistrzostw świata.
Kariera.
Igrzyska olimpijskie w Innsbrucku w 1964 roku były pierwszymi i zarazem ostatnimi w jej karierze. Całkowicie zdominowała rywalizację wygrywając oba biegi indywidualne, a wspólnie z Alewtiną Kołcziną i Jewdokią Meksziło zwyciężyła także w sztafecie 3x5 km. Oba indywidualne zwycięstwa odniosła minimalnie wyprzedzając zajmujące drugie miejsca zawodniczki. W biegu na 5 km druga na mecie Finka Mirja Lehtonen straciła do niej 2,4 sekundy, a w biegu na 10 km ostatecznie drugą Jewdokię Meksziło wyprzedziła o 2,3 sekundy. Bojarskich jest pierwszą biegaczką narciarską, która wygrała wszystkie olimpijskie konkurencje biegowe.
W 1966 roku wystartowała na mistrzostwach świata w Oslo. Wraz z Ritą Aczkiną oraz Alewtiną Kołcziną zwyciężyła w sztafecie. Indywidualnie triumfowała także na dystansie 10 km, a w biegu na 5 km zdobyła srebrny medal, ulegając jedynie Kołczinej. Na kolejnych mistrzostwach świata już nie startowała.
Była sześciokrotną mistrzynią Związku Radzieckiego: w 1964 roku w biegu na 5 km oraz sztafecie, w 1966 roku w biegach na 5 i 10 km oraz w 1967 roku w biegu na 5 km oraz sztafecie. Trzykrotnie zwyciężała także podczas Holmenkollen ski festival: w biegu na 10 km w latach 1965 i 1966 oraz w biegu na 5 km w 1967 roku.
Po wprowadzeniu przez MKOL w 1967 roku kontroli płci, Bojarskich ogłosiła zakończenie kariery co wywołało wiele spekulacji.

</doc>
<doc id="1871214" url="https://pl.wikipedia.org/wiki?curid=1871214" title="Krzysztof Jedlak">
Krzysztof Jedlak

Krzysztof Jedlak (ur. 1970) – dziennikarz i komentator gospodarczy, prawnik, menedżer, w latach 2006–2012 redaktor naczelny dziennika „Gazeta Giełdy Parkiet”. Od czerwca 2016 redaktor naczelny „Dziennika Gazety Prawnej".
Jest absolwentem studiów prawniczych na Wydziale Prawa i Administracji UW (1995). Po studiach zaczął pracę w dzienniku „Parkiet”, gdzie w 2002 r. został zastępcą redaktora naczelnego, a na początku 2006 r. – redaktorem naczelnym. W latach 2009–2012 był równolegle szefem/wiceszefem Newsroom Online Economy (NOE), utworzonego z działu ekonomicznego redakcji „Rzeczpospolitej”, redakcji „Parkietu” i gospodarczych serwisów internetowych obydwu gazet. Od września 2012 był kolejno szefem działu podatkowego „Dziennika Gazety Prawnej", szefem działu „Gazeta Prawna”, a następnie pierwszym zastępcą redaktora naczelnego i redaktorem naczelnym DGP.
Autor wielu artykułów, felietonów i komentarzy. Od kwietnia 2012 widnieje na liście kandydatów do rad nadzorczych rekomendowanych przez warszawską fundację "Polski Instytut Dyrektorów".
Zasiada w kapitule Nagrody Gospodarczej Prezydenta RP [www.prezydent.pl], a także w kapitułach m.in. nagrody im. D. Fikusa (Press Club), nagrody im. A. Woyciechowskiego (Radio ZET) oraz nagrody Grand Press.
W 1999 r. wydał książkę „Wprowadzanie spółek na rynek pozagiełdowy – CETO” (WIG-PRESS, Warszawa 1999).

</doc>
<doc id="1871216" url="https://pl.wikipedia.org/wiki?curid=1871216" title="Keram Malicki-Sánchez">
Keram Malicki-Sánchez

Keram Malicki-Sánchez (ur. 14 maja 1974 r. w Toronto) – kanadyjski aktor, wokalista, kompozytor, producent muzyczny.
Biogram.
Urodzony w Toronto w prowincji Ontario, jako syn Polaka i Ekwadorki. Posługuje się biegle czterema językami: angielskim, polskim, francuskim i hiszpańskim. Studiował w Michael's Choir School w rodzimym Toronto.
W połowie lat osiemdziesiątych rozpoczął karierę aktorską, dziś znany jest z ról w filmach "Krew niewinnych" ("Cherry Falls", 2000), "Więzień nienawiści" ("American History X", 1998), "" ("Punisher: War Zone", 2008) oraz "Piękna i szalona" ("Crazy/Beautiful", 2001). Alternatywnie udziela się w branży muzycznej, z którą związany jest od wczesnych lat młodzieńczych.
Mieszka w Los Angeles w Kalifornii (USA).
Linki zewnętrzne.
 

</doc>
<doc id="1871218" url="https://pl.wikipedia.org/wiki?curid=1871218" title="Chidambaram">
Chidambaram



</doc>
<doc id="1871221" url="https://pl.wikipedia.org/wiki?curid=1871221" title="Chorwacja na Zimowych Igrzyskach Olimpijskich 2002">
Chorwacja na Zimowych Igrzyskach Olimpijskich 2002

Chorwację na Zimowych Igrzyskach Olimpijskich 2002 reprezentowało trzynastu zawodników w 5 dyscyplinach. Zdobyli w sumie 4 medale 3 złote i 1 srebrny – wszystkie Janica Kostelić w narciarstwie alpejskim.

</doc>
<doc id="1871222" url="https://pl.wikipedia.org/wiki?curid=1871222" title="Gmina Zilupe">
Gmina Zilupe

Zilupes novads – jedna ze 109 jednostek administracyjnych (novads) na Łotwie powstałych 1 lipca 2009 roku. Stolicą jest Zilupe.
Demografia.
Struktura etniczna.
Na 1 stycznia 2010 roku struktura etniczna (narodowości) w novads przedstawia się następująco:

</doc>
<doc id="1871223" url="https://pl.wikipedia.org/wiki?curid=1871223" title="Syndrom eboli">
Syndrom eboli

Syndrom eboli (tytuł oryg. Yi boh lai beng duk) – hongkoński horror komediowy z 1996 roku w reżyserii Hermana Yau.
Fabuła.
Podczas podróży na dzikie tereny RPA pracownik restauracji dokonuje gwałtu na kobiecie z plemienia Zulu. Następnie zabija ją i wraca ze swoim szefem do miasta. Nie jest świadomy, że była ona zarażona śmiertelnie groźnym wirusem ebola. Tylko nieliczni ludzie mają szansę przeżyć infekcję. Głównemu bohaterowi (granemu przez Anthony’ego Wonga) udaje się uniknąć śmierci. Kiedy jego stan się poprawia zabija właściciela restauracji, w której pracuje, jego żonę oraz jej kuzyna. Pomimo popełnionych zbrodni postanawia zostać na miejscu. Sprząta restaurację i okłamuje jej pracowników. Po odnalezieniu walizki z pieniędzmi, będąc nosicielem wirusa, wraca do Hongkongu, gdzie przed laty popełnił straszliwą zbrodnię. Zaraża nim już nie tylko osoby spotkane w RPA. Wybucha epidemia.

</doc>
<doc id="1871226" url="https://pl.wikipedia.org/wiki?curid=1871226" title="Gmina Viļāni">
Gmina Viļāni

Viļānu novads – jedna ze 109 jednostek administracyjnych (novads) na Łotwie powstałych 1 lipca 2009 roku. Stolicą jest Viļāni.

</doc>
<doc id="1871228" url="https://pl.wikipedia.org/wiki?curid=1871228" title="Yusuf Mohamed">
Yusuf Mohamed

Yusuf Mohamed (ur. 5 listopada 1983) – nigeryjski piłkarz grający na pozycji bocznego obrońcy. Mierzy 177 cm wzrostu, waży 75 kg.
Kariera klubowa.
Karierę piłkarską Mohamed rozpoczął w klubie z miasta Aba o nazwie Enyimba FC. W 2002 roku zadebiutował w jego barwach w pierwszej lidze nigeryjskiej. W 2003 roku osiągnął z Enyimbą swój pierwszy sukces w karierze, gdy wygrał Ligę Mistrzów (2:0, 0:1 w finale z Ismaily SC). Rok później ponownie wygrał te rozgrywki (1:2, 2:1 k. 5:3 w finale z Étoile Sportive du Sahel).
W 2006 roku Mohamed odszedł do sudańskiego klubu Al-Hilal Omdurman. W tym samym roku osiągnął pierwszy sukces z tym klubem, wywalczając mistrzostwo Sudanu. W 2007 roku obronił z Al-Hilal mistrzowski tytuł.
W 2008 roku Mohamed został piłkarzem szwajcarskiego FC Sion. W lidze szwajcarskiej zadebiutował jednak rok później, 1 sierpnia 2009, w wygranym 3:1 wyjazdowym meczu z Neuchâtel Xamax.
Kariera reprezentacyjna.
W dorosłej reprezentacji Nigerii Mohamed zadebiutował w 2004 roku. W 2009 roku wywalczył z Nigerią awans do Mistrzostw Świata w RPA, a w 2010 roku został powołany do kadry na Puchar Narodów Afryki 2010.

</doc>
<doc id="1871234" url="https://pl.wikipedia.org/wiki?curid=1871234" title="Troick (Moskwa)">
Troick (Moskwa)

Troick (ros. Троицк) – rosyjskie miasto, dawniej w obwodzie moskiewskim. Troick otrzymał prawa miejskie w 1977 roku. W mieście znajduje się wiele instytutów badawczych. Od 1 lipca 2012 roku miasto weszło w skład administracyjnych granic Moskwy.

</doc>
<doc id="1871238" url="https://pl.wikipedia.org/wiki?curid=1871238" title="SS-Totenkopf">
SS-Totenkopf



</doc>
<doc id="1871240" url="https://pl.wikipedia.org/wiki?curid=1871240" title="SS Totenkopf">
SS Totenkopf



</doc>
<doc id="1871242" url="https://pl.wikipedia.org/wiki?curid=1871242" title="Grigorij Suk">
Grigorij Suk

Grigorij Eduardowicz Suk (, ur. w okolicach Moskwy, zm. 28 listopada 1917) – as lotnictwa rosyjskiego z 9 potwierdzonymi zwycięstwami w I wojnie światowej.
Życiorys.
Urodził się w majątku rodzinnym pod Moskwą. Jego ojciec pochodził z Czech i był naukowcem, a matka z domu Sorokina była córką lekarza. Grigorij, wraz z dwoma braćmi odebrał, wstępną edukację w domu. Kontynuował naukę w Moskwie, w szkole średniej o profilu artystycznym, po jej ukończeniu chciał zostać architektem. Po wybuchu wojny, jak większość młodzieży rosyjskiej, zaciągnął się na ochotnika do armii.
Do służby w Carskich Siłach Powietrznych został skierowany w końcu 1914 roku, jednak naukę pilotażu rozpoczął dopiero w lipcu 1915, a licencję pilota uzyskał 12 stycznia 1916 roku.
W połowie marca został przydzielony do jednostki lotniczej 26KAO przy 9 Armii. Po kilku dniach pobytu w jednostce rozpoczął samodzielne loty bojowe. Wykonywał zadania rozpoznawcze oraz bombardowania. Już w pierwszych dniach kwietnia 1916 roku został odznaczony Orderem św. Anny kl. 4 oraz otrzymał awans podoficerski, a do końca miesiąca za swoje dokonania bojowe oraz odwagę został zgłoszony do odznaczenia Orderem św. Anny kl. 3 i 2.
W czerwcu 1916 roku jako jeden z najbardziej doświadczonych pilotów na froncie rumuńskim został wysłany do Moskwy na kurs pilotażu pierwszych samolotów myśliwskich.
Do służby liniowej powrócił 15 sierpnia i został skierowany do dowodzonej przez Iwana Łojkę jednostki 9IAO. W okresie do października 1916 roku wykonał 19 misji bojowych i został odznaczony czterokrotnie Orderem św. Jerzego (4. stopnia (№ 678469), 3. stopnia (№ 26418), 2. stopnia (№ 31318) i 1. stopnia (№ 14954).
Pierwsze zwycięstwo powietrzne Grigorij Suk odniósł nad austriackim samolotem Hansa-Brandenburg C.I w dniu 26 marca 1917 roku, pilotując samolot Nieuport 11. Do września 1917 roku odniósł kolejne dwa zwycięstwa. We wrześniu jednostka została przezbrojona w samoloty Vickers F.B.19. Suk odniósł kolejne 3 zwycięstwa powietrzne, w tym jedno niepotwierdzone, w okolicach miasta Seret oraz dwa w okolicach Radowców na terytorium dzisiejszej Rumunii (wówczas były to Austro-Węgry).
Na początku września 1917 roku 9 eskadra została dozbrojona francuskimi samolotami SPAD VII. Grigorij Suk pierwsze swoje zwycięstwo na nowym samolocie odniósł nad austriackim dwumiejscowym samolotem 14 października. Ostatnie, dziewiąte zwycięstwo Suk odniósł 10 listopada 1917 roku. Kilka dni później 28 listopada (względnie 15 listopada, różne źródła podają różne daty) w czasie podchodzenia do lądowania na lotnisku w Radowcach w jego samolocie SPAD VII nr 1440 uległo uszkodzeniu skrzydło. Samolot wpadł w korkociąg i spadł z wysokości około 80 m. Grigorij Suk zginął na miejscu. Był prawdopodobnie ostatnim rosyjskim pilotem, który zginął w pierwszej wojnie światowej.

</doc>
<doc id="1871246" url="https://pl.wikipedia.org/wiki?curid=1871246" title="Lajos Petrik">
Lajos Petrik

Lajos Petrik (wym. [], ur. 5 grudnia 1851 w Sopronie, zm. 7 czerwca 1932 w Budapeszcie) – węgierski taternik, fotograf, chemik i profesor uniwersytecki.
Lajos Petrik był aktywnym taternikiem od ok. 1890 roku. Swoje tatrzańskie wycieczki opisywał w licznych artykułach, które ukazywały się w węgierskiej prasie turystycznej m.in. w czasopiśmie „Turisták Lapja”. Pisał też na inne tematy tatrzańskie, m.in. o nowo wybudowanym Śląskim Domu, o zjawiskach pogodowych w Tatrach i o dawnych tatrzańskich lodowcach. Petrik był również aktywistą turystycznym, członkiem MKE.
Lajos Petrik był także z zamiłowania fotografem górskim. Swoje wspomnieniowe artykuły ilustrował własnymi zdjęciami, dwa z nich okraszone były tatrzańskimi panoramami z Rysów i Krywania. W latach 1897–1898 wykonał panoramę z wierzchołka Łomnicy i wydał ją jako osobną publikację.
Lajos Petrik upamiętniony został nazewnictwem dwóch tatrzańskich obiektów w językach niemieckim i węgierskim – Sokolej Turni ("Petrikspitze", "Petrikcsúcs") i Sokolej Przełączki ("Petrikscharte", "Petrikcsorba").

</doc>
<doc id="1871247" url="https://pl.wikipedia.org/wiki?curid=1871247" title="Listy albo opór materii">
Listy albo opór materii

Listy albo opór materii – zbiór listów pisanych przez Stanisława Lema w latach 1955–1988, wydany przez Wydawnictwo Literackie w roku 2002. Wyboru i opracowania korespondencji dokonał Jerzy Jarzębski, który jest również autorem posłowia. Ponadto książka zawiera krótkie notki biograficzne o adresatach oraz indeks nazwisk.
Zbiór zawiera korespondencję autora z różnymi instytucjami PRL oraz listy pisane do znajomych, wśród których adresatami są m.in.: Helena Eilstein, Antoni Słonimski, Wiktor Woroszylski, Jerzy Jarzębski, Daniel Mróz, Szymon Kobyliński i biofizyk prof. Władysław Kapuściński.
W zbiorze znajdują się też listy do tłumacza na język angielski Michaela Kandla, w których Lem m.in. objaśnia swoje poglądy wyrażone w dziełach i radzi, jak je należy rozumieć i przekładać.
Podobną pozycją są "Listy", zawierające wybór korespondencji pomiędzy Lemem a Sławomirem Mrożkiem z lat 1956–1978 oraz "Sława i Fortuna", zawierająca listy do Michaela Kandla z lat 1972-1987.

</doc>
<doc id="1871250" url="https://pl.wikipedia.org/wiki?curid=1871250" title="August Mercklin">
August Mercklin

August Christoph Mercklin (ur. w Dorpacie, zm. 21 lipca 1928 w Wiesbaden) – niemiecki lekarz psychiatra, radca sanitarny.
Życiorys.
Syn profesora filologii klasycznej Ludwiga Mercklina i Fanny z domu Carus. Uczęszczał do Blumbergsche Schule (Vorschule des Gymnasiums zu Dorpat). Studiował od 1873 do 1878 na Uniwersytecie w Dorpacie, gdzie w 1879 otrzymał tytuł doktora medycyny. W latach 1878-79 pracował w zakładzie psychiatrycznym Rothenberg pod Rygą. W 1880 wyjechał na dalsze studia do Berlina, uczył się u Carla Westphala w klinice Charité. Następnie był asystentem w zakładzie psychiatrycznym w Kreuzlingen u Roberta Binswangera. Potem był sekundariuszem z powrotem w Rothenbergu, od 1893 do 1898 był ordynatorem prowincjalnego zakładu psychiatrycznego w Lęborku. W listopadzie 1898 został dyrektorem zakładu psychiatrycznego w Treptow (dziś Trzebiatów). W 1903 został radcą sanitarnym. Zmarł po długiej chorobie w Wiesbaden.
1 grudnia 1881 ożenił się z Alexandrą von Kieter, córką prawnika Konstantina von Kietera (1811–1885).
Był jednym z redaktorów „Allgemeine Zeitschrift für Psychiatrie und psychisch-gerichtliche Medizin” i członkiem honorowym Deutscher Verein für Psychiatrie (1925). Autor około 50 prac naukowych.

</doc>
<doc id="1871251" url="https://pl.wikipedia.org/wiki?curid=1871251" title="Autostrada A59 (Holandia)">
Autostrada A59 (Holandia)

Autostrada A59 (nl. "Rijksweg 59") - holenderska autostrada przebiegająca równoleżnikowo od skrzyżowania z drogą N57 do węzła Paallgraven (A50).
Trasy europejskie.
Śladem autostrady biegnie trasa europejska E19.

</doc>
<doc id="1871258" url="https://pl.wikipedia.org/wiki?curid=1871258" title="Historia Bydgoskiego Węzła Wodnego">
Historia Bydgoskiego Węzła Wodnego

Historia Bydgoskiego Węzła Wodnego dotyczy przekształceń cieków wodnych łączących się w Bydgoszczy, dziejów prowadzenia na nich transportu wodnego oraz wykorzystania dla turystyki, sportu i rekreacji.
Historia geologiczna.
Układ węzłowy sieci wodnej w okolicy Bydgoszczy powstał w okresie zlodowacenia północnopolskiego. Funkcjonował w tym czasie równoleżnikowy szlak odpływu wód roztopowych i rzecznych na zachód w kierunku Morza Północnego. Wskutek erozji wód płynących ukształtowała się Pradolina Toruńsko-Eberswaldzka. 12 tysięcy lat temu, gdy Pra-Wisła dokonała przełomu pod Fordonem, ustał przepływ wód na zachód, wobec czego pradolina na tym odcinku uległa zabagnieniu i zatorfieniu. W pobliżu zachodnich granic miasta utworzył się dział wód między dorzeczami Odry i Wisły. Dwie główne rzeki regionu: Brda i Noteć, należące do różnych dorzeczy, zbliżyły się w okolicy Bydgoszczy na odległość około 10 km, wykazując jednocześnie przeciwne kierunki odpływu. Noteć płynęła na północny zachód południowym szlakiem pradolinnym, wyróżniającym się rozległym, zatorfionym dnem. Natomiast Brda spływała z północy wcinając się ok. 35 m w dawną dolinę sandrową, zaś po dotarciu do Pradoliny Toruńsko Eberswaldzkiej, wcięła się w jej dno na głębokość ok. 20 m, spływając na wschód ku Wiśle. W miejscu, gdzie Brda zmieniła kierunek z północnego na wschodni istniał bród, przy którym w XI wieku powstał gród bydgoski, przekształcony później w miasto, którego egzystencja opierała się w dużym stopniu na handlu spławnym. Położenie Bydgoszczy w pobliżu wododziału Wisły i Odry predestynowało to miejsce do budowy zwornika obu dorzeczy, które zostało zrealizowane, gdy tylko pojawiły się możliwości techniczne.
Topografia historyczna.
Brda w XI-XIX w..
Do czasów regulacji w XIX w. Brda i Wisła były rzekami naturalnymi o zmiennym nurcie i poziomie wód. Brda do końca XIX wieku uchodziła za rzekę bogatą w łososie, a także węgorze i pstrągi. Nad brzegami rzeki od Koronowa, aż po ujście do Wisły budowały swe żeremia bobry – w XVII w. łowami na nie trudnili się bydgoscy rybacy. Od XI wieku lustro wody stale się podnosiło osiągając maksymalny poziom w wieku XIV. Jeszcze w XIX wieku amplituda rocznych wahań poziomu rzeki dochodziła do 6 m.
Żegluga na Brdzie istniała już przed XI wiekiem, czego dowodem są relikty łodzi oraz przystani znalezione przy grodzie bydgoskim. W XV wieku do miasta zaczęły przypływać duże statki wiślane, pokonując odległość ok. 10 km od Brdyujścia do portu miejskiego.
Wisła pod Bydgoszczą w XI-XIX w..
Wisła w zakolu, w pobliżu Bydgoszczy od czasów prehistorycznych, aż do połowy XIX wieku miała charakter roztokowy, częściowo anastomozujący. Wędrujące z nurtem ławice piasku powodowały zmiany głębokości koryta, powstawały odnogi rzeki, kępy i piaszczyste odsypy. Najmniej różniła się rzeka od stanu obecnego na kilkukilometrowym odcinku od ujścia Brdy do Wyszogrodu, natomiast poniżej Fordonu Wisła rozdzielała się na dwa koryta rzeczne, oddzielone kępami wiślanymi. Główny nurt przebiegał odnogą zachodnią (obecnie nieistniejącą). Szerokość rzeki na dzisiejszym odcinku bydgoskim wynosiła od 500 m do 1350 m w strefie największego rozszerzenia poniżej Fordonu.
Na wysokim zachodnim brzegu, umożliwiającym dogodną obserwację rzeki powstała w XI w. warownia kasztelańska i książęca Wyszogród, która do czasu zniszczenia przez Krzyżaków w 1330 r. stanowiła obok grodu bydgoskiego główny ośrodek osadniczy na styku Kujaw i Pomorza. W układzie kęp i koryt rzecznych w pobliżu przeprawy przez rzekę w Fordonie – jak stwierdza Sebastian Klonowic, znajdowała się kamienista rafa, która zyskała złą sławę wśród flisaków.
W bydgoskim zakolu Klonowic odnotował w 1595 r. trzy główne ostrowy (wyspy wiślane): Łęski (naprzeciw Łęgnowa), Fordański (Kępa Bydlęca), Pełźniński (poniżej Fordonu, naprzeciw wsi Pałcz).
W rejonie Brdyujścia do XVIII w. znajdowała się wyspa „Stara Dbrzyca”, przekształcona następnie w półwysep. 
W roku 1382, w dokumencie lokacyjnym Władysława Opolczyka, pięć wysp na Wiśle włączono do patrymonium miejskiego Fordonu. Natomiast według mapy Schröttera z 1803 r. w korycie Wisły od Otorowa do Łoskonia znajdowało się około 20 wysp
Zakole Wisły.
Wyróżnikiem topograficznym i kulturowym Bydgoszczy inspirującym pisarzy i malarzy jest oryginalne położenie nad tzw. „kolanem Wisły”, gdzie rzeka opuszcza Pradolinę Toruńsko-Eberswaldzką, dokonując przełomu w wysoczyźnie Pojezierza Pomorskiego. Sebastian Klonowic w dziele „Flis, to jest Spuszczanie statków Wisłą i inszymi rzekami do niej przypadającymi” (1595) ulokował w zakolu Wisły pod Bydgoszczą miejsce magiczne, tzw. „"Piekielne Wrota"”. Natomiast Adam Grzymała-Siedlecki pisał w 1936 r. o „"wiślanych zawiasach"”, u których rozsiadła się Bydgoszcz.
Okres staropolski.
Spławne cieki wodne były pierwszym czynnikiem miastotwórczym dla Bydgoszczy. Bród na Brdzie, między Wisłą, a bagnami nadnoteckimi stał się miejscem, gdzie założono gród bydgoski z przystanią wodną. Prowadziły tędy szlaki lądowe komunikacyjne (m.in. szlak bursztynowy), a rzeki Brda i Wisła stały się ważnymi arteriami komunikacyjnymi wykorzystywanymi dla spławu towarów. Jeszcze przed 1252 r. zbudowano przy grodzie bydgoskim pierwszy drewniany most nad Brdą, przy którym urzędnicy książęcy pobierali cło od towarów przewożonych na terytorium krzyżackie. Nadanie przywileju lokacyjnego miastu Bydgoszczy przez Kazimierza Wielkiego w 1346 r. wynikało z oceny rozwoju gospodarczego osady nad rzeką, która otrzymała zezwolenie na wolny spław drewna i towarów Brdą i Wisłą.
Rola gospodarcza.
Bydgoski Węzeł Wodny, w okresie staropolskim złożony z rzek: Brdy i Wisły odegrał istotną rolę w rozwoju gospodarczym Bydgoszczy i historii polskiego handlu spławnego.
W życiu gospodarczym Bydgoszczy w okresie staropolskim, kluczową rolę odgrywał handel spławny, który decydował o pozycji gospodarczej miasta w skali regionu i kraju. Podstawą rozwoju handlowego i gospodarczego miasta była rzeka Wisła, która umożliwiała transport towarów rolnych i rzemieślniczych do gdańskiego portu. Brda natomiast łączyła port bydgoski z Wisłą i umożliwiała spław drewna i poszukiwanych niegdyś towarów leśnych (potaż, smoła) z Puszczy Bydgoskiej i Borów Tucholskich. Spław drewna Brdą z okolicznych lasów datuje się od zamierzchłych czasów. Nieco późniejszą metrykę ma spław zboża z Kujaw (XIII–XIV w.) do zbudowanych w tym celu magazynów i spichrzów W 1. połowie XV wieku miasto stanowiło już ważny ośrodek żeglugi, konkurujący z miastami krzyżackimi: Toruniem, Świeciem, Nowem. W połowie XV wieku w czasach zaostrzenia stosunków polsko-krzyżackich, dla statków bydgoskich zamknięto port w Toruniu oraz wprowadzono ograniczenia w zakupie piwa i statków. Pomimo tego handel rozwijał się prężnie. Bydgoskie piwo wypierało piwo z Torunia, Gdańska, Świecia, a bydgoskie wyroby garncarskie znano na całym Pomorzu. W XVI wieku asortyment handlu wzbogacił się o sól wielicką i ruską, rozprowadzanej na Kujawy i Wielkopolskę, dla której otwarto składy na przedmieściu Babia Wieś.
W 1487 r. jako drugi miejski cech rzemieślniczy powstał w Bydgoszczy cech szyprów (najstarszy na ziemiach Korony Polskiej). W XVI wieku dochody ze spławu czerpał co dziesiąty mieszkaniec miasta, a najbogatsi kupcy zbożowi piastowali kluczowe stanowiska w samorządzie miejskim. Oprócz zboża i towarów leśnych z Bydgoszczy spławiano piwo, sól z miejscowej żupy, miód, chmiel oraz wańczos (obrobione drewno służące do wyrobu mebli gdańskich). Z Gdańska przywożono natomiast towary importowane z zachodniej i południowej Europy: sukno, przyprawy, owoce południowe i wino (małmazję).
O roli rzeki i spławu w życiu Bydgoszczy pisze kronikarz bernardynów w 1604 r.:
Skala handlu spławnego w Bydgoszczy wyróżniała się w skali kraju. W II połowie XVI wieku z Bydgoszczy wyprawiano najwięcej towarów do Gdańska spośród miast koronnych, porównywalnie do największych miast kupieckich Prus Królewskich. W 1579 r. w komorze celnej w Białej Górze nad Nogatem zanotowano, że co szósty statek zarejestrowany u ujścia Wisły należał do mieszczan bydgoskich.
Przyczyną tak dużego znaczenia portu bydgoskiego, było położenie nad Wisłą, w miejscu, gdzie rzeka dociera najdalej na zachód, w pobliżu dużego zaplecza rolniczego, jakim były znane z gospodarki zbożowej ziemie Wielkopolski. Dla mieszkańców północnej części tej krainy, Bydgoszcz była najbliższym portem wiślanym, dokąd wysyłano podwody z płodami rolnymi przeznaczonymi na sprzedaż.
W mieście Bydgoszczy rzeka nie tylko umożliwiała handel, ale dostarczała znanych ze smaku ryb oraz energii do napędu młynów, mennicy oraz różnorakich manufaktur – browarów, tartaków, papierni, garbarni.
W miejscu, gdzie Dolina Brdy łączyła się z Pradoliną Toruńsko-Eberswaldzką, rzeka rozgałęziała się na pomniejsze odnogi. W związku z tym Bydgoszcz położona była na trzech wyspach rozdzielonych odnogami Brdy oraz fosami: miejską i zamkową: 
W pobliżu średniowiecznych młynów na Brdzie zbudowano pierwsze urządzenia hydrotechniczne: jaz Farny z kołem młyńskim oraz śluzę drewnianą, w której pobierano opłaty: tzw. śluzowe za spław drewna. Śluza była zaopatrzona w pułapkę do połowu łososi. Przy brzegu miejskim zbudowano przystań, stocznię oraz spichlerze, w których magazynowano zboże oczekujące na spław w dogodnym czasie. Według zachowanych dokumentów handlowych (juramentów) do portu bydgoskiego zawijały jednostki o różnych parametrach ładowności: szkuty, dubasy, kozy, galary, lichtany i dubaski. Bohaterami spławu byli żeglarze rzeczni zrzeszeni w bractwie oraz dwóch cechach: szyprów (1487 r.) oraz sterników i pomagrów (1591 r.).
Osadnictwo olęderskie.
Wpływ na przekształcenia rzek i kanałów w okolicy Bydgoszczy ma osadnictwo olęderskie, istniejące na tym terenie od 1594 r. Nad brzegi Wisły i Brdy w okolice Bydgoszczy olędrzy zostali sprowadzeni przez starostę bydgoskiego Jana Kościeleckiego.
Kolonizacja olęderska objęła lewy brzeg Wisły od Przyłubia (1594), poprzez Otorowo (1604), Łęgnowo (1603), Makowska (1661), Czersk Niemiecki, po Fordonek (1603). Mennonici tutejsi byli związani z gminą wyznaniową w Małej i Wielkiej Nieszawie. Na prawie olęderskim założono też wsie szlacheckie na północ od Fordonu: Pałcz, Strzelce Dolne (d. Strzeleckie Holendry), Gądecz i inne. Kolejny obszar kolonizacji przypada na prawy brzeg Wisły w dzisiejszej gminie Dąbrowa Chełmińska i Unisław.
W XVIII wieku na prawie olęderskim lokowano ponad 40 wsi podbydgoskich, otaczających miasto ze wszystkich stron, zwłaszcza w dolinie Brdy, Wisły, Noteci. Większość z nich zakładali Polacy, choć nie brakowało również olędrów. Zasługą olędrów było stworzenie systemu odwadniającego doliny Wisły, który funkcjonuje do dzisiaj. To oni zbudowali system wałów przeciwpowodziowych, który chronił osiedla przez wylewami rzeki. Charakterystyczne są również sady porastające zbocza doliny Wisły, które są spuścizną olęderskiej kultury gospodarczej. Na łąkach nad Notecią olędrzy odnieśli sukces w zakresie melioracji i osuszania podmokłych terenów nadrzecznych.
Okres pruski 1772-1920.
Budowa Kanału Bydgoskiego.
Nowym etapem w dziejach Bydgoskiego Węzła Wodnego, a w zasadzie jego początkiem w dzisiejszej formie była budowa Kanału Bydgoskiego. Położenie Bydgoszczy w pobliżu wododziału Wisły i Odry w obrębie Pradoliny Toruńsko-Eberswaldzkiej było naturalnym czynnikiem sprzyjającym połączeniu systemów wodnych Europy Zachodniej i Wschodniej. Przedsięwzięcie to było restytucją układu hydrograficznego z późnego plejstocenu, kiedy Wisła podążała na zachód ku Morzu Północnemu. Budowa kanału łączącego dorzecza była pożądana od dawna, przekraczała jednak ówczesne możliwości techniczne.
Pierwsze informacje o możliwości budowy kanału łączącego Wisłę z Odrą pochodzą z XVI wieku. Pojawiły się one podczas rokowań Polski z Brandenburgią dotyczących swobody żeglugi na szlaku warciańsko–odrzańskim. Do pomysłu powrócono za panowania króla Władysława IV, jednak trwająca wojna na kresach spowodowała odłożenie realizacji projektu. Pomysł odżył w połowie XVIII wieku. W dniu 9 lipca 1766 roku na posiedzeniu Komisji Skarbu Koronnego przedstawiony został projekt Franciszka Floriana Czaki, kartografa króla Stanisława Augusta Poniatowskiego. Przewidywano budowę kanału o długości 10,5 km, ze 6 śluzami, łączącego Noteć we wsi Ciele z Brdą w Bydgoszczy. Wydarzenia polityczne (konfederacja barska, I rozbiór Polski) uniemożliwiły jednak realizację i tego projektu, tym bardziej że nie był on także pozbawiony wad technicznych.
Niemal równocześnie do projektów polskich powstał pruski projekt budowy Kanału (1771), który dołączono do szczegółowego rozpoznania kartograficznego okolic Bydgoszczy przeprowadzonego przed aneksją Pomorza i Kujaw przez Prusy. Przewidywał on poprowadzenie Kanału dnem suchej, zatorfionej pradoliny, tzw. doliny bydgosko-nakielskiej. Ciek miał mieć długość 24,77 km i dysponować 9 śluzami, w tym 7 pod Bydgoszczą, gdzie konieczne było pokonanie różnicy poziomu terenu o wysokości 22 m. Po zajęciu miasta i Obwodu Nadnoteckiego przez Prusy w 1772 r., przystąpiono do faktycznej realizacji projektu. Wśród wielu zwolenników tego przedsięwzięcia znaleźli się: król Prus Fryderyk II, minister spraw zagranicznych Prus Ewald Friedrich von Hertzberg, Herman Jawein i Franz von Brenkenhoff.
Pierwsze ziemne prace budowlane zostały rozpoczęte wiosną 1773 r. Kopanie Kanału zaczęto od Nakła. Z zachowanych informacji wynika, że w trudnych warunkach, od wiosny 1773 do jesieni 1774 r. pracowało przy projekcie od 6 tys. do 18 tys. robotników. Po 18 miesiącach, 9 września 1774 r. dokonano uroczystego uruchomienia Kanału Bydgoskiego. Oprócz cieku głównego o łącznej długości 26,77 km, z dziewięcioma śluzami, powstał również Kanał Zasilający od strony Noteci, którego funkcja polegała na zasilaniu w wodę najwyższej przegrody Kanału.
Kanał Bydgoski stał się zwornikiem dorzeczy Odry i Wisły i elementem śródlądowej drogi wodnej z Polski do Europy Zachodniej, będącej alternatywą dla morskiej drogi handlowej przez Gdańsk. Nowy wodny szlak komunikacyjny z każdym rokiem zyskiwał na znaczeniu, tym bardziej, że zmniejszyła się rola tradycyjnej drogi wiślanej, wobec podzielenia rzeki granicami przez zaborców.
Przebudowy kanału i wzrost jego znaczenia.
Od czasu budowy, przez cały XIX wiek dokonywano wielokrotnej przebudowy urządzeń hydrotechnicznych Kanału. Początkowo prace wynikały z konieczności usuwania wad technicznych, wymiany nietrwałych materiałów (drewno) oraz ustabilizowania cieku i urządzeń hydrotechnicznych w środowisku naturalnym. Pierwszą generalną przebudowę urządzeń Kanału przeprowadzono w latach 1792-1806. Przebudowano wówczas wszystkie śluzy na murowane z cegły palonej. W celu stabilizacji podłoża przy brzegach Kanału (od śluzy II do VI) powstał park, który dzisiaj istnieje pod nazwą „Planty nad Kanałem Bydgoskim”.
Wzrost ruchu jednostek żeglugowych na Brdzie i Kanale Bydgoskim był przyczyną rozbudowy infrastruktury gospodarczej: portu bydgoskiego, młynów (1772) i spichlerzy (1789), a także mostów. Od roku 1821 znaczenie drogi wodnej w obrębie węzła bydgoskiego wzrosło, gdyż po zniesieniu utrudnień związanych z prawem składu bydgoska droga wodna stała się ważną arterią w transporcie zboża zarówno z terenu Kujaw jak i Królestwa Polskiego. Główny ruch barek kierowany był na zachód. Natomiast w latach 1825-1829, po zniesieniu swobód Gdańska, nasilił się ruch z głębi Niemiec przez Kanał Bydgoski na wschód. Droga wodna Wisła-Odra umożliwiła ruch handlowy do Szczecina i na Śląsk. Kanałem spławiano drewno galicyjskie i rosyjskie do Brandenburgii, przewożono węgiel, naftę i inne produkty. Do połowy XIX wieku Kanał miał decydujący wpływ na rozwój Bydgoszczy oraz Nakła n. Notecią.
Kolejne prace budowlano-remontowe w obrębie drogi wodnej wymusiło pojawienie się statków parowych (po 1850 r., na Kanale po 1882 r.) W związku z tym w latach 1840-1852 wzniesiono nowe masywne, granitowo-ceglane śluzy: Prądy i Osowa Góra. W 1850 r. przez Bydgoski Węzeł Wodny przeprawiano ok. 3 tys. łodzi i 6 tys. tratw rocznie. W 1855 r. uruchomiono pierwszy statek parowy, kursujący regularnie po Brdzie i Wiśle, którym przewożono towary i pasażerów między Bydgoszczą, a Toruniem.
W węźle bydgoskim duże znaczenie gospodarcze oprócz Kanału Bydgoskiego odgrywała droga wodna Wisły. Chociaż trzy rozbiory Polski oraz rozwój transportu kolejowego ujemnie wpłynęły na stan żeglugi na Wiśle, to nadal transportowano do Gdańska zboże oraz surowce masowe (węgiel i surówka żelaza). Dzięki temu w latach 40. XIX w. w Bydgoszczy powstało kilka zakładów przemysłu metalowego i maszynowego, które były zaczątkiem tej branży przemysłu w mieście. Pewne znaczenie w żegludze wiślanej zachował jeszcze spław drewna, aczkolwiek znaczną jego część przejęła nowa trasa wprost na zachód do Berlina przez Kanał Bydgoski. Bydgoszcz nie odczuła więc boleśnie spadku znaczenia gospodarczego Wisły, ponieważ dysponowała alternatywnym szlakiem wodnym.
Regulacja Brdy.
Od połowy XIX wieku rozpoczęto praktyczne działania w zakresie regulacji całej drogi wodnej Wisła-Odra, nie ograniczające się jedynie do Kanału Bydgoskiego. Nieuregulowany odcinek Brdy pomiędzy wlotem Kanału Bydgoskiego a Wisłą ograniczał rozwój żeglugi śródlądowej wskutek dużej liczby zakoli, zbyt małej głębokości rzeki (1-1,5 m w rejonie Starego Miasta), okresowego zamulenia ujścia do Wisły oraz nierówności dna z tendencją do zapiaszczenia i powstawania płycizn. Brakowało także miejsc do zimowania barek i leżakowania drewna.
W 1856 r. sporządzono pierwsze projekty regulacji Brdy, których jednak nie zrealizowano z powodu braku funduszy. Jednak rozrastające się miejscowe środowisko kupców, przedsiębiorców i przemysłowców wywierało coraz większą presję na rząd pruski, co zaowocowało decyzją o regulacji dolnej Brdy w 1875 r. W wyniku prac przeprowadzonych w latach 1876-1879 rzeka Brda na odcinku 14 km (od wlotu Kanału Bydgoskiego do Wisły) została uregulowana, poszerzona i pogłębiona. Umocniono nabrzeża, zbudowano nowy port bydgoski (1876 r., w dzielnicy Kapuściska Dolne), jaz iglicowy oraz dwie śluzy: Kapuściska i Brdyujście, przy czym ta ostatnia była największą śluzą na całej drodze wodnej Wisła-Odra. W miejscu ujścia Brdy do Wisły, w wyniku spiętrzenia wód w dolinie dawnej odnogi rzecznej, powstał Port Drzewny – akwen o powierzchni 60 ha, służący do magazynowania drewna przeznaczonego do spławu i przerobu w miejscowych fabrykach. Od strony Wisły usypano prawie trzykilometrowy wał chroniący port zewnętrzny (awanport) o długości 900 m i powierzchni 9 ha oraz port wewnętrzny o długości 2000 m, szerokości 330 m, głębokości 2 m, podzielony palami na pola o wymiarach 100 na 45 m. Jednocześnie zachowano stare koryto ujściowe Brdy, którym woda spływała z jazu i w efekcie w Brdyujściu powstała wyspa między obiema korytami. Port od południa zabezpieczono przed wylewami Wisły dużą groblą.
Regulacja Brdy, a zwłaszcza budowa portu spowodowała rozkwit w handlu drzewnym na terenie Bydgoszczy. Dochody z portów i ze śluzy były tak wysokie, że w ciągu 20 lat koszty budowy portu zostały zwrócone i w 1899 r. przeszły one z rąk spółki na własność państwa. Dostępność taniego surowca była przyczyną rozwoju miejscowego przemysłu drzewnego i meblarskiego, którego produkty sprzedawano w wielu krajach Europy.
Skanalizowana droga wodna od Brdy do Kanału Bydgoskiego miała teraz minimalną głębokość 1,8 m i szerokość koryta min. 30 m. Prowadzone równolegle prace przy regulacji Noteci i Warty oraz na Kanale Bydgoskim (nowa śluza Miejska od 1882 r.) pozwoliły skrócić czas żeglugi, ale nie doprowadziły jeszcze do stanu umożliwiającego wpłynięcie na ten szlak wodny jednostek 400-tonowych.
Regulacja Wisły.
Wśród cieków łączących się w Bydgoskim Węźle Wodnym, Wisła stała się przedmiotem żywszego zainteresowania władz pruskich dopiero po 1879 r., kiedy ukończono kanalizację Odry oraz drogi wodnej Wisła-Odra. Co prawda pierwszy projekt regulacji tej drogi wodnej na obszarze Prus (222 km) powstał w 1830 r., ale do 1875 r. zdołano przeprowadzić zaledwie kosmetyczne prace, które nie spowodowały istotnej poprawy żeglowności rzeki. Złagodzono jedynie ostre krzywizny wiślanego brzegu, ubezpieczono urwiste brzegi oraz usypano niewielką liczbę tam.
W ostatniej ćwierci XIX w. podjęto decyzję o gruntownej regulacji Wisły, której celem było zbudowanie trasy żeglugowej o odpowiedniej głębokości (1,67 m) dla statków 600-tonowych. Prace miały polegać na wyprostowaniu koryta, likwidacji nierówności brzegów i dna, wysp, bocznych odnóg i lokalnych wypłyceń. Spodziewano się, że regulacja rzeki zmniejszy również zagrożenie powodziami zatorowymi. Prace przeprowadzane głównie w latach 1880-1892, a przy budowlach uzupełniających do 1914 r. doprowadziły do częściowego zrealizowania programu. Według projektu szerokość koryta Wisły miała wynosić 400 m, a główne budowle regulacyjne miały stanowić ostrogi podprądowe zbudowane z faszyny obrzuconej kamieniami. Miały one spowolnić przepływ wody w przestrzeniach między brzegiem a linią regulacyjną, doprowadzając z czasem do zamulenia i zlądowienia tych obszarów.
W rejonie Bydgoszczy i Fordonu, w efekcie prac regulacyjnych, Wisłę skierowano w 500-metrowe, pogłębione koryto ograniczone ostrogami oraz opaskami. Rzeka uzyskała bieg regularnie kręty o łagodnych krzywiznach oraz stałej szerokości koryta. W rejonie Łęgnowa zbudowano wały przeciwpowodziowe chroniące tereny rolnicze oraz linię kolejową Bydgoszcz-Toruń. 
Na odcinku bydgoskim największe zmiany środowiskowe wprowadziła regulacja Wisły na wschodnim brzegu zakola Wisły oraz na brzegu zachodnim poniżej Fordonu. Prace rozpoczęto w tym rejonie w 1873 r., kiedy to zlokalizowano 6 ostróg brzegowych w strefie ujściowej lewej - głównej odnogi Wisły. Do 1884 r. zbudowano kolejnych 9 ostróg. Niesymetryczna lokalizacja ostróg wzdłuż lewego brzegu miała na celu odepchnięcie głównego nurtu Wisły na wschód i ustabilizowanie go wzdłuż Ostromeckiej Kępy Bydlęcej. W 1879 r. ostatecznie zamknięto nurt lewej odnogi Wisły tamą o długości 300 m, wskutek czego przekształciła się ona w zatokę rzeczną, a później w ciąg stawów. Natomiast Kępa Bydlęca została w połowie rozmyta wskutek erozji brzegowej. Obszar powiśla poniżej Fordonu przeznaczony do całkowitego zlądowienia, już na początku XX w. został odcięty od rzeki. Pozostało na nim ok. 40 niewielkich stawów, z których największy liczył 6 ha.
Natomiast na obszarze zakola rzeki, celem regulacji było ustabilizowanie brzegu wschodniego (po stronie Małej Kępy) i odepchnięcie głównego nurtu na zachód. Razem z pracami regulacyjnymi prowadzono osuszanie terenu, w celu wykorzystania żyznych mad doliny Wisły dla rolnictwa. Karczowano lasy łęgowe, budowano sieć rowów, dróg i obwałowań. W tym czasie z krajobrazu znikły lub zostały znacznie ograniczone pod względem zajmowanej powierzchni starorzecza i mokradła. Łącznie podczas regulacji bydgoskiego odcinka Wisły, wzdłuż obu brzegów wykonano ponad 150 ostróg, o długości od kilkunastu do 300 m. Docelowa linia brzegowa pomiędzy ostrogami ukształtowała się w ciągu kilkudziesięciu lat.
Regulacja Wisły pod Fordonem doprowadziła do zalądowienia obszaru kilkuset hektarów, jednak nie zapewniła osiągnięcia założonych celów, czyli umożliwienia żeglugi barkom 600-tonowym. Nie osiągnięto nawet głębokości 1,5 m wymaganej dla statków 400-tonowych. W najlepszym wypadku do Warszawy docierały statki 300-tonowe i to przy wysokim stanie wody. Niemniej, poprzez prace regulacyjne zlikwidowano podstawowe źródła niebezpieczeństw nawigacyjnych i powodziowych na Wiśle.
W 1891 r. rozpoczęto nad Wisłą w Fordonie wznoszenie mostu stalowego kolejowo-drogowego o 18 przęsłach i długości 1325 m. Budowę ukończono w 1895 r. Ze względu na znaczenie strategiczne przeprawa została silnie ufortyfikowana warowniami i basztami strzelniczymi. Do czasu zniszczenia w 1945 r. był to najdłuższy most w Niemczech i na ziemiach polskich oraz trzeci co do długości w Europie.
Kanalizacja górnej Noteci.
Równocześnie z kanalizacją dolnej Brdy oraz regulacją Wisły powstał projekt kanalizacji górnej Noteci od jeziora Gopło do Kanału Bydgoskiego. Prace regulacyjne przeprowadzono w latach 1878-1882. 
Otwarty 25 września 1882 r. skanalizowany szlak wodny liczył 105 km długości, z czego ponad 30 km przypadało na nowe przekopy rzeczne (Kanał Górnonotecki). Zbudowano od podstaw, bądź przebudowano 8 śluz i 7 jazów, z czego 3 wykonano na starym kanale zasilającym w pobliżu Bydgoszczy (śluzy: Lisi Ogon, Łochowo, Dębinek). Szlak wodny umożliwiał transport statkami o wyporności do 150 ton. Kanał Górnonotecki stał się kolejnym elementem Bydgoskiego Węzła Wodnego, który umożliwił żeglugę na ziemie Kujaw i Wielkopolski oraz transport wodny płodów rolnych i bogactw naturalnych z tych regionów.
Apogeum rozwoju Bydgoskiego Węzła Wodnego.
Lata 1890-1915 to okres najintensywniejszego rozwoju Bydgoskiego Węzła Wodnego, który nie miał precedensu we wcześniejszej, ani późniejszej historii. W ujściowym odcinku Brdy w 1890 r. powstało duże przedsiębiorstwo żeglugowe (Bromberger Schleppschriffahrt Aktiengesellschaft - Bydgoskie Towarzystwo Holownicze), które w dawnym meandrze rzecznym urządziło port wraz ze stocznią i fabryką maszyn. Spółka rozwinęła w Brdyujściu cały zespół fabryk (również tartaki, cegielnię i gorzelnię), który zapoczątkował zabudowę przemysłową rejonów ujścia Brdy do Wisły. W 1897 r. z inicjatywy spółki wykonano przekop pod główny nurt rzeki, z pominięciem portu (obecny rejon ul. Spornej), w wyniku czego powstała nowa duża wyspa na Brdzie. Spółka wybudowała również drogę oraz dwa stalowe mosty na Brdzie.
Wzrost gospodarczego znaczenia dolnej Brdy był przyczyną permanentnego udoskonalania tej drogi wodnej. Kolejne przebudowy podjęto w latach 1902-1906 r. Były one konsekwencją nacisków miejscowego środowiska przemysłowców domagającego się od rządu m.in. powiększenia Portu Drzewnego w Brdyujściu. Usunięto wówczas śluzę Kapuściska (1910), natomiast w miejsce jazów iglicowych wybudowano jaz walcowy w Brdyujściu, który w większym, niż dotychczas stopniu podpiętrzył wody Brdy. Port Drzewny powiększył się do 95 ha, spełniając odtąd również rolę portu zimowego dla statków i barek. Rzeka zalała terasę zalewową do ul. Spornej na powierzchni ok. 45 ha. Wskutek prac regulacyjnych i budowie budowli piętrzących powiększono głębokość rzeki o 3,7 m i ustabilizowano jej poziom od ujścia, aż do centrum Bydgoszczy, uniezależniając go od sytuacji hydrologicznej na Wiśle. Brdę w nowym stanie oddano do użytku publicznego 11 czerwca 1906 r.
Dzięki modernizacji węzła wodnego w znacznym stopniu rozwinął się miejscowy przemysł drzewny. W latach 1873-1907 spławiano Kanałem Bydgoskim do Berlina, Szczecina i Hamburga średnio rocznie 40 tys. tratw, które pochodziły z Królestwa Kongresowego, Galicji, Rosji, Prus Wschodnich i Borów Tucholskich. W 1906 r. spławiono przez Brdyujście ok. 4,8 mln m3 drewna, co stanowiło 33% rocznego dowozu tego towaru do Cesarstwa Niemieckiego.
W 1906 r. rozpoczęto prace studialne nad kolejną przebudową drogi wodnej Wisła-Odra, która miała stać się elementem Kanału Centralnego, od wschodnich do zachodnich granic Rzeszy Niemieckiej. Rezultatem projektu miała być możliwość żeglugi przez Bydgoski Węzeł Wodny barek o tonażu 400 ton, powszechnie stosowanych na wodach Europy Zachodniej. Prace w obrębie Bydgoszczy rozpoczęto w 1910 r. i prowadzono do 1912 r. Powstał nowy odcinek Kanału Bydgoskiego o długości 1,63 km, wraz z dwoma nowymi śluzami: Okole i Czyżkówko. Przebudowano również mosty nad Brdą, zwiększając ich prześwity (Królowej Jadwigi, Sulimy-Kamińskiego, Solidarności, Bernardyński) oraz wybudowano nowe przeprawy kolejowe i drogowe nad nowym odcinkiem Kanału. Powstała również nowa murowana śluza Miejska (istniejąca do dnia dzisiejszego). Wskutek odcięcia ciekami wodnymi fragmentu Śródmieścia powstała Wyspa Kanałowa. Pełnej eksploatacji drogi Odra-Wisła przeszkodziła pierwsza wojna światowa, niemniej całość prac hydrotechnicznych lat 1873-1915 spowodowała dwukrotne powiększenie żeglugi na Kanale Bydgoskim.
Stary odcinek Kanału o długości 3,5 km z 5 śluzami pozostał jako odcinek rezerwowy, nieużywany, lecz w pełni sprawny pod względem technicznym. Istniejący w okolicy tego cieku park, przez cały wiek XIX i I połowę XX, stanowił główne miejskie centrum rozrywkowo-wypoczynkowe. W otoczenie okazałego starodrzewu, alei spacerowych i zabytkowych śluz wkomponowano liczne restauracje (pierwsza założona w 1838 r.), wypożyczalnie łodzi, lunaparki.
Transport na Kanale Bydgoskim.
Otwarcie w 1774 r. drogi wodnej na zachód Europy było przyczyną awansu gospodarczego Bydgoszczy. Po otwarciu Kanału Bydgoszcz wyprzedziła pozostałe miasta nad dolną Wisłą w handlu zbożowym, a od lat 60. XIX w. zajęła jedyne stanowisko w handlu drzewnym. Przemysł zbożowy i drzewny powstał dzięki dowozowi tych towarów Wisłą, a kwitł jedynie eksportem przez Kanał Bydgoski. Port bydgoski służył zatem tranzytowi towarów z Wisły na Kanał i odwrotnie.
Apogeum przewozów towarowych przez Bydgoski Węzeł Wodny w kierunku Odry nastąpiło w I dziesięcioleciu XX wieku. Tonaż towarów transportowanych Kanałem Bydgoskim sięgał wówczas 600 tys. ton rocznie. Dominował ruch na zachód, w tym przede wszystkim spław drewna (94% udział). Transportowano także cukier z cukrowni powiatu wyrzyskiego i Kujaw, który dopływał do BWW Kanałem Górnonoteckim, zboże i mąkę oraz sodę i sól z okolic Inowrocławia oraz wiele innych towarów, w tym sprowadzane z zachodu maszyny, urządzenia i towary kolonialne. Od początku XX wieku, wskutek wzrostu liczby parowców zaznaczyła się tendencja wzrostu żeglugi, kosztem spławu drewna, zwłaszcza na kierunku zachód-wschód.
Bydgoszcz na początku XX wieku należała do miast, w których spław i żegluga śródlądowa miały wyjątkowo duże znaczenie dla miejskiej gospodarki. W 1897 r. w Bydgoszczy działało 111 przedsiębiorstw związanych z transportem wodnym. Liczba zatrudnionych w tych działach wynosiła w 1897 r. 3030 osób, wobec 1159 w Gdańsku i 475 w Poznaniu.
Budowa elektrowni wodnych.
Na przełomie XIX i XX wieku rozpoczęto wykorzystywać stopnie wodne na BWW dla wytwarzania energii elektrycznej. Pierwsze elektrownie wodne powstały: na Wyspie Młyńskiej (1898), w Smukale i w Brdyujściu przy jazie walcowym, a w latach 20. XX w. – przy jazie farnym.
Wykorzystanie rekreacyjne BWW.
Ogrody i pierwsze parki nad Brdą zakładano już w okresie staropolskim, jednak pierwszy ogólnodostępny park przyniósł Bydgoszczy na przełomie XVIII/XIX w. nowo wybudowany Kanał Bydgoski. Pod kierunkiem inspektora Ernsta Conrada Petersona, od 1802 r. zadrzewiano okolice Kanału z przekonaniem, że roślinność ograniczy erozję brzegów i ustabilizuje grząskie podłoże. Pierwsza aleja spacerowa wiodąca od starego miasta Bydgoszczy wzdłuż Kanału Bydgoskiego powstała w czasach Księstwa Warszawskiego. W 1832 r. powstało Towarzystwo Upiększania Miasta, które zaczęło realizować planowe działania konserwatorskie. Powszechnym terenem wypoczynku i rozrywki stały się już w I połowie XIX wieku Planty nad Kanałem Bydgoskim. Przedsiębiorcy otwierali tam restauracje (pierwsza w 1838 r.) oraz organizowali różne atrakcje (łódki, potańcówki, wystawy, teatr letni, lodowiska itp.). Najbardziej reprezentacyjna trasa spacerowa wiodła ok. 4 km, od Śluzy Miejskiej do VI śluzy. Po wyłączeniu odcinka starego Kanału Bydgoskiego z użytkowania w 1915 r. przeznaczono go wyłącznie dla celów rekreacyjnych, a Planty nad Starym Kanałem stały się wyróżnikiem Bydgoszczy w przewodnikach turystycznych i nieodzownym punktem programu zwiedzania miasta przez turystów.
W połowie XIX wieku zapoczatkowano żeglugę pasażerską na Brdzie i Wiśle. 8 maja 1856 r. miejscowy przedsiębiorca Julius Rosenthal zakupił dwa bocznokołowe parowce pasażersko-towarowe „Toruń” i „Kurier”, które rozpoczęły regularne kursy na Wiśle między Bydgoszczą, a Toruniem. Były to pierwsze parowce kursujące po Brdzie. Od 1857 r. żeglugę prowadzono na czterech jednostkach, które dopływały do granicy prusko-rosyjskiej.
Początki sportu w BWW.
W latach 80. XIX w. powstał pierwszy klub wioślarski w Bydgoszczy, który zapoczątkował sportowe użytkowanie Bydgoskiego Węzła Wodnego. W 1912 r. urządzono po raz pierwszy krajowe regaty wioślarskie w porcie drzewnym. Regaty Wschodnioniemieckie były rozgrywane corocznie do 1916 r., a uczestniczyły w nich liczne towarzystwa wioślarskie z całych Niemiec.
Okres międzywojenny 1920-1939.
Rola gospodarcza.
Po odzyskaniu niepodległości przez Polskę i przegrodzeniu Noteci granicą z Niemcami, droga wodna Wisła-Odra straciła na znaczeniu, w przeciwieństwie do południkowo położonej Wisły. Z powodu nałożenia wysokich ceł na polskie towary transportowane do Niemiec oraz niskich taryf towarowych stosowanych przez PKP spadło znaczenie gospodarcze Kanału Bydgoskiego.
Droga wodna przez Kanał Bydgoski od 1920 r. była wykorzystywana prawie wyłącznie w handlu drewnem. Wyjątek stanowił niewielki eksport artykułów przemysłowych do Rzeszy. Większość eksportu zboża, mąki, cukru i innych towarów przeniosła się do portów nadbałtyckich drogą wodną przez Wisłę. W tej sytuacji Bydgoszcz zaczęła pełnić rolę zaplecza przemysłowego dla Gdyni. Wobec braku miejsca w gdańskich spichlerzach, w bydgoskich elewatorach gromadzono polskie zboże przeznaczone na eksport. W 1925 r. otwarto w Bydgoszczy jedyną w kraju Giełdę Drzewną, a w 1933 r. Giełdę Zbożowo-Towarową.
Przewozy Kanałem Bydgoskim wynosiły średnio 44-196 tys. ton towarów w latach 20. i ok. 100 tys. ton w latach „wielkiego kryzysu”. Stanowiło to tylko ¼ przewozów notowanych w 1900 r. Zmienił się również dominujący kierunek przewozów z zachodniego na wschodni w kierunku na Wisłę. Na zachód transportowano przede wszystkim drewno, natomiast na wschód ziemiopłody i nawozy sztuczne. Kanałem prowadzono również tranzyt niemiecki między Rzeszą, a Prusami Wschodnimi (ok. 94 tys. ton w 1938 r.) W 1938 r. miesięcznie przepływało przez Bydgoszczy około 240 barek.
Kanał Bydgoski zachował duże znaczenie gospodarcze głównie dla Kujaw, Pałuk i Krajny oraz ziem nad dolną Notecią połączonych z Bydgoskim Węzłem Wodnym za pośrednictwem kanałów: Bydgoskiego i Górnonoteckiego. Transport towarów z tych ziem, a także węgla ze Śląska prowadzono drogą wodną Noteć Górna – Kanał Bydgoski – Wisła do Gdańska. Tą drogą przeprawiono w okresie międzywojennym 40% ogólnego eksportu polskiego zboża oraz cały eksport cukru i sody.
W latach 20. XX w. rozważano projekt budowy kanału łączącego Śląsk z Wisłą w rejonie Bydgoszczy lub Torunia, w celu ekonomicznego przewozu węgla kamiennego, który był głównym surowcem eksportowym Polski. W 1925 r. T. Tillinger opracował projekt kanału Gopło-Wisła o długości 126 km, który miał łączyć się z Wisłą w Łęgnowie, gdzie w pobliżu stacji kolejowej zaplanowano lokalizację portu śródlądowego. Projekt ten został jednak wyparty przez szybciej i taniej zbudowaną w latach 1926-1934 r. magistralę węglową Herby Nowe – Bydgoszcz – Gdynia.
Na terenie Bydgoszczy działało kilka przedsiębiorstw żeglugowych, które prowadziły zarówno działalność gospodarczą, jak również przewozy turystyczne. Największymi były: Lloyd Bydgoski (największy armator śródlądowy w Polsce), PŻR „Vistula”, Zjednoczenie Żeglugi Śródlądowej. Liczba statków pływających w ramach żeglugi bydgoskiej wynosiła 71 w 1935 r. i 97 w 1937 r.. Najwięcej barek znajdowało się jednak w rękach prywatnych. Według Urzędu Pomiarowego, w roku 1933 były zarejestrowane w Bydgoszczy 123 barki, podczas gdy w Toruniu 14, a w Gdańsku 61.
W 1938 r. powstało Zrzeszenie Właścicieli Barek i Holowników Żeglugi Śródlądowej w Bydgoszczy z połączenia odrębnych organizacji działających wcześniej w Bydgoszczy i Toruniu. Centrala zrzeszenia znajdowała się w Bydgoszczy, oddziały w Toruniu, Włocławku i Płocku, a agentura w Gdańsku.
Rozwój turystyki.
W okresie międzywojennym Bydgoski Węzeł Wodny obok funkcji gospodarczej, spełniał także rolę rekreacyjną, turystyczną i sportową. Po kanale, Brdzie i Wiśle Lloyd Bydgoski oraz Polska Żegluga Rzeczna „Vistula” prowadziły regularną komunikację pasażerską. Główna bydgoska przystań znajdowała się przy Poczcie Głównej w centrum miasta, a przystanie dodatkowe przy torze regatowym oraz w Fordonie. Statki „Lloyda Bydgoskiego” - „Wisła”, „Konrad” i „Neptun” były przystosowanymi do przewozów pasażerskich holownikami parowymi, natomiast statek „Wisła” należący do PŻR „Vistula” posiadał salon i kabinę pod pokładem. Prowadzono nim rejsy po Wiśle, głównie do Chełmna i Torunia. Po Brdzie pływały również dwa prywatne tramwaje wodne.
Bydgoszcz była predestynowana do rozwoju kajakarstwa turystycznego z uwagi na to, że tutaj kończył się szlak turystyczno-kajakowy Brdy. Pierwsze zawody kajakowe na trasie Koronowo-Bydgoszcz rozegrano w 1936 r. W 1937 r. stanęły w nich do współzawodnictwa 84 załogi z całego kraju. Co roku odbywały się również regaty na trasie Bydgoszcz-Łęgnowo oraz tzw. „wianki” na Brdzie. Flotylla udekorowanych kwiatami łodzi płynęła wówczas do Śródmieścia oklaskiwana przez tłum widzów.
Sport.
Okres międzywojenny był czasem, kiedy znacznie wzrosło wykorzystanie BWW do uprawiania sportu, w tym wyczynowego. W latach 20. i 30. XX w. w Bydgoszczy powstało 9 klubów wioślarskich oraz podobna liczba sekcji kajakarskich i żeglarskich. W 1937 r. w mieście istniało 12 klubów uprawiających sporty wodne, w których trenowało 1116 wioślarzy na 112 łodziach.
Na miejskim odcinku Brdy zbudowano 11 przystani wioślarskich i kajakarskich. Były one zlokalizowane w większości na wschód od Starego Miasta na obszarze zwanym „dzielnicą wioślarzy”.
Duże znaczenie dla rozwoju sportu i rekreacji w Bydgoskim Węźle Wodnym miało przekształcenie po 1920 r. dotychczasowego portu drzewnego w Brdyujściu w największy w Polsce tor regatowy. Pierwsze regaty wioślarskie i kajakowe o mistrzostwo Polski zorganizowało tu Bydgoskie Towarzystwo Wioślarskie w 1920 r. W ciągu kilku lat na wyspie między Brdą, Wisłą wybudowano trybuny na 2500 widzów, szałasy wioślarskie i wytyczono tor wodny. W efekcie naturalny tor regatowy stał się areną corocznych imprez krajowych i międzynarodowych. W 1929 r. rozegrano w Bydgoszczy Mistrzostwa Europy w Wioślarstwie, podczas których polska załoga złożona z bydgoszczan zdobyła brązowy medal, powtarzając sukces z Igrzysk Olimpijskich w Amsterdamie w 1928 r.
Sukcesy (liczne mistrzostwa Polski z rzędu) w okresie międzywojennym notowały kluby: BTW, Kolejowy KW, Bydgoski Klub Wioślarek oraz Klub Sportowy „Wodnik”. Z uwagi na rozwiniętą infrastrukturę do uprawiania sportów wodnych oraz sukcesy sportowe nazywano Bydgoszcz w dwudziestoleciu międzywojennym „polskim Henley” lub „miastem wioślarzy”.
Rekreacja.
Wzdłuż cieków Bydgoskiego Węzła Wodnego urządzono główne miejskie tereny parkowe. Najważniejszym centrum rozrywkowo-wypoczynkowym Bydgoszczy w okresie międzywojennym były planty nad Kanałem Bydgoskim. Wzdłuż starego odcinka kanału prowadził szlak spacerowy, z rozsianymi ogrodami restauracyjnymi oraz atrakcjami służącymi rozrywce i rekreacji. Dopełnieniem plant były bulwary nad Brdą, wiodące od Jachcic poprzez ogrody Jagiełły i „dzielnicę wioślarzy” do młynów Kentzera. Natomiast tereny nad Wisłą zostały uporządowane w pobliżu Fordonu, gdzie urządzono bulwar oraz kąpielisko.
Okres okupacji niemieckiej 1939–1945.
Podczas kampanii wrześniowej polscy saperzy częściowo zniszczyli urządzenia nowego odcinka Kanału Bydgoskiego (śluzę Czyżkówko), dlatego Niemcy przywrócili ruch na Starym Kanale nieczynnym od 1915 roku. Ruch na Nowym Kanale przywrócono w 1940 r.
W okresie II wojny światowej Bydgoski Węzeł Wodny był intensywnie użytkowany dla transportu towarów masowych, gdyż transport kolejowy był wówczas zastrzeżony głównie dla potrzeb armii. Władze niemieckie zarekwirowały prywatne barki i holowniki, a dotychczasowi właściciele zostali zatrudnieni w charakterze załóg. Wśród planów inwestycyjnych władz hitlerowskich znalazł się tzw. kanał obejściowy (węglowy) Bydgoszczy, który miał być poprowadzony od śluzy Osowa Góra, u podnóża Zbocza Fordońskiego i łączyć się z Wisłą na północ od Fordonu. Ciek miał być prowadzony nad Brdą akweduktem, bądź na grobli.
W wyniku działań wojennych infrastruktura Bydgoskiego Węzła Wodnego nie ucierpiała, nie licząc zniszczenia stopnia wodnego w Smukale w 1939 r. oraz aktów wandalizmu, których dopuścili się żołnierze Armii Czerwonej w 1945 r. Zdewastowano m.in. tor regatowy w Brdyujściu oraz spalono trybuny dla widzów. Natomiast awaria śluzy Czyżkówko spowodowała krótkotrwałą konieczność uruchomienia starego odcinka kanału w latach 1945-1946.
Okres powojenny.
Bydgoski Węzeł Wodny w planach powojennych.
Zmiany terytorialne, jakie nastąpiły po II wojnie światowej stały się bodźcem do tworzenia nowych koncepcji przestrzennych transportu wodnego. Wśród nich ważne miejsce zajmowały dwa plany dotyczące Bydgoskiego Węzła Wodnego:
Niezależnie od planów centralnych dotyczących generalnych rozwiązań przestrzennych, tworzono koncepcje dotyczące zastąpienia Kanału Bydgoskiego i Brdy skanalizowanej nowym ciekiem, obchodzącym Bydgoszcz od południa (projekt inż. Stanisława Tychoniewicza z lat 40. XX w.) lub od północy (projekt Hydroprojektu, 1976). Natomiast koncepcja z 1976 r. uwzględniała wykorzystanie Noteci i Kanału Górnonoteckiego i dojście do Wisły w rejonie Torunia. Względy finansowe spowodowały, że nie wykroczono poza dyskusje nad projektami, za realne uznając utrzymanie parametrów dotychczasowej drogi wodnej.
Rola gospodarcza w latach 1945-1970.
Nowy ustrój polityczny wpłynął niekorzystnie na organizację i funkcjonowanie transportu śródlądowego w Bydgoskim Węźle Wodnym. W 1945 r. zarekwirowano większość barek „berlinek”, użytkowanych przez bydgoskich szyprów. Jednostki drewniane nie zostały dopuszczone do ruchu odpowiednim zarządzeniami władz państwowych, a pozostałe upaństwowiono ostatecznie w 1954 r. Jeszcze w latach 40. udało się reaktywować Zrzeszenie Właścicieli Barek i Holowników Żeglugi Śródlądowej w Bydgoszczy, które obejmowało działaniem całą północną i zachodnią Polskę. Władze zlikwidowały zrzeszenie w 1951 r., aby na bazie istniejącej infrastruktury powołać przedsiębiorstwo państwowe Żegluga Bydgoska. Dysponowało ono portami śródlądowymi położonymi wzdłuż drogi Wisła-Odra: w Bydgoszczy, Ujściu, Krzyżu i Kostrzynie, a także w Poznaniu.
Po II wojnie światowej znaczenie Kanału Bydgoskiego jako arterii wodnej nie zmalało, albowiem stał się on drugim po Kanale Gliwickim traktem wodnym, umożliwiającym żeglugę barek do 500 ton wyporności. W latach 1945-1955 miesięcznie przepływało nim około 120 barek (dwukrotnie mniej niż przed wojną). Wzrosło znaczenie Kanału Górnonoteckiego, który obsługiwał południkowy kierunek przewozów towarowych z regionu Kujaw i Pałuk, gdzie rozpoczęto eksploatację bogactw naturalnych (sól, wapień, kruszywo). Do 1962 r. tonaż ładunków masowych transportowanych przez Kanał Bydgoski przekraczał wielkość przewozów sprzed wojny.
Z czasem jednak możliwości transportowe kanału znacznie się zmniejszyły. Systematyczny wzrost znaczenia innych rodzajów transportu i niedocenianie przez władze państwowe wagi transportu wodnego spowodowało stopniową degradację szlaku wodnego.
Budowa elektrowni wodnej Smukała.
W 1951 r. odbudowano zniszczoną w czasie wojny elektrownię wodną w Smukale, która stała się elementem kaskadowej zabudowy energetycznej rzeki Brdy. Powyżej zbudowano stopnie wodne: w Mylofie, Koronowie i Tryszczynie.
Likwidacja odcinka starego Kanału Bydgoskiego 1969-1972.
W latach 1970-1972 r. z powodu konieczności budowy drogowej arterii komunikacyjnej wschód-zachód zasypano ok. 500-metrowy odcinek starego Kanału, wraz z dwiema śluzami i mostem. Nie wpłynęło to na żeglugę na BWW, gdyż stary odcinek Kanału, choć sprawny pod względem technicznym, nie był użytkowany od 1915 r. Zasypanie cieku przyczyniło się natomiast do degradacji parku nad Kanałem oraz pozbawiło miasto cennego dziedzictwa kulturowego i przyrodniczego.
Upadek transportu towarowego w BWW.
Od połowy lat 60. XX w. obniżyła się ranga gospodarcza BWW o czym zadecydował upadek transportu wodnego w Polsce. Podstawowymi przyczynami degradacji były: rozwój konkurencyjnych rodzajów transportu, niedoinwestowanie, dewastacja urządzeń technicznych, malejąca zasobność wód Noteci i Wisły oraz często występujące okresy niskiej wody, uniemożliwiającej żeglugę.
W dobie lekceważenia środowiska naturalnego i niedostrzegania skutków jego degradacji fracht rzeczny stał się anachronizmem. Jeszcze w roku 1970 przez bydgoską śluzę miejską przeprawiono statki o ładunku łącznym ponad 148 tys. ton, w roku 1980 już 34 tys. ton, a w roku 1998 tylko 10 tys. ton.
Kanał Bydgoski użytkowano w miarę intensywnie do 1978 r. Jeszcze wówczas częstym widokiem były „pociągi wodne” z barek, którymi transportowano węgiel, materiały budowlane oraz zboże. W latach 80. XX w. tylko sporadycznie, kilka razy na miesiąc można było zobaczyć na kanale pojedyncze jednostki. Nieco lepiej wyglądała sytuacja na Brdzie i Wiśle, gdzie w latach 70. XX w. zanotowano wzrost przewozów. Wiązało się to pośrednio z modernizacją w latach 1970-1971 r. portu rzecznego Żeglugi Bydgoskiej oraz budową na nabrzeżu Wisły nieopodal Fordonu słodowni i elewatora zbożowego wraz z portem przeładunkowym. W 1979 r. Żegluga Bydgoska przewiozła na obszarze całego kraju 3,372 mln ton towarów, a w porcie bydgoskim przeładowano 2 mln ton towarów. Przedsiębiorstwo prowadziło również fracht do krajów Europy Zachodniej oraz obsługiwało rejsy turystyczne w Bydgoszczy, Poznaniu, Toruniu i Grudziądzu.
Żegluga towarowa w Bydgoskim Węźle Wodnym zmniejszyła się gwałtownie po 1980 r., głównie wskutek zmniejszenia przewozu węgla oraz zaniechania utrzymania w należytym stanie dróg wodnych, zwłaszcza Kanału Bydgoskiego i Górnonoteckiego. W trosce o rentowność firmy Żegluga Bydgoska zwiększyła przewozy towarowe na obszarze Europy Zachodniej – głównie po Menie, Renie i Wezerze. W 1982 r. Żegluga Bydgoska zatrudniała 800 pracowników oraz flotyllę 250 jednostek. Przewieziono 1,6 mln ton towarów, z tego połowę za granicą. W latach 90. przewozy zagraniczne stanowiły już 80-90% przewozów towarowych wykonywanych przez przedsiębiorstwo. W 2004 r. pakiet kontrolny przedsiębiorstwa Żegluga Bydgoska przejęła spółka Odratrans S.A. z Wrocławia, a w 2009 r. w całości wchłonęła spółkę bydgoską, wyprzedając jej majątek. Przetrwała jedynie część taboru i majątku, która znajduje się w posiadaniu firmy Żegluga Bydgoska Sp. z o.o., wcześniej pod nazwą Porty Żeglugi Bydgoskiej Sp. z o.o. z siedzibą w Bydgoszczy. Spółka zajmuje się wydobyciem piasku z koryta Wisły, obsługą Bydgoskich Tramwajów Wodnych i sporadycznie przewozami towarów na dłuższych trasach.
Turystyka.
W okresie powojennym nadal wykorzystywano cieki Bydgoskiego Węzła Wodnego do transportu pasażerskiego. Pierwsze powojenne rejsy wycieczkowe odbyły się w 1949 r. na pokładzie barki motorowej „BM-4” przerobionej z towarowej na pasażerską. W 1951 r. ruszył w rejsy mały statek pasażerski „Łukasiński”, potem nowy statek „Janek Krasicki”. W latach 1961-1992 po bydgoskich akwenach pływał luksusowy statek pasażerski „Ondyna”, zabierający w sezonie letnim 203 pasażerów. Zadaszony pokład dolny służył wypoczynkowi i gastronomii, a spacerowy pokład górny - potańcówkom, dancingom z orkiestrą, oraz podziwianiu nadrzecznego krajobrazu. „Ondyna” odbywała głównie kursy po Brdzie i Wiśle do Torunia lub Chełmna. Gdy niski stan wody w Wiśle uniemożliwiał żeglugę, statek kierowano Kanałem Bydgoskim do Nakła. Były to najczęściej wycieczki rezerwowane przez zakłady pracy. W latach 90. XX w. po Brdzie kursowało nieregularnie kilka niewielkich jednostek pasażerskich. Od 2004 zapoczątkowano regularne rejsy Bydgoskiego Tramwaju Wodnego, który stanowi w zamyśle uzupełnienie miejskiego systemu transportu zbiorowego, a jednocześnie atrakcję turystyczną.
Od lat 90. XX w. po załamaniu śródlądowego transportu towarowego na drodze wodnej Wisła-Odra, 
Sport.
Po II wojnie światowej na ciekach i akwenach Bydgoskiego Węzła Wodnego treningi i zawody prowadziły bydgoskie kluby wioślarskie, kajakarskie i żeglarskie. Kontynuowano również modernizację toru regatowego dla celów sportowych, m.in. w 1956 r. tor poszerzono i przedłużono do 2,07 km, a w 1980 r. na północnym nabrzeżu akwenu zbudowano wieżę sędziowską, trybuny kryte i wieś zawodniczą. Kolejne modernizacje przeprowadzono w 1997 i 2004 r., w związku z czym tor bydgoski zalicza się do głównych obiektów do rozgrywania regat w kraju. W roku 1983 rozegrano na obiekcie Mistrzostwa Europy w Kajakarstwie.
Kluby bydgoskie w latach powojennych odniosły spore sukcesy w sportach wodnych: m.in. wychowały 14 medalistów olimpijskich (wioślarzy i kajakarzy) oraz zdobywały nieprzerwanie tytuły mistrzów kraju. Bydgoskie Towarzystwo Wioślarskie triumfowało corocznie w latach 1945-1960, później WKS „Zawisza” w latach 1960-1980, a klub Bydgostia jest Drużynowym Mistrzem Polski w Wioślarstwie nieprzerwanie od 1993 do 2012 r.
Rekreacja.
Bydgoski Węzeł Wodny oraz jego zielona otulina miała kluczowe znaczenie w systemie przyrodniczym miasta. Do połowy lat 60. XX w. rolę głównego miejskiego parku rozrywki pełniły planty nad Kanałem Bydgoskim. Od lat 70. tereny nadrzeczne straciły rolę kluczowego obszaru parkowego w Bydgoszczy na rzecz Leśnego Parku Kultury i Wypoczynku, jednak tereny parkowe nad rzeką nadal rozwijano, m.in. w 1972 r. wytyczono park Centralny nad Brdą oraz przebudowano bulwary nad Brdą na odcinku 5 km od mostów kolejowych do mostu Pomorskiego. W latach 1982-1996 wybudowano nad Wisłą wały przeciwpowodziowe o długości 5,6 km, które są zarazem szlakiem spacerowym dla mieszkańców Wschodniej Dzielnicy Mieszkaniowej (Nowego Fordonu).
Począwszy od lat 60. XX w. brak oczyszczalni ścieków przemysłowych i komunalnych doprowadził do silnego zanieczyszczenia wód Brdy na dolnym odcinku od Okola do ujścia. Konsekwencją tego faktu było zamknięcie kąpielisk miejskich w Smukale, Opławcu i Brdyujściu, działających od XIX wieku. Dopiero po 2001 r., kiedy oddano do użytku dwie duże oczyszczalnie: Fordon i Kapuściska, po odcięciu wylotów kolektorów ścieków oraz bagrowaniu osadów rzecznych, jakość wody polepszyła się.
Od lat 90. XX w. Bydgoszcz przystąpiła do rewitalizacji terenów nadrzecznych, których celem jest ekspozycja rzek i kanałów Bydgoskiego Węzła Wodnego wraz z otaczającą je zielenią. W latach 1992-1996 zrealizowano program zagospodarowania starego Kanału Bydgoskiego. Objął on m.in. remont i ekspozycję urządzeń hydrotechnicznych, odbudowę alejek spacerowych, budowę placów zabaw, konserwację zieleni. W rezultacie tych prac przywrócono oryginalny wygląd śluz oraz Plant nad Kanałem Bydgoskim. W latach 1998-2006 realizowano „Program przywrócenia miastu rzeki Brdy”, a następnie przystąpiono do wprowadzania w życie Programu Rewitalizacji Bydgoskiego Węzła Wodnego. W ramach tych programów zbudowano nad Brdą halę widowiskowo-sportową „Łuczniczka”, marinę nad Kanałem Bydgoskim, dokonano renowacji parku Centralnego, Wyspy Młyńskiej i Wenecji Bydgoskiej, zlikwidowano źródła zanieczyszczeń rzeki Brdy i Kanału Bydgoskiego.
Śluza Czersko Polskie.
W 1998 r. Regionalny Zarząd Gospodarki Wodnej w Gdańsku przystąpił do modernizacji urządzeń hydrotechnicznych w rejonie ujścia Brdy do Wisły. Wyłączono z eksploatacji starą śluzę Brdyujście pochodzącą z 1879 r. W zamian, w 1999 r. uruchomiono nową śluzę Czersko Polskie wraz z nowym kanałem ujściowym, który podzielił dawną wyspę w Brdyujściu na dwie części.

</doc>
<doc id="1871259" url="https://pl.wikipedia.org/wiki?curid=1871259" title="Łobnia">
Łobnia

Łobnia (ros. Лобня) – rosyjskie miasto w obwodzie moskiewskim, położone około 27 km na północ od Moskwy.
Łobnia została założona w 1902 roku i uzyskała status miasta w 1961 roku.

</doc>
<doc id="1871270" url="https://pl.wikipedia.org/wiki?curid=1871270" title="Saki (Majdan Wielki)">
Saki (Majdan Wielki)

Saki – część wsi Majdan Wielki w Polsce, położona w województwie lubelskim, w powiecie zamojskim, w gminie Krasnobród.
W latach 1975–1998 Saki administracyjnie należały do województwa zamojskiego.

</doc>
<doc id="1871280" url="https://pl.wikipedia.org/wiki?curid=1871280" title="Przełęcz Pawlikowskiego">
Przełęcz Pawlikowskiego

Przełęcz Pawlikowskiego (słow. "Pawlikowského štrbina", węg. "Pawlikowski-rés") – południowo-wschodnie siodło Durnej Przełęczy położone na wysokości ok. 2560 m n.p.m., w długiej południowo-wschodniej grani Wyżniego Baraniego Zwornika w słowackiej części Tatr Wysokich. Przełęcz Pawlikowskiego oddziela Durną Igłę na północnym zachodzie od Durnego Szczytu na południowym wschodzie. Na Przełęcz Pawlikowskiego nie wiodą żadne znakowane szlaki turystyczne, jest ona dostępna jedynie dla taterników.
Z Przełęczy Pawlikowskiego i sąsiedniej Maćkowej Przełęczy na obie strony opadają żleby łączące się ze sobą po kilkudziesięciu metrów – stąd możliwość traktowania ich jako dwa siodła jednej przełęczy. Przejście między siodłami jest dość proste i prowadzi półkami po stronie Doliny Dzikiej. Najprostsza droga na Durną Przełęcz latem prowadzi z Doliny Pięciu Stawów Spiskich przez Małą Durną Przełęcz i Mały Durny Szczyt, z kolei zimą najwygodniejsze są drogi prowadzące żlebami z Doliny Pięciu Stawów Spiskich i z Miedzianej Kotliny.
Nazewnictwo Przełęczy Pawlikowskiego upamiętnia jednego z jej pierwszych zdobywców – Jana Gwalberta Pawlikowskiego.
Historia.
Pierwsze wejścia turystyczne:

</doc>
<doc id="1871282" url="https://pl.wikipedia.org/wiki?curid=1871282" title="Milivoje Ćirković">
Milivoje Ćirković

Milivoje Ćirković, cyr. Миливоје Ћирковић (ur. 14 kwietnia 1977 w Novej Pazovie) – serbski piłkarz występujący na pozycji obrońcy.
Życiorys.
Jest wychowankiem klubu Radnički Nova Pazova. W 1996 roku trafił do Budućnosti Valjevo. Kolejno występował w Milicionarze Belgrad i FK Teleoptik. W 2000 roku został piłkarzem Partizana Belgrad. W tym samym roku zadebiutował w reprezentacji Jugosławii. Miało to miejsce 15 listopada, w meczu z reprezentacją Rumunii. Rozegrał również kilka spotkań w kadrze Serbii i Czarnogóry. W 2010 roku zakończył karierę piłkarską.

</doc>
<doc id="1871284" url="https://pl.wikipedia.org/wiki?curid=1871284" title="Necroni">
Necroni



</doc>
<doc id="1871289" url="https://pl.wikipedia.org/wiki?curid=1871289" title="Anatol z Nicei">
Anatol z Nicei

Anatol z Nicei, Męczennik Anatol (zm. ok. 312) – męczennik chrześcijański i święty prawosławny.
Pochodził z Nikomedii. Miał dwóch braci: Eustachego i Wespezjusza. Został ochrzczony wraz z braćmi przez biskupa św. Anfima. W domu Anatola i jego braci odbywały się nabożeństwa chrześcijańskie, za co zostali pojmani przez pogan, torturowani i ścięci mieczem w 312 r. w Nicei.
W ikonografii chrześcijańskiej jest przedstawiany wraz ze swoimi braćmi. W rękach trzymają krzyże a czasami trzymają zwoje.
Wspomnienie liturgiczne w Cerkwi prawosławnej obchodzone jest 20 listopada/3 grudnia, , czyli 3 grudnia według kalendarza gregoriańskiego

</doc>
<doc id="1871290" url="https://pl.wikipedia.org/wiki?curid=1871290" title="Maćkowa Przełęcz">
Maćkowa Przełęcz

Maćkowa Przełęcz (słow. "Lastovičia štrbina", węg. "Fecske-rés") – północno-zachodnie siodło Durnej Przełęczy położone na wysokości ok. 2560 m n.p.m., w długiej południowo-wschodniej grani Wyżniego Baraniego Zwornika w słowackiej części Tatr Wysokich. Maćkowa Przełęcz oddziela Mały Durny Szczyt na północnym zachodzie od Durnej Igły na południowym wschodzie. Na Maćkową Przełęcz nie prowadzą żadne znakowane szlaki turystyczne, jest ona dostępna jedynie dla taterników.
Z Maćkowej Przełęczy i sąsiedniej Przełęczy Pawlikowskiego na obie strony opadają żleby łączące się ze sobą po kilkudziesięciu metrów – stąd możliwość traktowania ich jako dwa siodła jednej Durnej Przełęczy. Przejście między siodłami jest dość proste i prowadzi półkami po stronie Doliny Dzikiej. Najprostsza droga na Durną Przełęcz latem prowadzi z Doliny Pięciu Stawów Spiskich przez Małą Durną Przełęcz i Mały Durny Szczyt, z kolei zimą najwygodniejsze są drogi prowadzące żlebami z Doliny Pięciu Stawów Spiskich i z Miedzianej Kotliny.
Nazewnictwo Maćkowej Przełęczy upamiętnia przewodnika tatrzańskiego Macieja Sieczkę, który uczestniczył w pierwszym wejściu na jej siodło. Nazwa słowacka pochodzi od dawnej, używanej błędnie nazwy Durnego Szczytu.
Historia.
Pierwsze wejścia turystyczne:

</doc>
<doc id="1871293" url="https://pl.wikipedia.org/wiki?curid=1871293" title="Alkanosulfoniany">
Alkanosulfoniany

Alkanosulfoniany – związki organiczne, sulfonowane parafiny zawierające lipofilowy fragment alifatyczny i hydrofilową grupę sulfonową. Są to substancje powierzchniowo czynne należące do detergentów anionowych. 
Mają dobre właściwości myjące, piorące, zwilżające i emulgujące oraz działanie solubilizujące, w związku z czym są często czynnymi składnikami środków czystości. Ponadto mają zastosowanie w różnych dziedzinach przemysłu jako środki pomocnicze, m.in. są wykorzystywane jako emulgatory do polimeryzacji.
Zbliżone właściwości mają alkiloarylosulfoniany.

</doc>
<doc id="1871298" url="https://pl.wikipedia.org/wiki?curid=1871298" title="Zofia Staszczak">
Zofia Staszczak

Zofia Staszczak (ur. 26 stycznia 1928 w Bychawie, zm. 17 maja 2011 w Poznaniu) – polska etnolog, doktor habilitowany nauk humanistycznych.
Życiorys.
Studia z zakresu etnografii z etnologią ukończyła w 1952 roku na Uniwersyte­cie Marii Curie-Skłodowskiej w Lublinie na podstawie pracy magisterskiej pt. "Analiza ludowej obrzędowości dorocznej w Lubelskiem". Po uzyskaniu magisterium została zatrudniona jako pracownik naukowy Pol­skiego Towarzystwa Ludoznawczego w Poznaniu, zajmując się m.in. pracami nad Polskim Atlasem Etnograficznym. Pracowała kolejno w: Zakładzie Et­nografii Instytutu Historii Kultury Materialnej PAN we Wrocławiu (1954-1956), Katedrze Et­nografii Ogólnej Uniwersytetu Wrocławskiego (1956-1967 i 1968), Pracowni Socjologicznej Instytutu Śląskiego w Opolu (1967) oraz od 1974 r. w Katedrze Etnografii Uniwersytetu im. Adama Mickiewicza w Poznaniu.
Stopień doktorski uzyskała 24 czerwca 1959, na podstawie pracy pt. "Budownictwo chłopskie na obszarze woj. lubelskiego w XIX i XX w""." Habilitowała się 20 marca 1978 na podstawie pracy pt. "Pogranicze polsko-niemieckie jako pogranicze etnograficzne".
W 1979 roku otrzymała stanowisko docenta, w 1985 roku przeszła na wcześniejszą emeryturę.
W latach 1980 - 1985 wraz z zespołem przygotowała publikację "Słownik etnologiczny. Terminy ogólne", który został wydany pod jej redakcją w 1987 roku.
Jej mężem był prof. zw dr hab. Krzysztof Kwaśniewski.
Została pochowana na Cmentarzu Junikowo w Poznaniu. 

</doc>
<doc id="1871305" url="https://pl.wikipedia.org/wiki?curid=1871305" title="Teen Idles">
Teen Idles



</doc>
<doc id="1871310" url="https://pl.wikipedia.org/wiki?curid=1871310" title="Alkermes">
Alkermes

Alkermes – rodzaj napoju alkoholowego o czerwonej barwie, który dzięki przyprawom korzennym jest bardzo aromatyczny; likier włoskiego pochodzenia. Znany był już w kuchni staropolskiej.
W jego składzie oprócz alkoholu znajdują się:
Czasem dodaje się do niego jeszcze inne przyprawy (np. kardamon).

</doc>
<doc id="1871316" url="https://pl.wikipedia.org/wiki?curid=1871316" title="Bernicja">
Bernicja

Bernicja (staroang. "Bernice" lub "Beornice"; łac. "Bernicia") – wczesnośredniowieczne państwo anglosaskie, obejmujące część wschodniego wybrzeża Wielkiej Brytanii (na historycznym pograniczu Anglii i Szkocji).
Dzieje.
Nie wiadomo dokładnie kiedy i jak powstało Królestwo Bernicji. Jednak Anglowie, Sasi i inne ludy zaczęły przybywać na Wyspy Brytyjskie w V w. i dokonywały sukcesywnej ekspansji terytoriów należących do Brytów. Prawdopodobnie w V w. na terytorium, gdzie Anglosasi założyli sto lat później Bernicję istniało enigmatyczne królestwo Brytów – "Bryneich".
Według źródeł pierwszym historycznym królem Bernicji był od roku 547 Ida (znanych jest jednak dwóch jego przodków nie potwierdzonych źródłowo: dziad Esa i ojciec Eoppa; jest to więc sytuacja podobna do przodków Mieszka I), który rządził do swojej śmierci w 559. Następcami króla Idy byli kolejno jego synowie: Glappa, Adda, Ethelryk, Teodoryk, Frithuwald oraz Hussa (nie jest pewne czy rzeczywiście był synem Idy, czy też może już jego wnukiem) i wnuk Idy – Ethelfrith. Przez znaczną część tego okresu kolejni władcy bronili państwa przed lokalnymi plemionami Brytów, stopniowo powiększając terytorium Bernicji.
Z początkiem VII w. Bernicia wdała się w konflikt z sąsiadującym z nią od południa królestwem Deiry. Początkowo Bernijczycy zwyciężyli i podbili sąsiadów, ale po śmierci Ethelfritha to Deira zapanowała nad Bernicją. Ostatecznie w 634 na tronie obydwu królestw – definitywnie jednocząc je – zasiadł jednak Oswald, wnuk Ethelfritha. Moment objęcia tronu przez Oswalda traktowany jest jako narodziny nowego państwa – królestwa Nortumbrii (według innej wersji datę powstania Nortumbrii przesuwa się na rok 654, czyli moment objęcia tronu Deiry – po zawirowaniach związanych m.in. z wojną przeciwko Mercji – przez Oswiu, brata Oswalda).
Granice.
Zasięg terytorialny Bernicji znany jest tylko w przybliżeniu. Granicę wschodnią wyznaczało wybrzeże Morza Północnego; prawdopodobnie granicą południową była rzeka Tees (na południe od niej rozciągało się już królestwo Deiry); zachodnia granica jest trudna do wyznaczenia, jednakże na pewno zachodnim sąsiadem było jedno z królestw Brytów – Rheged (obecnie południowo-wschodnia Kumbria, w północno-zachodniej Anglii). Z kolei północną granicę na niewielkim odcinku stanowił prawdopodobnie dawny rzymski mur Antoninusa.

</doc>
<doc id="1871317" url="https://pl.wikipedia.org/wiki?curid=1871317" title="Piesza pielgrzymka diecezji włocławskiej na Jasną Górę">
Piesza pielgrzymka diecezji włocławskiej na Jasną Górę

Piesza pielgrzymka diecezji włocławskiej na Jasną Górę – jedna z pieszych pielgrzymek, jakie corocznie z wielu miejsc kraju wyruszają do Częstochowy, obejmuje cztery grupy pielgrzymkowe: włocławską (amaranty), konińską, turecką i dzierżawską.
Historia pielgrzymki.
Pomysłodawcą pielgrzymki włocławskiej był proboszcz parafii katedralnej we Włocławku, ks. prał. Stanisław Waszczyński i po raz pierwszy pielgrzymka wyruszyła z Włocławka w roku 1989, aby od tamtej pory wpisać się w doroczny cykl rekolekcji diecezji włocławskiej. Każdego roku pielgrzymkę rozpoczyna msza św. sprawowana rano, 6 sierpnia w katedrze włocławskiej, której przewodniczy zwykle biskup ordynariusz włocławski. W grupie włocławskiej pielgrzymuje co roku ok. 400 osób, ale w roku 1991 na Światowe Dni Młodzieży z Włocławka wyruszyły dwie grupy po około 600 osób każda. Warto podkreślić, że wśród pielgrzymów jest liczna grupa niepełnosprawnych pątników na wózkach. Cechą rozpoznawczą grupy włocławskiej są amarantowe chusty,
Wejście pielgrzymki na Jasną Górę jest corocznie zaplanowane na godzinę 15:30 w dniu 13 sierpnia, wcześniej, po wejściu do Częstochowy następuje połączenie wszystkich czterech grup pielgrzymkowych, które do tej pory pielgrzymowały osobno. Oficjalnym zakończeniem jest msza św. pod jasnogórskimi wałami o godzinie 20:00, jest to wspólna msza dla pielgrzymek z kilku diecezji przybyłych do Częstochowy w tym dniu.
Kierownicy pielgrzymki.
W czasie trwającej ponad 30 lat historii tej pielgrzymki wielokrotnie zmieniali się jej kierownicy. Byli to:
Trasa (grupa włocławska).
Pierwsza pielgrzymka z roku 1989 podążała inną niż obecnie trasą, na której znalazły się także Turek i Kalisz (połączenie z pielgrzymką kaliską), obecna trasa pielgrzymki grupy włocławskiej liczy ok. 300 kilometrów i obejmuje etapy:
Linki zewnętrzne.
Oficjalna strona pielgrzymki

</doc>
<doc id="1871318" url="https://pl.wikipedia.org/wiki?curid=1871318" title="Vllahina">
Vllahina

Vllahina (alb. "Vllahinë" lub "Vllahina") – miejscowość w południowo-zachodniej części Albanii, w okręgu Wlora, w obwodzie o tej samej nazwie.

</doc>
<doc id="1871319" url="https://pl.wikipedia.org/wiki?curid=1871319" title="Grobowiec Szujskich">
Grobowiec Szujskich



</doc>
<doc id="1871321" url="https://pl.wikipedia.org/wiki?curid=1871321" title="Armen (miejscowość)">
Armen (miejscowość)

Armen – miejscowość w południowo-zachodniej części Albanii, w okręgu Wlora. Miasto zamieszkuje około 5,7 tysięcy osób.

</doc>
<doc id="1871322" url="https://pl.wikipedia.org/wiki?curid=1871322" title="Wiktor Tatarek">
Wiktor Tatarek

Wiktor Tatarek (ur. 1979 w Gdańsku) – polski gitarzysta, muzyk sesyjny.
Życiorys.
Absolwent wydziału jazzu Akademii Muzycznej w Katowicach.
Współpracował z takimi artystami jak Hania Stach, Ewa Bem, Marcin Nowakowski, Reni Jusis, Andrzej Dąbrowski, Mietek Szcześniak, Grażyna Łobaszewska, Justyna Steczkowska, Grażyna Łobaszewska, grupa Kombi. Grał w zespołach The Jet Set, Orkiestra Adama Sztaby. Występował w programach Tak to leciało!, Taniec z gwiazdami, Jak oni śpiewają.
Od 2009 członek zespołu Brathanki.

</doc>
<doc id="1871323" url="https://pl.wikipedia.org/wiki?curid=1871323" title="Pielgrzymka włocławska">
Pielgrzymka włocławska



</doc>
<doc id="1871324" url="https://pl.wikipedia.org/wiki?curid=1871324" title="Brataj">
Brataj

Brataj – miejscowość w południowo-zachodniej części Albanii, w okręgu Wlora.

</doc>
<doc id="1871325" url="https://pl.wikipedia.org/wiki?curid=1871325" title="Parafia Opatrzności Bożej w Michałowie">
Parafia Opatrzności Bożej w Michałowie

Parafia pw. Opatrzności Bożej w Michałowie – rzymskokatolicka parafia w Michałowie, należąca do dekanatu Białystok-Dojlidy, archidiecezji białostockiej, metropolii białostockiej.
Historia parafii.
Parafia została utworzona w marcu 1916 roku. Początkowo była filią parafii św. Apostołów Piotra i Pawła w Zabłudowie. 
Kościół parafialny.
Kościół parafialny pw. Opatrzności Bożej wybudowany w stylu neogotyckim w latach 1906–1909 według projektu Romualda Lenczewskiego, poświęcony 29 listopada 1909.
Obszar parafii.
W granicach parafii znajdują się miejscowości:

</doc>
<doc id="1871326" url="https://pl.wikipedia.org/wiki?curid=1871326" title="Piesza pielgrzymka włocławska">
Piesza pielgrzymka włocławska



</doc>
<doc id="1871328" url="https://pl.wikipedia.org/wiki?curid=1871328" title="Wiara, Nadzieja i Miłość">
Wiara, Nadzieja i Miłość

Wiara (, ), Nadzieja (scs. Надежда, łac. "Spes") i Miłość (scs. Любы, łac. "Caritas"); (Pistis, Elpis i Agape) – męczennice wczesnochrześcijańskie (zm. ok. 137), córki św. Zofii Rzymskiej, dziewice, święte prawosławne i katolickie.
Według bollandystów Wiara, Nadzieja i Miłość nie były realnie istniejącymi męczennicami, ale literacką personifikacją trzech cnót chrześcijańskich. Brak ich w najstarszych martyrologiach, a kult świętych o tych imionach jest poświadczony w relacjach pielgrzymów dopiero od VII wieku.
Żywot.
Według legendy, Wiara (najstarsza z sióstr) oraz jej młodsze siostry Nadzieja i Miłość, zostały okrutnie zamęczone, gdy ich matka odmówiła złożenia ofiary bogini Dianie. Dziewczynki były podpalane, oblewane wrzącą smołą, kaleczone ostrymi przedmiotami oraz bite pałkami. Kiedy odkryto, że jeszcze żyją, zostały ścięte mieczem. Trzy dni później zmarła ich matka z żalu po utracie córek. Śmierć sióstr i ich matki miała nastąpić w Rzymie. W chwili śmierci Wiara miała 12 lat, a najmłodsza Miłość – 9 lat.
Kult świętych.
W ikonografii święte: Wiara, Nadzieja i Miłość przedstawiane są z reguły razem z matką a w przypadku przedstawiania ich osobno, wyróżnia je przepaska z diademem. Młode dziewczęta trzymają w dłoniach krzyże. W sztuce zachodniej dziewczęta mają często korony na głowach lub miecze w dłoniach.
Wspomnienie liturgiczne sióstr, oraz ich matki św. Zofii, w Kościele prawosławnym obchodzone jest 17/30 września, tj. 30 września według kalendarza gregoriańskiego.
Kościół katolicki wspomina święte, za "Martyrologium Rzymskim", 1 sierpnia.

</doc>
<doc id="1871329" url="https://pl.wikipedia.org/wiki?curid=1871329" title="Edward Alkśnin">
Edward Alkśnin

Edward Alkśnin (ur. 2 października 1954 w Dukielach, ZSRR) – polski judoka, trener, medalista mistrzostw Europy, olimpijczyk.
Kariera sportowa.
Urodzony 2 października 1954 w Dukielach, syn Stanisława i Julii, absolwent I Liceum Ogólnokształcącego w Białymstoku (1973) i wrocławskiej AWF (1987), gdzie otrzymał tytuł magistra wf i uprawnienia trenera II kl. w judo.
Startował w barwach Jagiellonii Białystok, AZS Warszawa oraz Gwardii Wrocław. W 1980 reprezentował Polskę na Letnich Igrzyskach Olimpijskich w Moskwie. Zdobył dwa medale na Mistrzostwach Europy w roku 1975 indywidualnie w kategorii 63 kg oraz w drużynie.
Wielokrotny medalista mistrzostw Polski:

</doc>
<doc id="1871331" url="https://pl.wikipedia.org/wiki?curid=1871331" title="Kota (miasto w Albanii)">
Kota (miasto w Albanii)

Kota (alb. Kotë) – miasto w południowo-zachodniej części Albanii, w okręgu Wlora.

</doc>
<doc id="1871333" url="https://pl.wikipedia.org/wiki?curid=1871333" title="Novosela">
Novosela

Novosela (alb. "Novoselë") – miejscowość w południowo-zachodniej części Albanii, w okręgu Wlora i obwodzie o tej samej nazwie. Miasto zamieszkuje 10599 osób. Burmistrzem jest Kanan Shakaj.
Linki zewnętrzne.
http://pl.db-city.com/Albania--Wlora--Wlora--Novosela

</doc>
<doc id="1871336" url="https://pl.wikipedia.org/wiki?curid=1871336" title="Miss World 1956">
Miss World 1956

Miss World 1956 – była to 6. edycja konkursu Miss World. Odbyła się ona 15 października 1956 r. w Lyceum Theatre w Londynie. Tytuł Miss World zdobyła, pokonując 23 uczestniczki, Petra Susanna Schürmann – reprezentantka Niemiec Zachodnich. W konkursie zadebiutowało 5 państw.
Notatki dot. państw uczestniczących.
Powracające państwa i terytoria.
Ostatnio uczestniczące w 1954:

</doc>
<doc id="1871337" url="https://pl.wikipedia.org/wiki?curid=1871337" title="Qendër">
Qendër

Qendër - miejscowość w południowo-zachodniej części Albanii, w okręgu Wlora.

</doc>
<doc id="1871338" url="https://pl.wikipedia.org/wiki?curid=1871338" title="Tian Shan">
Tian Shan



</doc>
<doc id="1871339" url="https://pl.wikipedia.org/wiki?curid=1871339" title="Orikum">
Orikum

Orikum - miejscowość w południowo-zachodniej części Albanii, w okręgu Wlora i obwodzie o tej samej nazwie. Miasto zamieszkuje 6358 mieszkańców
Burmistrzem miejscowości jest Gezim Capoj.

</doc>
<doc id="1871343" url="https://pl.wikipedia.org/wiki?curid=1871343" title="Brad Garrett">
Brad Garrett

Brad Garrett, właśc. Bradley Harold Gerstenfeld (ur. 14 kwietnia 1960 w Los Angeles) – amerykański komik, aktor dubbingowy, telewizyjny, teatralny i filmowy, producent filmowy, scenarzysta. Najbardziej znany z serialu "Wszyscy kochają Raymonda".
Życiorys.
Młodość.
Urodził się i wychowywał się w Woodland Hills w Kalifornii jako najmłodszy z trzech synów Barbary (z domu Colton) i Alberta „Ala” Gerstenfelda, specjalisty aparatu słuchowego, który pracował w geriatrii. Mimo że jest on Żydem, świętował zarówno chrześcijańskie Boże Narodzenie, jak i judaistyczne Chanuka. Uczęszczał do Hale Jr. High School. W 1978 roku ukończył El Camino Real High School w Woodland Hills. Przez około 6 tygodni studiował na University of California, Los Angeles, zanim porzucił studia i rozpoczął swoją karierę komediową.
Kariera.
Występował w różnych klubach improwizacji w Los Angeles, w tym The Improv w Hollywood i The Ice House w Pasadenie. W 1984 roku dostał pierwszą nagrodę Grand Champion w wysokości 100 tys. dolarów w programie "Star Search" w kategorii komedia. W wieku 23 lat po raz pierwszy trafił do programu "The Tonight Show Starring Johnny Carson", co uczyniło go jednym z najmłodszych komików w historii, którzy występowali w tym serialu. Później pojawił się jako support dla takich sław jak Diana Ross i Liza Minnelli. Otworzył również w Las Vegas występy Franka Sinatry, Davida Copperfielda, Smokeya Robinsona, Sammy’ego Davisa Jr., The Beach Boys, The Righteous Brothers i Julio Iglesiasa.
W latach 1985–1986 użyczył głos postaci Hulka Hogana w serialu animowanym "Zapasy z Hulkiem Hoganem" ("Rock 'n' Wrestling"). Kreacja Roberta Barone, brata głównego bohatera (Ray Romano) w sitcomie CBS "Wszyscy kochają Raymonda" przyniosła mu trzy nagrody Primetime Emmy (2002, 2003, 2005). W sitcomie Fox "Dopóki śmierć nas nie rozłączy" (2006–2010) grał Eddiego Starka, nauczyciela historii szkoły średniej.
W 2002 roku wystąpił na scenie w broadwayowskiej produkcji "Chicago" jako Amos Hart, a w latach 2005–2006 grał Murraya i Oscara Madisona w broadwayowskiej komedii "Dziwna para" ("The Odd Couple").
Życie prywatne.
18 maja 1999 ożenił się z Jill Diven. Ma syna Maxwella Bradleya (ur. 14 października 1998) i córkę Hope Violet (ur. w styczniu 2000). 2 listopada 2007 małżeństwo się rozwiodło. Ma on dwóch starszych braci – Jeffa i Paula. Garrett mierzy 204 cm wzrostu.

</doc>
<doc id="1871347" url="https://pl.wikipedia.org/wiki?curid=1871347" title="Selenica">
Selenica

Selenica () – miejscowość w południowo-zachodniej części Albanii, w okręgu Wlora, w obwodzie o tej samej nazwie. Populacja Selenicy wynosi prawie 7 tys. mieszkańców. 
W mieście istnieje klub piłkarski KS Selenicë.

</doc>
<doc id="1871350" url="https://pl.wikipedia.org/wiki?curid=1871350" title="Shushica (Okręg Wlora)">
Shushica (Okręg Wlora)

Shushica (alb. "Shushicë") – miejscowość w południowo-zachodniej części Albanii, w okręgu Wlora, w obwodzie o tej samej nazwie. Burmistrzem miasta jest Luli Petanaj.

</doc>
<doc id="1871351" url="https://pl.wikipedia.org/wiki?curid=1871351" title="Jewdokija Miekszyło">
Jewdokija Miekszyło

Jewdokija Pantielejewna Miekszyło z d. Archipowa (ros. Евдокия Пантелеевна Мекшило z d. Архипова, ur. 23 marca 1931 w Gornoałtajsku, zm. 16 stycznia 2013 w Sankt Petersburgu) − rosyjska biegaczka narciarska reprezentująca Związek Radziecki, dwukrotna medalistka olimpijska.
Kariera.
Była czołowa radziecką biegaczką już w latach 50., jednak w startach na dużych imprezach przeszkadzały jej z reguły kontuzje. Z powodu kontuzji kolana nie wystąpiła na igrzyskach olimpijskich w Cortina d'Ampezzo w 1956. Kolejna kontuzja nie pozwoliła jej na start podczas igrzysk w Squaw Valley. Wobec tego igrzyska olimpijskie w Innsbrucku w 1964 były pierwszymi i jak się później okazało ostatnimi w jej karierze. Wspólnie z Kławdiją Bojarskich i Alewtiną Kołcziną zdobyła złoty medal w sztafecie 3x5 km. Ponadto w biegu na 10 km stylem klasycznym wywalczyła srebrny medal, ulegając jedynie Klawdii Bojarskich. Na tych samych igrzyskach zajęła też czwarte miejsce w biegu na 5 km. Walkę o brązowy medal przegrała z Alewtiną Kołcziną.
W 1954 roku wystartowała na mistrzostwach świata w Falun, gdzie zajęła 13. miejsce w biegu na 10 km. Z występu na mistrzostwach świata w Lahti w 1958 wykluczyła ją ciąża. Cztery lata później udało się jej wystartować na mistrzostwach świata w Zakopanem. W czasie biegu na 5 km doznała kontuzji. Zdołała dobiec do mety na szósty miejscu, jednakże nie była w stanie wystąpić w pozostałych konkurencjach. Jej ostatnim międzynarodowym startem były mistrzostwa świata w Oslo. Zajęła tam czwarte miejsce w biegach na 5 i 10 km.
Nigdy nie była indywidualną mistrzynią Związku Radzieckiego, jednak zdobyła siedem tytułów w sztafecie w latach 1954, 1955, 1957, 1961, 1962, 1965 i 1966. Po zakończeniu kariery zawodniczej pracowała jako trenerka biegów narciarskich.

</doc>
<doc id="1871352" url="https://pl.wikipedia.org/wiki?curid=1871352" title="Berg-Bauern Hilfe">
Berg-Bauern Hilfe



</doc>
<doc id="1871353" url="https://pl.wikipedia.org/wiki?curid=1871353" title="Hora-Vranisht">
Hora-Vranisht

Hora-Vranisht (alb. Horë-Vranisht) – miejscowość w południowo-zachodniej części Albanii, w okręgu Wlora. 

</doc>
<doc id="1871354" url="https://pl.wikipedia.org/wiki?curid=1871354" title="DUN">
DUN



</doc>
<doc id="1871356" url="https://pl.wikipedia.org/wiki?curid=1871356" title="Legion Ukrainischer Nationalisten">
Legion Ukrainischer Nationalisten



</doc>
<doc id="1871357" url="https://pl.wikipedia.org/wiki?curid=1871357" title="Bantowie">
Bantowie

Bantowie (tulu: ಬಂಟರ trl. "bantar"; ) – matrylinearna kasta indyjska zamieszkująca głównie tereny Tulu Nadu, czyli dystryktów Udupi i Dakszina Kannada w stanie Karnataka oraz taluku Kasaragod w stanie Kerala. Zaliczani są do warny kszatrijów, są spokrewnieni z Nayarami z Kerali. Posługują się macierzystym językiem tulu lub dialektem "kundagannada" (językiem kannada pozostającym pod silnym wpływem tulu). Najczęściej występującymi nazwiskami są Shetty oraz Rai. 
Historia.
Bantowie wywodzą się z feudalnej arystokracji Królestwa Widźajanagaru, po jego upadku przekształcili się w klasę właścicieli ziemskich, niekiedy służących jako oficerowie w różnych efemerycznych księstwach hinduskich. Od początku XX w. rzadko zajmują się rolnictwem, w większości zajmują się różnorodną działalnością w sektorze usług, zwłaszcza w hotelarstwie i bankowości.

</doc>
<doc id="1871359" url="https://pl.wikipedia.org/wiki?curid=1871359" title="Synagoga w Felsztynie">
Synagoga w Felsztynie

Synagoga w Felsztynie – powstała przypuszczalnie na przełomie XIX i XX w., po powstaniu samodzielnej gminy żydowskiej. Podczas II wojny światowej została przypuszczalnie zdewastowana. Po wojnie prawdopodobnie pełniła funkcję budynku mieszkalnego.

</doc>
<doc id="1871363" url="https://pl.wikipedia.org/wiki?curid=1871363" title="Łaszczów (stacja kolejowa)">
Łaszczów (stacja kolejowa)

Łaszczów – dawna wąskotorowa stacja kolejowa w mieście Łaszczów, w województwie lubelskim, w Polsce.

</doc>
<doc id="1871364" url="https://pl.wikipedia.org/wiki?curid=1871364" title="Bahnschutz">
Bahnschutz



</doc>
<doc id="1871366" url="https://pl.wikipedia.org/wiki?curid=1871366" title="Bahnschutzpolizei">
Bahnschutzpolizei



</doc>
<doc id="1871368" url="https://pl.wikipedia.org/wiki?curid=1871368" title="Feuerschutzpolizei">
Feuerschutzpolizei



</doc>
<doc id="1871370" url="https://pl.wikipedia.org/wiki?curid=1871370" title="Funkschutz">
Funkschutz



</doc>
<doc id="1871371" url="https://pl.wikipedia.org/wiki?curid=1871371" title="Luftschutzpolizei">
Luftschutzpolizei



</doc>
<doc id="1871372" url="https://pl.wikipedia.org/wiki?curid=1871372" title="Postschutz">
Postschutz



</doc>
<doc id="1871373" url="https://pl.wikipedia.org/wiki?curid=1871373" title="Verkehrspolizei">
Verkehrspolizei



</doc>
<doc id="1871374" url="https://pl.wikipedia.org/wiki?curid=1871374" title="Rusa III">
Rusa III

Rusa III – król Urartu w latach 605–595 p.n.e., syn Erimeny.
W 609 roku p.n.e. nastąpił upadek Asyrii – rywala Urartu na Bliskim Wschodzie. Na krótki okres Urartyjczycy odzyskali kontrolę nad centralną i południową częścią państwa, jednak pod naciskiem nowych wrogów, Babilończyków i Medów, zostali zmuszeni do cofnięcia się na północ do Zakaukazia. Przypuszczalnie po upadku Asyrii Urartu popadło w zależność od jej spadkobierczyni – Medii. Możliwe, że miasta urartyjskie posiadały względną autonomię przez krótki okres panowania Rusy III.
Podczas rządów Rusy III Urartu znalazło się w okresie głębokiego kryzysu. W ciągu ostatnich dziesięcioleci państwo stopniowo traciło kontrolę nad centrum. Stolica Urartu została przeniesiona z Tuszpy, położonej nad brzegiem jeziora Wan, do Tejszebaini na Zakaukaziu. Prawdopodobnie działalność Rusy III ograniczyła się do spraw gospodarki. Zachowało się kilka napisów królewskich o budowie nowych spichlerzy w Tuszpie, Erebuni i Argisztihinili.

</doc>
<doc id="1871375" url="https://pl.wikipedia.org/wiki?curid=1871375" title="Verwaltungspolizei">
Verwaltungspolizei



</doc>
<doc id="1871377" url="https://pl.wikipedia.org/wiki?curid=1871377" title="Wasserschutpolizei">
Wasserschutpolizei



</doc>
<doc id="1871378" url="https://pl.wikipedia.org/wiki?curid=1871378" title="Werkschutz">
Werkschutz



</doc>
<doc id="1871379" url="https://pl.wikipedia.org/wiki?curid=1871379" title="Werkschutzpolizei">
Werkschutzpolizei



</doc>
<doc id="1871382" url="https://pl.wikipedia.org/wiki?curid=1871382" title="Film erotyczny">
Film erotyczny

Film erotyczny − gatunek filmowy ukazujący piękno ludzkiego ciała i aktu seksualnego, skupiający uwagę na uczuciu łączącym partnerów. Ściśle związany ze sztuką erotyczną, akcentuje miłość zmysłową, charakteryzującą się głębią uczuć i pasją. 
W odróżnieniu od pornografii, przedstawiając seksualność człowieka ma aspiracje do wyższej sztuki i jego podstawowym zadaniem nie jest wywołanie podniecenia, ale raczej dostarczenie oglądającemu wrażeń estetycznych. 
Sztuka erotyczna jest estetycznym przedstawieniem seksu i to ona definiuje stopień dopuszczalności seksu w ramach kategorii estetyki.
Wybrane znane filmy erotyczne definiujące gatunek:

</doc>
<doc id="1871385" url="https://pl.wikipedia.org/wiki?curid=1871385" title="U.S. Naval Observatory">
U.S. Naval Observatory



</doc>
<doc id="1871387" url="https://pl.wikipedia.org/wiki?curid=1871387" title="Ordnungsdienst">
Ordnungsdienst



</doc>
<doc id="1871390" url="https://pl.wikipedia.org/wiki?curid=1871390" title="Aliko">
Aliko

Aliko (grec. Αλυκον) - miejscowość w południowej części Albanii, w okręgu Saranda. 

</doc>
<doc id="1871391" url="https://pl.wikipedia.org/wiki?curid=1871391" title="OD">
OD

Skrót:
Zobacz też:

</doc>
<doc id="1871393" url="https://pl.wikipedia.org/wiki?curid=1871393" title="Dhivër">
Dhivër

Dhivër (grec. Διβεριον) - miejscowość w południowej części Albanii, w okręgu Saranda. 

</doc>
<doc id="1871396" url="https://pl.wikipedia.org/wiki?curid=1871396" title="Odchylenie">
Odchylenie

Odchylenie – termin statystyczny, określający np. rozmiar błędu. Rodzaje:
Zobacz też:

</doc>
<doc id="1871397" url="https://pl.wikipedia.org/wiki?curid=1871397" title="Cmentarz żydowski w Felsztynie">
Cmentarz żydowski w Felsztynie

Cmentarz żydowski w Felsztynie – został założony przypuszczalnie po powstaniu w Nowym Mieście samodzielnej gminy żydowskiej w połowie XIX w., aczkolwiek dokładna data nie jest znana. Stan zachowania cmentarza nie jest znany. Jest położony w północnej części miejscowości przy drodze do Koniowa.

</doc>
<doc id="1871401" url="https://pl.wikipedia.org/wiki?curid=1871401" title="Ksamil">
Ksamil

Ksamil (gr. Εξαμίλια) – niewielka, nadmorska miejscowość w południowej części Albanii, w okręgu Saranda, obwodzie Wlora. Mieszka tam na stałe ok. 10.000 osób. 
5 km od Ksamilu znajduje się stanowisko archeologiczne Butrint, które zostało wpisane na listę światowego dziedzictwa UNESCO. Zaledwie 10 km od Ksamilu znajduje się Saranda; w przeszłości była to baza wojskowa i zaledwie od kilkudziesięciu lat osiedlają się tam Albańczycy. 

</doc>
<doc id="1871402" url="https://pl.wikipedia.org/wiki?curid=1871402" title="Sea Shepherd Conservation Society">
Sea Shepherd Conservation Society

Sea Shepherd Conservation Society – organizacja non-profit działająca na rzecz ochrony przyrody i środowiska morskiego z siedzibą w Friday Harbor w Stanach Zjednoczonych. Założył ją Paul Watson w 1977 roku wraz z innymi z pierwszych członków Greenpeace, po sporze z członkami tej organizacji.
Organizacja wykorzystuje bezpośrednie taktyki działania. Grupa stara się zwalczać nielegalny połów wielorybów i polowania na foki.
W 2008 roku Animal Planet zaczęło filmować starcia i konflikty członków organizacji z japońską flotą wielorybniczą na Oceanie Południowym, tworząc program "Whale Wars".
. Działalność Sea Shepherd wsparły w swojej twórczości grupy muzyczne Gojira oraz Heaven Shall Burn (teledysk do utworu „My Heart And The Ocean ” z albumu "Of Truth &amp; Sacrifice" z 2020).

</doc>
<doc id="1871403" url="https://pl.wikipedia.org/wiki?curid=1871403" title="Ksara">
Ksara

Ksara (alb. Xarrë) – nadmorska miejscowość w południowej części Albanii, w okręgu Saranda, obwodzie Wlora. Liczba mieszkańców miasta wynosi 2246. Burmistrzem jest Dhimitër Kote.

</doc>
<doc id="1871404" url="https://pl.wikipedia.org/wiki?curid=1871404" title="Sea Shepherd">
Sea Shepherd



</doc>
<doc id="1871424" url="https://pl.wikipedia.org/wiki?curid=1871424" title="Patrick Murphy (pływak)">
Patrick Murphy (pływak)

Patrick Murphy (ur. 22 lutego 1984 w Albury) – australijski pływak, dwukrotny brązowy medalista olimpijski, czterokrotny medalista mistrzostw świata.
Specjalizuje się w pływaniu stylem dowolnym. Jego największym osiągnięciem jest brązowy medal igrzysk olimpijskich w Pekinie (2008) w sztafecie 4 x 200 m stylem dowolnym. Sztafeta australijska w składzie Murphy, Grant Hackett, Grant Brits i Nicholas Ffrost przegrała tylko z Amerykanami i Rosjanami. Podczas tych igrzysk startował również w biegu eliminacyjnym w sztafecie 4 x 100 m, która w finale zdobyła brązowy medal.

</doc>
<doc id="1871425" url="https://pl.wikipedia.org/wiki?curid=1871425" title="Miss World 1957">
Miss World 1957

Miss World 1957 - były to 7. wybory Miss World, odbyły się 14 października 1957 r. w Lyceum Theatre w Londynie. O tytuł i koronę "Miss World 1957" walczyły 23 uczestniczki. Konkurs wygrała Marita Lindahl z Finlandii. Galę finałową poprowadził założyciel Organizacji Miss World - Eric Morley. Zadebiutowała Kanada i Luksemburg.
Notatki dot. państw uczestniczących.
Powracające państwa i terytoria.
Ostatnio uczestniczące w 1955:

</doc>
<doc id="1871428" url="https://pl.wikipedia.org/wiki?curid=1871428" title="Aleksandra Ekster">
Aleksandra Ekster

Aleksandra Ekster (ros. "Алекса́ндра Алекса́ндровна Эксте́р", Aleksandra Aleksandrowna Ekster, ukr. "Олекса́ндра Олекса́ндрівна Е́кстер", Ołeksandra Ołeksandriwna Ekster, ur. 6 stycznia 1882 w Białymstoku, zm. 17 marca 1949 w Fontenay-aux-Roses koło Paryża) – artystka, pedagog, przedstawicielka rosyjskiej awangardy (kubofuturyzm, suprematyzm) działająca na terenie Kijowa, Petersburga, Moskwy, Wiednia i Paryża. Związana z Bubnowym Waletem i Wchutiemasem. Zajmowała się malarstwem oraz sztuką użytkową, pracowała w teatrach i na planach filmowych jako scenarzystka. Zaprojektowała m.in. mundur wyjściowy dla Armii Czerwonej. Miała wpływ na rozwój międzynarodowej sztuki awangardowej.
Dzieciństwo i młodość.
Urodziła się w Białymstoku w 1882 roku, w ówczesnej guberni grodzieńskiej Imperium Rosyjskiego. Pochodziła z białorusko-greckiej rodziny rosyjskiego urzędnika państwowego. Ojciec – Aleksandr Awramowicz Grigorowicz, przypuszczalnie białoruskiej narodowości, był asesorem kolegialnym w Białymstoku, a matka Greczynką. Asia – jak nazywali Aleksandrę przyjaciele – większość dzieciństwa spędziła w Kijowie. Uczyła się tam w Gimnazjum św. Olgi (1892–1899).
Okres kijowski.
Aleksandra Ekster studiowała początkowo malarstwo w Kijowskiej Szkole Sztuk Pięknych (1901–1903), gdzie razem z nią uczyli się m.in. Ołeksandr Bohomazow i Alexander Archipenko, a nauczycielem był malarz Mykoła Pymonenko. W latach 1906–1908 kontynuowała studia w tej samej uczelni na prawach wolnego słuchacza. W 1903 roku artystka wyszła za mąż za kijowskiego prawnika Nikołaja Jewgieniewicza Ekstera. Jej mąż obracał się wśród kulturalnej i intelektualnej elity Kijowa, dzięki czemu młoda malarka poznała tamtejsze środowisko artystyczne. Wpływ ukraińskiego środowiska artystycznego na jej twórczość był widoczny również w następnych latach, podczas pobytu w Petersburgu, Moskwie, Austrii i Francji.
Wczesne prace Ekster utrzymane są w nurcie impresjonistycznym. Mimo pochwał i popularności, młoda malarka nie zaprzestawała poszukiwań nowych dróg w sztuce.
Podróże.
W trakcie licznych podróży i pobytów w różnych miastach Rosji oraz zagranicą nawiązała znajomości z szeregiem wybitnych artystów europejskich i rosyjskich, głównie kubistami i futurystami.
Pierwszą podróż zagraniczną odbyła kilka lat po ślubie do Paryża. W 1907 roku rozpoczęła studia w Académie de la Grande Chaumière, jednak szybko z nich zrezygnowała. W czasie pobytu w Paryżu poznała m.in. Guillaume'a Apollinaire'a, dzięki któremu zawarła znajomości w gronie najbardziej znanych pionierów sztuki europejskiej (Pablo Picasso, Georges Braque, Fernand Léger). W środowisku kubistów wreszcie znalazła to, czego na marne szukała w Akademii.
Duże znaczenie dla artystycznego rozwoju malarki miała podróż do Włoch (1912), która zaowocowała futurystycznymi motywami w kolejnych pracach. Ekster poznała tam jednego z współautorów Manifestu futuryzmu – Umberto Boccioniego oraz Ardengo Sofficiego, którzy zwrócili jej uwagę na dynamikę miasta, architektury, na życiową energię płynącą z ruchu i pędu.
Okres moskiewski i petersburski.
Po powrocie do Kijowa w 1912 roku artystka zaczęła czerpać natchnienie z fascynacji przestrzenią miejską, w wyniku czego powstały kubofuturystyczne obrazy takie jak „Kijów, ulica funikuleriwska”. Otworzyła pracownię na poddaszu domu przy ulicy Fundukliewskiej (obecnie ul. Chmielnickiego). Zdecydowane i gwałtowne przejście od impresjonizmu do awangardy powodowało duży sceptycyzm i wątpliwości konserwatywnych artystów kijowskich.
W związku z chłodnym przyjęciem w Kijowie, jeszcze w 1912 roku artystka zdecydowała się przeprowadzić do Moskwy i związała z tamtejszym liberalnym Bubnowym Waletem, uczestnicząc m.in. w jego wystawach. Rozpoczął się nowy etap w twórczości malarki, która na stałe związała się z malarstwem kubofuturystycznym. Jej prace charakteryzują się eksperymentami formalnymi oraz intensywnymi, żywymi barwami. Jednak wielobarwność jej prac, inspirowanych ludową tradycją i neoprymitywizmem, nie od razu została przyjęta z entuzjazmem.
Jeszcze w 1912 roku wstąpiła do rosyjskiej grupy artystycznej "Sojusz Młodych" w Petersburgu. W Kijowie, Moskwie i Petersburgu nawiązała kontakty z Ilją Erenburgiem, Michaiłem Łarionowem, Dawidem Burlukiem, Wadymem Mellerem, Aristarchem Lentułowem, Siergiejem Lutkiewiczem i wieloma innymi twórcami awangardy. Obok Natali Gonczarowej, Ljubow Popowej i Olgi Rozanowej stała się najważniejszą kobiecą przedstawicielką rosyjskiej awangardy. W tym czasie Ekster publikowała teksty teoretyczne dotyczące sztuki oraz prowadziła różne kursy m.in. rękodzieła (haftowanie, malowanie), czy zajęcia dla dzieci, podczas których do muzyki tworzyły ilustracje ludowych bajek. Regularnie brała udział w wystawach organizowanych przez „Mir iskusstwa”.
W 1915 roku związała się z grupą Supremus Kazimierza Malewicza zapoznając się z zasadami suprematyzmu i konstruktywizmu. W 1917 roku poparła rewolucję październikową. W 1918 roku wyszła ponownie za mąż za Nikołaja Niekrasowa i powróciła na trzy lata do Kijowa pracując dla studia baletowego Bronisławy Niżyńskiej. W 1921 roku wyjechała ponownie do Moskwy, rozpoczęła współpracę z Wchutiemasem, gdzie prowadziła wykłady i objęła urząd dyrektora jednego z wydziałów. W 1923 roku razem z Wierą Muchiną opracowała projekt pawilonu gazety "Izwiestja" na pierwszej Wszechrosyjskiej Rolniczej Wystawie w Moskwie.
W Moskwie w 1916 roku rozpoczęła działalność w teatrze, która zaowocowała diametralnymi zmianami w podejściu do scenografii. Była to swoista rewolucja w kształtowaniu przestrzeni teatralnej, rozmieszczaniu światła, projektowaniu kostiumów, rekwizytów. Jej oryginalne charakteryzacje cechował dynamizm i barwność, a najsłynniejszymi stały się, zachwycające dzięki grze kolorowych świateł, konstruktywistyczno- kubistyczne projekty scenograficzne, znoszące podział między sceną a widownią. W latach 1916–1921 projektowała scenografie dla Moskiewskiego Teatru Kameralnego oraz do sowieckiego filmu „Aelita” (1924) reżyserii Jakowa Protazanowa. Współpracowała z moskiewskim salonem mody, gdzie projektowała m.in. mundury galowe Armii Czerwonej (1922–1923).
O wielkości talentu świadczyć może udział malarki w wielu światowych wystawach (Moskwa, Odessa, Petersburg, Paryż), gdzie jej prace wystawiane były wraz z najznamienitszymi malarzami europejskimi.
Okres paryski.
W latach 1924–1925 pracowała nad organizacją radzieckiego pawilonu na XIV Międzynarodowej Wystawie w Wenecji. W międzyczasie odbyła ponowne podróże do Francji, gdzie w końcu osiadła na stałe i spędziła resztę swojego życia, pracując jako wykładowca w paryskiej Akademii Sztuki Współczesnej. W tym czasie zajmowała się także wieloma artystycznymi przedsięwzięciami, a wśród najbardziej znaczących prac z tego okresu wymienić należy rozpoczęty na początku lat 30. projekt "Les Livres Manuscrits" – ręcznie pisanych i ilustrowanych książek w jednym, rzadziej kilku egzemplarzach.
W 1925 roku uczestniczyła w Międzynarodowej Wystawie Sztuki Dekoracyjnej i Wzornictwa w Paryżu. Artystka wciąż brała aktywny udział w wernisażach organizowanych na całym świecie: Berlin (1927), Londyn (1928), Paryż (1929), Nowy Jork (1930), Praga (1937) i utrzymywała ścisłe związki z ZSSR. Podczas II wojny światowej kontakt ze Związkiem Radzieckim został zerwany. Aleksandra Ekster zmarła bezpotomnie w Paryżu w 1949 roku.

</doc>
<doc id="1871430" url="https://pl.wikipedia.org/wiki?curid=1871430" title="Band of Mercy">
Band of Mercy

Band of Mercy – radykalna grupa działająca na rzecz praw zwierząt założona przez Ronniego Lee i Cliff Goodmana w roku 1972.
Nazwa grupy odnosi się do terminu używanego przez członków Royal Society for the Prevention of Cruelty to Animals w początkach XIX wieku. Lee chciał aby działalność grupy realizowała ideę "aktywnego współczucia" – połączenia współczucia i bojowości. W 1976 roku część członków Band of Mercy przeszła do Animal Liberation Front. Członkowie grupy zajmowali się akcjami bezpośrednimi, sabotażem, utrudnianiem i dążeniem do uniemożliwienia polowań dokonywanych przez myśliwych. Działacze zostawiali ulotki tłumaczące dlaczego dokonali zniszczeń, jednocześnie zaznaczając, że nie były to ataki osobiste.
W 1973 Band of Mercy dowiedziała się, że Hoechst Pharmaceuticals posiada budynek laboratorium w pobliżu Milton Keynes. 10 listopada 1973, dwóch działaczy podpaliło budynek, powodując straty o wysokości 26 000 funtów brytyjskich. Wrócili 6 dni później, aby dokończyć zniszczenie polegające na ponownym podpaleniu. W historii ruchy wyzwolenia zwierząt był to pierwszy znany akt podpalenia. Spowodowało to rozłam w grupie. W 1974 Hunt Saboteurs Association zaoferowało 250 funtów nagrody za informacje prowadzące do identyfikacji Band of Mercy, mówiąc prasie, iż popierają ich ideały, ale nie metody.
W książce Ingrid Newkirk pt. "Wolność dla zwierząt" historia Band of Mercy została opisana w następujący sposób:"Band of Mercy zaczynali od małych akcji, które dały się we znaki przeciwnikom. Młodzi ludzie wychodzili nocą i sabotowali pojazdy używane przez myśliwych, np. unieruchamiali silniki, przez spuszczanie oleju silnikowego do przewodów benzynowych, dolewali wody do baków. Gdy znajdowali zestawy kluczy samochodwych w warsztatach, wówczas "pożyczali" je wszystkie. Wkładali gwoździe do zamków i niszczyli opony. Albo też napełniali butelki rozpuszczalnikiem i rozlewali go po całej powierzchni ciężarówki.Kiedy myśliwi wchodzili do swych Land Roverów i Jeepów, znajdowali ulotki Band of Mercy, wyjaśniające powody podjęcia akcji. Niektóre z takich ulotek zawierały cytaty mówiące o tym, że jeśli ktoś jest świadkiem wyrządzania okrucieństwa, powinien próbować je powstrzymać.Z czasem, organizacja Band of Mercy zaczynała podejmować działania nawet bardziej ambitne, które mogły rzeczywiście opóźnić czy nawet całkowicie powstrzymać polowania. Następnie organizacja rozpoczęła nową działalność zmierzającą do powstrzymania polowań na foki; niszczono łódki myśliwskie, gdy cumowały na nadbrzeżach. To się także udało. Przez cały rok zaprzestano polowań; były tylko dyskusje pomiędzy myśliwymi, którzy nie wiedzieli, co u diabła się działo z łódkami.Następnie Ronnie zaczął myśleć o laboratoriach. Wiele razy mówiono w mediach o Imperial Chemical Industries i Ronnie dowiedział się, że wykorzystywali oni zwierzęta na skalę masową w doświadczeniach na testowanie rozmaitych produktów, od plastiku po farby. Najpierw Band of Mercy uszkadzała pojazdy używane do przewozu psów, szczurów i świnek morskich od dostawców do miejsc, gdzie wykonywano testy toksykologiczne, a później podkładano ogień pod samochody i ciężarówki, całkowicie je niszcząc.Ronnie był zdeterminowany by sprawić, aby torturowanie zwierząt stało się kosztownym biznesem i aby firmy ubezpieczeniowe obawiały się ubezpieczać ten biznes. Odnosił wielokrotne sukcesy na tym polu, zwłaszcza gdy upewnił się, że firmy ubezpieczeniowe dowiedziały się, dlaczego te miejsca stały się celami ataków i że dopóki firmy te nie zmienią swej działalności, to przypuszczalnie zostaną ponownie podpalone.Band of Mercy zaczęła szacować, jak duże straty ich działalność przyniosła przemysłowi wykorzystującemu zwierzęta. W tym czasie Ronnie został po raz pierwszy złapany. Po czterech latach wyznał, że Band of Mercy narobił szkód na ponad trzy miliony funtów." (...) "Gazety Partii Konserwatywnej, zwłaszcza "Telegraph", nazywały Band of Mercy urodzonymi huliganami".

</doc>
<doc id="1871431" url="https://pl.wikipedia.org/wiki?curid=1871431" title="Oddział Wojskowy Nacjonalistów">
Oddział Wojskowy Nacjonalistów



</doc>
<doc id="1871432" url="https://pl.wikipedia.org/wiki?curid=1871432" title="Legion Suszki">
Legion Suszki



</doc>
<doc id="1871433" url="https://pl.wikipedia.org/wiki?curid=1871433" title="BBH">
BBH



</doc>
<doc id="1871441" url="https://pl.wikipedia.org/wiki?curid=1871441" title="Ukrainische Legion">
Ukrainische Legion



</doc>
<doc id="1871444" url="https://pl.wikipedia.org/wiki?curid=1871444" title="Brief (reklama)">
Brief (reklama)

Brief – podstawowy dokument zawierający zestaw informacji użytecznych w procesie tworzenia kampanii reklamowej. Zawarte w nim informacje najczęściej dotyczą odbiorców reklamy, głównych celów kampanii, analizy rynku, budżetu, idei i pomysłów związanych z realizacją projektu. Precyzuje i określa zadania stawiane agencji reklamowej.

</doc>
<doc id="1871448" url="https://pl.wikipedia.org/wiki?curid=1871448" title="Izba Przedstawicieli Ludowych">
Izba Przedstawicieli Ludowych

Izba Przedstawicieli Ludowych (amh. "የሕዝብ ተወካዮች ምክር ቤት") - izba niższa parlamentu federalnego Etiopii. Składa się z 547 członków wybieranych na pięcioletnią kadencję w jednomandatowych okręgach wyborczych, z zastosowaniem ordynacji większościowej. Czynne prawo wyborcze posiadają obywatele Etiopii posiadający pełnię praw publicznych i mający w dniu wyborów ukończone co najmniej 18 lat, zamieszkujący na terenie swojego okręgu wyborczego od przynajmniej 6 miesięcy. Kandydaci muszą mieć co najmniej 21 lat i mieszkać lub pracować w swoim okręgu od przynajmniej dwóch lat. Nie dotyczy to osób urodzonych na terenie danego okręgu - takie osoby mogą w nim kandydować niezależnie od aktualnego miejsca zamieszkania. 

</doc>
<doc id="1871451" url="https://pl.wikipedia.org/wiki?curid=1871451" title="Grant Brits">
Grant Brits

Grant Brits (ur. 11 sierpnia 1987 w Johannesburgu) – australijski pływak, brązowy medalista olimpijski, wicemistrz świata, mistrz i wicemistrz świata (basen 25 m).
Specjalizuje się w pływaniu stylem dowolnym. Jego największym osiągnięciem jest brązowy medal igrzysk olimpijskich w Pekinie (2008) w sztafecie 4 x 200 m stylem dowolnym. Sztafeta australijska w składzie Patrick Murphy, Grant Hackett, Brits i Nicholas Ffrost przegrała tylko z Amerykanami i Rosjanami. Cztery miesiące wcześniej, podczas mistrzostw świata na krótkim basenie w Manchesterze zdobył złoty medal w sztafecie 4 x 200 m.
Urodził się w Republice Południowej Afryki, skąd pochodzi jego matka.

</doc>
<doc id="1871456" url="https://pl.wikipedia.org/wiki?curid=1871456" title="Parlament Etiopii">
Parlament Etiopii

Parlament Etiopii (zwany też Federalnym Zgromadzeniem Parlamentarnym) - główny organ władzy ustawodawczej na szczeblu federalnym w Etiopii. Składa się z dwóch izb wybieranych na pięcioletnią kadencję. Izba Przedstawicieli Ludowych pochodzi w całości z wyborów bezpośrednich i liczy 547 członków wybieranych w jednomandatowych okręgach wyborczych. W skład Izby Federacji wchodzi 112 członków, których zadaniem jest reprezentowanie etiopskich stanów. Legislatury stanową mają swobodę decydowania w sprawie sposobu wyłania swoich przedstawicieli w Izbie. Mogą wybrać ich samodzielnie lub zdecydować o przeprowadzeniu wyborów bezpośrednich. 

</doc>
<doc id="1871458" url="https://pl.wikipedia.org/wiki?curid=1871458" title="Drugi rząd Ludwiga Erharda">
Drugi rząd Ludwiga Erharda

 Drugi rząd Ludwiga Erharda – 26 października 1965 do 30 listopada 1966.

</doc>
<doc id="1871459" url="https://pl.wikipedia.org/wiki?curid=1871459" title="II LO w Siedlcach">
II LO w Siedlcach



</doc>
<doc id="1871460" url="https://pl.wikipedia.org/wiki?curid=1871460" title="Grand Prix Holandii 1962">
Grand Prix Holandii 1962

Grand Prix Holandii 1962 (oryg. Grote Prijs van Nederland), Grand Prix Europy 1962 – 1. runda Mistrzostw Świata Formuły 1 w sezonie 1962, która odbyła się 20 maja 1962, po raz 8. na torze Circuit Park Zandvoort.
10. Grand Prix Holandii, 8. zaliczane do Mistrzostw Świata Formuły 1.
Wyniki.
Kwalifikacje.
Źródło: statsf1.com
Wyścig.
Źródła: statsf1.com
Najszybsze okrążenie.
Źródło: statsf1.com
Prowadzenie w wyścigu.
Źródło: statsf1.com
Klasyfikacja po wyścigu.
Pierwsza szóstka otrzymywała punkty według klucza 9-6-4-3-2-1. Liczone było tylko 5 najlepszych wyścigów danego kierowcy.
"Uwzględniono tylko kierowców, którzy zdobyli jakiekolwiek punkty"
Konstruktorzy.
Tylko jeden, najwyżej uplasowany kierowca danego konstruktora, zdobywał dla niego punkty. Również do klasyfikacji zaliczano 5 najlepszych wyników.

</doc>
<doc id="1871461" url="https://pl.wikipedia.org/wiki?curid=1871461" title="Akademia Arsenalu Londyn">
Akademia Arsenalu Londyn



</doc>
<doc id="1871464" url="https://pl.wikipedia.org/wiki?curid=1871464" title="Planet LUC">
Planet LUC



</doc>
<doc id="1871470" url="https://pl.wikipedia.org/wiki?curid=1871470" title="Star Academy 3 (Francja)">
Star Academy 3 (Francja)

Star Academy 3 to trzecia edycja francuskiego show Star Academy. Trwała od 30 sierpnia do 20 grudnia 2003 roku. Po raz kolejny 16 uczestników zostało zamkniętych w akademii mieszczącej się z zamku Château des Vives Eaux w podparyskim Dammarie-lès-Lys. Dyrektorem akademii została Nathalie André. Prezenterem nadal jest Nikos Aliagas. "Parrain" został Elton John. Zwyciężyła 21-letnia Élodie Frégé, w finale pokonując Polaka, Michała Kwiatkowskiego.
Przebieg sezonu (nominacje i eliminacje.
Uczestnik eliminowany zaznaczony jest przekreśleniem, uratowany przez widzów- kursywą, uratowany przez uczestników nie jest zaznaczony.
W specjalnym tournée wzięli udział: Élodie, Michal, Sofia, Patxi, Morganne, Lukas, Pierre, Romain i Édouard.

</doc>
<doc id="1871474" url="https://pl.wikipedia.org/wiki?curid=1871474" title="Wybory prezydenckie w Niemczech w 1969 roku">
Wybory prezydenckie w Niemczech w 1969 roku

Wybory prezydenckie w Niemczech w 1969 roku odbyły się 15 maja. Zgodnie z konstytucją prezydenta wybierało Zgromadzenie Federalne złożone z deputowanych Bundestagu oraz w równej liczbie elektorów wybranych przez parlamenty lokalne (Landtagi). Z 1036 głosów Gustav Heinemann otrzymał 512 ale bezwzględną większość wynosiła 519 głosów. Został wybrany na prezydenta w trzeciej rundzie głosowania. 

</doc>
<doc id="1871477" url="https://pl.wikipedia.org/wiki?curid=1871477" title="Donaucity-Kirche">
Donaucity-Kirche

Donaucitykirche (właściwie "Kościół Chrystusa Nadziei Świata", niem. "Die Kirche Christus, Hoffnung der Welt") – rzymskokatolicki kościół w Wiedniu, w dzielnicy Donaustadt, a dokładniej w obrębie skupiska biurowców – Vienna International Centre, reprezentujący tendencje neomodernistyczne. Zaprojektowany został przez, austriackiego architekta, Heinza Tesara.
Lokalizacja.
Donaucitykirche znajduje się w bardzo nietypowym dla kościołów położeniu – pośród wieżowców, z których najwyższy ma ponad 120 m, w centrum rozległej dzielnicy biznesowej. Dojazd zapewnia metro wiedeńskie – stacja "Kaisermühlen/Vienna International Centre" (linia U1) i autobusy miejskie "Wiener Linien", linii 20B, 90A, 91A i 92A. Wszystkie przystanki zlokalizowane są przy samym kościele.
Historia.
W ramach zabudowy nowej dzielnicy, jaką było Vienna International Centre (wtedy UNO-City), postanowiono rozpisać konkurs na kościół dla tego rejonu. Spośród nadesłanych prac wybrano dzieło Heinza Tesara, które, jak uzasadniano, może istnieć niezależnie od otoczenia wieżowców. Budowę rozpoczęto w 1999, a obiekt oddano wiernym w 2000. Objęli go ojcowie Salwatorianie. Obecnie proboszczem jest Albert Gabriel (styczeń 2010).
Architektura.
Kościół posiada minimalistyczną architekturę i przypomina kostkę wykonaną z chromowanej stali. Bryłę rozbija duży krzyż na głównej elewacji. Obok znajduje się dzwonnica na trzy dzwony. Ściany są perforowane – światło do wnętrza wpuszczają okrągłe otwory oraz dwa wklęsłe narożniki bryły, które są przeszklone. Konstrukcja taka powoduje, że o różnych porach dnia i roku wnętrze jest oświetlone w zupełnie różny sposób, a efekty świetlne są zależne od stopnia nasłonecznienia, barwy nieba i wielu innych przypadkowych czynników przyrodniczych. Część elementów wnętrza zostało zaprojektowane przez dzieci.

</doc>
<doc id="1871487" url="https://pl.wikipedia.org/wiki?curid=1871487" title="Marcus Mount Baker">
Marcus Mount Baker



</doc>
<doc id="1871491" url="https://pl.wikipedia.org/wiki?curid=1871491" title="Bóg się rodzi">
Bóg się rodzi



</doc>
<doc id="1871495" url="https://pl.wikipedia.org/wiki?curid=1871495" title="Kamila z Tuluzy">
Kamila z Tuluzy

Kamila z Carcassonne (lub "Kamela", fr. "Camille à Carcassonne", lub "Camelle de Carcassonne", także Kamila z Tuluzy, zm. w XIII wieku) – francuska święta Kościoła katolickiego, cysterka, czczona lokalnie w miejscowości Sainte-Camelle w Langwedocji.
Życie.
Kamila mieszkała w Carcassonne w czasach albigensów w Hrabstwie Tuluzy. Kilka kilometrów na południe od miasta, w miejscowości Ladern-sur-Lauquet, znajdował się jeden z pierwszych klasztorów cysterek, Opactwo Sainte-Marie de Rieunette, ufundowane w 1162 roku. Opiekę nad nim sprawowało męskie Opactwo Sainte-Marie de Villelongue w Saint-Martin-le-Vieil, pozostające w ostrym konflikcie z albigensami. W pewnym czasie siostry zostały zmuszone przez albigensów do opuszczenia klasztoru. Kamila poniosła śmierć, broniąc swej czci przed napastnikami. Ścigana, wolała rzucić się do studni, bądź też została do niej wrzucona, w miejscowości leżącej około 25 kilometrów na północny zachód od Carcassonne.
Kult.
Miejsce śmierci św. Kamili stało się celem pielgrzymek, a wieś zmieniła nazwę na Sainte-Camelle. W tamtejszym kościele, za głównym ołtarzem, jest kaplica pod wezwaniem św. Kameli, która pierwotnie była małym kościołem. Znajdują się w niej relikwie i figura świętej. Obok kościoła, przy drodze, znajduje się "Święta Fontanna", z której czerpią wodę pielgrzymi, uważając, iż ma cudowne właściwości. Są tam też ślady dawnych budowli jakiegoś klasztoru. Na północnej ścianie kościoła widnieje napis: "Oto Bóg ukoronował świętą Kamelę". Do miejsca tego pielgrzymowały m.in. królowe Francji Maria Teresa i Maria Antonina, jedna z księżnych de Berry i inne arystokratki. W 1819 roku księżna Angoulême Maria Teresa Charlotta Burbon ofiarowała znaczną donację swej biżuterii na rzecz tego kościoła. Wstawiennictwa św. Kameli upraszano szczególnie w intencji dobrego porodu i rozwoju małych dzieci. Wspomnienie liturgiczne św. Kamili z Carcassone jest obchodzone 16 września.
Źródła.
Kamila z Carcassonne nie jest wymieniana w kalendarzu rzymskim, w martyrologium rzymskim czy Bibliotheca Hagiographica Latina, ani w katalogach świętych zakonu cystersów, znanych bollandystom. Wspomina ją XIV-wieczne, francuskie Martyrologium Castellanusa:
Więcej informacji, zwłaszcza odnośnie do jej kultu, podał w XVII wieku teolog z Tuluzy Simon Peyronet. Dodał on też jednak, iż święta Kamela czczona jest w kościele św. Katarzyny, na przedmieściu Tuluzy, gdzie też spoczywa jej ciało. Ponieważ o kulcie świętej Kameli w tym miejscu pisał już w 960 roku, biskup diecezji tuluskiej Hugon, bollandyści podali w wątpliwość fakty dotyczące św. Kamili z czasów albigensów, której relikwie spoczywają w Sainte-Camelle, stwierdzając na tej podstawie w Acta Sanctorum, iż "wszystko co dotyczy kultu tej świętej wydaje się niepewne", nie analizując możliwości istnienia dwóch świętych męczennic o tym samym imieniu, jednej w Tuluzie, a drugiej w Sainte-Camelle.

</doc>
<doc id="1871498" url="https://pl.wikipedia.org/wiki?curid=1871498" title="Zgromadzenie Narodowe (Gambia)">
Zgromadzenie Narodowe (Gambia)

Zgromadzenie Narodowe - jednoizbowy parlament Gambii, główny organ władzy ustawodawczej w tym kraju. Składa się z 53 członków powoływanych na pięcioletnią kadencję. 48 deputowanych pochodzi z wyborów bezpośrednich w jednomandatowych okręgach wyborczych, z zastosowaniem ordynacji większościowej. Czynne prawo wyborcze posiadają obywatele Gambii mający w dniu wyborów ukończone 18 lat, posiadający pełnię praw publicznych i zamieszkujący lub urodzeni na terenie danego okręgu wyborczego. Głosować nie mogą osoby posiadające, równolegle do gambijskiego, obywatelstwo innego państwa lub prawa wyborcze na jego terytorium. Kandydaci muszą mieć ukończone 21 lat, mieszkać na terenie swojego okręgu przynajmniej przez rok przed wyborami oraz znać język angielski w stopniu pozwalającym na swobodne uczestnictwo w pracach parlamentu, dla którego jest to język obrad. Dyskwalifikacji podlegają także osoby, które w ciągu ostatnich 5 lat odbywały karę pozbawienia wolności dłuższą niż 6 miesięcy. Dożywotnia dyskwalifikacja przewidziana jest dla osób skazanych za przestępstwa wyborcze. Kandydatami nie mogę być też sędziowie, policjanci i żołnierze. 
Pozostałych pięciu członków parlamentu pochodzi z nominacji prezydenta. Tylko deputowani z tej grupy mają prawo kandydować na stanowisko przewodniczącego parlamentu oraz jego zastępcy.
Bibliografia.
 

</doc>
<doc id="1871501" url="https://pl.wikipedia.org/wiki?curid=1871501" title="Historia Arsenalu F.C.">
Historia Arsenalu F.C.

Wczesne lata (1886–1910).
W 1886 r. grupa pracowników zakładów zbrojeniowych Royal Arsenal w Woolwich w południowo-wschodnim Londynie założyła klub piłkarski. Nazwali go Dial Square, pracowali bowiem w warsztacie o tej samej nazwie, położonym w środkowej części fabryki. Klub prowadzony był przez Szkota Davida Danskina, który kupił pierwszą piłkę oraz Jucka Humble'a; byli gracze Nottingham Forest, bramkarz Fred Beardsley oraz Morris Bates nabyli natomiast zestaw czerwonych strojów od swojego byłego zespołu i do dnia dzisiejszego kolor czerwony ma stałe miejsce na domowych koszulkach Kanonierów.
Dial Square swój pierwszy mecz zagrał 11 grudnia 1886 roku z zespołem Eastern Wanderers na boisku w Isle of Dogs i wygrał go 6:0. Niedługo później, 25 grudnia klub został przemianowany na "Royal Arsenal". Nazwa ta pochodzi od nazwy pubu oraz miejsca, gdzie pracowali gracze. Początkowo zespół grał swoje spotkania na Plumstead Common, jednak później występował w innych miejscach; grał na Sportsman Ground w Plumstead, następnie od 1888 roku na Manor Ground. Dwa lata później z powodu słabych udogodnień obiektu Arsenal przeniósł się na Invicta Ground. W 1893 roku powrócił jednak, ponieważ Invicta Ground okazał się zbyt kosztowny.
W tym czasie Royal Arsenal wygrywał lokalne rozgrywki, w sezonie 1889/1890 zdobył Kent Senior Cup oraz London Charity Cup, zaś rok później London Senior Cup; w 1889 roku klub rozpoczął także grę w Pucharze Anglii. Jednak później ukazała się przepaść pomiędzy Arsenalem a zawodowymi zespołami z północy. Niektórzy amatorscy piłkarze klubu byli kuszeni przez inne drużyny, które płaciły za grę i po zremisowanym meczu pucharu kraju z Derby County w 1891 roku Arsenal podpisał kontrakt z dwoma zawodnikami. Tym samym klub stał się zawodowy i zmienił swoją nazwę na "Woolwich Arsenal".
Nie podobało się to jednak wielu amatorskim klubom z północny miasta i Woolwich Arsenal dostał zakaz gry w lokalnych rozgrywkach przez London Football Association. Zespół mógł rozgrywać wówczas tylko mecze towarzyskie i w Pucharze Anglii. Spróbował więc utworzyć południowy odpowiednik The Football League, jednak nie udało się to. W 1893 roku dostał propozycję gry w Football League, którą przyjął. Arsenal był pierwszym zespołem z południa Anglii, który występował w tej lidze, początkowo uczestniczył w Second Division; w odpowiedzi niektórzy gracze klubu, którzy odrzucili profesjonalizm rozpoczęli grę w drużynie Royal Ordnance Factories.
Woolwich Arsenal grał w Second Division przez 11 sezonów zajmując miejsca w środkowej części tabeli, zanim szkoleniowcem klubu w 1899 roku stał się Harry Bradshaw. Ściągnął on do zespołu bramkarza Jimmy’ego Ashcrofta (pierwszy reprezentant Anglii w Arsenalu) oraz kapitana Jimmy’ego Jacksona i wraz z klubem wywalczył awans do First Division w sezonie 1903/1904. Jednak w maju 1904 Bradshaw opuścił zespół i został szkoleniowcem Fulham. Mimo to w sezonach 1905/1906 i 1906/1907 Woolwich Arsenal dotarł do półfinału Pucharu Anglii. Klub nie walczył jednak o mistrzostwo kraju i od 1904 do 1913 roku dwukrotnie zajmował miejsce powyżej dziesiątego w First Division.
Głównym powodem spadku formy klubu były problemy finansowe. Pomimo trwającego na początku XX wieku boomu w piłce nożnej dochody klubu były niskie. Spowodowane było to jego lokalizacją (słabo zaludniony Plumstead, na krańcu zurbanizowanego Londynu), a tym samym niską frekwencją na meczach i niewielkimi dochodami. Aby dalej istnieć Woolwich Arsenal był zmuszony sprzedać podstawowych zawodników (między innymi Ashcrofta, Tima Colemana i Berta Freemana), co pociągnęło za sobą spadek w dół tabeli. Pod koniec dekady średnia liczba kibiców na Manor Ground wynosiła 11 tysięcy, niewiele ponad połowę więcej niż w 1904 roku. Rozpoczęło się postępowanie upadłościowe, jednak do bankructwa nie doszło, ponieważ klub zakupiło konsorcjum biznesmenów. Głównym udziałowcem został Sir Henry Norris, który był także prezesem Fulham.
Przeprowadzka na Highbury (1910–25).
Norris wiedział o problemach wynikających z lokalizacji klubu. Początkowo próbował dokonać połączenia Fulham i Woolwich Arsenal. Jednak nie zgodził się na to zarząd Football League. Norris porzucił ten pomysł i szukał miejsca, gdzie klub mógłby się przenieść. W końcu wybrał Highbury w północnym Londynie, pomimo obiekcji ze strony kibiców z Woolwich oraz mieszkańców dzielnicy. Według nieoficjalnych informacji Norris wydał 125 tysięcy funtów (około 8,2 milionów według cen w 2005 roku) na nowy stadion zaprojektowany przez Archibalda Leitcha. Woolwich Arsenal przeprowadził się tam w roku w 1913 roku, zaś w sezonie 1912/1913 spadł do Second Division. W kwietniu 1914 klub zmienił swoją nazwę na „Arsenal”, prasa początkowo nazywała jednak go „the Arsenal”.
W 1919 roku klub w kontrowersyjnych okolicznościach powrócił do First Division, mimo iż w ostatnim sezonie przed I wojną światową, 1914/1915 zajął szóste miejsce – jednak błąd w liczeniu średniej bramek przez Football League (poprawiono go w 1975 roku) spowodował, że Arsenal zajął tak naprawdę piątą lokatę. First Division została poszerzona z 20 do 22 zespołów i dwa nowe kluby zostały wybrane na zebraniu Football League. Jedno miejsce zostało przyznane Chelsea, która zajęła 19. miejsce w First Division i powinna zostać zdegradowana. Drugim zespołem miał być Tottenham Hotspur (20. miejsce w First Division), Barnsley (3. miejsce w Second Division) albo Wolverhampton Wanderers (4. miejsce w Second Division).
Zarząd ligi zdecydował jednak, że awansuje Arsenal. Norris sądził, że klub awansował z powodu jego „zasług dla ligi”, będąc pierwszym zespołem z południa Anglii, który uczestniczył w rozgrywkach Football League. 18 głosów było za awansem klubu, zaś osiem za lokalnym rywalem Arsenalu, Tottenhamem Hotspur, co spowodowało wrogość pomiędzy tymi dwoma zespołami. Twierdzono, że przyczyną awansu była korupcja sir Henry’ego Norrisa, który miał być w zmowie ze swoim przyjacielem Johnem McKenną, prezesem Liverpoolu i Football League.
Nie było jednak na to dowodów. Mimo to wyszły na jaw inne aspekty finansowego postępowania Norrisa nie związane z awansem. W 1929 roku opuścił on klub, kiedy to związek piłkarski The Football Association zauważył nieprawidłowości finansowe. Mimo kontrowersyjnego awansu w 1919 roku Arsenal pozostał w First Division i z tego powodu jest rekordzistą pod względem nieprzerwanej gry w najwyższej klasie rozgrywek.
Na nowy obiekt klubu – Highbury – przychodziło o wiele więcej osób niż wcześniej. Średnia frekwencja w pierwszym sezonie na tym stadionie wynosiła 23 tysiące (11 tys. na Manor Ground) i rosła po późniejszym awansie w 1919 roku, nie dopuszczając zarazem do bankructwa. Jednak po powrocie do First Division Arsenal nie zajmował w lidze najwyższych lokat. Pod wodzą Lesliego Knightona zespół nie zajął miejsca wyższego niż dziewiąte, zaś w sezonie 1923/1924 zajął 19. miejsce (jeden punkt nad strefą spadkową). Rok później klub był 20. w tabeli (w trakcie sezonu miał jednak nawet siedem punktów nad strefą spadkową) i w maju 1925 roku Knighton został zwolniony. Na jego miejsce przybył były trener Huddersfield Town Herbert Chapman.
Era Chapmana.
Chapman unowocześnił treningi klubu oraz dodał nazwiska piłkarzy na koszulkach w 1928 roku. Poza tym pięć lat później dodał białe rękawy do czerwonych strojów. Skłonił również władze miejskie do przemianowania pobliskiej stacji metra, "Gillespie Road", na "Arsenal". Dodatkowo namówił dziennikarzy, aby nazywali klub „Arsenal”, a nie „the Arsenal”.
Pierwszym zawodnikiem, z którym Chapman podpisał kontrakt był Charlie Buchan, który przyszedł z Sunderlandu. Po tym jak Arsenal przegrał 7:0 z Newcastle United w październiku 1925 roku zaproponował on zmianę ustawienia klubu z powodu nowych przepisów o spalonym. Od tego czasu Arsenal grał z trzema obrońcami.
W pierwszym sezonie pod przywództwem Chapmana Arsenal zajął drugie miejsce. W następnych latach zajmował jednak miejsca w środkowej części tabeli. Chapman ściągnął do zespołu nowych graczy, skrzydłowego Joego Hulme'a, napastnika Jacka Lamberta oraz obrońców Toma Parkera i Herbiego Robertsa. W 1927 roku klub dotarł do finału Pucharu Anglii, w którym przegrał 1:0 z Cardiff City.
Chapman sprowadzał więcej zawodników do klubu: późniejszego kapitana Arsenalu Eddiego Hapgooda oraz trzech ofensywnych graczy, Davida Jacka, Aleksa Jamesa i Cliffa Bastina. Trzy lata po swoim pierwszym finale pucharu kraju Arsenal ponownie to uczynił. Klub tym razem wygrał 2:0, po bramkach Jamesa i Lamberta. Mecz ten jest znany z powodu pojawienia się na nim niemieckiego sterowca LZ 127.
Było to pierwsze ważne trofeum zdobyte przez klub – zapoczątkowało dekadę sukcesów Arsenalu. W sezonie 1930/1931 klub został mistrzem kraju (w walce o ten tytuł uczestniczyła również Aston Villa). Londyński klub w tamtym sezonie wygrał 9:1 z Grimsby Town (co do dziś jest jego najwyższym zwycięstwem w najwyższej klasie rozgrywek) oraz zdobył 127 goli (najwięcej w swojej historii). Natomiast Aston Villa zdobyła o jedną bramkę więcej, co jest najlepszym wynikiem w całej lidze.
Rok później Arsenal dotarł do finału Pucharu Anglii, w którym przegrał 2:1 z Newcastle United. Klub wygrywał 1:0, a następnie Newcastle wyrównało, Jimmy Richardson podał piłkę do Jacka Allena, który to zdobył gola. Piłka jednak wcześniej przekroczyła linię bramkową i gra powinna zostać przerwana. W lidze Arsenal zajął drugie miejsce, dwa punkty za Evertonem.
W sezonie 1932/1933 klub został mistrzem Anglii. Sezon Arsenal rozpoczął słabo, jednak później zaczął wygrywać. W kwietniu pokonał na Highbury 5:0 Aston Villę i po raz drugi zdobył tytuł. W tym czasie pierwsi zawodnicy, których kupił Chapman zaczęli się starzeć. Zastąpił on więc Toma Parkera przez George’a Male’a, zaś na miejsce Davida Jacka przybył Ray Bowden. W Pucharze Anglii Arsenal odpadł w trzeciej rundzie po porażce z występującym wówczas w trzeciej lidze Walsall. Pięciu podstawowych zawodników zachorowało na grypę i ich miejsce zajęli zawodnicy rezerwowi.
Trzykrotne mistrzostwo Anglii (1934–1939).
W styczniu 1934 roku Chapman zmarł na zapalenie płuc. Mimo to, pod przywództwem tymczasowego trenera Joego Shawa klub obronił tytuł mistrza Anglii. Nie grali wówczas z powodu kontuzji Joe Hulme oraz Alex James i klub zdobył 75 bramek w lidze, zaś rok wcześniej 118.
Wcześniejszy dyrektor klubu, George Allison, objął latem posadę menadżera. Sprowadził do zespołu Jacka Craystona, Wilfa Coppinga oraz Teda Drake’a. Z nowymi zawodnikami Arsenal zdobył mistrzostwo kraju w sezonie 1934/1935, Drake zdobył również 42 bramki – najwięcej w całej historii zespołu. W listopadzie Anglia pokonała Włochów (ówczesnych mistrzów świata); w meczu tym wystąpiło siedmiu zawodników Arsenalu. Do dziś jest to rekord pod względem liczby piłkarzy jednego zespołu grających w jednym meczu reprezentacji Anglii.
W czasie sukcesów klubu na mecze przychodziło coraz więcej osób. W 1913 roku trybunę Leitcha wyburzono i zastąpiono nową w stylu Art déco (obecnie jest zabytkiem). Nad nasypem zachodnim oraz Clock End wybudowano dach. Najwyższa frekwencja na nowym stadionie wynosi 73 295 widzów, którzy przyszli 9 marca 1935 roku na mecz z Sunderlandem.
W sezonie 1935/1936 klub zdobył Puchar Anglii po pokonaniu w finale 1:0 Sheffield United. Arsenal nie obronił jednak tytułu mistrza kraju. Alex James zakończył wówczas karierę piłkarską, zaś inni gracze podstawowego składu, tacy jak Herbie Roberts i Joe Hulme mieli długie kontuzje. W sezonie 1937/1938 Arsenal wygrał jednak rozgrywki ligowe.
II wojna światowa.
Niedługo po rozpoczęciu w 1939 roku II wojny światowej zawieszono wszystkie oficjalne rozgrywki piłkarskie, zaś sezon 1939/1940 Football League anulowano. Stadion natomiast został zarekwirowany przez obronę przeciwlotniczą, a za południową trybuną ("Clock End") umiejscowiono balon zaporowy. Podczas blitz niemiecka bomba spadła na północną trybunę. W tym czasie Arsenal rozgrywał swoje mecze na White Hart Lane, korzystając z uprzejmości lokalnego przeciwnika – Tottenhamu. Mecze w czasie wojny nie są uznawane za oficjalne spotkania; prowadzono tylko rozgrywki regionalne i często zespoły nie kończyły pełnego sezonu. Wielu graczy służyło w wojsku, zaś trenerzy byli przez długi czas daleko od swoich klubów i z tego powodu gościnnie służyli w innych zespołach. W sezonie 1942/1943 Arsenal zdobył Football League War Cup. W roku 1940 i 1943 wygrał rozgrywki ligi południowej, zaś w 1942 ligi Londynu. Z powodu uczestnictwa w tych ostatnich rozgrywkach Arsenal w roku 1941 został usunięty z The Football League wraz z 14 innymi zespołami. Powrócił jednak do niej w kwietniu następnego roku po zapłaceniu 10 funtów.
W listopadzie 1945 roku, kiedy to oficjalne rozgrywki były dalej zawieszone Arsenal był jednym z drużyn, które rozegrały towarzyski mecz z Dinamo Moskwa w Wielkiej Brytanii. Wielu graczy klubu służyło wówczas w wojsku i w zespole gościnnie zagrało sześciu zawodników, między innymi Stanley Matthews i Stan Mortensen. Z tego powodu Dynamo uważało, że grają przeciwko kadrze Anglii, mimo iż trzech piłkarzy Arsenalu pochodziło z Walii. Mecz rozpoczął się w gęstej mgle. Po pierwszej połowie Arsenal prowadził 3:1, jednak to Dynamo wygrało 4:3.
Po wojnie.
W czasie wojny zginęło dziewięciu graczy Arsenalu (najwięcej w najwyższej klasie rozgrywkowej), zaś kariery kilku innych, takich jak Bastin czy Drake zostały skrócone. Poza tym Arsenal musiał pokryć koszty naprawy zniszczonego Highbury. W sezonie 1945/1946 klub przegrał w trzeciej rundzie Pucharu Anglii 6:1 w dwumeczu z West Ham United. Rok później zajął 13. miejsce w lidze, najgorsze od 17 lat. George Allison po sezonie opuścił Arsenal i jego miejsce zajął Tom Whittaker, który wcześniej przez długi czas pracował w sztabie szkoleniowym klubu.
W roku 1948 klub pod przywództwem nowego trenera zdobył mistrzostwo kraju. Od października 1947 roku do końca sezonu Arsenal był na pierwszym miejscu tabeli i odniósł zwycięstwo przewagą siedmiu punktów. Podstawowi gracze klubu byli coraz starsi (Rooke, Mercer, Denis oraz Leslie Compton mieli ponad trzydzieści lat) i z tego powodu Whittaker sprowadził do zespołu młodych piłkarzy, takich jak Doug Lishman, Alex Forbes i Cliff Holton. Mimo to Arsenal nie walczył o kolejne ligowe tytuły. Wygrał jednak w 1950 roku Puchar Anglii dzięki dwóm bramkom Rega Lewisa w finale z Liverpoolem.
W sezonie 1951/1952 klub był bliski zdobycia dubletu, jednak między innymi z powodu kontuzji niektórych graczy pierwszego składu pod koniec rozgrywek przegrał dwa spotkania, w tym decydujące o mistrzostwie kraju z Manchesterem United. Ostatecznie Arsenal zajął trzecie miejsce w tabeli z taką samą liczbą punktów jak Tottenham Hotspur. Tydzień później klub grał w finale Pucharu Anglii. W meczu tym wystąpili zawodnicy, którzy wcześniej odnieśli kontuzje, jednak Walley Barnes po 35. minutach meczu musiał opuścić boisko z powodu zwichnięcia kostki (nie można było wykonywać zmian w tym spotkaniu). Niedługo później kontuzjowany był Holton, a także Don Roper i Ray Daniel. Pod koniec meczu w Arsenalu grało siedmiu graczy i ostatecznie Newcastle United wygrało 1:0 dzięki bramce George Robledo.
Jednak w następnym sezonie zespół został mistrzem kraju. Arsenal zdobył ten tytuł dzięki lepszej średniej bramek od Preston North End, które zakończyło sezon z taką samą liczbą punktów. Wydawało się, że to Preston zostanie mistrzem Anglii po tym, jak w przedostatnim meczu zespół ten pokonał Arsenal 2:0 na Deepdale. Londyńska drużyna pokonała jednak w następnym spotkaniu Burnley 3:2 i zdobyła mistrzostwo dzięki lepszej średniej bramek o 0,099 gola. Było to ostatnie trofeum Arsenalu do sezonu 1970/1971. Klub zaczął po tym osiągnięciu słabnąć, szczególnie po nieoczekiwanej śmierci Toma Whittakera w październiku 1956 roku.
Po spadku formy klubu nie przyciągał on już wielu dobrych graczy (reprezentant Walii, Jack Kelsey był wyjątkiem) i podstawowi gracze Arsenalu, tacy jak David Herd odchodzili do innych zespołów. Jack Crayston i George Swindin objęli po Whittakerze stanowisko szkoleniowca, jednak nie osiągali sukcesów. Poza trzecim miejscem w sezonie 1958/1958 i piątym w 1955/1956 drużyna zajmowała miejsca w środkowej części tabeli ligowej. Po dojściu w 1952 roku do finału Pucharu Anglii, Arsenal do 1970 roku nie przechodził dalej niż do ćwierćfinału. Poza tym w sezonie 1960/1961 największy rywal klubu, Tottenham, zdobył dublet.
W 1953 r. klub uzyskał mistrzostwo. Od śmierci Whittakera w 1956 r. rozpoczął się długi okres niepowodzeń i dopiero objęcie funkcji menedżera przez Bertiego Mee w 1966 r. przyniosło klubowi kolejne sukcesy.
Od Mee do Grahama (1966-1986).
Bertie Mee był wcześniej klubowym lekarzem i nie miał żadnego doświadczenia w prowadzeniu zawodowej drużyny piłkarskiej. Mimo to w sezonie 1967/1968 doprowadził Arsenal do finału Pucharu Ligi. Klub przegrał w nim 1:0 z Leeds United. Rok później klubowi również udało się to osiągnąć, w finale przegrał jednak 1:3 z zespołem Swindon Town, grającym wówczas w trzeciej lidze. Rok później klub dotarł do finału Pucharu Miast Targowych. Pierwszy mecz z Anderlehctem Bruksela Arsenal przegrał 1:3, zaś w rewanżu wygrał 3:0 i zdobył trofeum. Był to pierwszy znaczący sukces londyńskiego zespołu od 17 lat.
W następnym sezonie Arsenal po raz pierwszy zdobył dublet, czyli mistrzostwo i Puchar Anglii w tym samym roku. Pierwsze miejsce w tabeli Kanonierzy zapewnili sobie 3 maja 1971 roku zwycięstwem 1:0 w wyjazdowym meczu ze swoim największym przeciwnikiem, Tottenhamem. Pięć dni później na Wembley, po zwycięskiej bramce Charlie George’a klub wygrał 2:1 w finale pucharu kraju z Liverpoolem.
W sezonie 1971/1972 Arsenal został wicemistrzem Anglii i dotarł do finału Pucharu Anglii. Przegrał w nim z Leeds United. Był to ostatni znaczący sukces Bertiego Mee. W następnych sezonach klub zajmował w lidze miejsce 10, 16 oraz 17. Z tego powodu Mee zrezygnował ze stanowiska szkoleniowca w 1976 roku i jego miejsce zajął Terry Neill, który jest najmłodszym trenerem, jaki kiedykolwiek prowadził Arsenal. Pod wodzą Neilla klub zajmował miejsca w pierwszej dziesiątce tabeli. Poza tym trzy razy z rzędu grał w finale pucharu kraju (1978, 1979 i 1980). W tamtym okresie rozgrywki wygrał raz, pokonując w 1979 roku 3:2 Manchesteru United.
W sezonie 1979/1980 Arsenal po zwycięstwie w półfinałowym meczu z Juventusem awansował do finału Pucharu Zdobywców Pucharów. W finale londyński zespół przegrał po serii rzutów karnych z hiszpańską Valencią. Po dogrywce był bezbramkowy remis. W grudniu 1983 roku Neill został zwolniony, a jego miejsce zajął Don Howe. Ściągnął on do zespołu Tony’ego Adamsa, który później wystąpił w ponad 500 meczach dla Arsenalu, Davida Rocastle oraz Nialla Quinna. Mimo to klub nie osiągał sukcesów, a frekwencja na meczach zaczęła spadać poniżej 20 tysięcy. W marcu 1986 roku Howe zrezygnował ze stanowiska. Niedługo później jego miejsce zajął George Graham.
George Graham (1986-1995).
Wraz z objęciem funkcji menedżera przez George’a Grahama rozpoczął się dla Arsenalu okres sukcesów, ale też nieustannych drwin ze strony kibiców innych klubów. Graham bowiem wzmacniał obronę, więc grze jego drużyny często towarzyszyła przyśpiewka "Boring, boring, boring Arsenal" ("Nudny, nudny, nudny Arsenal"). W świecie Kanonierzy słynęli wówczas z pułapki ofsajdowej, zaś nadzwyczaj częstym wynikiem osiąganym przez zespół była wygrana 1:0. Jednak dzięki żelaznej konsekwencji w utrzymywaniu takiego stylu klub zawdzięcza sześć trofeów w ciągu następnych ośmiu lat: Puchar Ligi w 1987 i 1993 r., Puchar Anglii w 1993 r., mistrzostwo Anglii w 1989 i 1991 roku oraz Puchar Zdobywców Pucharów w 1994 r. Ten ostatni sukces Kanonierzy odnieśli po zwycięstwie 1:0 nad włoską Parmą na stadionie Parken w Kopenhadze i bramce Alana Smitha. O mistrzostwie kraju w 1989 r. zdecydowała tylko lepsza różnica bramek od drugiego Liverpoolu, zaś finisz rozgrywek należał do najbardziej emocjonujących w historii angielskiego futbolu. Obie drużyny zmierzyły się w ostatniej kolejce na stadionie Liverpoolu. By zdobyć tytuł Arsenal musiał wygrać różnicą dwóch bramek. Kanonierzy objęli prowadzenie na początku drugiej połowy po bramce Alana Smitha. Gdy kibice Liverpoolu świętowali już zdobycie mistrzostwa, Michael Thomas w 92. minucie strzelił bramkę na 2:0 zapewniając tym samym Arsenalowi mistrzostwo Anglii.
Graham odszedł z klubu w 1995 r. po tym, jak ujawniono, że przyjął 425 tys. funtów od norweskiego agenta Rune Hauge za podpisanie kontraktu z jego podopiecznymi – Pålem Lydersenem i Johnem Jensenem. Już po zwolnieniu, pod opieką byłego asystenta, Stuarta Houstona, zespół dotarł do finału Pucharu Zdobywców Pucharów, ale przegrał z Realem Saragossa 2:1 po bramce Nayima w ostatniej minucie dogrywki (uderzeniem ze środkowej linii boiska przelobował bramkarza Kanonierów Davida Seamana).
W sezonie 1995–1996 zespół przejął Bruce Rioch. Początkowo nadzieję na dalsze sukcesy dało podpisanie kontraktów z Dennisem Bergkampem i Davidem Plattem. Szybko jednak okazało się, że Ian Wright nie może zgrać się z Bergkampem w ataku, a Tony Adams miał problem alkoholowy. Trenera denerwował także fakt, że po skandalu z udziałem Grahama nie miał wolnej ręki w podpisywaniu kontraktów z zawodnikami. Kilka dni przed rozpoczęciem nowego sezonu zarząd nieoczekiwanie zwolnił Riocha, a następnie zatrudnił Francuza Arsène'a Wengera na stanowisku menedżera.
Arsène Wenger (1996-2018).
Arsène Wenger przeszedł do Arsenalu z japońskiej Nagoyi, ale znany był wcześniej w Europie, ponieważ trenował AS Monaco. Jest on także pierwszym szkoleniowcem klubu spoza Wielkiej Brytanii. Do lata 1997 roku sprowadził do zespołu Patricka Vieirę, Nicolasa Anelkę, Emmanuela Petita czy Marca Overmarsa. W pierwszym sezonie pod wodzą nowego trenera klub zajął trzecie miejsce w lidze.
W roku 1998 Wenger poprowadził Arsenal do pierwszego po siedmiu latach tytułu mistrzowskiego oraz Pucharu Anglii. Był to drugi dublet dla klubu. W następnych latach Arsenal walczył o wygranie Premier League z Manchesterem United prowadzonym przez Alexa Fergusona. Wzajemne przytyki oraz ostre starcia na boisku i poza nim doprowadziły do tego, że władze ligi zabroniły obu menedżerom jakichkolwiek wartościujących wypowiedzi, które mogłyby podżegać do konfliktów. W sezonie 2001/2002 Arsenal odzyskał mistrzostwo Anglii. Poza tym zdobył puchar kraju.
Rok później wygrał ponownie rozgrywki o Puchar Anglii. W sezonie 2003/2004 wygrał Premier League. Osiągnął również passę 49 meczów bez porażki, od maja 2003 roku do października 2004. W lidze nie przegrał ani razu, przez co wyrównał rekord Preston North End z 1889 roku. Klub ten grał jednak 22 mecze, natomiast Arsenal 38. W tym czasie klub był określany jako „Niepokonani”. Z drugiej strony Arsenalowi nie wiodło się dotąd w pucharach europejskich. Klub przez lata nie mógł awansować do półfinału Ligi Mistrzów. Sztuka ta udała się dopiero, kiedy w lidze pojawił się kryzys. Po włączeniu się do rywalizacji o prymat londyńskiej Chelsea F.C., dofinansowanej przez rosyjskiego przedsiębiorcę Romana Abramowicza, w 2005/2006 r. Arsenal rozegrał swój najsłabszy od wielu lat sezon w Premiership. Ukończył go na miejscu czwartym, dopiero w ostatniej kolejce przeganiając Tottenham Hotspur. Jednak w Lidze Mistrzów doszedł do finału, pokonując po drodze m.in. Real Madryt, Juventus F.C. i Villarreal C.F. Uległ dopiero w finale z Barceloną, przegrywając 1:2. Sukces okazał się możliwy przede wszystkim dzięki szczelnej obronie – choć formacja defensywna złożona była głównie z młodych i niezbyt doświadczonych zawodników (kontuzje Campbella, Laurena i Cole’a), Arsenal stracił w całych rozgrywkach zaledwie cztery gole (dwa w fazie grupowej i dwa w finale).
Arsenal w sezonie 2006/2007 w rozgrywkach Ligi Mistrzów odpadł po przegranym dwumeczu z PSV Eindhoven w fazie 1/8 finału. W Premier League klub zajął natomiast miejsce czwarte. Arsenal doszedł jednak do Pucharu Ligi, w którym przegrał 2:1 z Chelsea. Po sezonie zespół opuścił dotychczasowy kapitan, Thierry Henry, przechodząc do FC Barcelona (kontrakt opiewał na sumę 16,1 milionów funtów). W następnym sezonie mocno odmłodzona drużyna, pomimo dobrego początku, również nie odniosła znaczących sukcesów – trzecie miejsce w lidze, przegrane w ćwierćfinale Ligi Mistrzów, półfinale Pucharu Ligi i piątej rundzie Pucharu Anglii.

</doc>
<doc id="1871502" url="https://pl.wikipedia.org/wiki?curid=1871502" title="Sebastian Aldén">
Sebastian Aldén

Sebastian „Sebban” Aldén, właśc. Carl Sebastian Jörgen Aldén (ur. 7 listopada 1985 w Västerås) – szwedzki żużlowiec.
Kariera.
W Polsce występował w następujących klubach: 

</doc>
<doc id="1871505" url="https://pl.wikipedia.org/wiki?curid=1871505" title="Ulica Toruńska we Włocławku">
Ulica Toruńska we Włocławku

Ulica Toruńska – znajdująca się w zachodniej części miasta, najdłuższa ulica Włocławka - ma ponad 9,2 km. 
Zaczyna się na Placu Solidarności, kończy w dzielnicy Zachód Przemysłowy. Należy do najważniejszych ulic miasta, łączy centrum z Zakładami Chemicznymi Anwil S.A. Na całej długości jest szeroką, dwujezdniową, czteropasmową arterią. Jest główną trasą wylotową z Włocławka w kierunku Gdańska. Toruńska jest częścią drogi krajowej nr 91.

</doc>
<doc id="1871507" url="https://pl.wikipedia.org/wiki?curid=1871507" title="Karabin 97 shiki">
Karabin 97 shiki



</doc>
<doc id="1871508" url="https://pl.wikipedia.org/wiki?curid=1871508" title="Karabin 38 shiki Arisaka">
Karabin 38 shiki Arisaka



</doc>
<doc id="1871510" url="https://pl.wikipedia.org/wiki?curid=1871510" title="Kołysanka (film 2010)">
Kołysanka (film 2010)

Kołysanka – polski film fabularny (czarna komedia) w reżyserii Juliusza Machulskiego z 2010 roku.
Zdjęcia do filmu powstawały od 11 sierpnia do 25 września 2009. Plenery kręcono w Konstancinie (posterunek policji) i w Muzeum Budownictwa Ludowego w Olsztynku.
Treść.
We wsi Odlotowo na Mazurach najpierw tajemniczo znika lokalny folklorystyczny rzeźbiarz Roman Łapszow, właściciel miejscowego gospodarstwa. Na jego miejsce wprowadza się dziwna rodzina Makarewiczów złożona z bladolicych, zawsze ubranych w czerń postaci. Wkrótce w tej okolicy zaczynają w niewyjaśnionych okolicznościach ginąć kolejni mieszkańcy: listonosz, później ksiądz z ministrantem, kobieta z opieki społecznej i zainteresowany kupnem gospodarstwa Niemiec ze swą tłumaczką. 

</doc>
<doc id="1871530" url="https://pl.wikipedia.org/wiki?curid=1871530" title="Tulu Nadu">
Tulu Nadu

Tulu Nadu (język tulu: ತುಳುನಾಡು) - tulujęzyczny region położony wzdłuż Wybrzeża Malabarskiego, obejmujący obszar dystryktów Udupi i Dakszina Kannada w indyjskim stanie Karnataka oraz taluku Kasaragod w stanie Kerala. Ludność tego regionu wynosi około 3 miliony osób. Najważniejsze miasta to Mangaluru i Udupi. Główną grupą etniczną na tym terenie są Tuluva, którzy w przeszłości rządzili ogromnym Królestwem Widźajanagaru.

</doc>
<doc id="1871535" url="https://pl.wikipedia.org/wiki?curid=1871535" title="Miss World 1958">
Miss World 1958

Miss World 1958 - była to 8. edycja wyborów najpiękniejszej mieszkanki świata. Gala finałowa miała miejsce 13 października 1958 r. w Lyceum Theatre w Londynie. W konkursie wzięły udział 22 uczestniczki. Tytuł Miss World zdobyła wówczas 19-letnia Penelope Anne Coelen - reprezentantka ZPA.
Notatki dot. państw uczestniczących.
Powracające państwa i terytoria.
Ostatnio uczestniczące w 1953:
Ostatnio uczestniczące w 1956:

</doc>
<doc id="1871536" url="https://pl.wikipedia.org/wiki?curid=1871536" title="Allsvenskan (1934/1935)">
Allsvenskan (1934/1935)

Sezon 1934/1935 był 11. sezonem Allsvenskan – najwyższej klasy rozgrywkowej w Szwecji. Tytułu nie obroniła drużyna Helsingborgs IF. Nowym mistrzem Szwecji został zespół IFK Göteborg. Tytuł króla strzelców zdobył Harry Andersson, który w barwach IK Sleipner strzelił 23 gole.

</doc>
<doc id="1871539" url="https://pl.wikipedia.org/wiki?curid=1871539" title="Hincza z Rogowa">
Hincza z Rogowa



</doc>
<doc id="1871544" url="https://pl.wikipedia.org/wiki?curid=1871544" title="Blaszany bohater">
Blaszany bohater

Blaszany bohater (ang. "Tin Man", 2007) – amerykański serial oparty na popularnej powieści autorstwa L. Franka Bauma Czarnoksiężnik z Krainy Oz, nadawany przez stację Sci Fi Channel od 2 grudnia 2007 r. W Polsce nadawany przez tę samą stację od 13 maja 2008 oraz przez Hallmark Channel od 14 grudnia 2008 r. Wyprodukowany został przez RHI Entertainment.
Fabuła.
Ponury i groźny świat serialu zamieszkują złe siostry, tchórzliwi szaleńcy, odmóżdżeni wynalazcy i cała zgraja niezwykłych postaci. Kraina O.Z. przedstawiona w Blaszanym Bohaterze to nie kolorowa wyprawa w stronę tęczy – to o wiele więcej!
DG (Zooey Deschanel) wiedzie nudne życie kelnerki na środkowym zachodzie. Szalejące tornado przenosi ją nieoczekiwanie „na drugą stronę” do świata O.Z.
O.Z. to zaczarowana kraina pełna cudów, która niestety jest nękana przez czarną magię.
Od dziesięciu lat O.Z. jest pogrążone w strachu za sprawą czarodziejki Azkadellii (Kathleen Robertson). Z pomocą oddziałów Długich Płaszczy i skrzydlatych szpiegów Mobatów (małpo-nietoperzy), Azkadelia pozbawiła władzy swoją matkę, prawowitą królową „Lawendowe Oczy” (Anna Galvin) i skompromitowała niegdyś potężnych przywódców krainy, takich jak Mystic Man (Richard Dreyfuss). Nawet niewielki, nieustraszony oddział Ruchu Oporu Wschodniej Gildii traci nadzieję na powstrzymanie złej czarodziejki. Wsłuchując się w szept własnych wspomnień, DG uświadamia sobie, że tylko ona może pokrzyżować nikczemne plany Azkadellii. Wizyta w Central City u „Błędnego Czarodzieja z O.Z.”, uwięzienie w wieży czarodziejki i odważna ucieczka drogą na południe do Krainy Niechcianych pokażą prawdziwe oblicze zaczarowanego świata, który zupełnie nie przypomina domu...

</doc>
<doc id="1871546" url="https://pl.wikipedia.org/wiki?curid=1871546" title="Allsvenskan (1935/1936)">
Allsvenskan (1935/1936)

Sezon 1935/1936 był 12. sezonem Allsvenskan – najwyższej klasy rozgrywkowej w Szwecji. Tytułu nie obroniła drużyna IFK Göteborg. Nowym mistrzem Szwecji został zespół IF Elfsborg, dla którego było to pierwsze mistrzostwo w historii. Tytuł króla strzelców zdobył Sven Jonasson, który w barwach IF Elfsborg strzelił 24 goli.

</doc>
<doc id="1871550" url="https://pl.wikipedia.org/wiki?curid=1871550" title="Ulica Stefana Okrzei we Włocławku">
Ulica Stefana Okrzei we Włocławku

Ulica Stefana Okrzei – Znajduje się w centralnej części miasta, jest ważną ulicą Włocławka – ma ponad 2,4 km.
Zaczyna się na Placu Powstania Styczniowego, kończy w dzielnicy Zazamcze. Na całej długości jest szeroką, dwujezdniową, czteropasmową arterią. Okrzei jest częścią drogi krajowej nr 91.
Przy Okrzei znajduje się wiele ciekawych obiektów, m.in.:

</doc>
<doc id="1871551" url="https://pl.wikipedia.org/wiki?curid=1871551" title="Giannini">
Giannini

Giannini Automobili S.p.A. – włoskie przedsiębiorstwo branży motoryzacyjnej. Firma dawniej produkowała samochody sportowe, a obecnie zajmuje się głównie tuningiem samochodów Fiat. Siedziba przedsiębiorstwa znajduje się w Rzymie.
Początki przedsiębiorstwa sięgają lat 20. XX wieku, gdy bracia Attilio i Domenico Giannini otworzyli warsztat samochodowy. W 1963 roku na skutek nieporozumienia bracia założyli dwie osobne spółki, Domenico – Giannini Automobili S.p.A., a Attilio – Costruzioni Meccaniche Giannini S.p.A. (ta zakończyła działalność w 1971 roku).

</doc>
<doc id="1871554" url="https://pl.wikipedia.org/wiki?curid=1871554" title="Allsvenskan (1936/1937)">
Allsvenskan (1936/1937)

Sezon 1936/1937 był 13. sezonem Allsvenskan – najwyższej klasy rozgrywkowej w Szwecji. Tytułu nie obroniła drużyna IF Elfsborg. Nowym mistrzem Szwecji został zespół AIK Fotboll, dla którego było to pierwsze mistrzostwo w historii. Tytuł króla strzelców zdobył Olle Zetherlund, który w barwach AIK Fotboll strzelił 23 gole.

</doc>
<doc id="1871555" url="https://pl.wikipedia.org/wiki?curid=1871555" title="ObsCure II">
ObsCure II

ObsCure II (w Stanach Zjednoczonych pod tytułem ObsCure: The Aftermath) – kontynuacja gry "ObsCure", wyprodukowana przez firmę Playlogic Entertainment i wydana przez Hydravision Entertainment w Stanach Zjednoczonych, Europie i Australii, na konsole PlayStation 2, Wii, PlayStation Portable (prócz Australii) i komputery osobiste. Tak samo jak poprzedniczka, gra ma tryb wieloosobowy.
Fabuła.
Gra jest bezpośrednią kontynuacją części pierwszej i dzieje się 2 lata po jej zakończeniu. Po wydarzeniach w szkole Leafmore High placówka splajtowała, a jej uczniowie przenieśli się do innych szkół. Wśród uczniów koledżu Fallcreek University wielką popularność ma tajemniczy czarny kwiat o narkotykowych właściwościach. Pierwsi główni bohaterowie – Corey i Mei – mają poprzez jego działanie bardzo realistyczne halucynacje. Następnie akcja gry przenosi się do jednego z uczniowskich domów mieszkalnych, którego właściciele zorganizowali imprezę. Kenny – bohater pierwszej części – wraz z przyjaciółką Amy próbują się dostać do domu, lecz później odkrywają, że imprezowicze zostali zaatakowani przez krwiożercze potwory, a oni sami stali się ich celem. Wraz z pozostałymi przyjaciółmi i ze szkolnym naukowcem Richardem Jamesem, próbują ocalić się i odkryć tajemnicę, jaka kryje się za stworami.
Soundtrack.
Ścieżka dźwiękowa po raz kolejny została stworzona przez Oliviera Derivière, i składa się z 22 utworów. Kompozytor umieścił soundtrack do gry na swojej stronie internetowej.

</doc>
<doc id="1871560" url="https://pl.wikipedia.org/wiki?curid=1871560" title="Allsvenskan (1937/1938)">
Allsvenskan (1937/1938)

Sezon 1937/1938 był 14. sezonem Allsvenskan – najwyższej klasy rozgrywkowej w Szwecji. Tytułu nie obroniła drużyna AIK Fotboll. Nowym mistrzem Szwecji został zespół IK Sleipner, dla którego było to pierwsze mistrzostwo w historii. Tytuł króla strzelców zdobył Curt Hjelm, który w barwach IK Sleipner strzelił 13 goli.

</doc>
<doc id="1871566" url="https://pl.wikipedia.org/wiki?curid=1871566" title="Tigamibena">
Tigamibena

Tigamibena (łac. "Tigamibenensis") – stolica historycznej diecezji we Cesarstwie Rzymskim w prowincji Mauretania Cezarejska, współcześnie w Algierii. Obecnie katolickie biskupstwo tytularne. Pierwszym biskupem Tigamibeny był Benjamin Webster, biskup senior Peterborough w Kanadzie. Od 1989 roku na stolicy tej zasiada Edward Frankowski, początkowo biskup pomocniczy przemyski, a od 1992 biskup pomocniczy sandomierski.

</doc>
<doc id="1871568" url="https://pl.wikipedia.org/wiki?curid=1871568" title="Wiaczesław Łycho">
Wiaczesław Łycho

Wiaczesław Łycho "Вячеслав Лыхо " (ur. 16 stycznia 1967 w Michniewie koło Moskwy) – rosyjski lekkoatleta specjalizujący się w pchnięciu kulą, który w pierwszych latach kariery reprezentował Związek Radziecki.
W roku 1992 podczas swojego jedynego w karierze występu na igrzyskach olimpijskich wywalczył brązowy medal. Podczas pierwszych w historii mistrzostw świata juniorów (1986) zdobył srebrny krążek. Pięciokrotnie zdobywał złote medale mistrzostw kraju, w 1988 był halowym mistrzem ZSRR, dwa lata później powtórzył to osiągnięcie na otwartym stadionie. Trzykrotnie zdobywał mistrzostwo Rosji: w 1992 i 1997 na stadionie, a w 1996 w hali. W 1990 roku sięgnął po brąz mistrzostw Europy, jednak ostatecznie odebrano mu medal, gdyż w organizmie zawodnika wykryto nielegalny doping.

</doc>
<doc id="1871573" url="https://pl.wikipedia.org/wiki?curid=1871573" title="Hubice">
Hubice

2 miejscowości na Ukrainie:
miejscowość na Słowacji:

</doc>
<doc id="1871578" url="https://pl.wikipedia.org/wiki?curid=1871578" title="Granica francusko-hiszpańska">
Granica francusko-hiszpańska

Granica francusko-hiszpańska – międzypaństwowa granica, wewnętrzna w Unii Europejskiej, wyznaczona pomiędzy Francją i Hiszpanią na trzech odcinkach o łącznej długości około 623 km. Od 1995 roku jest granicą wewnętrzną strefy Schengen.
Przebieg.
Granica przebiega od Hendaye i Irun () na zachodzie przez Pireneje do Cerbère i Portbou nad Morzem Śródziemnym (). Granicę na dwie części rozdziela odcinek, na którym oba kraje graniczą z górskim księstwem Andory (od do ). Trzecim odcinkiem jest granica wokół hiszpańskiej eksklawy Llívia. Ponadto na rzece Bidasoa znajduje się wyspa Faisans, która jest kondominium obu państw.
Terytoria przyległe:
Kształtowanie.
Granica w Pirenejach rozdzielała ziemie hiszpańskie i francuskie od średniowiecza. Formalnie wyznaczona została w 1659 roku w pokoju pirenejskim, który przyznawał część hiszpańskich ziem Francji, szczegóły zmiany granicznej w dolinie Querol ustalono w traktacie z Llívii. Później zawierano porozumienia dotyczące niewielkich odcinków granicy, m.in. w Perpignan w 1764 roku ustalono rozgraniczenie między Perthus i Ampurdán, a w 1785 roku w Elizondo sprecyzowano rozgraniczenie Aldudes i Valcarlos.
Ostatnie większe umowy graniczne zawarto w Bayonnie pomiędzy 1856 i 1868 rokiem, za rządów Izabeli II i Napoleona III.
W 1980 roku ustalono ściśle granicę w tunelu Bielsa – Aragnouet, w 1984 roku ustalono wymianę terytoriów o powierzchni 2710 m².
Demarkacja.
Od czasu zawarcia traktatu z Bayonny, granica jest wyznaczona w terenie przez 602 znaki graniczne, które są ponumerowane od zachodu do wschodu. Pierwszy słupek umieszczony został nad brzegiem ujścia rzeki Bidasoa, a ostatni na przylądku na południe od Cèrbere. Słupki oznaczone są przez kolejne liczby i litery. Kolejnych 45 słupków wyznacza natomiast granicę wokół enklawy Llivia, są one zaznaczone przeciwnie do ruchu wskazówek zegara począwszy od numeru 1 umieszczonego przy wejściu drogi RD-68 na teren enklawy.

</doc>
<doc id="1871579" url="https://pl.wikipedia.org/wiki?curid=1871579" title="Tisedi">
Tisedi

Tisedi (łac. "Tiseditanus") – stolica historycznej diecezji we Cesarstwie rzymskim w prowincji Numidia. Współcześnie okolica "Aziz-Ben-Tellis" w Algierii. Obecnie katolickie biskupstwo tytularne. Pierwszym biskupem Tisedi był Joseph Kilasara, biskup senior Moshi w Tanzanii. W latach 2005 – 2012 na stolicy tej zasiadał Marian Rojek, jako biskup pomocniczy przemyski. 

</doc>
<doc id="1871582" url="https://pl.wikipedia.org/wiki?curid=1871582" title="Isdera Spyder">
Isdera Spyder

Isdera Spyder – niemiecki samochód sportowy zaprezentowany w 1983 roku przez firmę Isdera produkującą jedne z najszybszych aut na świecie. Spyder to najmniejszy z modeli tego producenta, odznaczający się nietypową budową, futurystycznymi kształtami i bardzo niską masą. Użyte silniki w większości pochodzą od Mercedesa i są to zazwyczaj mniejsze jednostki. Pierwszy Spider wyposażony był w 16-zaworową jednostkę z grupy VW, z tego silnika korzystał również model VW Golf GTI i Audi 80. 
Auto o pojemności 1.8l osiągało 139 KM. Drugą reinkarnacją Spydera była wersja 033-16 ze zmodernizowanym silnikiem Mercedesa. Napędzające najmniejszy model sportowego Mercedesa 190E 2.3 - silnik osiągał 185 KM, i wykonany był w technice 4-zaworowej. W późniejszym czasie w licznych modyfikacjach miał on 2.5l i 195 KM. 
Po mniejszych silnikach 4-cylindrowych, w Spyderze montowano tylko silniki 6-cylindrowe z większych modeli Mercedesa klasy E z powodu niewielkiej różnicy w ciężarze obu jednostek, za to większe 6-cylindrowe miały lepszą elastyczność, większą pojemność i mogły osiągać także większą moc. Ostatnią modyfikacją tego modelu było zastosowanie silnika AMG o pojemności 3.6l i mocy w zależności od wariantów od 265 - 272KM. 
Nazewnictwo modeli różniło się z powodu stosowania innych jednostek. I tak np. Spyder 033i-16 (Wtrysk bezpośredni i 16 zaworowa głowica), Spyder 036i (Wtrysk bezpośredni, 3l pojemności i 6 cylindrów). Z powodu ceny, zastosowanej technologii, ekskluzywności tylko 17 egzemplarzy zostało wyprodukowanych na przestrzeni dekady. Do dziś to bardzo rzadki pojazd. Czasem spotykany na zlotach sportowych klasyków i na wystawach motoryzacyjnych poświęconych designowi. Ceny używanych modeli często przekraczają ich wartość jak te były nowymi.

</doc>
<doc id="1871585" url="https://pl.wikipedia.org/wiki?curid=1871585" title="Przylądek Dart">
Przylądek Dart

Przylądek Dart ("Cape Dart") – przylądek leżący u stóp Mount Siple na północnym krańcu Wyspy Siple’a, odkryty w grudniu 1940 r. przez członków amerykańskiej ekspedycji antarktycznej. Nazwana imieniem Justina W. Darta, który wsparł finansowo tę ekspedycję.
Uznaje się, że między tym przylądkiem a wyspą Thurstona rozciąga się pokryte lodem Morze Amundsena.

</doc>
<doc id="1871586" url="https://pl.wikipedia.org/wiki?curid=1871586" title="Karol Baliński (poeta)">
Karol Baliński (poeta)

Karol Baliński pseudonim „Karol z Jarosławca” (ur. 21 maja 1817 w Dzierzkowicach na Lubelszczyźnie, zm. 10 stycznia 1864 we Lwowie) – polski poeta, członek grup narodowowyzwoleńczych, np. Stowarzyszenia Ludu Polskiego.
Jego ojcem był Tomasz Baliński – legionista gen. Dąbrowskiego i lekarz z okresu wojen napoleońskich, a matką Maria Anna Orian – Hiszpanka urodzona w Madrycie. Ukończył szkołę elementarną w Hrubieszowie i Liceum w Warszawie. Był działaczem polistopadowych organizacji rewolucyjnych i niepodległościowych. W 1839 roku został zesłany na Sybir (początkowo skazany na karę śmierci), do leżącego wówczas na tzw. Stepach Kirgiskich, Iszymia, gdzie spotkał się z Gustawem Zielińskim i Adolfem Januszkiewiczem. Zwolniony po trzech latach w 1842 roku, zając się intensywnie działalnością poetycko-wydawniczą (rozpoczętą jeszcze przed zesłaniem). Został ponownie aresztowany w roku 1846 i zwolniony w kwietniu 1847, na podstawie oświadczenia lekarskiego o rychłej śmierci. Potem wyjechał do Galicji, gdzie wziął aktywny udział w Wiośnie Ludów na ziemiach polskich we Lwowie. W 1849 udał się do Wielkopolski do Poznania, gdzie dalej wydawał swoje wiersze i wraz z Ewarystem Estkowskim redagował tygodnik "Krzyż i miecz". W roku 1851 udał się na emigrację do Belgii i Francji, gdzie poznał osobiście Adama Mickiewicza i wszedł do koła towiańczyków. W 1863 roku przybył do kraju, by wziąć udział w powstaniu, na co jednak nie pozwolił mu stan zdrowia.
Jego „Pisma” wydane w Poznaniu w 1849 roku obejmują również okres zesłania. Duża jednak część rękopisów Balińskiego przepadła.
Zmarł we Lwowie i został pochowany na Cmentarzu Łyczakowskim, pod krzyżem na grobie umieszczono napis: "Sieroctwo – więzienie, Wygnanie – tułactwo. Oto droga poety polskiego Karola Balińskiego na to miejsce ostatniego spoczynku".

</doc>
<doc id="1871588" url="https://pl.wikipedia.org/wiki?curid=1871588" title="Lavellum">
Lavellum

Lavellum (łac. "Lavellanus", wł. "Lavello") - stolica historycznej diecezji w Italii erygowanej w X wieku, a skasowanej w roku 1818. Współcześnie miasto Lavello w prowincji Potenza we Włoszech. Obecnie katolickie biskupstwo tytularne ustanowione w 1968 przez papieża Pawła VI.

</doc>
<doc id="1871589" url="https://pl.wikipedia.org/wiki?curid=1871589" title="Vyacheslav Lykho">
Vyacheslav Lykho



</doc>
<doc id="1871592" url="https://pl.wikipedia.org/wiki?curid=1871592" title="Shaibu Amodu">
Shaibu Amodu

Shaibu Amodu (ur. 18 kwietnia 1958 w Edo, zm. 10 czerwca 2016 w Beninie) – nigeryjski piłkarz i trener piłkarski.
Kariera piłkarska.
W swojej karierze Amodu był zawodnikiem klubu Niger Tornadoes wywodzącego się z miasta Minna.
Kariera trenerska.
Po zakończeniu kariery Amodu został trenerem. W 1989 roku został trenerem klubu BCC Lions Gboko i już w pierwszym sezonie zdobył Puchar Nigerii. W 1990 roku zdobył z nim Puchar Zdobywców Pucharów. W 1991 roku podjął pracę w El-Kanemi Warriors. W 1992 roku doprowadził El-Kanemi do zdobycia kolejnego krajowego pucharu, a w 1994 roku zdobył go jako trener BCC Lions.
W 1994 roku Amodu został po raz pierwszy selekcjonerem reprezentacji Nigerii, zastępując na tym stanowisku Clemensa Westerhofa. W 1996 roku został szkoleniowcem południowoafrykańskiego Orlando Pirates z Johannesburga. W latach 1996-1997 i 2001-2002 ponownie prowadził kadrę Nigerii. W 2001 roku awansował z nią na Mistrzostwa Świata 2002, ale w lutym 2002 został zwolniony i zastąpiony przez Festusa Adegboye Onigbinde.
W latach 2003-2005 Amodu był trenerem Sharks FC, a w 2007 roku prowadził kadrę Nigerii w piłce nożnej plażowej. W kwietniu 2008 roku po raz czwarty został selekcjonerem reprezentacji Nigerii i w 2009 roku awansował z nią na Mistrzostwa Świata w RPA.
W październiku 2014, po zwolnieniu Stephena Keshiego, został tymczasowo ponownie trenerem kadry Nigerii.

</doc>
<doc id="1871593" url="https://pl.wikipedia.org/wiki?curid=1871593" title="Belladonna (aktorka erotyczna)">
Belladonna (aktorka erotyczna)



</doc>
<doc id="1871595" url="https://pl.wikipedia.org/wiki?curid=1871595" title="Cindy Crawford (aktorka erotyczna)">
Cindy Crawford (aktorka erotyczna)



</doc>
<doc id="1871600" url="https://pl.wikipedia.org/wiki?curid=1871600" title="Huessein (aktor erotyczny)">
Huessein (aktor erotyczny)



</doc>
<doc id="1871604" url="https://pl.wikipedia.org/wiki?curid=1871604" title="Jeremy Jordan (aktor erotyczny)">
Jeremy Jordan (aktor erotyczny)



</doc>
<doc id="1871614" url="https://pl.wikipedia.org/wiki?curid=1871614" title="Pionier (wojsko)">
Pionier (wojsko)

Pionier – żołnierz wojsk inżynieryjnych wyspecjalizowany w budowie mostów, sypaniu szańców i wszelkiego rodzaju robotach ziemnych. W niektórych armiach pionier jest odpowiednikiem sapera.
W dwudziestoleciu międzywojennym, w piechocie i kawalerii Wojska Polskiego II RP, istniały pododdziały pionierów. Na szczeblu pułku piechoty i kawalerii - pluton, a na szczeblu brygady kawalerii - szwadron.
19 września 1922 Minister Spraw Wojskowych zmienił nazwę „pluton (kompania, szwadron) techniczny” na „pluton (kompania, szwadron) pionierów” w etatach pokojowych i wojennych piechoty i jazdy, lecz nie zezwolił na używanie nazw „pionier”, „starszy pionier” w znaczeniu podobnym jak „saper”, „starszy saper”. Szeregowi plutonów pionierów mieli korzystać z nazw obowiązujących w piechocie lub jeździe.

</doc>
<doc id="1871615" url="https://pl.wikipedia.org/wiki?curid=1871615" title="Muenchehofe">
Muenchehofe



</doc>
<doc id="1871619" url="https://pl.wikipedia.org/wiki?curid=1871619" title="Strumień Nimrodel">
Strumień Nimrodel



</doc>
<doc id="1871631" url="https://pl.wikipedia.org/wiki?curid=1871631" title="Samuel Beckett Bridge">
Samuel Beckett Bridge

Samuel Beckett Bridge (irl. Droichead Samuel Beckett) – most w Dublinie wybudowany w 2009 roku. Jest to most wantowy z możliwością obrotu jednego z przęseł o kąt 90 stopni, pozwala to na przepuszczanie statków, które są zbyt duże, by mogły przepływać pod przęsłem nisko położonym nad lustrem wody. Most ma 123 metry długości, jest podtrzymywany przez 31 kabli podwieszonych do 46-metrowego pylonu. Został zaprojektowany przez hiszpańskiego architekta Santiago Calatravę, który zaprojektował także most im. Jamesa Joyce’a otwarty kilka lat wcześniej. Mostowi nadano imię Samuela Becketta – irlandzkiego noblisty pochodzącego z Dublina, natomiast jego kształt nawiązuje do harfy – symbolu Irlandii. Most łączy dwa brzegi, które oddziela od siebie rzeka Liffey.
Oficjalne otwarcie nastąpiło 10 grudnia 2009 roku przez burmistrzynię Dublina Emer Costello. Koszt budowy oszacowano na kwotę 60 milionów euro.

</doc>
<doc id="1871633" url="https://pl.wikipedia.org/wiki?curid=1871633" title="Gubernia tomska">
Gubernia tomska

Gubernia tomska (ros. Томская губерния) – samodzielna gubernia Imperium Rosyjskiego i RFSRR ze stolicą w Tomsku. Utworzona 27 marca 1804, zlikwidowana 25 maja 1925.
Gubernia zajmowała południowy wschód Syberii Zachodniej. Od północy, północnego zachodu i zachodu graniczyła z gubernią tobolską, od południowego zachodu z obwodem semipałatyńskim, od południa i południowego wschodu z Cesarstwem Chińskim (Mongolia Zewnętrzna), od wschodu i północnego wschodu – z gubernią jenisejską.
Powierzchnia guberni wynosiła w 1897 – 847 328 km². W początkach XX wieku był podzielony na 7 ujezdów.
Demografia.
Ludność, według spisu powszechnego 1897 – 1 927 679 osób: Rosjan (86%), Ukraińców (5,2%), Tatarów (4,9%), Kazachów (1,3%), Żydów, Selkupów, Mordwinów i Polaków. 

</doc>
<doc id="1871639" url="https://pl.wikipedia.org/wiki?curid=1871639" title="Affluenza">
Affluenza

Affluenza (zbitka angielskich słów "affluence - "dostatek oraz "influenza -" grypa) – termin używany głównie przez krytyków konsumpcjonizmu i kapitalizmu. Oznacza on "zaraźliwy" i przenoszony ze społeczeństwa na inne społeczeństwo (często o odmiennych kulturach) stan przesytu, marnotrawstwa, zadłużenia i niepokojów społecznych, wywołanych obsesyjnym pragnieniem posiadania coraz większej ilości dóbr materialnych, chęci dorównania sąsiadom i pogoni za "amerykańskim snem".
Badacze (m.in. brytyjski psycholog Olivier James) wskazują na powiązanie między globalnym rozprzestrzenianiem się zjawiska "affluenzy" a nieustannie powiększającą się nierównością społeczną, co wiąże się ze wzrostem poziomu niezadowolenia z życia wśród niższych warstw społecznych.
Terminem "affluenza "określa się również "nałogowe" uzależnienie społeczeństw lub ekonomistów od wzrostu gospodarczego i rozpatrywanie szczęścia i dobrobytu społeczeństw jedynie poprzez gromadzenie coraz większej ilości dóbr materialnych.

</doc>
<doc id="1871640" url="https://pl.wikipedia.org/wiki?curid=1871640" title="Urząd Lieberose/Oberspreewald">
Urząd Lieberose/Oberspreewald

Urząd Lieberose/Oberspreewald (niem. "Amt Lieberose/Oberspreewald", dolnołuż. "Amt Luboraz/Gorne Błota") – urząd w Niemczech, leżący w kraju związkowym Brandenburgia, w powiecie Dahme-Spreewald. Siedziba urzędu znajduje się w miejscowości Straupitz.
W skład urzędu wchodzi osiem gmin:

</doc>
<doc id="1871642" url="https://pl.wikipedia.org/wiki?curid=1871642" title="Lieberose/Oberspreewald">
Lieberose/Oberspreewald



</doc>
<doc id="1871643" url="https://pl.wikipedia.org/wiki?curid=1871643" title="Prowato">
Prowato



</doc>
<doc id="1871644" url="https://pl.wikipedia.org/wiki?curid=1871644" title="Kaygador">
Kaygador



</doc>
<doc id="1871645" url="https://pl.wikipedia.org/wiki?curid=1871645" title="Jim Doehring">
Jim Doehring

Jim Doehring (ur. 27 stycznia 1962 w Santa Barbara) – amerykański lekkoatleta, który specjalizował się w pchnięciu kulą.
Dwa razy startował w igrzyskach olimpijskich: Seul 1988 (11. miejsce) oraz Barcelona 1992 (srebrny medal). W roku 1993 wywalczył srebrny medal halowych mistrzostw świata. Dwukrotnie zdobył tytuł mistrza USA (1990 – stadion &amp; 1993 – hala). W 1990 roku zdyskwalifikowany za stosowanie dopingu.

</doc>
<doc id="1871647" url="https://pl.wikipedia.org/wiki?curid=1871647" title="Prowalnoje">
Prowalnoje



</doc>
<doc id="1871648" url="https://pl.wikipedia.org/wiki?curid=1871648" title="Dwujakornyj">
Dwujakornyj



</doc>
<doc id="1871649" url="https://pl.wikipedia.org/wiki?curid=1871649" title="Granica belgijsko-holenderska">
Granica belgijsko-holenderska

Granica belgijsko-holenderska – granica międzypaństwowa między królestwami Belgii i Niderlandów o długości 450 kilometrów. Niemal identyczny przebieg granicy obowiązywał w latach 1830–1940. Po zakończeniu II wojny światowej granicę nieznacznie zmieniono.
Początek granicy to trójstyk granic Niemiec, Holandii i Belgii – tuż obok góry Vaalserberg (322 m n.p.m.).
Następnie granica biegnie w kierunku zachodnim i dochodzi do rzeki Moza (na północ od Vise), następnie Mozą w kierunku północnym, omijając Maastricht pozostający w granicach Holandii, do Maaseik, gdzie przybiera kierunek zachodni, i łagodnymi łukami dochodzi do ujścia Skaldy na północ od Antwerpii. Następnie przecina Skaldę i biegnie łukiem na południe od pozostających po holenderskiej stronie: Hulst, Axel, IJzendijke, Sluis i dochodzi do brzegu Morza Północnego pomiędzy belgijskim Knokke-Heist i holenderskim Cadzand-Bad.
Część gminy Baarle-Hertog, leżącej w pobliżu holenderskiej Bredy, stanowi belgijską eksklawę na terytorium Holandii.
Po raz pierwszy granica o podobnym przebiegu powstała w 1648 na mocy Traktatu Westfalskiego. Dzieliła wówczas Zjednoczone Prowincje Niderlandów i Niderlandy Hiszpańskie. W 1830 roku Belgia oddzielając się od Królestwa Zjednoczonych Niderlandów przyjęła przebieg swojej północnej granicy taki, jaki istniał po Traktacie Westfalskim. Pierwsze wyznaczenie granic dokonano w ramach Traktatu z Londynu 19 kwietnia w 1839. Dokładne wyznaczenie granic przyniósł dopiero traktat z Maastricht z 8 sierpnia 1843.
W 1961 podniesienie koryta rzeki Mozy doprowadziło do zalania części terytoriów i powstania licznych wysepek.
28 listopada 2016 ministrowie spraw zagranicznych Belgii Didier Reynders i Holandii Bert Koenders podpisali traktat regulujący zrzeczenie się przez Belgię 14 ha gruntów w zamian za 3 ha należące do Holandii. Porozumienie weszło w życie 1 stycznia 2017.

</doc>
<doc id="1871650" url="https://pl.wikipedia.org/wiki?curid=1871650" title="Bubnowka">
Bubnowka



</doc>
<doc id="1871657" url="https://pl.wikipedia.org/wiki?curid=1871657" title="Eugeniusz Banasiński">
Eugeniusz Banasiński

Eugeniusz Banasiński (ur. 9 grudnia 1886 w Jurkowie na Kielecczyźnie, zm. 1 stycznia 1964 w Mumbaju, Indie) – doktor filozofii, dyplomata.
Życiorys.
Uczył się w gimnazjum w Pińczowie i Kielcach, skąd w 1905 został wydalony za walkę o szkołę polską. W 1912 ukończył studia na uniwersytecie we Fryburgu w Szwajcarii.
W latach 1914–1919 pracował na Syberii w polskiej organizacji politycznej przy tworzeniu Dywizji Syberyjskiej. Od 1920 do 1923 uczył w gimnazjum polskim im. H. Sienkiewicza w Harbinie w Mandżurii. Od 1923 redagował „Dział Handlowo-Przemysłowy”, dodatek do „Tygodnika Polskiego”, redagowanego w Harbinie przez Kazimierza Grochowskiego.
W 1925 wrócił do kraju. Zaraz jednak skierowany został do Japonii, gdzie od 1 czerwca 1925 do 30 kwietnia 1931 kierował wydziałem konsularnym przy Poselstwie Rzeczypospolitej Polskiej w Tokio. Od 1 grudnia 1931 do 31 marca 1932 pracował w wydziale konsularnym przy Poselstwie Rzeczypospolitej Polskiej w Moskwie. 1 stycznia 1933 założył pierwszą polską placówkę konsularną na terenie Indii, w Bombaju.
Przy współudziale żony Kiry Banasińskiej, która była kierownikiem placówki Polskiego Czerwonego Krzyża w Indiach, oraz wicekonsula Tadeusza Lisieckiego, zorganizował z pomocą Indyjskiego Czerwonego Krzyża obóz przejściowy dla dzieci polskich w Bandrze na przedmieściach Bombaju. Dzieci te zostały potem przewiezione do Balachadi, gdzie maharadża Jam Saheb Digvijay Sinhji wybudował "Polish Children Camp".
Publikacje.
Efektem pobytu Banasińskiego w Azji było szereg książek i artykułów, m.in.:

</doc>
<doc id="1871658" url="https://pl.wikipedia.org/wiki?curid=1871658" title="Amt Unterspreewald (1992–2012)">
Amt Unterspreewald (1992–2012)

Amt Unterspreewald (dolnołuż. " Amt Dolne Błota") – dawny związek gmin w Niemczech, leżący w kraju związkowym Brandenburgia, w powiecie Dahme-Spreewald. Siedziba urzędu znajdowała się w miejscowości Schönwald.
W skład związku gmin wchodziło sześć gmin:
1 stycznia 2013 został połączony z Amt Golßener Land tworząc nowy związek pod nazwą Amt Unterspreewald.

</doc>
<doc id="1871661" url="https://pl.wikipedia.org/wiki?curid=1871661" title="Instytut Matematyczny Polskiej Akademii Nauk">
Instytut Matematyczny Polskiej Akademii Nauk

Instytut Matematyczny Polskiej Akademii Nauk – instytut naukowy Polskiej Akademii Nauk.
Charakterystyka.
Instytut mieści się przy ul. Śniadeckich 8 w Warszawie. Powstał on 20 listopada 1948 r. jako Państwowy Instytut Matematyczny i w tym samym roku powołano w nim Grupę Aparatów Matematycznych, co można uznać za początek informatyki w Polsce. W 1952 r. został włączony do struktur Polskiej Akademii Nauk. Prowadzi studia doktoranckie w zakresie matematyki. Jest instytucją ogólnopolską i poza siedzibą w Warszawie ma sześć oddziałów w innych miastach Polski (2022):
Instytut przyznaje następujące nagrody:

</doc>
<doc id="1871667" url="https://pl.wikipedia.org/wiki?curid=1871667" title="IK Sleipner">
IK Sleipner

Idrottsklubben Sleipner w skrócie IK Sleipner – szwedzki klub piłkarski z siedzibą w mieście Norrköping. W sezonie 2018 gra w Division 1 Norra (trzecia klasa rozgrywkowa w Szwecji).

</doc>
<doc id="1871668" url="https://pl.wikipedia.org/wiki?curid=1871668" title="Tahaan">
Tahaan

Tahaan (hindi: तहान) to dramat indyjski z 2008 roku, w reżyserii Santosha Sivana ("Aśoka Wielki"). W roli głównej ośmioletni chłopiec, Purav Bhandare, którego oczyma widzimy ogarnięty wojną domową Kaszmir. W pozostałych rolach Anupam Kher, Sarika, Rahul Bose, Rahul Khanna i Victor Banerjee. Reżyser jest też autorem zdjęć.
Fabuła.
Tahaan, którego imię oznacza kogoś o dobrym sercu, to ośmioletni chłopiec (Purav Bhandare) z Kaszmiru. Jego życie wypełnia przyjaźń z osłem Birbalem, włóczenie się z nim po nie zawsze bezpiecznej okolicy, rozmowy o życiu z dziadkiem (Victor Banerjee), pretensje siostry Zoyi (Sana Shaikh) i czułość niemej matki (Sarika). W domu od kilku lat brakuje ojca, a matka co pewien czas bywa wzywana na posterunek do identyfikacji zwłok zabitych bojowników kaszmirskich. Nie znajdując męża wśród martwych biega też ze zdjęciem pod więzienie pełna nadziei, że odnajdzie go choćby wśród uwięzionych. Śmierć dziadka i sprzedaż osła poszerzą świata Tahaana. Powędruje on za swoim osłem w góry. Wraz ze sprzedającym owoce Subhanem (Anupam Kher)i pomagającym mu w tym Zafarem (Rahul Bose). Pragnienie odzyskania osła połączy go też dramatycznie z losem kaszmirskiego bojownika Idreesa (Ankush Dubey)...

</doc>
<doc id="1871669" url="https://pl.wikipedia.org/wiki?curid=1871669" title="Telangana">
Telangana

Telangana (język telugu: తెలంగాణ; urdu:تلنگانہ) – stan w południowo-wschodnich Indiach, powstały 2 czerwca 2014 r. przez oddzielenie 10 dystryktów ze stanu Andhra Pradesh. Położony jest na płaskowyżu dekańskim. Przecinają go rzeki Kryshna i Godawari. Stolicą stanu jest Hajdarabad, przez 10 lat to miasto ma być równocześnie stolicą stanu Andhra Pradesh.
Historia.
Region Telangany był ośrodkiem władzy kilku dynastii, takich jak Satawahana czy Kakatija. Na początku XIV wieku Telangana, tak jak większość Indii, uległa podbojowi muzułmańskiemu i na krótko została podporządkowana władzy Sułtanatu Delhijskiego. Po jego dezintegracji najpierw była częścią Sułtanatu Bahmanidów (od połowy XIV do początku XVI wieku), a następnie mniejszych sułtanatów dekańskich (XVI-XVII wiek). Pod koniec XVII wieku podbita przez Aurangzeba i włączona do Państwa Wielkich Mogołów. Na początku XVIII wieku w czasie dezintegracji ich imperium, Hajdarabad był siedzibą niezależnego państwa muzułmańskich nizamów. Nizamowie uznali brytyjską zwierzchność w 1798 roku w zamian zachowując część władzy i bogactw. Hajdarabad funkcjonował jako półautonomiczne księstwo aż do uzyskania przez Indie niepodległości w 1947 roku. Ówczesny władca nie chciał włączyć swych ziem do zjednoczonych Indii, ale we wrześniu 1948 roku wojska indyjskie zajęły siłą jego państwo.
Po zjednoczeniu z Indiami obszary telugujęzyczne były pierwotnie podzielone administracyjnie pomiędzy Telanganę, czyli dawne posiadłości nizamów Hajdarabadu, a stan Madras. W grudniu 1953 po decyzji reorganizacji podziału administracyjnego na podstawie językowej, zjednoczono obszary z przewagą ludności posługującej się językiem telugu, tworząc stan Andhra Pradesh.
Kwestia utworzenia stanu Telangana.
Niechęć do fuzji Telangany z pozostałymi obszarami telugujęzycznymi istniała od momentu utworzenia Andhra Pradesh, jednak kwestia ponownego podziału stała się bardziej realistyczna w latach 90, kiedy to Indyjska Partia Ludowa obiecała stworzenie osobnego stanu Telengana po dojściu do władzy. Istotnie, zgodnie z obietnicami IPL utworzyła nowe stany Jharkhand, Chhattisgarh i Uttarakhand w roku 2000, jednakże nie powiodło się utworzenie stanu Telengana ze względu na sprzeciw koalicjanta IPL, Telugu Desam Party.
9 grudnia 2009 roku rząd indyjski zgodził się na zainicjowanie procesu stworzenia nowego stanu Telangana po podjęciu takiej decyzji przez Zgromadzenie Narodowe stanu Andhra Pradesh, jednakże 23 grudnia 2009 roku odroczył procedury do momentu uzyskania konsensusu.
W lipcu 2013 roku komitet wykonawczy rządzącego w Indiach Kongresu Narodowego wystosował do rządu rekomendację utworzenia nowego stanu Telangany. 3 października rząd Indii zaaprobował utworzenie nowego stanu, a 5 grudnia rząd przesłał projekt ustawy o utworzeniu nowego stanu z 10 dystryktów stanu Andhra Pradesh (stolicą obu stanów przez okres do 10 lat będzie Hajdarabad) do prezydenta celem konsultacji. Ostateczną wersję ustawy rząd przesłał do parlamentu 7 lutego 2014 Lok Sabha (izba niższa indyjskiego parlamentu federalnego) przyjęła ustawę 18 lutego, zaś 20 lutego przyjęła ją Rajya Sabha (izba wyższa). Prezydent ustawę podpisał 1 marca, a 4 marca rząd zdecydował, na podstawie zapisów z tej ustawy, że dniem utworzenia stanu Telangana będzie 2 czerwca 2014 roku.
Podział terytorialny.
W skład stanu Telangana wchodzi 31 dystryktów:

</doc>
<doc id="1871674" url="https://pl.wikipedia.org/wiki?curid=1871674" title="Bernd Freytag von Loringhoven">
Bernd Freytag von Loringhoven

Bernd Freytag von Loringhoven (ur. 6 lutego 1914 w Arensburgu, zm. 27 lutego 2007 w Monachium) – major Wehrmachtu podczas II wojny światowej, adiutant szefów sztabu Oberkommando des Heeres: generałów Heinza Guderiana i Hansa Krebsa (1944-1945). Generał Bundeswehry. Ojciec Arndta Freytaga von Loringhovena.
Młodość.
Pochodził ze starego rodu szlacheckiego Niemców bałtyckich z Inflant, tytuł szlachecki w jego rodzinie pochodzi z XII wieku. Po pierwszym roku studiów prawniczych na Uniwersytecie Albrechta w Królewcu w 1933 roku wstąpił do Reichswehry.
II wojna światowa.
Brał udział w bitwie stalingradzkiej, za udział w walkach odznaczony Krzyżem Niemieckim, wydostał się z okrążenia jednym z ostatnich odlatujących z miasta samolotów Luftwaffe. Od lipca 1944 do 29 kwietnia 1945 adiutant szefa sztabu Oberkommando des Heeres gen. Heinza Guderiana i jego następcy - gen. Hansa Krebsa.
Berlin 1945.
W kwietniu 1945 roku został oficerem personelu odpowiedzialnego za przygotowanie raportów dla Adolfa Hitlera. Ta praca wymagała stałej obecności w otoczeniu Hitlera. Po 23 kwietnia 1945, kiedy łączność ze schronem Hitlera zaczęła szwankować, musiał improwizować i opierał swoje raporty wywiadu o informacje, jakie udało się zebrać z agencji Reuters i BBC. Wieczorem 29 kwietnia, opuścił schron Hitlera z Gerhardtem Boldtem i podpułkownikiem Rudolfem Weissem. Wcześniej tego samego dnia rano zapytał Krebsa, czy on i Boldt mogą opuścić Berlin. Krebs rozmawiał z gen. Wilhelmem Burgdorfem, aby uzyskać jego zgodę. Burgdorf zgodził się, ale wskazał, że powinien ją podejmować asystent Weissa. W południe Hitler zgodził się na opuszczenie przez nich Berlina.
Po wojnie.
Po opuszczeniu Berlina został schwytany przez wojska brytyjskie i był przez dwa lata jeńcem wojennym. Nie został uznany za zbrodniarza wojennego. Po zwolnieniu z niewoli w 1947 roku, zamieszkał w Monachium, gdzie pracował jako wydawca. Następnie wstąpił do Bundeswehry. W 1956 roku i osiągnął stopień generała. Później został mianowany zastępcą Generalnego Inspektora Sił Zbrojnych. W 1973 r. odszedł z wojska. W chwili śmierci był jednym z trzech ostatnich świadków wydarzeń w schronie Hitlera pod koniec II wojny światowej.

</doc>
<doc id="1871680" url="https://pl.wikipedia.org/wiki?curid=1871680" title="Despotia teokratyczna">
Despotia teokratyczna



</doc>
<doc id="1871682" url="https://pl.wikipedia.org/wiki?curid=1871682" title="Ernst von Ernsthausen">
Ernst von Ernsthausen

Ernst von Ernsthausen, właśc. Karl Adolf August Ernst von Ernsthausen (ur. 14 marca 1827 w Gummersbach, zm. 19 sierpnia 1898 w Bonn) – pruski polityk.
Z wykształcenia prawnik, karierę w administracji państwowej rozpoczął w 1848 roku. W latach 1852–1854 landrat w Simmern/Hunsrück, 1854–1859 w Geldern, 1857–1865 w Moers. W 1865 został komisarycznym nadburmistrzem Królewca, a w latach 1866–1870 był wiceprezydentem rejencji królewieckiej. 1870–1874 prezydent rejencji Trewir. Po wojnie prusko-francuskiej w 1871 został prefektem departamentu Strasburg, a w latach 1875–1879 prefektem departamentu Colmar w Alzacji. W okresie 1879–1888 był nadprezydentem prownicji Prusy Zachodnie i jednocześnie do roku 1880 prezydentem rejencji gdańskiej. Na stanowisku nadprezydenta przyczynił się do rozbudowy infrastruktury transportowej, szkół i kościołów w prowincji. Wspierał także aktywnie odbudowę zamku w Malborku. Po wielkiej powodzi Wisły w 1888, w czasie której zginęło wielu mieszkańców prowincji, został odwołany ze stanowiska nadprezydenta i przeszedł na emeryturę.

</doc>
<doc id="1871683" url="https://pl.wikipedia.org/wiki?curid=1871683" title="Ukrainische Befreiungsarmee">
Ukrainische Befreiungsarmee



</doc>
<doc id="1871684" url="https://pl.wikipedia.org/wiki?curid=1871684" title="Odznaka honorowa Bene Merito">
Odznaka honorowa Bene Merito



</doc>
<doc id="1871685" url="https://pl.wikipedia.org/wiki?curid=1871685" title="Ukrainske Wyzwolne Wijsko">
Ukrainske Wyzwolne Wijsko



</doc>
<doc id="1871687" url="https://pl.wikipedia.org/wiki?curid=1871687" title="Odznaka Bene Merito">
Odznaka Bene Merito



</doc>
<doc id="1871689" url="https://pl.wikipedia.org/wiki?curid=1871689" title="Antoni Rosikoń">
Antoni Rosikoń

Antoni Rosikoń (ur. 10 czerwca 1907 w Gródkowie Siewierskim, zm. 17 sierpnia 2013 w Mysłowicach) – prof. dr inżynier budowy dróg i mostów, specjalista z zakresu szkód górniczych w infrastrukturze kolejowej, odznaczony Krzyżem Komandorskim Orderu Odrodzenia Polski. W chwili śmierci był najstarszym żyjącym profesorem w Polsce.
Wczesne lata.
Pochodził z rodziny kolejarskiej. Był synem Wojciecha, pracownika kolei i Heleny z domu Nikodem. Jego ojciec obsługiwał przejazd na linii Ząbkowice - Grodziec. Uczęszczał do częstochowskiego gimnazjum Szudejki, a maturę zdał w 1925 r. w Gimnazjum Państwowym im. Romualda Traugutta w Częstochowie.
Inżynierem dróg i mostów został w 1932, ukończył wówczas studia na Wydziale Inżynierii Lądowej Politechnice Warszawskiej (tematem jego pracy był projekt linii kolejowej Łódź - Sieradz, obronił ją 15 stycznia 1932, promotorem był prof. Aleksander Wasiutyński). Jeszcze jako student pracował przy budowie kolei wąskotorowej Klemensów - Wysokie i linii średnicowej w Warszawie. W 1931 został zatrudniony w Polskich Kolejach Państwowych. 
Początkowo pracował na stacji w Tarnowskich Górach. W tym czasie prowadził badania nad sposobami zabezpieczania obiektów infrastrukturalnych przed efektami eksploatacji górniczej. Skonstruował także aparat do pomiarów nierówności toku szynowego, a w 1932 opatentował tzw. hamulec sankowy, który podtrzymywał całe grupy wagonów, stojące na torach rozrządowych i oczekujące na przetoczenie ich na tory wyjazdowe. Nieco później Rosikoń został naczelnikiem obwodu Cieszyn - Zachód.
II wojna światowa.
1 stycznia 1939 jednym z jego zadań było włączenie torów zajętego przez wojska polskie Zaolzia do polskiego systemu kolejowego. Po wybuchu II wojny światowej i wkroczeniu wojsk niemieckich do Polski, Rosikoń kierował pociągiem ewakuacyjnym, wywożącym kolejarzy z terenów zajętych przez Wehrmacht. Własnoręcznie wywiózł plany mobilizacyjne, które przechowywał w azbestowym worku. Transport zakończył swą drogę w Rawie Ruskiej. 17 września 1939 Rosikoń znalazł się we Włodzimierzu Wołyńskim. Później trafił do Kielc i Choronia (rodzinnej wsi jego ojca). Następnie pracował na budowie kopalni rud w Żarkach, gdzie m.in. zajmował się konstrukcją prażalników do rudy. Wkrótce Niemcy awansowali go do zarządu kopalni, prowadził także biuro inwestycyjne przedsiębiorstwa. Jak wspomina Rosikoń: W tym czasie opracował innowacyjną metodę podwyższania jakości betonu. Pod koniec wojny pracował przy budowie kopalni w okolicach Częstochowy.
Praca w PKP i kariera naukowa.
Tuż po zakończeniu wojny rozpoczął pracę w nowo utworzonej Dyrekcji Okręgu PKP w Katowicach. Na początku lutego 1945, tuż po przejęciu polskiej administracji nad Katowicami, pilotował pierwszy pociąg z węglem kamiennym z województwa śląskiego w kierunku Warszawy. Kilka tygodni później pilotował pierwszy pociąg osobowy relacji Katowice – Warszawa. W DO PKP w Katowicach inż. A. Rosikoń był odpowiedzialny za utrzymanie torów kolejowych: 
W maju 1945 rozpoczął prowadzenie zajęć w Śląskich Technicznych Zakładach Naukowych w Katowicach, a we wrześniu tego roku w Wyższej Szkole Inżynierskiej w Katowicach. Praktykę tę prowadził do 1948, gdy powrócił do pracy na kolei. Zajmował się m.in. elektryfikacją linii kolejowej Częstochowa - Katowice. W 1958 pod kierownictwem inż. Rosikonia po raz pierwszy przesunięto na szynach cały budynek - była to nastawnia na stacji w Strzemieszycach. Własnym kosztem zbudował własne laboratorium do standardowych badań fizycznych i mechanicznych cech gruntu, zbudował prototypowy wielkowymiarowy aparat do badania wpływu odkształceń poziomych podłoża górniczego na rozkład naprężeń kontaktowych pod ławą fundamentową, odegrał wiodącą rolę w projektowaniu i nadzorze nad budową dużej stacji rozrządowej Niedobczyce.
Od 1961, już jako dyrektor Biura Projektów Kolejowych w Katowicach, zajmował się opracowaniem koncepcji komunikacyjnych dla Rybnickiego Okręgu Węglowego. We wrześniu 1964 obronił pracę doktorską ("Wpływ odkształceń podłoża na rozkład naprężeń normalnych i stycznych w podstawie sztywnej ławy fundamentowej leżącej na podłożu sypkim", jej promotorem był prof. Franciszek Wasilkowski). W 1967 roku trafił na Politechnikę Śląską, gdzie stworzył Katedrę Budowy Kolei. Antoni Rosikoń był pracownikiem Katedry Transportu Przemysłowego. Senat uczelni wystąpił w 1975 o nadanie nauczycielowi akademickiemu tytułu profesora nadzwyczajnego. Jednak minister nauki, szkolnictwa wyższego i techniki Sylwester Kaliski zadecydował, że nie można nadać takiego tytułu osobie tuż przed emeryturą. W 1976 dr inż. Rosikoń został Dyrektorem Instytutu Dróg i Mostów na Wydziale Budownictwa Politechniki Śląskiej ze stanowiskiem profesora kontraktowego. W 1977 Rosikoń przeszedł na emeryturę ze stopniem doktora inżyniera, choć wykłady prowadził do 1982. W 1982 Politechnika Śląska wystąpiła ponownie z wnioskiem o nadanie dr. inż. Rosikoniowi tytułu profesora. Nie został on jednak rozpatrzony pozytywnie przez ministerstwo ds. szkolnictwa wyższego - stwierdzono, że nie ma sensu nadawanie tytułu naukowego osobie na emeryturze. Później zatrudnił się w firmie zajmującej się inwestycjami kolejowymi, m.in. kierował pracami budowlanymi przy konstrukcji nastawni w Zabrzu. Przez ponad 20 lat był zastępcą dyrektora ds. technicznych Zakładu Nowych Technologii i Wdrożeń firmy Gomex, następnie Polon, a potem Armex. 
W 2000 rektor Politechniki Śląskiej złożył wniosek do Centralnej Komisji ds. Tytułu Naukowego i Stopni Naukowych w sprawie dr. inż. Antoniego Rosikonia. Tym razem spotkała się ona z aprobatą. Tytuł profesora nauk technicznych został przyznany A. Rosikoniowi przez prezydenta RP Aleksandra Kwaśniewskiego 25 maja 2001.
24 listopada 2008 odznaczony przez prezydenta RP Krzyżem Komandorskim Orderu Odrodzenia Polski.
Pracował wspólnie z PKP Polskie Linie Kolejowe nad dokumentem pt. "Wytyczne projektowania i budowy obiektów mostowych na terenach górniczych".

</doc>
<doc id="1871692" url="https://pl.wikipedia.org/wiki?curid=1871692" title="Transport kolejowy w Polsce">
Transport kolejowy w Polsce

Transport kolejowy w Polsce – system transportu kolejowego działający na terytorium państwowym Polski.
Pierwsze linie kolejowe w obrębie współczesnych granic zostały otwarte w 1842 roku. Według stanu na dzień 31 grudnia 2018 długość czynnych linii kolejowych wynosiła 19 200 km, w tym 11 900 km zelektryfikowanych. Kolej przetransportowała w tym samym roku 249 milionów ton ładunków i 310 milionów pasażerów w ruchu normalnotorowym.
Zarządcą większości linii kolejowych jest należące do państwowych Polskich Kolei Państwowych przedsiębiorstwo PKP Polskie Linie Kolejowe, a głównymi przewoźnikami pasażerskimi wchodzące również w skład Grupy PKP – PKP Intercity oraz należąca do samorządów województw oraz Agencji Rozwoju Przemysłu spółka Polregio.
Według agencji BCG w rankingu systemów kolei w Europie Polska znalazła się na miejscu 22 z 25 możliwych (2017). Nie przyznano żadnych punktów za bezpieczeństwo z uwagi na dużą liczbę wypadków.
Historia.
Pierwsza linia kolejowa w obecnych granicach Polski została otwarta 22 maja 1842 roku. Linia ta łączyła Wrocław z Oławą. W tym samym roku linia została przedłużona do Brzegu. W 1843 roku kolej żelazna docierała już do Opola. Druga połowa lat 40. XIX wieku przyniosła rozwój kolei na Dolnym Śląsku. Linie te służyły przede wszystkim do transportu węgla kamiennego ze śląskich kopalni w głąb Niemiec. Nieco później kolej zaczęła się rozwijać na Pomorzu i Wielkopolsce. W 1843 roku została oddana do użytku linia łącząca Szczecin ze stolicą państwa – Berlinem. W latach 1846–1848 powstawała linia kolejowa ze Stargardu do Poznania.
W zależnym od Rosji, Królestwie Polskim budowę pierwszej linii kolejowej zakończono 15 czerwca 1845, oddając podmiejski odcinek przyszłej linii Warszawsko-Wiedeńskiej. Linia ta łączyła Warszawę z Grodziskiem Mazowieckim. W 1845 linię przedłużono do Skierniewic i Łowicza. Rok później kolej dotarła do Częstochowy. Ostatecznie linia Warszawsko-Wiedeńska została ukończona w 1848 roku.
Od lat 80. długość sieci kolejowej w Polsce ulegała stopniowemu zmniejszaniu.
Długość normalnotorowych linii kolejowych w Polsce
Od momentu wejścia Polski do Unii Europejskiej w 2004 r. europejskie instytucje finansowe udostępniły duże środki finansowe na poprawę zarówno polskiej sieci kolejowej, jak i floty taboru kolejowego. Do czerwca 2014 r. Europejski Bank Inwestycyjny udzielił pożyczek na łączną kwotę 1,9 mld EUR na projekty związane z modernizacją kolei w Polsce. Do grudnia 2013 r. przekazano dodatkowe 578 mln EUR na modernizację 70% taboru PKP Intercity. Zakup dwudziestu pociągów Alstom Pendolino o wartości 665 mln EUR, dostarczonych w 2014 r., został częściowo sfinansowany ze środków Europejskiego Banku Inwestycyjnego w wysokości 342 mln EUR.
Infrastruktura.
Średnia gęstość sieci kolejowej w Polsce wyniosła 6,2 km/100 km². Wskaźnik ten jest wyższy od średniej dla wszystkich krajów UE, wynoszącej 4,8 km/100 km². W poszczególnych województwach gęstość ta, mierzona w km linii/100 km² powierzchni, kształtuje się odpowiednio: od 3,89 km/100 km² w województwie podlaskim do 17,71 km/100 km² w województwie śląskim. Do województw o największej gęstości sieci kolejowej, obok województwa śląskiego, należy zaliczyć województwa: opolskie, dolnośląskie, wielkopolskie i małopolskie. Najmniejsza gęstość sieci kolejowej występuje, obok województwa podlaskiego, również w województwach: lubelskim, mazowieckim i warmińsko-mazurskim. Przekłada się to na ograniczoną dostępność kolejową do niektórych ośrodków regionalnych.
Linie kolejowe normalnotorowe na 100 km²
Linie kolejowe ogółem na 10 tysięcy ludności
Za zarządzanie, budowę, utrzymanie oraz udostępnianie infrastruktury kolejowej w Polsce odpowiadają licencjonowani zarządcy infrastruktury. Największym zarządcą infrastruktury są PKP Polskie Linie Kolejowe (PKP PLK) – spółka z grupy Polskie Koleje Państwowe.
W 2013 Ministerstwo Transportu upubliczniło "Dokument Implementacyjny do Strategii Rozwoju Transportu do 2020 r. (z perspektywą do 2030 r.)" zawierający ranking projektów kolejowych oparty na sumie punktów w którym poprawa prędkości daje do 30%, więc możliwe są do realizacji projekty niepoprawiające prędkości.
Linie kolejowe.
Długość linii kolejowych w Polsce, będących w eksploatacji wszystkich zarządców infrastruktury (zarówno normalnotorowych, jak i szerokotorowych), wyniosła w 2021 r. 19 326 km. Długość linii kolejowych zelektryfikowanych wyniosła w 2021 r. 12 156 km. Udział linii zelektryfikowanych w ogóle długości eksploatowanych linii w Polsce wyniósł 62,9%.
Całkowita zdolność przepustowa poszczególnych odcinków linii kolejowych na sieci PKP PLK (wg stanu na dzień 15 maja 2015 r.) jest silnie zróżnicowana, wykazuje bowiem zakres od 8 par pociągów na dobę (pomiędzy kilometrem 110,689 a 156,949 na jednotorowej linii nr 219 Olsztyn Główny – Ełk) do 243 pociągów na dobę (dla kierunku parzystego linii nr 139 Katowice – Zwardoń pomiędzy kilometrem 42,435 a 44,203). Jednocześnie zróżnicowany jest procent wykorzystania zdolności przepustowej. Zawiera się on w przedziale od 2 (dla kierunku nieparzystego linii nr 25 Łódź Kaliska – Dębica pomiędzy kilometrem 14,783 a 24,207 oraz dla kierunku parzystego linii nr 273 Wrocław Główny – Szczecin Główny pomiędzy kilometrem 254,295 a 255,485) do 92% (dla kierunku parzystego linii nr 9 Warszawa Wschodnia Osobowa – Gdańsk Główny pomiędzy kilometrem 4,408 a 10,100).
Według stanu na dzień 31 grudnia 2014 roku długość torów linii kolejowych z dobrą oceną stanu technicznego stanowiła 52% całkowitej długości torów, co oznacza wzrost o 5% w porównaniu ze stanem z 2013 roku. Udział długości torów z oceną dostateczną wynosi 27% (stan bez zmian w stosunku do roku 2013), natomiast notę niezadowalającą wykazuje 21% długości torów (spadek o 5% w porównaniu rokiem 2013).
Kolej dużych prędkości.
Kolej dużych prędkości w Polsce jest projektowana pod nazwą linia kolei dużych prędkości Y. Centralna Magistrala Kolejowa z lat 70. to pierwsza linia przystosowana do dużych prędkości.
Przewoźnicy.
Aktualnie na rynku kolejowym w Polsce funkcjonuje 103 przewoźników kolejowych posiadających licencję na przewozy osób, rzeczy oraz udostępnianie pojazdów trakcyjnych. Spośród nich 14 przewoźników wykonuje przewozy na liniach innych niż normalnotorowe.
Według niektórych opinii, polski rynek towarowych kolejowych przewozów postrzegany jest jako jeden z najbardziej zliberalizowanych rynków w Europie.
Kolejowe przewozy pasażerskie.
Kolejowe przewozy pasażerskie są jednym z najbardziej istotnych czynników determinujących rozwój społeczno-gospodarczy kraju, w tym wzmacniających wewnętrzną spójność terytorialną oraz powiązania zewnętrzne.
Model funkcjonowania rynku kolejowych przewozów pasażerskich w Polsce jest oparty na koncepcji konkurencji regulowanej, porządkującej zasady funkcjonowania przewoźników i operatorów, dla których warunkiem uzyskania dostępu do infrastruktury kolejowej jest zawarcie przez przewoźnika kolejowego umowy o świadczenie usług publicznych (skutkujące włączeniem go w system przewozów o charakterze użyteczności publicznej), uzyskanie decyzji o przyznaniu otwartego dostępu lub uwzględnienie wniosku na wykonanie przewozu okazjonalnego. W transporcie kolejowym, wykonywanie przewozów pasażerskich na podstawie pierwszych dwóch spośród wymienionych dokumentów oznacza włączenie przewoźnika w system publicznego transportu zbiorowego.
Pasażerski transport zbiorowy w Polsce od wielu lat traci swą pozycję na rynku transportowym na rzecz indywidualnych przejazdów samochodowych. Mają na to główny wpływ: rosnący wskaźnik zatrudnienia i wzrost zamożności ludności, prowadzące z kolei do wzrastającego wskaźnika motoryzacji. Spadek zainteresowania transportem publicznym wynika również z pogarszającej się oferty i braku poprawy jakości usług, dostosowujących je do wzrastających wymagań podróżnych. W tym zakresie można mówić o wytworzeniu się swoistego błędnego koła: jeszcze w latach 90. w pierwszej kolejności rozpoczęto zawieszanie przewozów pasażerskich o najmniejszej rentowności, które obsługiwały zazwyczaj obszary o najgorszych wskaźnikach gospodarczych, co jeszcze dodatkowo osłabiało ich pozycję konkurencyjną i powodowało rezygnację potencjalnych pasażerów z możliwości przejazdu transportem kolejowym, ponieważ istniejąca oferta stała się dla nich niedostępna. Następnie, w kolejnych latach, począwszy od 2001 r., w sytuacji ograniczonych środków publicznych, dofinansowaniem obejmowano przewozy pasażerskie generujące najmniejsze straty, a te występowały przede wszystkim w połączeniach obsługujących duże ośrodki miejskie lub gospodarcze. Wyłączało to obsługę słabszych gospodarczo obszarów, których mieszkańcy, w poszukiwaniu zatrudnienia, przenosili się na tereny podlegające szybszym procesom rozwojowym, sporadycznie wykorzystując transport kolejowy. Istotnymi czynnikami zniechęcającymi potencjalnych klientów do przewozów kolejowych był również brak zapewnienia spójnego i czytelnego systemu informowania pasażerów o: zmianach, opóźnieniach w ruchu pociągów, obowiązujących taryfach, miejscach i sposobach zakupu biletów.
Okres wzrostu przewozów kolejowych ogółem obejmuje lata 2006–2008 oraz 2011–2012, natomiast w ruchu międzywojewódzkim przypada na lata 2005–2008 oraz na rok 2010, w którym zanotowano najwyższe wartości liczbowe przewiezionych osób. Okresom tym odpowiada dobra koniunktura w gospodarce krajowej: wzrost produktu krajowego brutto i zmniejszająca się stopa bezrobocia. Efekt globalnego kryzysu ekonomicznego, który dotknął również Polskę spowodował zachwianie tempa rozwoju gospodarczego kraju i przyczynił się do mniejszego od zakładanego wzrostu PKB w roku 2009 oraz w latach 2012–2013. Groźba recesji znalazła odzwierciedlenie w kolejowych przewozach międzywojewódzkich, które w roku 2014 spadły o 58,8% w stosunku do roku 2010 i 49,4% w stosunku do roku 2005 w liczbie przewiezionych pasażerów oraz o odpowiednio: 47,5% i 39,9% w wykonanej pracy przewozowej.
Liczba pasażerów korzystających z transportu kolejowego w Polsce
źródła:
Tabor.
Tabor kolejowy eksploatowany obecnie w kolejowych przewozach pasażerskich charakteryzuje się przestarzałą konstrukcją, niskimi parametrami trakcyjnymi, znacznym stopniem wyeksploatowania, wysoką awaryjnością i zawodnością, co wpływa na oferowany niski komfort podróżowania. Średni wiek wagonów pasażerskich i lokomotyw elektrycznych wynosi około 30 lat, a lokomotyw spalinowych około 40 lat.
Bezpieczeństwo.
Podstawowymi czynnikami wpływającymi na stan bezpieczeństwa ruchu kolejowego są:
W transporcie kolejowym w Polsce poważniejsze wypadki pociągające za sobą ofiary wśród pasażerów są na tyle rzadkie, że nie ustala się programów poprawy bezpieczeństwa odnoszących się do obniżki wskaźników wypadkowości. Jeśli wziąć pod uwagę całkowitą liczbę ofiar wypadków związanych z transportem kolejowym to najliczniejszą ich grupę stanowią ofiary wypadków na przejazdach kolejowo-drogowych, stanowiące około 70% ogółu wypadków kolejowych. W Polsce co roku zdarza się 250-300 tego typu wypadków, w których ginie średnio około 40 osób. Są to prawie wyłącznie użytkownicy samochodów osobowych, w 98% będący sprawcami tych wypadków.

</doc>
<doc id="1871694" url="https://pl.wikipedia.org/wiki?curid=1871694" title="Badania makroskopowe">
Badania makroskopowe



</doc>
<doc id="1871695" url="https://pl.wikipedia.org/wiki?curid=1871695" title="Okręty podwodne z napędem atomowym">
Okręty podwodne z napędem atomowym



</doc>
<doc id="1871696" url="https://pl.wikipedia.org/wiki?curid=1871696" title="Hans-Jürgen Riediger">
Hans-Jürgen Riediger

Hans-Jürgen Riediger (ur. 20 grudnia 1955 w Finsterwalde) – niemiecki piłkarz występujący na pozycji napastnika.
Kariera klubowa.
Riediger jako junior grał w klubach Traktor Sonnenwalde oraz Motor Finsterwalde. W 1972 roku trafił do juniorów Dynama Berlin, a w 1973 roku został włączony do jego pierwszej drużyny. W 1976 roku wywalczył z nim wicemistrzostwo NRD. W 1979 roku dotarł z zespołem do finału Pucharu NRD, gdzie Dynamo przegrało jednak z 1. FC Magdeburg. W finale Pucharu NRD wystąpił z klubem także w 1982 roku oraz w 1984 roku, jednak w obydwu przypadkach Dynamo Berlin ulegało tam zespołowi Dynamo Drezno. Od 1979 roku do 1984 roku z Dynamem Riedigier rokrocznie zdobywał mistrzostwo NRD.
Kariera reprezentacyjna.
W reprezentacji NRD Riediger zadebiutował 26 marca 1975 w zremisowanym 0:0 towarzyskim meczu z Bułgarią. 31 lipca 1975 w wygranym 7:1 towarzyskim spotkaniu z Kanadą strzelił pierwszego gola w drużynie narodowej. W 1976 roku zdobył z drużyną narodową złoty medal Letnich Igrzysk Olimpijskich. Po raz ostatni w kadrze zagrał 13 października 1982 w przegranym 0:2 pojedynku eliminacji Mistrzostw Europy 1984 ze Szkocją. W latach 1975–1982 w drużynie narodowej rozegrał w sumie 41 spotkań i zdobył 6 bramek.

</doc>
<doc id="1871697" url="https://pl.wikipedia.org/wiki?curid=1871697" title="Hans-Jurgen Riediger">
Hans-Jurgen Riediger



</doc>
<doc id="1871700" url="https://pl.wikipedia.org/wiki?curid=1871700" title="Święty Mateusz i anioł (obraz Caravaggia)">
Święty Mateusz i anioł (obraz Caravaggia)

Święty Mateusz i anioł – pierwszy ołtarzowy obraz olejny włoskiego artysty barokowego, Caravaggia.
Jedno z trzech dzieł artysty z serii obrazów przedstawiających sceny z życia apostoła, namalowanych w latach 1597–1601 dla ozdobienia kaplicy Contarellich rzymskiego kościoła San Luigi dei Francesi. Dwoma pozostałymi płótnami były "Powołanie świętego Mateusza" i "Męczeństwo św. Mateusza".
Historia cyklu o św. Mateuszu.
Obraz, który do dziś wisi w kaplicy Contarellich jest drugą wersją tego samego wątku. Cały cykl o św. Mateuszu został zamówiony przez kardynała Contarelliego. Zakupił on kaplicę w kościele i zapragnął ozdobić ją obrazami poświęconymi swojemu patronowi. Zamysł nie został zrealizowany do końca z powodu jego śmierci i późniejszych procesów spadkowych. Kaplica była przyozdabiana przez kilku artystów m.in. Girolama Muziana czy Cavaliere d’Arpino, który wykonał fresk na sklepieniu pt. "Wskrzeszenie córki króla". 25 czerwca 1599 roku zlecenie na udekorowanie kaplicy otrzymał Caravaggio. Jako pierwsze powstały dwa ogromne dzieła: "Powołanie świętego Mateusza" i "Męczeństwo św. Mateusza". Ostatnim miał być "Święty Mateusz i anioł". Obrazy w kaplicy zostały ponownie „odkryte” przez wybitnego historyka sztuki Roberta Longhiego na wystawie we Florencji w 1922 roku. W 1939 roku płótna zostały poddane pracom konserwatorskim.
Pierwsza wersja obrazu.
Obraz miał zawisnąć na ołtarzu kaplicy. Malarz dotrzymał terminu realizacji, lecz zleceniodawca nie przyjął płótna ze względu na zarzucaną mu niestosowność i wulgarność. Anioł wydaje się być zbyt poufały. Caravaggio przedstawił świętego Mateusza siedzącego na krześle, z trudem usiłującego pisać Ewangelię zwaną później Ewangelią Mateusza. Stojący obok anioł prowadzi rękę świętego i pomaga mu w pisaniu. Postać świętego jest potężna i muskularna, posturą przypomina prostego chłopa, z głową Sokratesa, z brodą i bosymi brudnymi stopami. Ma na sobie ubogie odzienie, przedramiona i łydki są nagie. Jedna z nóg Mateusza założona na drugą, zdaje się opuszczać płaszczyznę obrazu i wystawać na zewnątrz. Stojący obok anioł jest młodym, zniewieściałym chłopcem o drobnej posturze. Jego wygięte ciało przykrywa lekka półprzezroczysta tkanina, głowę ma odchyloną do tyłu.
Caravaggio by ukazać ruch stwarza rozliczne związki kompozycyjne za pomocą przecinających się linii i zamyka scenę w kształcie czytelnego owalu, przerwanym jedynie wspaniałym udrapowaniem materii i lewym skrzydłem anioła. Kompozycja oświetlona jest silnym światłem pochodzącym z niewidocznego źródła umieszczonego z lewej strony. Tło jest ciemne, na fotografii niemal czarne. Posługujący się techniką światłocieniową malarz wydobył i wyolbrzymił toporną postać świętego, która kontrastuje z drobnym aniołem. Bliskość postaci nie spodobała się głównie kardynałowi del Monte i Crescenziemu, wykonawcy testamentu fundatora kaplicy Contarellego, co spowodowało usunięcie obrazu z ołtarza. Caravaggio postanowił stworzyć drugie dzieło, tym razem zgodnie z upodobaniami mecenasów. Odrzucone płótno zakupił markiz Marchese Vincenzo Giustiniani. Prawdopodobnie zmieniono w tym czasie rozmiary płótna. W 1851 roku jego potomkowie sprzedali go do Kaiser-Friedrich Museum w Berlinie (Muzeum Cesarza Fryderyka, obecnie Muzeum Bodego). Zostało zniszczone w 1945 roku podczas II wojny światowej i znane jest jedynie z czarno-białej fotografii.
Druga wersja obrazu.
W tym samym roku Caravaggio wykonał inną interpretację sceny, bardziej manierystyczną. Malarz zachował tym razem stosowną odległość, Mateusz ma postać myśliciela w czerwonej szacie i aureolę. Anioł ukazujący mu się nie prowadzi już jego ręki, lecz porozumiewa się z nim za pomocą symboli. Obraz został przyjęty, mimo iż krytykowano mistrza za nieumiejętność malowania aniołów w locie i przedstawienia go jako akrobatę.

</doc>
<doc id="1871701" url="https://pl.wikipedia.org/wiki?curid=1871701" title="Atomowy okręt podwodny">
Atomowy okręt podwodny



</doc>
<doc id="1871702" url="https://pl.wikipedia.org/wiki?curid=1871702" title="Odznaka honorowa „Za Zasługi dla Ochrony Praw Człowieka”">
Odznaka honorowa „Za Zasługi dla Ochrony Praw Człowieka”

Odznaka honorowa „Za Zasługi dla Ochrony Praw Człowieka” – polskie resortowe odznaczenie cywilne, nadawane przez Rzecznika Praw Obywatelskich.
Historia.
Odznaka została ustanowiona Rozporządzeniem Prezydenta RP z dnia 2 listopada 2009 r. jako zaszczytne honorowe wyróżnienie i może być nadawana obywatelom Rzeczypospolitej Polskiej, obywatelom państw obcych, organizacjom lub instytucjom mającym siedzibę na terytorium Rzeczypospolitej Polskiej lub za granicą, za szczególne osiągnięcia w dziedzinie ochrony praw człowieka.
Odznaka jest jednostopniowa.
Zasady nadawania.
Odznakę nadaje Rzecznik Praw Obywatelskich z własnej inicjatywy lub na wniosek:
Odznaka może być nadana tej samej osobie tylko raz.
Opis odznaki.
Odznakę stanowi okrągły medal ze srebra o średnicy 32 mm, z zaznaczoną obustronnie krawędzią, z uszkiem i kółkiem do zawieszenia. Na stronie licowej, okolonej wypukłym majuskułowym napisem w języku łacińskim IUSTITIAS VESTRAS IUDICABO ("OSĄDZĘ SPRAWIEDLIWOŚĆ WASZĄ"), przerwanym u dołu wypukłym motywem roślinnym, widnieje pośrodku wypukły znak Rzecznika Praw Obywatelskich przedstawiający świątynię antyczną o kolumnach ze stylizowanych postaci ludzkich. Na stronie odwrotnej z wypukłym napisem majuskułowym wkoło RZECZNIK PRAW OBYWATELSKICH przerwanym u dołu wypukłym monogramem z liter RP symbolizującym Rzeczpospolitą Polską, widnieje pośrodku kursywny, minuskułowy, wypukły napis w dwóch wierszach Hominum/Causa.
Odznaka zawieszona jest na wstążce szerokości 36 mm, w kolorze oliwkowym, z dwoma szafirowymi paskami szerokości 6 mm w odległości 2 mm od krawędzi.
Odznakę nosi się na lewej stronie piersi, po orderach i odznaczeniach państwowych.
Odznaczeni.
10 grudnia 2009 podczas polskich obchodów Dnia Praw Człowieka Rzecznik Praw Obywatelskich Janusz Kochanowski ogłosił nazwiska osób i organizacji wyróżnionych po raz pierwszy odznaką honorową „Za Zasługi dla Ochrony Praw Człowieka”. Pierwszymi odznaczonymi zostali:
Osoby nagrodzone w następnych latach:

</doc>
<doc id="1871704" url="https://pl.wikipedia.org/wiki?curid=1871704" title="Odznaka Honorowa Za Zasługi dla Ochrony Praw Człowieka">
Odznaka Honorowa Za Zasługi dla Ochrony Praw Człowieka



</doc>
<doc id="1871705" url="https://pl.wikipedia.org/wiki?curid=1871705" title="Odznaka honorowa Za Zasługi dla Ochrony Praw Człowieka">
Odznaka honorowa Za Zasługi dla Ochrony Praw Człowieka



</doc>
<doc id="1871706" url="https://pl.wikipedia.org/wiki?curid=1871706" title="Luboraz">
Luboraz



</doc>
<doc id="1871707" url="https://pl.wikipedia.org/wiki?curid=1871707" title="Jiří Skobla">
Jiří Skobla

Jiří Skobla (ur. 16 kwietnia 1930 w Pradze, zm. 18 listopada 1978 tamże) – czechosłowacki lekkoatleta, który specjalizował się w pchnięciu kulą.
Przebieg kariery.
Trzykrotny uczestnik igrzysk olimpijskich: Helsinki 1952, Melbourne 1956 oraz Rzym 1960. Podczas swojego drugiego występu na igrzyskach - w roku 1956 - wywalczył brązowy medal. W roku 1954 został mistrzem Europy. Wielokrotny mistrz Czechosłowacji. W latach 1951 - 1957 podczas startów na stadionie aż 18 razy poprawiał rekord Czechosłowacji i 6 razy rekord Europy w pchnięciu kulą. Jiří był synem ciężarowca Jaroslava Skobli. Zmarł w wieku 48 lat na raka nerki.

</doc>
<doc id="1871709" url="https://pl.wikipedia.org/wiki?curid=1871709" title="Jiri Skobla">
Jiri Skobla



</doc>
<doc id="1871710" url="https://pl.wikipedia.org/wiki?curid=1871710" title="Jirí Skobla">
Jirí Skobla



</doc>
<doc id="1871713" url="https://pl.wikipedia.org/wiki?curid=1871713" title="Jurij Forman">
Jurij Forman

Jurij Forman יורי פורמן Юрий Форман Yuri Foreman (ur. 5 sierpnia 1980 w Homlu) – izraelski bokser, były zawodowy mistrz świata organizacji WBA w kategorii lekkośredniej (do 154 funtów).
Karierę zawodową rozpoczął w styczniu 2002 roku. Do końca 2006 roku stoczył dwadzieścia dwie zwycięskie walki. W czerwcu 2007 roku pokonał niejednogłośnie na punkty Anthony’ego Thompsona. Takim samym rezultatem zakończyła się jego następna walka, w grudniu tego samego roku, z Andrijem Tsurkanem.
W 2008 roku stoczył trzy walki. W kwietniu pokonał jednogłośnie na punkty Saula Romana, w październiku, również na punkty, pokonał Vinroya Barretta, a niecałe dwa miesiące później odniósł zwycięstwo nad Jamesem Moore’em.
W czerwcu 2009 roku zmierzył się w walce eliminacyjnej federacji IBF z Corneliusem Bundrage. W trzeciej rundzie Foreman doznał kontuzji po przypadkowym zderzeniu głowami i był niezdolny do kontynuowania pojedynku. W konsekwencji walka została ogłoszona jako nieodbyta.
14 listopada 2009 roku zmierzył się w Las Vegas z ówczesnym mistrzem świata WBA Danielem Santosem i pokonał go jednogłośnie na punkty w stosunku 116-110, 117-109 i 117-109. Santos był też dwukrotnie liczony – w drugiej i dwunastej rundzie. Foreman odebrał mu tym samym pas mistrzowski. 5 czerwca 2010 roku stracił go, przegrywając w Nowym Jorku przez techniczny nokaut z Miguelem Angelem Cotto. Na wynik walki miała wpływ kontuzja kolana izraelskiego pięściarza, który 6 dni później poddał się operacji. Po ponad 8-miesięcznej przerwie powrócił na ring 12 marca 2011 roku w walce z Pawłem Wolakiem. Przegrał z nim w szóstej rundzie, gdy został poddany przez własny narożnik, doznając drugiej porażki w karierze.

</doc>
<doc id="1871714" url="https://pl.wikipedia.org/wiki?curid=1871714" title="Markojska gola">
Markojska gola



</doc>
<doc id="1871715" url="https://pl.wikipedia.org/wiki?curid=1871715" title="Obrona Huty Starej">
Obrona Huty Starej

Obrona Huty Starej – walki obronne polskiego ośrodka samoobrony skupionego wokół wsi Huta Stara, gmina Ludwipol w powiecie kostopolskim województwa wołyńskiego z oddziałami UPA podczas rzezi wołyńskiej w 1943 r. Ośrodek przetrwał do stycznia 1944 roku, tj. do zajęcia tych ziem przez Armię Czerwoną. Bitwa uznawana jest za jedno z największych polskich zwycięstw nad oddziałami UPA.
Przyczyną organizowania grup samoobrony w osiedlach położonych na prawym brzegu Słuczy (tzw. Zasłuczu) były nasilające się w lutym 1943 r. napady Ukraińców na Polaków oraz niemieckie pacyfikacje z udziałem policji ukraińskiej. Grupy te zostały podporządkowane jednolitemu dowództwu znajdującemu się w Hucie Starej, z oficerem KOP por. Leonem Osieckim na czele. Łącznie było około 100 członków samoobrony, ochraniających szereg miejscowości, w tym: Bronisławka, Głuszków, Górna, Huta Bystrzycka, Huta Stara, Jakubówka, Lewacze, Mokre, Moczulanka, Niemilia, Nowiny i Rudnia Stryj. Z czasem liczba mieszkańców ośrodka samoobrony powiększała się o uchodźców z miejscowości zaatakowanych przez nacjonalistów ukraińskich.
Pierwszy atak na ośrodek samoobrony w Hucie Starej UPA przeprowadziła na początku czerwca 1943 r. Udało się go odeprzeć przy pomocy oddziału partyzantki sowieckiej ze zgrupowania kpt. Iwana Szytowa.
7 lipca 1943 r. ośrodek stracił por. Osieckiego, porwanego i zamordowanego przez partyzantów sowieckich ze zgrupowania płk NKWD Dmitrija Miedwiediewa. Utrata dowództwa zaskutkowała częściowym rozproszeniem samoobrony oraz przejęciem części jej członków przez partyzantkę sowiecką, przy czym przejęci ludzie będąc w składzie oddziału im. Dzierżyńskiego, wciąż pełnili zadania samoobrony.
15 sierpnia 1943 r. do Huty Starej przybył 200-osobowy oddział partyzancki AK por. Władysława Kochańskiego „Bomby”, który przyłączył się do samoobrony i przebywał tam do grudnia 1943 r. W krótkim czasie oddział „Bomby” urósł liczebnie do ok. 500 ludzi.
16 listopada 1943 r., korzystając z nieobecności we wsi oddziału „Bomby”, który wyruszył na akcję przeciw Niemcom, oddziały UPA w liczbie około 1200 ludzi zaatakowały ośrodek samoobrony od wschodu. Ciężkie walki trwały przez cały dzień. Układ sił zmienił powrót oddziału „Bomby”, który uderzył na Ukraińców w okolicach Moczulanki, oraz zaatakowanie oddziałów UPA przez partyzantów sowieckich pod dowództwem kpt. Kotlarowa. Rozbici i rozproszeni upowcy stracili 54 zabitych i ok. 40 rannych. Po stronie polskiej zginęło kilka osób.
W 1944 r., po wyparciu Niemców, Sowieci utworzyli w miejsce samoobrony tzw. istriebitielnyj batalion liczący 35 ludzi.

</doc>
<doc id="1871718" url="https://pl.wikipedia.org/wiki?curid=1871718" title="Łobje">
Łobje



</doc>
<doc id="1871720" url="https://pl.wikipedia.org/wiki?curid=1871720" title="Stara Niwa-Wózwjerch">
Stara Niwa-Wózwjerch



</doc>
<doc id="1871721" url="https://pl.wikipedia.org/wiki?curid=1871721" title="Bĕła Góra-Bĕlin">
Bĕła Góra-Bĕlin



</doc>
<doc id="1871722" url="https://pl.wikipedia.org/wiki?curid=1871722" title="Armenisches Nationalkommittee">
Armenisches Nationalkommittee



</doc>
<doc id="1871723" url="https://pl.wikipedia.org/wiki?curid=1871723" title="Ostlegionen">
Ostlegionen



</doc>
<doc id="1871725" url="https://pl.wikipedia.org/wiki?curid=1871725" title="Jemjelnica">
Jemjelnica



</doc>
<doc id="1871726" url="https://pl.wikipedia.org/wiki?curid=1871726" title="Nuwistor">
Nuwistor

Nuwistor – mikrominiaturowa próżniowa lampa elektronowa o cylindrycznym układzie elektrod, wykonana w całości z metalu i ceramiki. Charakteryzuje się m.in. niskimi szumami, niskim mikrofonowaniem, wytrzymałością mechaniczną, stabilnością temperaturową oraz wysoką niezawodnością. Zmniejszenie wymiarów oraz odległości między elektrodami umożliwiło użycie tych lamp w wyższych zakresach częstotliwości, rzędu kilkuset MHz. Nuwistory są zazwyczaj triodami lub tetrodami, stosuje się je głównie we wzmacniaczach i generatorach na częstotliwości VHF i UHF. 
Pierwszym nuwistorem wprowadzonym na rynek był 6CW4 amerykańskiej firmy RCA.

</doc>
<doc id="1871727" url="https://pl.wikipedia.org/wiki?curid=1871727" title="Turkistanische Legion">
Turkistanische Legion



</doc>
<doc id="1871729" url="https://pl.wikipedia.org/wiki?curid=1871729" title="Sobór Narodzenia Najświętszej Maryi Panny w Głębokim">
Sobór Narodzenia Najświętszej Maryi Panny w Głębokim



</doc>
<doc id="1871730" url="https://pl.wikipedia.org/wiki?curid=1871730" title="Nowa Niwa">
Nowa Niwa



</doc>
<doc id="1871731" url="https://pl.wikipedia.org/wiki?curid=1871731" title="Tetrapody">
Tetrapody



</doc>
<doc id="1871732" url="https://pl.wikipedia.org/wiki?curid=1871732" title="Adolf Hilmar von Leipziger">
Adolf Hilmar von Leipziger

Adolf Hilmar von Leipziger (ur. 2 lutego 1825 w Bitterfeld, zm. 23 kwietnia 1891 w Gdańsku) – pruski polityk.
W latach 1854-1864 landrat w Oschersleben (Bode). 1864-1867 prezydent policji w Królewcu. W latach 1869-1872 był prezydentem rejencji Hanower, a później do 1878 roku prezydentem rejencji Akwizgran. W 1878 obejmuje stanowisko nadprezydenta prowincji Hanower, na którym pozostał do 1888 roku, kiedy to został nadprezydentem prowincji Prusy Zachodnie i jednocześnie wiceprezesem pruskiej Komisji Kolonizacyjnej.

</doc>
<doc id="1871734" url="https://pl.wikipedia.org/wiki?curid=1871734" title="Christian Pedersen">
Christian Pedersen



</doc>
<doc id="1871736" url="https://pl.wikipedia.org/wiki?curid=1871736" title="Schwielochsee (gmina)">
Schwielochsee (gmina)

Schwielochsee (dolnołuż. "Gójacki jazor") – gmina w Niemczech w kraju związkowym Brandenburgia, w powiecie Dahme-Spreewald, wchodzi w skład urzędu Lieberose/Oberspreewald.

</doc>
<doc id="1871737" url="https://pl.wikipedia.org/wiki?curid=1871737" title="Palnik acetylenowy">
Palnik acetylenowy



</doc>
<doc id="1871739" url="https://pl.wikipedia.org/wiki?curid=1871739" title="Granica austriacko-niemiecka">
Granica austriacko-niemiecka

Granica austriacko-niemiecka − granica międzypaństwowa, ciągnąca się na długości 817 km od trójstyku ze Szwajcarią na południu do trójstyku z Czechami na północy.
Obecna granica austriacko-niemiecka zaczęła kształtować się w średniowieczu, gdy Rudolf IV Założyciel pozyskał Księstwo Tyrolu w 1363 roku. W XVIII wieku korekcji uległa granica z Królestwem Bawarii, a 1805 roku Habsburgowie pozyskali Elektorat Salzburga. Od powstania Republiki Austrii w 1918 roku granica nie ulegała zmianie, jedynie w okresie 1938-1945 została zlikwidowana po aneksji Austrii przez Niemcy. Po kapitulacji hitlerowskich Niemiec w II wojnie światowej granica została przywrócona.
Granica biegnie w zachodniej części przez szczyty alpejskie, następnie skręca na północny zachód, a następnie północny wschód i korytem rzeki Inn biegnie w kierunku Czech. Podczas przebiegu granicy tworzy się praktyczna enklawa, gdyż austriacka gmina Jungholz (47°34′25″N 10°26′50″E) otoczona jest z trzech stron terytorium Niemiec, a z czwartej strony górą.
Oba kraje należą do strefy Schengen, na wspólnej granicy nie obowiązują kontrole, a jej przekraczanie jest swobodne.

</doc>
<doc id="1871740" url="https://pl.wikipedia.org/wiki?curid=1871740" title="Chevauchee">
Chevauchee



</doc>
<doc id="1871743" url="https://pl.wikipedia.org/wiki?curid=1871743" title="Granica belgijsko-niemiecka">
Granica belgijsko-niemiecka

Granica belgijsko-niemiecka – granica międzypaństwowa, ciągnąca się na długości 167 km od trójstyku z Luksemburgiem na południu do trójstyku z Holandią na północy.
Granica pomiędzy tymi dwoma krajami przebiegała bez zmian od 1870 do 1919 roku, tj. od czasu gdy powstało zjednoczone państwo niemieckie do traktatu wersalskiego. W 1925 roku do Belgii przyłączono miejscowości Eupen i Malmedy wraz z przyległościami. W czasie II wojny światowej, w latach 1940–1945 ponownie znajdowały się one w granicach Niemiec, po wojnie wróciły do Belgii.
Granica przebiega łukiem łagodnie wygiętym stroną grzbietową na wschód, jej przebieg jest południkowy.
Oba kraje należą do strefy Schengen, na wspólnej granicy nie obowiązują kontrole, a jej przekraczanie jest swobodne.

</doc>
<doc id="1871745" url="https://pl.wikipedia.org/wiki?curid=1871745" title="Spreewaldheide">
Spreewaldheide

Spreewaldheide (dolnołuż. "Błotań") – gmina w Niemczech w kraju związkowym Brandenburgia, w powiecie Dahme-Spreewald, wchodzi w skład urzędu Lieberose/Oberspreewald.

</doc>
<doc id="1871746" url="https://pl.wikipedia.org/wiki?curid=1871746" title="Błotań">
Błotań



</doc>
<doc id="1871747" url="https://pl.wikipedia.org/wiki?curid=1871747" title="Singin’ the Blues">
Singin’ the Blues

Singin' the Blues – wydany w 1956 roku kompilacyjny album bluesowego artysty B. B. Kinga. Wydawcą była wytwórnia Crown.
O albumie.
Płyta zawierała pięć utworów, które okazały się być hitami. Były to: "Bad Luck" (singiel ten odniósł największy sukces, dotarł do trzeciej pozycji w zestawieniu Billboardu Hot R&amp;B/Hip-Hop Songs), "Every Day I Have the Blues" (pozycja ósma), "Ten Long Years" (#9), "Crying Won't Help You" (#15) oraz "Sweet Little Angel" (#6). Pierwotnie album ukazał się nakładem wytwórni Crown zależnej od Modern Records, a następnie był wznawiany kilkukrotnie. Pierwsze wznowienie to część dwupłytowego albumu Kinga "The Blues", następne to m.in. album z bonusowymi utworami wydany przez japońskie wydawnictwo P-Vine Records, czy brytyjska wersja wytwórni Ace Records.

</doc>
<doc id="1871748" url="https://pl.wikipedia.org/wiki?curid=1871748" title="Straupitz">
Straupitz

Straupitz (dolnołuż. "Tšupc") – gmina w Niemczech w kraju związkowym Brandenburgia, w powiecie Dahme-Spreewald, siedziba urzędu Lieberose/Oberspreewald. Leży na Łużycach Dolnych.
Historia.
Najstarsza wzmianka o miejscowości pochodzi z 1294 r. W 1541 r. urodził się tu serbołużycki teolog i tłumacz Albin Moller – wydawca pierwszej drukowanej książki w języku dolnołużyckim. Do 1635 miejscowość znajdowała się pod panowaniem Korony Czeskiej, po czym przeszła w ręce Elektoratu Saksonii. W 1655 Straupitz zakupił generał Krzysztof von Houwald. Jako stolica państwa stanowego miejscowość pozostawała w posiadaniu Houwaldów aż do zajęcia przez Armię Czerwoną w kwietniu 1945 r. W latach 1697-1763 leżała w granicach unijnego państwa polsko-saskiego. W czasie przynależności do Krzysztofa Willibalda von Houwalda, majątek stał się przedmiotem roszczeń ze strony Henryka Brühla. W 1776 r. w Straupitz kwaterował Jan Henryk Dąbrowski. Na mocy postanowień kongresu wiedeńskiego w 1815 r. miejscowość przeszła wraz z Dolnymi Łużycami we władanie Prus, wraz z którymi w 1871 znalazła się w granicach Niemiec. Do połowy XIX w. przeważała tu liczebnie ludność łużyckojęzyczna. Arnošt Muka odnotował w 1880 proces odchodzenia młodszego pokolenia mieszkańców wsi od języka łużyckiego na rzecz niemieckiego.

</doc>
<doc id="1871750" url="https://pl.wikipedia.org/wiki?curid=1871750" title="Tšupc">
Tšupc



</doc>
<doc id="1871753" url="https://pl.wikipedia.org/wiki?curid=1871753" title="Gustav von Gossler">
Gustav von Gossler

Gustav Heinrich Konrad von Goßler (ur. 13 kwietnia 1838 w Naumburg (Saale), zm. 29 września 1902 w Gdańsku) – pruski polityk.
Życiorys.
Z wykształcenia prawnik, w latach 1865-1874 landrat w Darkiejmach. W latach 1874-1879 w pruskim ministerstwie spraw wewnętrznych, gdzie pracował nad reformą administracyjną Prus, następnie w ministerstwie kultury. W 1881 został ministrem kultury Prus. Na stanowisku tym pozostawał do 1891, kiedy to został powołany na stanowisko nadprezydenta prowincji Prusy Zachodnie.

</doc>
<doc id="1871754" url="https://pl.wikipedia.org/wiki?curid=1871754" title="Granica belgijsko-luksemburska">
Granica belgijsko-luksemburska

Granica belgijsko-luksemburska – granica międzypaństwowa, ciągnąca się na długości 148 km od trójstyku z Francją na południu do trójstyku z Niemcami na północy.
Granica pomiędzy tymi dwoma krajami przebiega z niewielkimi zmianami od 1830 roku, gdy powstało państwo belgijskie.Obecny przebieg granicy pochodzi z 1839 roku (podział Luksemburga na mocy układu londyńskiego z 1831 roku).
Ma przebieg południkowy i kształt lekko zniekształconej litery "S".
Oba kraje należą do strefy Schengen, na wspólnej granicy nie obowiązują kontrole, a jej przekraczanie jest swobodne.

</doc>
<doc id="1871755" url="https://pl.wikipedia.org/wiki?curid=1871755" title="Sławomir Jungiewicz">
Sławomir Jungiewicz

Sławomir Jungiewicz (ur. 21 czerwca 1989 w Staszowie) – polski siatkarz, grający na pozycji atakującego. Od sezonu 2017/2018 występuje w drużynie ZAKSA Kędzierzyn-Koźle.
Sławomir Jungiewicz urodził się w Staszowie, ale pochodzi z Połańca. Karierę rozpoczynał w tamtejszych Czarnych. Latem 2006 trafił do rezerw Jadaru Radom. W marcu 2007 dotarł z tym zespołem do finału mistrzostw Polski juniorów, w których jego zespół przegrał 2:3 z AZS-em Olsztyn. We wrześniu 2007 dołączył do nowo powstałej drużyny Farta Kielce. Wystąpił w jej pierwszym meczu, w którym pomimo dużego zdenerwowania ze względu na debiutanckie spotkanie, najszybciej odblokował się z wszystkich zawodników i poprowadził zespół do wygranej 3:0 nad MCKiS Jaworzno. W sezonie 2008/2009 wywalczył z Fartem awans do I ligi, a rok później uzyskał promocję do PlusLigi.
W maju 2009 znalazł się w szerokiej kadrze Polski na mistrzostwa świata juniorów. Nie został jednak wybrany przez trenera Stanisława Gościniaka do dwunastki, która pojechała na turniej. Wcześniej miał już jedno powołanie – desygnowany został także w 2007, gdy był siatkarzem Jadaru Radom.
W pod koniec sezonu 2011/2012 poinformował, że kończy karierę sportową. Z dnia na dzień przestał pojawiać się na treningach, przez co zarząd klubu Fart Kielce rozwiązał z zawodnikiem umowę. Ten zaś ogłosił, że nie ma zamiaru wracać do siatkówki. Przez rok pracował na budowach, 26 lipca 2013 roku znów powrócił do grania w siatkówkę i podpisał trzyletni kontrakt z Effectorem Kielce..
Sukcesy klubowe.
Mistrzostwo Polski:
Puchar Polski:
Superpuchar Polski:

</doc>
<doc id="1871756" url="https://pl.wikipedia.org/wiki?curid=1871756" title="Piec wapienniczy">
Piec wapienniczy



</doc>
<doc id="1871757" url="https://pl.wikipedia.org/wiki?curid=1871757" title="Piec wapienny">
Piec wapienny



</doc>
<doc id="1871760" url="https://pl.wikipedia.org/wiki?curid=1871760" title="Kšušwica-Wódowy Grod">
Kšušwica-Wódowy Grod



</doc>
<doc id="1871762" url="https://pl.wikipedia.org/wiki?curid=1871762" title="Stop Huntingdon Animal Cruelty">
Stop Huntingdon Animal Cruelty

Stop Huntingdon Animal Cruelty (SHAC) – jest międzynarodową kampanią, zapoczątkowaną w Wielkiej Brytanii, mającą na celu doprowadzenie do zamknięcia Huntingdon Life Sciences (HLS), największego w Europie laboratorium badawczego przeprowadzającego testy na około 75,000 zwierzętach rocznie, dla korporacji z różnych branż (medycznej, farmaceutycznej, żywieniowej, kosmetycznej, chemii gospodarczej). Eksperymenty te były przedmiotem pięciu największych tajnych dochodzeń przeprowadzanych przez działaczy i dziennikarzy od 1989 roku.
SHAC powstało w listopadzie 1999 za sprawą brytyjskich obrońców praw zwierząt Grega Avery, jego żony Natashy Natasha Avery (Dellemagne) i Heather Nicholson (znanej także jako Heather James).
Metody aktywistów SHAC obejmują legalne protesty, ale też zastraszanie i prześladowania pracowników Huntingdon Life Sciences.

</doc>
<doc id="1871765" url="https://pl.wikipedia.org/wiki?curid=1871765" title="Alcides Silveira">
Alcides Silveira

Alcides Vicente Silveira (niekiedy Silveyra) Montero (ur. 18 marca 1938 w Montevideo, zm. 16 stycznia 2011 tamże) – piłkarz urugwajski, środkowy obrońca.
Życiorys.
Urodzony w Montevideo Silveira jako piłkarz klubu Sud América Montevideo wziął udział w turnieju Copa América 1959, gdzie Urugwaj zajął przedostatnie, szóste miejsce. Silveira zagrał w czterech meczach – z Paragwajem, Brazylią, Argentyną i Chile.
Następnie wziął udział w ekwadorskim turnieju Copa América 1959, gdzie Urugwaj zdobył tytuł mistrza Ameryki Południowej. Silveira zagrał we wszystkich czterech meczach – z Ekwadorem (zdobył bramkę), Brazylią, Argentyną (zdobył 2 bramki) i Paragwajem. W turnieju pełnił rolę etatowego egzekutora rzutów karnych – wykorzystał wszystkie przyznane jedenastki i zdobył w ten sposób dla swej drużyny 3 bramki. Alcides okazał się objawieniem turnieju nie tylko ze względu na skuteczność egzekwowania rzutów karnych – grając na całej szerokości boiska imponował wyśmienitą kondycją. Był przy tym niezwykle twardy w interwencjach i już w środku pola rozbijał ataki rywali. Nie ograniczał się jednak tylko do działań obronnych, gdyż przy każdej okazji starał się wspomagać akcje ofensywne swojej drużyny. Wypracował swoim kolegom z ataku wiele pozycji strzeleckich.
W 1960 roku przeniósł się do Argentyny i został graczem klubu CA Independiente, z którym zdobył tytuł mistrza Argentyny. Dzięki temu wziął udział w turnieju Copa Libertadores 1961, gdzie jednak Independiente odpadło już w starciu z pierwszym rywalem – brazylijskim klubem SE Palmeiras.
W 1963 roku na krótko zawitał do hiszpańskiego klubu CF Barcelona, po czym wrócił do Argentyny, by grać w barwach klubu Boca Juniors, w którym zadebiutował 26 maja w bezbramkowym meczu z Chacarita Juniors. Razem z Boca Juniors zagrał w finale turnieju Copa Libertadores 1963 przeciwko brazylijskiemu klubowi Santos FC, mającemu w składzie Pelé, króla futbolu.
Następnie jako gracz klubu Boca Juniors w 1964 roku zdobył tytuł mistrza Argentyny, dzięki czemu wziął udział w turnieju Copa Libertadores 1965, gdzie jego zespół dotarł do półfinału. Silveira zdobył dla swego klubu dwie bramki – jedną w wyjazdowym meczu z boliwijskim klubem Club The Strongest i drugą w meczu z ekwadorskim klubem Deportivo Quito. W 1965 roku Silveira po raz trzeci w swej karierze świętował zdobycie mistrzostwa Argentyny. W Copa Libertadores 1966 Boca Juniors dotarł do półfinałowej fazy turnieju.
W Boca Juniors grał do 1968]roku – ostatni raz zagrał 14 lipca w bezbramkowym meczu z Ferro Carril Oeste. Łącznie jako gracz Boca Juniors rozegrał 136 meczów (12 260 minut) i zdobył 5 bramek – z tego w lidze argentyńskiej 114 meczów i 3 bramki.
W sumie w lidze argentyńskiej Silveira rozegrał 157 meczów i zdobył 6 bramek. Następnie wrócił do ojczyzny, by grać w klubie Club Nacional de Football. Razem z klubem Nacional dotarł do finału turnieju Copa Libertadores 1969, gdzie Nacional uległ obrońcy tytułu, argentyńskiemu klubowi Estudiantes La Plata.
Od 19 marca 1959 roku do 22 grudnia 1959 roku Silveira rozegrał w reprezentacji Urugwaju 8 meczów i zdobył 3 bramki.

</doc>
<doc id="1871766" url="https://pl.wikipedia.org/wiki?curid=1871766" title="Tadeusz Pałucki">
Tadeusz Pałucki

Tadeusz Pałucki (ur. 12 sierpnia 1903, zm. 1974) – polski działacz socjalistyczny, samorządowiec, prezydent Olsztyna (1945–1948).
Życiorys.
Był działaczem Polskiej Partii Socjalistycznej. W kwietniu 1945 został mianowany dyrektorem regionalnego oddziału Państwowego Urzędu Repatriacyjnego w Olsztynie. 6 listopada 1945 objął obowiązki prezydenta Olsztyna, a 20 stycznia 1946 przewodnictwo nad Miejską Radą Narodową. Zasiadał także w Mazurskiej Wojewódzkiej Radzie Narodowej jako przedstawiciel władz miasta. Był członkiem Głównej Komisji Obywatelskiej Daniny Narodowej oraz przewodniczącym Komunalnej Kasy Oszczędności w Olsztynie (od stycznia 1948). 29 listopada 1948 zrezygnował z funkcji prezydenta miasta.

</doc>
<doc id="1871767" url="https://pl.wikipedia.org/wiki?curid=1871767" title="Alcides Silveyra">
Alcides Silveyra



</doc>
<doc id="1871768" url="https://pl.wikipedia.org/wiki?curid=1871768" title="Alcides Vicente Silveira">
Alcides Vicente Silveira



</doc>
<doc id="1871770" url="https://pl.wikipedia.org/wiki?curid=1871770" title="Alcides Vicente Silveyra">
Alcides Vicente Silveyra



</doc>
<doc id="1871771" url="https://pl.wikipedia.org/wiki?curid=1871771" title="Nowa Wjas pśi rĕce-Stoki">
Nowa Wjas pśi rĕce-Stoki



</doc>
<doc id="1871773" url="https://pl.wikipedia.org/wiki?curid=1871773" title="Uniwersalizm unitariański">
Uniwersalizm unitariański

Unitariański uniwersalizm – nazwa nurtu religijnego charakteryzującego się „wolnym i odpowiedzialnym poszukiwaniem prawdy” oraz budowaniem duchowości poprzez odnoszenie się do treści różnych religii. We wspólnotach tego nurtu uczestniczą także ateiści oraz „osoby poszukujące”.
Wywodzi się od chrześcijańskiego liberalizmu, w szczególności unitarianizmu i .

</doc>
<doc id="1871775" url="https://pl.wikipedia.org/wiki?curid=1871775" title="The Blues">
The Blues

The Blues – album nagrany przez B. B. Kinga w 1958. Było to dwupłytowe wydawnictwo, zawierające również poprzednią płytę Singin' the Blues, wydane na nowo na CD w roku 1993 przez Point Blank Records.

</doc>
<doc id="1871777" url="https://pl.wikipedia.org/wiki?curid=1871777" title="Pomaria">
Pomaria

Pomaria (łac. "Pomariensis") – stolica historycznej diecezji w Cesarstwie Rzymskim w prowincji Mauretania Cezarejska, współcześnie kojarzona z okolicą "Tlemcen"w północnej Algierii. Obecnie katolickie biskupstwo tytularne. Pierwszym biskupem był Denis O'Donaghue, biskup pomocniczy Indianapolis w Stanach Zjednoczonych. Od 1987 roku na stolicy tej zasiada Edward Białogłowski, biskup pomocniczy przemyski (1987-92), a następnie biskup pomocniczy rzeszowski (od 1992).

</doc>
<doc id="1871778" url="https://pl.wikipedia.org/wiki?curid=1871778" title="Testament doktora Mabuse">
Testament doktora Mabuse

Testament doktora Mabuse (niem. "Das Testament des Dr. Mabuse") – niemiecki kryminał z roku 1933 w reżyserii Fritza Langa.
Jest kontynuacją nakręconego w 1922 "Doktora Mabuse", natomiast sequelem "Testamentu..." jest "Tysiąc oczu doktora Mabuse" z 1960. Wielu członków obsady (np. Otto Wernicke jako komisarz Karl Lohmann) i ekipy technicznej brało udział w realizacji poprzednich filmów Langa.
"Testament doktora Mabuse" powstał w oparciu o powieść Norberta Jasquesa pt. "Mabuses Kolonie". Po dojściu do władzy narodowych socjalistów dystrybucja filmu została zakazana w Niemczech.

</doc>
<doc id="1871779" url="https://pl.wikipedia.org/wiki?curid=1871779" title="Prezydenci Częstochowy">
Prezydenci Częstochowy

Prezydenci Częstochowy – lista przedstawia prezydentów, burmistrzów, komisarzy i osoby pełniące inne funkcje będące w danym czasie najwyższym stanowiskiem we władzach miejskich Częstochowy.

</doc>
<doc id="1871781" url="https://pl.wikipedia.org/wiki?curid=1871781" title="My Kind of Blues">
My Kind of Blues

My Kind of Blues – album B. B. Kinga wydany w 1961 roku. Zremasterowana, poszerzona wersja ukazała się w roku 2003.

</doc>
<doc id="1871782" url="https://pl.wikipedia.org/wiki?curid=1871782" title="Kogarah">
Kogarah

Kogarah – geograficzna nazwa dzielnicy (przedmieścia), położona na terenie samorządów lokalnych City of Rockdale i Kogarah, wchodzących w skład aglomeracji Sydney, w stanie Nowa Południowa Walia, w Australii.

</doc>
<doc id="1871783" url="https://pl.wikipedia.org/wiki?curid=1871783" title="Kwasy owocowe">
Kwasy owocowe



</doc>
<doc id="1871786" url="https://pl.wikipedia.org/wiki?curid=1871786" title="Arseniusz Finster">
Arseniusz Finster

Arseniusz Jerzy Finster (ur. 6 kwietnia 1964 w Chojnicach) – polski nauczyciel i wykładowca, samorządowiec, od 1998 burmistrz Chojnic.
Życiorys.
Ukończył Technikum Mechaniczne w Chojnicach i Wydział Mechaniki Wyższej Szkoły Inżynierskiej w Koszalinie, następnie studiował podyplomowo: pedagogikę na Wyższej Szkole Pedagogicznej w Bydgoszczy i zarządzanie firmą na Politechnice Koszalińskiej. W 2003 uzyskał stopień doktora na Moskiewskim Państwowym Uniwersytecie Społecznym na podstawie pracy dotyczącej parametrów polityki zatrudnienia.
W latach 1989–1991 zatrudniony jako specjalista ds. sprzętu i transportu w Rejonie Dróg Publicznych w Chojnicach, następnie był dyrektorem Zespołu Szkół Zawodowych nr 1 w rodzinnym mieście. Od 1997 pełnił obowiązki pełnomocnika rektora Politechniki Koszalińskiej ds. organizacji i rozwoju. W 2005 rozpoczął pracę jako adiunkt w Zakładzie Polityki Ekonomicznej i Regionalnej Politechniki.
W 1994 po raz pierwszy został wybrany radnym Rady Miejskiej w Chojnicach, przewodniczył Komisji Budżetu w II kadencji samorządu (1994–1998). W listopadzie 1998 został wybrany burmistrzem Chojnic (jako przedstawiciel Bloku Rozwoju Gospodarczego), reelekcję na to stanowisko uzyskiwał w latach 2002 i 2006. W obu przypadkach wygrywał w I turze wyborów; po raz pierwszy z ramienia SLD-UP, następnym razem jako kandydat niezależny z poparciem Platformy Obywatelskiej. Również w 2010, 2014 i 2018 wygrywał w pierwszej turze.
Jest twórcą i prezesem Chojnickiego Banku Żywności, był członkiem zarządu MKS „Chojniczanka” oraz Fundacji Rozwoju Charzyków. Należy do Zrzeszenia Kaszubsko-Pomorskiego.
W 2003 otrzymał Brązowy Krzyż Zasługi.

</doc>
<doc id="1871788" url="https://pl.wikipedia.org/wiki?curid=1871788" title="Sumaryczny Wskaźnik Jakości Wody">
Sumaryczny Wskaźnik Jakości Wody

Sumaryczny Wskaźnik Jakości Wody, Indeks BMWP – jeden z biologicznych wskaźników jakości wód stosowany w biomonitoringu wód płynących, opracowywany na podstawie występowania wybranych taksonów (zwykle rodzin) bezkręgowców bentosowych potraktowanych jako organizmy wskaźnikowe. Skrót BWMP pochodzi od "biological monitoring working party", czyli grupy brytyjskich hydrobiologów, którzy opracowali go w oparciu o istniejące wówczas wskaźniki (indeks saprobów, Indeks Biotyczny Rzeki Trent, Indeks Chandlera) i własne badania. Stosowany jest w Wielkiej Brytanii, a w innych krajach opracowano analogiczne wskaźniki dostosowane do lokalnych warunków.
Sposób wyznaczania.
Wyznaczanie wskaźnika BWMP polega na zliczeniu wskaźnikowych taksonów pobranych w próbce makrobentosu pobranego z badanego cieku. W odróżnieniu od niektórych innych wskaźników, nie jest w nim brana pod uwagę liczebność organizmów wskaźnikowych. Poszczególnym taksonom przyporządkowana jest wartość od 0 (taksony typowe dla wód zanieczyszczonych) do 10 (taksony typowe dla wód czystych), a wskaźnik jest sumą tych punktów.
Taksony indeksu BMWP.
W metodzie BWMP brane pod uwagę jest ok. 80 taksonów na poziomie rodziny, z wyjątkiem skąposzczetów, które nie są dzielone na rodziny. Ich spis przedstawia poniższa tabela:
Modyfikacje.
ASPT.
Ponieważ indeks BMWP jest sumą punktów przydzielonych oznaczonym taksonom, jego wartość zależy od liczby wykrytych taksonów, czyli pośrednio od wielkości próby. Aby wyeliminować tę zależność, obliczany jest Uśredniony Wskaźnik Jakości Wody ( "Average Score Per Taxon – ASPT"). Jest on ilorazem indeksu BMWP i całkowitej liczby taksonów oznaczonych w próbie.
RIVPACS i Ekologiczny Wskaźnik Jakości.
Indeks BMWP opracowywany został w drugiej połowie XX w., a więc w czasie, gdy wszystkie badane cieki były w mniejszym lub większym stopniu przekształcone przez działalność człowieka. W związku z tym nie można przy jego pomocy bezpośrednio ocenić odchylenia stanu ekologicznego danego cieku od stanu naturalnego. W celu rozwiązania tego problemu opracowano informatyczny System Przewidywania Jakości Wód ( "River Invertebrate Prediction Classification System – RIVPACS"), który odtwarza hipotetyczny stan ekologiczny (i wartość wskaźnika BMWP) w sytuacji niezakłóconej przez antropopresję. System ten stosowany jest do rzek w Wielkiej Brytanii, Irlandii i Australii. Po wyznaczeniu rzeczywistej i potencjalnej punktacji wyznaczyć można Ekologiczny Wskaźnik Jakości Wody ( "Ecological Quality Index – EQI") w podany niżej sposób:
Analogicznie wyznacza się EQI dla ASPT, który jest ilorazem zaobserwowanego i hipotetycznego ASPT.
Wskaźniki te przyjmują wartości od 0 do 1, gdzie 1 oznacza stan najbliższy naturalnemu.
Modyfikacje regionalne.
Ponieważ w różnych ekoregionach naturalna fauna zoobentoniczna zmienia się, poza Wielką Brytanią stosuje się nieco zmodyfikowane wersje wskaźnika BMWP, różniące się metodologią poboru prób lub doborem taksonów wskaźnikowych. w Południowej Afryce używany jest "South African Scoring System" ("SASS"), a w Polsce – polski indeks biotyczny (BMWP-PL). Lista taksonów BMWP-PL nieco różni się od listy BMWP, a niektóre z nich należą do odmiennych kategorii punktowych.
Zastosowanie BMWP w ocenie stanu ekologicznego.
Skład taksonomiczny i liczebność bezkręgowców bentosowych, a także proporcje taksonów wrażliwych na zakłócenia oraz taksonów niewrażliwych są jednym z parametrów oceny jakości wód powierzchniowych określonych przez Ramową Dyrektywę Wodną.
Wielka Brytania.
Współczynniki EQI, zarówno oparty na liczbie taksonów, jak i na ASPT, są stosowane do oceny stanu ekologicznego rzek w Wielkiej Brytanii. W razie rozbieżności ocen uzyskanych na podstawie tych wskaźników, za ostateczną uznawana jest gorsza z nich. Wartości graniczne rozdzielające poszczególne klasy przedstawia poniższa tabela:
Biologiczna interpretacja ocen przedstawia się następująco: 
Polska.
Według Rozporządzenia Ministra Środowiska z dnia 20 sierpnia 2008 r. w sprawie sposobu klasyfikacji stanu jednolitych części wód powierzchniowych przewiduje się uwzględnianie stanu makrobezkręgowców bentosowych w ocenie jakości wód, jednak w momencie jego uchwalania warunki referencyjne (tj. niezakłócone), a przez to wartości liczbowe ewentualnych wskaźników, były jeszcze nieustalone. Wśród proponowanych przez polskich bentologów systemów oceny są: polski indeks biotyczny i zmodyfikowany wskaźnik różnorodności biologicznej Margaleffa. Sugerowane wartości wskaźnika BMWP-PL przedstawia poniższa tabela:

</doc>
<doc id="1871790" url="https://pl.wikipedia.org/wiki?curid=1871790" title="Amnioty">
Amnioty



</doc>
<doc id="1871791" url="https://pl.wikipedia.org/wiki?curid=1871791" title="Ulica Sienkiewicza w Raciborzu">
Ulica Sienkiewicza w Raciborzu



</doc>
<doc id="1871792" url="https://pl.wikipedia.org/wiki?curid=1871792" title="Węgierski koń sportowy">
Węgierski koń sportowy

Węgierski koń sportowy lub węgierski koń gorącokrwisty to rasa koni wyhodowana w państwowej stadninie koni w Mezőhegyes na Węgrzech. Poprzez selektywne krzyżowanie rodzimych ras węgierskich została założona rasa "gorącokrwistego sportowego konia". 
Użytkowość.
Obecnie jest stosowany głównie jako koń do konkurencji i dyscyplin, w tym ujeżdżenia, skoków, WKKW i powożenia.
Historia.
Rasa ta powstała, gdy stadninę opuściły inne rodzime węgierskie konie, jak Nonius, Kisber, Gidran i Furioso. Te rasy przyczyniły się również do ulepszenia ras takich jak holsztyńska, hanowerska i holenderski koń gorącokrwisty. Obecnie bardzo sztywne normy hodowlane gwarantują, że wszystkie ogiery hodowlane są kontrolowane, licencjonowane i zatwierdzane przez komitet hodowli i muszą posiadać kwalifikacje sportowe.
Budowa, pokrój, eksterier, temperament.
Rasa osiąga wysokość od 16 do 17 dłoni i występuje we wszystkich jednolitych maściach. Wpływy węgierskich ras koni na produkcję lżejszych i bardziej eleganckich ich poprzedników cięższych koni gorącokrwistych. Węgierski koń gorącokrwisty jest bardzo pięknym koniem, ze szlachetnym wpływem, żywą akcją, wyjątkową inteligencją i usposobieniem.

</doc>
<doc id="1871797" url="https://pl.wikipedia.org/wiki?curid=1871797" title="Tomasz Sobkowiak">
Tomasz Sobkowiak

Tomasz Sobkowiak (ur. 12 grudnia 1895 w Górce Duchownej, zm. 31 marca 1949 w Zielonej Górze) – polski urzędnik państwowy, wiceprezydent Leszna, pierwszy polski burmistrz Zielonej Góry (1945–1946).
Życiorys.
Ukończył gimnazjum w Duisburgu. W czasie I wojny światowej walczył w wojsku niemieckim na dwóch frontach: rosyjskim i francuskim, został ranny. W Polsce międzywojennej studiował prawo, następnie podjął pracę w administracji miejskiej w Wielkopolsce, dochodząc do stanowiska wiceprezydenta Leszna. W latach 1942–1945 był więziony w Auschwitz-Birkenau. Po zakończeniu wojny podjął pracę w magistracie leszczyńskim, jednak Polski Związek Zachodni rekomendował go do pracy w Zielonej Górze, gdzie 6 czerwca 1945 objął obowiązki pierwszego polskiego burmistrza miasta (wcześniej obowiązki zarządcy miejskiego pełnił komunista niemiecki Karl Laube). 2 grudnia 1945 objął przewodnictwo nad Miejską Radą Narodową. W wyniku oskarżeń o przywłaszczenie mienia przez rodzinę (żona prowadziła przejęty po niemieckich właścicielach sklep) oraz nacisków Urzędu Bezpieczeństwa podał się do dymisji w styczniu 1946 (została ona przyjęta we wrześniu 1946). W listopadzie 1946 zrezygnował również z funkcji przewodniczącego MRN.
W Zielonej Górze był członkiem oddziału „Caritasu”, zasiadał również w radzie parafialnej.
Od 2006 w Zielonej Górze jest ulica Tomasza Sobkowiaka.

</doc>
<doc id="1871802" url="https://pl.wikipedia.org/wiki?curid=1871802" title="Miss World 1959">
Miss World 1959

Miss World 1959 - były to 9. wybory Miss World. Odbyły się dn. 10 listopada 1959 r. w Lyceum Theatre w Londynie. O tytuł i koronę "Miss World" walczyło 37 uczestniczek. W konkursie zadebiutowało aż 14 państw. Zwyciężyła Holenderka Corinne Rottschäfer. Konkurs poprowadził Bob Hope. 
Notatki dot. państw uczestniczących.
Powracające państwa i terytoria.
Ostatnio uczestniczące w 1955:
Ostatnio uczestniczące w 1957:

</doc>
<doc id="1871806" url="https://pl.wikipedia.org/wiki?curid=1871806" title="Uniwersytet Jurjewski">
Uniwersytet Jurjewski



</doc>
<doc id="1871807" url="https://pl.wikipedia.org/wiki?curid=1871807" title="Ulica Stanisława Drzymały w Raciborzu">
Ulica Stanisława Drzymały w Raciborzu

Ulica Stanisława Drzymały (daw. niem. "Oberwallstraße") – raciborska ulica w dzielnicy Centrum. Rozpoczyna się od skrzyżowania z ulicami Wojska Polskiego, Opawską i Nową, a kończy na skrzyżowaniu z ulicami Podwale i Mickiewicza. Swoją nazwę wzięła od Stanisława Drzymały.
Architektura.
Mury miejskie.
Przy ulicy Drzymały zachowany jest fragment zabytkowych murów miejskich.

</doc>
<doc id="1871808" url="https://pl.wikipedia.org/wiki?curid=1871808" title="Stefan Baranowski">
Stefan Baranowski

Stefan Baranowski (ur. 21 grudnia 1817 w Kapustino w guberni jarosławskiej, zm. w 1893 w Helsinkach) – polski językoznawca, pisarz, wynalazca, geograf.
Życiorys.
Ukończył studia na Uniwersytecie Petersburskim, na którym studiował języki wschodnie. Oprócz trzech języków wschodnich władał kilkoma językami europejskimi, w tym skandynawskimi (przełożył m.in. poemat staroskandynawski Edda). W latach 1842-1863 był profesorem języka rosyjskiego na Uniwersytecie w Helsinkach.
W roku 1867 wyjechał na Syberię, mianowany kuratorem i inspektorem szkół w zachodniej Syberii. Przez szereg lat był wysokim urzędnikiem w centralnych urzędach Rosji.
Położył duże zasługi dla rozwoju sieci kolejowej w azjatyckiej części Rosji, składając projekty i uzasadniając konieczność budowy kolei, między innymi z Orenburga przez Taszkent i Samarkandę do górnego biegu Amu-darii oraz kolei transsyberyjskiej z Orenburga do Władywostoku. Jego praca „O ekonomicznym znaczeniu kolei żelaznych przez Azję Środkową” wydana w języku rosyjskim, miała według historyków Sapargalijewa i Djakowa decydujące znaczenie dla zbudowania linii kolejowej która i dziś jeszcze odgrywa wielką rolę w rozwoju gospodarczym Kazachstanu.
Oprócz licznych dzieł z zakresu geografii Baranowski wydawał również mapy, m.in. „Istoriczeskij atłas driewniego mira” (Petersburg 1843), „Kratkij gieograficzeskij atłas” (Petersburg 1846) i „Klimatologische karte der Erde (Helsingfors 1849).
. Baranowski przedstawił także, jeszcze przed Ludwikiem Zamenhofem, projekt języka międzynarodowego w pracy pt. „L idéographie d”une langue pour toutes les nations (Charków 1884).
Ojciec Włodzimierza Baranowskiego.

</doc>
<doc id="1871809" url="https://pl.wikipedia.org/wiki?curid=1871809" title="Hanna Wehr">
Hanna Wehr

BHanna Wehr z domu Cohn (ur. 7 września 1926 w Warszawie, zm. 2022 tamże) – polska biochemik.
Życiorys.
Urodziła się w Warszawie w rodzinie żydowskiej jako córka Józefa Cohna (1898–1945/1946) i Balbiny z domu Lewin (1898–1977). Podczas II wojny światowej została wraz z najbliższą rodziną przesiedlona do getta warszawskiego. W latach 1943–1945 ukrywała się po aryjskiej stronie.
Po zakończeniu wojny ukończyła studia na Akademii Medycznej w Warszawie (1952). Została pracownikiem naukowym Zakładu Genetyki Instytutu Psychiatrii i Neurologii. Specjalizowała się w biochemii i diagnostyce laboratoryjnej. Habilitowała się w 1970, 20 marca 1990 uzyskała tytuł profesora.
Matka Jana Wehra (ur. 1958), matematyka, obecnie pracującego na University of Arizona.

</doc>
<doc id="1871811" url="https://pl.wikipedia.org/wiki?curid=1871811" title="Stanisław Ziemba">
Stanisław Ziemba

Stanisław Ziemba (ur. 4 listopada 1908 w Niepołomicach, zm. 25 kwietnia 1972) – polski dziennikarz i działacz państwowy, redaktor naczelny „Dziennika Zachodniego” (1945–1947), poseł na Sejm PRL II kadencji (1957–1961).
Życiorys.
W dwudziestoleciu międzywojennym pracował w katowickiej „Polonii”. W 1939 uczestniczył w obronie Warszawy, następnie przejściowo aresztowany (zbiegł z więzienia). W czasie II wojny światowej prowadził w Krakowie tajne kursy dziennikarskie, był redaktorem „Wiadomości” i „L’Information” przeznaczonego dla francuskojęzycznych jeńców. Stworzył działające tajnie Zrzeszenie Dziennikarzy Ziem Zachodnich. W 1944 walczył w powstaniu warszawskim jako żołnierz Armii Krajowej.
W 1945 znalazł się na Górnym Śląsku, podejmując pracę dziennikarza. Był założycielem i redaktorem naczelnym „Dziennika Zachodniego”. Zaangażował się w działalność w Stronnictwie Demokratycznym, będąc członkiem jego Zarządu Wojewódzkiego. Po odejściu z „DZ” w 1947 był redaktorem naczelnym „Sportu i Wczasów”, „Panoramy Śląskiej”, pracował także dla „Trybuny Robotniczej”. W 1960 został redaktorem naczelnym pisma „Tygodnik Polski”.
W latach 1957–1961 już jako bezpartyjny sprawował mandat posła na Sejm II kadencji wybranego w okręgu Katowice. Zasiadał w Komisji Spraw Wewnętrznych.
Pochowany wraz z Hanną Ziembą (1918–1975) na cmentarzu Wojskowym na Powązkach w Warszawie (kwatera B 20-6-11).

</doc>
<doc id="1871812" url="https://pl.wikipedia.org/wiki?curid=1871812" title="Karabin Hall-North M1843">
Karabin Hall-North M1843

Karabin Hall-North M1843 – amerykański odtylcowy karabin kapiszonowy, posiadający zamek skrzynkowy oraz umieszczony centralnie kurek. Był używany podczas wojny amerykańsko-meksykańskiej oraz wojny secesyjnej.
Obsługa.
Aby załadować karabin, należało odciągnąć kurek, a następnie otworzyć zamek znajdującą się na prawym boku dźwignią. Po umieszczeniu w środku pocisku z naważką prochu w papierowej tulejce można było zamknąć komorę; po umieszczeniu na kominku kapiszona, broń gotowa była do strzału.

</doc>
<doc id="1871815" url="https://pl.wikipedia.org/wiki?curid=1871815" title="James Joyce Bridge">
James Joyce Bridge

James Joyce Bridge (irl. Droichead Séamus Seoighe) – most drogowy przebiegający nad rzeką Liffey w Dublinie, stolicy Irlandii. Długość jedynego przęsła mostu wynosi 40 metrów, zbudowano go za pomocą prefabrykowanych profili stalowych i podwieszono na linach pod dwoma łukami ze stali. Został zaprojektowany przez hiszpańskiego architekta Santiago Calatrave, który zaprojektował także "Most im. Samuela Becketta" (otwarty w roku 2009), mostu nadano imię sławnego irlandzkiego pisarza Jamesa Joyce’a pochodzącego z Dublina. Oficjalne otwarcie nastąpiło 16 czerwca 2003 roku podczas święta Bloomsday obchodzonego ku czci sławnego pisarza.
Całkowity koszt budowy mostu wyniósł 9 milionów euro.

</doc>
<doc id="1871816" url="https://pl.wikipedia.org/wiki?curid=1871816" title="Boks Modliszki">
Boks Modliszki



</doc>
<doc id="1871817" url="https://pl.wikipedia.org/wiki?curid=1871817" title="Uploading">
Uploading



</doc>
<doc id="1871818" url="https://pl.wikipedia.org/wiki?curid=1871818" title="Franciszek Kotus-Jankowski">
Franciszek Kotus-Jankowski

Franciszek Kotus-Jankowski (właśc. "Franciszek Kotus"), ps. "Jankowski", "Stefan" (ur. 28 stycznia 1891 w Warszawie, zm. 19 stycznia 1958 w Gdańsku) – polski działacz komunistyczny, prezydent Gdańska (1945–1946).
Życiorys.
W okresie zaborów był związany z Socjaldemokracją Królestwa Polskiego i Litwy. Za działalność rewolucyjną był kilkakrotnie aresztowany, a w 1911 skazany na zesłanie do guberni wiackiej, był także więziony w Warszawie i Saratowie. W czasie I wojny światowej pracował w Radzie Pomocy Ofiarom Wojny w Moskwie, włączył się również w prace piotrogrodzkiego oddziału SDKPiL. Wziął udział w rewolucji październikowej.
W dwudziestoleciu międzywojennym pracował w Kasie Chorych i Zakładzie Ubezpieczeń Społecznych. Działał w Komunistycznej Partii Polski od stycznia 1919. Pracował w Centralnej Technice KPP. Członek Komitetu Warszawskiego MOPR.
W latach 1945–1946 sprawował urząd prezydenta Gdańska. Po odejściu z funkcji był dyrektorem naczelnym Państwowych Zakładów Samochodowych Nr 6 w Gdyni (1946-1948) i ponownie pracował w ZUS, w którym 1 września 1949 został kierownikiem Wydziału Administracyjno-Gospodarczego w Gdańsku.
Odznaczony m.in. Orderem Sztandaru Pracy II klasy i Krzyżem Kawalerskim Orderu Odrodzenia Polski. Został pochowany w Alei Zasłużonych na gdańskim Cmentarzu Srebrzysko (rejon II).

</doc>
<doc id="1871820" url="https://pl.wikipedia.org/wiki?curid=1871820" title="Tomasz Barey">
Tomasz Barey

Tomasz Barey w niektórych źródłach Barej, (ur. ok. 1860 w Warszawie, zm. po 1918) – leśnik i przyrodnik, badacz fauny, zwłaszcza ptaków, i flory. W źródłach polskich brak jest dokładniejszych danych biograficznych i dotyczących jego wykształcenia, jakkolwiek biografka Józefa Paczoskiego, T.M. Gold, nazywa go „doświadczonym i wykształconym przyrodnikiem”.
Od roku 1886 Barey był leśnikiem rządowym na południowych stokach Wielkiego Kaukazu, na pograniczu Gruzji i Azerbejdżanu. W roku 1888 został zaangażowany przez Ksawerego Branickiego na stałego współpracownika Muzeum Branickich w Warszawie jako kolekcjoner okazów ornitologicznych. Barey zbierał te okazy początkowo w okolicach Łagodechi na Kaukazie, gdzie pracował. W 1888 odbył także podróż po Persji, a w kolejnych trzech latach prowadził obserwacje i gromadził zbiory w kraju zakaspijskim w okolicach Aszchabadu (obecnie Turkmenistan). Od roku 1892 do roku 1895 w obwodzie fergańskim (obecnie Uzbekistan). Nadsyłając stamtąd rzadkie okazy fauny znacznie wzbogacił zbiory warszawskiego muzeum. Około roku 1898 Barey zaczął pracować w założonym przez Józefa Paczoskiego Muzeum Przyrodniczo-Historycznym w Chersoniu, stając się jego bliskim bardzo cennym współpracownikiem. W okresie tym nie ograniczał się jednak do kolekcjonowania i preparowania okazów faunistycznych, lecz rozszerzył swą działalność na kolekcjonowanie okazów botanicznych, jak tego dowodzi jego zielnik, wymieniony przez Paczoskiego.
Opublikował kilka prac ornitologicznych i łowieckich, m.in. o próbach udomowienia głuszca himalajskiego. Jego zbiory były przedmiotem opracowań wielu ornitologów polskich i zagranicznych. Zasługi Bareya zostały upamiętnione w nomenklaturze zoologicznej: "Porzana pusilla bareyi" – podgatunek karliczki i "Radoszkowskiana barrei" –gatunek błonkówki (z pomyłką w zapisie nazwy gatunkowej).
Ostatnie lata Bareya nie są znane. Prawdopodobnie zmarł podczas repatriacji do kraju po 1918 roku.

</doc>
<doc id="1871821" url="https://pl.wikipedia.org/wiki?curid=1871821" title="Sunshowers">
Sunshowers

Sunshowers – drugi singel brytyjskiej wokalistki M.I.A. z debiutanckiego albumu "Arular". Utwór został napisany przez M.I.A., Rossa Ortona, Steve'a Mackeya, Augusta Darnella oraz Stony Jr. Browdera.
Piosenka ze względu na kontrowersyjny tekst i cenzurę w telewizji oraz radiu została wycofana z MTV po tym jak M.I.A. odmówiła usunięcia z utworu słów: "Chcesz iść? Chcesz wygrać wojnę? Jak OWP nie poddać się."
Listy utworów, formaty i wersje singla.
CD single

</doc>
<doc id="1871828" url="https://pl.wikipedia.org/wiki?curid=1871828" title="Devon (aktorka erotyczna)">
Devon (aktorka erotyczna)



</doc>
<doc id="1871832" url="https://pl.wikipedia.org/wiki?curid=1871832" title="Karl Kraepelin">
Karl Kraepelin

Karl Matthias Friedrich Magnus Kraepelin (ur. 14 grudnia 1848 w Neustrelitz, zm. 28 czerwca 1915 w Hamburgu) – niemiecki przyrodnik. Brat psychiatry Emila Kraepelina.
Uczęszczał do gimnazjum w rodzinnym Neustrelitz. Następnie, od 1868 do 1870, studiował na Uniwersytecie w Getyndze nauki przyrodnicze. Brał udział w wojnie 1870/71. W 1873 roku na Uniwersytecie w Lipsku otrzymał tytuł doktora filozofii. Od 1889 do śmierci w 1914 kierował Muzeum Przyrodniczym w Hamburgu. 
Zajmował się m.in. anatomią owadów, mszywiołami, wijami.

</doc>
<doc id="1871837" url="https://pl.wikipedia.org/wiki?curid=1871837" title="Bucky Done Gun">
Bucky Done Gun

Bucky Done Gun – trzeci singel brytyjskiej wokalistki M.I.A. z debiutanckiego albumu „"Arular"”. Utwór został napisany przez M.I.A. oraz Wesleya Pentza, który jest również producentem utworu. M.I.A. wykonała tę piosenkę 3 maja 2005 w programie "Jimmy Kimmel Live!". „Bucky Done Gun” znalazł się na ścieżce dźwiękowej NBA Live 06, ale został przemianowany na „Bucky Done.” Teledysk do utworu wyreżyserował Anthony Mandler.

</doc>
<doc id="1871839" url="https://pl.wikipedia.org/wiki?curid=1871839" title="Texacephale">
Texacephale

Texacephale – rodzaj dinozaura ptasiomiednicznego z grupy pachycefalozaurów żyjącego w późnej kredzie na obecnych terenach Ameryki Północnej. Został opisany w 2010 roku przez Nicholasa Longricha i współpracowników w oparciu o dwie czołowo-ciemieniowe kopuły czaszki. Skamieniałości odkryto w datowanych na górny kampan osadach formacji Aguja w Big Bend w Teksasie. Kopuła czaszki była zbudowana w większości z połączonych kości czołowych i ciemieniowych, z ograniczonym udziałem kości peryferyjnych. Okno nadoczodołowe pozostawało otwarte. Morfologia kostnej kopuły na czaszce potwierdza hipotezę, że "Texacephale" i inne pachycefalozaury używały jej do walk wewnątrzgatunkowych. Według analizy filogenetycznej przeprowadzonej przez autorów "Texacephale" jest bazalnym przedstawicielem grupy Pachycephalosauria. Jego skamieniałości odnaleziono w osadach przybrzeżnych, co sugeruje, że pachycefalozaury żyły nie tylko na terenach położonych w głębi lądu. Obecność "Texacephale" w formacji Aguja wspiera również hipotezę o odmienności tamtejszej późnokredowej fauny od występującej bardziej na północ. Nazwa "Texacephale" pochodzi od Teksasu, w którym odkryto szczątki tego dinozaura, oraz greckiego słowa κεφαλη/"cephale", oznaczającego głowę.

</doc>
<doc id="1871840" url="https://pl.wikipedia.org/wiki?curid=1871840" title="Texacephale langstoni">
Texacephale langstoni



</doc>
<doc id="1871843" url="https://pl.wikipedia.org/wiki?curid=1871843" title="Ban Chiang">
Ban Chiang

Ban Chiang (taj. แหล่งโบราณคดีบ้านเชียง) – stanowisko archeologiczne w północno-wschodniej Tajlandii, w 1992 roku wpisane na listę światowego dziedzictwa UNESCO. 
W 1966 roku natrafiono tu na pozostałości osady i cmentarzyska z epoki brązu z IV tysiąclecia p.n.e. Na obszarze wykopalisk odnaleziono gliniane naczynia, pokryte czerwonymi wzorami na żółtym tle, oraz przedmioty z brązu. Metoda obróbki brązu nie wskazuje na wpływy cywilizacji chińskiej, co sugeruje istnienie w Ban Chiang niezależnego ośrodka cywilizacyjnego w IV tysiącleciu p.n.e. Odkrycie to zmieniło pogląd historyków o Azji Południowo-Wschodniej jako o obszarze zacofanym kulturowo w tej epoce.

</doc>
<doc id="1871844" url="https://pl.wikipedia.org/wiki?curid=1871844" title="Berardo de Marsi">
Berardo de Marsi



</doc>
<doc id="1871846" url="https://pl.wikipedia.org/wiki?curid=1871846" title="Hokuto (Honsiu)">
Hokuto (Honsiu)

 – miasto w Japonii na głównej wyspie Honsiu w prefekturze Yamanashi.
Położenie.
Miasto leży w północnej części prefektury nad rzeką Fuji, graniczy z:
oraz kilkoma miasteczkami i wsiami.
Historia.
Miasto powstało 1 listopada 2004 roku.
Transport.
Kolejowy.
Przez miasto przebiega główna magistrala JR Chūō.

</doc>
<doc id="1871847" url="https://pl.wikipedia.org/wiki?curid=1871847" title="Nirasaki">
Nirasaki

 – miasto w Japonii na głównej wyspie Honsiu w prefekturze Yamanashi.
Położenie.
Miasto leży w zachodniej części prefektury nad rzeką Fuji, graniczy z:
Historia.
Miasto powstało 10 października 1954 roku.
Transport.
Kolejowy.
Przez miasto przebiega główna magistrala JR Chūō.

</doc>
<doc id="1871849" url="https://pl.wikipedia.org/wiki?curid=1871849" title="Karen Moncrieff">
Karen Moncrieff

Karen M. Moncrieff (ur. 20 grudnia 1963 w Sacramento w Kalifornii) − amerykańska aktorka, reżyser i scenarzystka filmowa.
Życiorys.
Po ukończeniu Rochester Adams High School w Rochester w stanie Michigan (szkoły średniej, której absolwentką jest także Madonna), studiowała w Los Angeles City College.
W 1985 roku zyskała tytuł Miss Illinois oraz wystartowała w konkursie piękności na poziomie ogólnokrajowym (Miss America).
W 1986 roku debiutowała jako aktorka, wcielając się w postać Patricii Murphy w serialu "Guiding Light". Wkrótce wystąpiła w kolejnych popularnych operach mydlanych: "Dniach naszego życia", "Modzie na sukces" i "Santa Barbara".
W roku 2002 swoją premierę odnotował dramat "Blue Car" − pierwszy film wyreżyserowany przez Moncrieff, a zarazem jej projekt autorski. Realizacja filmu przysporzyła twórczyni sporo nagród i wyróżnień, m.in. nominację do nagrody Independent Spirit w kategorii "najlepszy debiutancki scenariusz" oraz laur Honorable Mention podczas Woodstock Film Festival. Następnie Karen napisała scenariusze do wybranych odcinków seriali "Sześć stóp pod ziemią" i "Dotyk zła", a już w 2006 r. wkupiła się w łaski krytyków filmowych realizując pomysłowy, przesycony tragizmem dreszczowiec "Siedem żyć", w którym w głównych rolach obsadziła gwiazdy Hollywood − Brittany Murphy, Marcię Gay Harden, Mary Beth Hurt i Giovanniego Ribisi. Film uzyskał w sumie dwie prestiżowe nagrody oraz cztery nominacje, był jednym z faworytów gali Independent Spirit Awards 2007.
Życie prywatne.
Od 15 czerwca 1987 roku jest żoną producenta/scenarzysty Erica Kartena.

</doc>
<doc id="1871851" url="https://pl.wikipedia.org/wiki?curid=1871851" title="Legion Armeński">
Legion Armeński

Legion Armeński () – jeden z niemieckich Legionów Wschodnich ("Ostlegionen"). Powołany 4 lipca 1942 w Radomiu z rozwiązanego obozu przejściowego "Durchgangslager 127" (Dulag 127).
Legion nie miał władzy zwierzchniej nad swoimi batalionami, a jedynie prowizoryczną. Bataliony zostały bowiem pojedynczo dołączono do różnych jednostek Wehrmachtu, po czym wysłano je na front.
Struktura organizacyjna.
Potem także:

</doc>
<doc id="1871852" url="https://pl.wikipedia.org/wiki?curid=1871852" title="Armenische Legion">
Armenische Legion



</doc>
<doc id="1871853" url="https://pl.wikipedia.org/wiki?curid=1871853" title="Tanglang quan">
Tanglang quan



</doc>
<doc id="1871854" url="https://pl.wikipedia.org/wiki?curid=1871854" title="Greenwich (Sydney)">
Greenwich (Sydney)

Greenwich – geograficzna nazwa dzielnicy (przedmieścia), położonej na terenie samorządu lokalnego Lane Cove, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1871857" url="https://pl.wikipedia.org/wiki?curid=1871857" title="OC">
OC



</doc>
<doc id="1871863" url="https://pl.wikipedia.org/wiki?curid=1871863" title="Emmanuel Koné">
Emmanuel Koné

Kouamatien Emmanuel Koné (ur. 31 grudnia 1986 w Abongoua) – iworyjski piłkarz grający na pozycji ofensywnego pomocnika.
Kariera klubowa.
Karierę piłkarską Koné rozpoczął w klubie ASEC Mimosas. W 2004 roku zadebiutował w jego barwach w pierwszej lidze Wybrzeża Kości Słoniowej. W 2004, 2005 i 2006 roku trzykrotnie z rzędu wywalczył z zespołem ASEC mistrzostwo kraju, a w 2005 roku zdobył z nim też Puchar Wybrzeża Kości Słoniowej.
Pod koniec 2007 roku Koné został piłkarzem rumuńskiego klubu CFR 1907 Kluż. W sezonie 2007/2008 nie rozegrał żadnego spotkania w barwach CFR. W pierwszej lidze rumuńskiej zadebiutował w następnym sezonie, 29 sierpnia 2008 roku w zremisowanym 0:0 domowym spotkaniu z Politehniką Jassy. W 2009 roku zdobył z CFR Puchar Rumunii. Latem 2009 został wypożyczony do Internaţional Curtea de Argeş. W 2010 roku wrócił do Cluj. W 2012 roku został zawodnikiem CS Sedan. W latach 2013-2015 grał w APO Levadiakos. Z kolei latem 2015 przeszedł do Apollonu Smyrnis.
Kariera reprezentacyjna.
W reprezentacji Wybrzeża Kości Słoniowej Koné zadebiutował 8 czerwca 2008 w zremisowanym 0:0 spotkaniu eliminacji do Mistrzostw Świata w RPA z Madagaskarem. W 2009 roku wywalczył z kadrą narodową awans na ten Mundial, a w 2010 roku został powołany do kadry na Puchar Narodów Afryki 2010.

</doc>
<doc id="1871864" url="https://pl.wikipedia.org/wiki?curid=1871864" title="Emmanuel Kone">
Emmanuel Kone



</doc>
<doc id="1871866" url="https://pl.wikipedia.org/wiki?curid=1871866" title="Legion Gruziński">
Legion Gruziński

Legion Gruziński (, ) – jeden z niemieckich Legionów Wschodnich ("Ostlegionen").
Historia.
Powołany w lipcu 1942 roku w Radomiu z rozwiązanego obozu przejściowego "Durchgangslager 112" (Dulag 112). Jego dowódcą był Szałwa Magłakelidze. Legion nie miał władzy zwierzchniej nad swoimi batalionami, a jedynie prowizoryczną. Bataliony zostały bowiem pojedynczo dołączono do różnych jednostek Wehrmachtu, po czym wysłano je na front.

</doc>
<doc id="1871868" url="https://pl.wikipedia.org/wiki?curid=1871868" title="Mecklenburg-Vorpommern">
Mecklenburg-Vorpommern



</doc>
<doc id="1871872" url="https://pl.wikipedia.org/wiki?curid=1871872" title="Feldmarszałek-lejtnant">
Feldmarszałek-lejtnant



</doc>
<doc id="1871875" url="https://pl.wikipedia.org/wiki?curid=1871875" title="Jueterbog">
Jueterbog



</doc>
<doc id="1871876" url="https://pl.wikipedia.org/wiki?curid=1871876" title="Samsung SGH-C100">
Samsung SGH-C100

Samsung SGH-C100 – telefon komórkowy wyprodukowany przez koreańską firmę Samsung. C100 to telefon w jednoczęściowej obudowie, o małym, czytelnym wyświetlaczu. Ze względu na brak aparatu posiada wydłużony czas pracy baterii.

</doc>
<doc id="1871878" url="https://pl.wikipedia.org/wiki?curid=1871878" title="Herb gminy Komarów-Osada">
Herb gminy Komarów-Osada

Herb gminy Komarów-Osada przedstawia w polu czerwonym św. Jerzego z włócznią srebrną (białą), na takimże koniu z rzędem złotym (żółtym), zabijającego smoka złotego (żółtego), płaszcz i grzebieniem hełmu św. Jerzego barwy złotej (żółtej).
Uchwałą Nr XVII/110/08 z dnia 18 lipca 2008 roku Rada Gminy Komarów-Osada ustanowiła herb, flagę i pieczęć Gminy Komarów-Osada.

</doc>
<doc id="1871879" url="https://pl.wikipedia.org/wiki?curid=1871879" title="Benjamin Angoua">
Benjamin Angoua

Benjamin Angoua Brou (ur. 23 stycznia 1986 w Anyamie) – iworyjski piłkarz grający na pozycji środkowego obrońcy.
Kariera klubowa.
Karierę piłkarską Angoua rozpoczął w klubie Toumodi FC, w którym trenował do 2004 roku. Następnie w 2005 roku odszedł do Africa Sports Abidżan i zadebiutował w jego barwach w pierwszej lidze Wybrzeża Kości Słoniowej. W zespole Africa Sports spędził dwa sezony.
Na początku 2006 roku Angoua został piłkarzem węgierskiego klubu Budapest Honvéd FC. W pierwszej lidze węgierskiej zadebiutował 15 kwietnia 2006 roku w wygranym 3:2 domowym spotkaniu z Győri ETO FC. W 2007 roku osiągnął pierwszy sukces z Honvédem, gdy zdobył Puchar Węgier (2:2, k. 3:1 w finale z Debreczynem VSC). W 2009 roku ponownie sięgnął po krajowy puchar - Honvéd tym razem wygrał w finałowym dwumeczu z Győri ETO FC (1:0, 0:0).
W 2010 roku Angoua przeszedł do Valenciennes FC, a w 2014 roku został zawodnikiem En Avant Guingamp.
Kariera reprezentacyjna.
W reprezentacji Wybrzeża Kości Słoniowej Angoua zadebiutował 19 listopada 2008 w zremisowanym 2:2 towarzyskim spotkaniu z Izraelem. W 2009 roku wywalczył z kadrą narodową awans na Mistrzostwa Świata w RPA, a w 2010 roku został powołany do kadry na Puchar Narodów Afryki 2010. Wcześniej w 2008 roku wziął udział w Letnich Igrzyskach Olimpijskich w Pekinie.

</doc>
<doc id="1871880" url="https://pl.wikipedia.org/wiki?curid=1871880" title="Herb gminy Tereszpol">
Herb gminy Tereszpol

Herb gminy Tereszpol przedstawia na zielonym polu św. Teresę w stroju karmelitańskim, trzymającą w lewej dłoni otwartą księgę, w prawej zaś - pióro.
Po kilkuletnich przygotowaniach nad dokumentacją oraz projektem herbu i flagi gminy poproszono o pomoc heraldyka, dr. Henryka Serokę z UMCS Lublin. Po akceptacji Komisji Heraldycznej uchwałą Nr XXX/144/09 z dnia 28 sierpnia 2009 roku Rada Gminy Tereszpol ustanowiła herb, flagę i pieczęć gminy Tereszpol.

</doc>
<doc id="1871881" url="https://pl.wikipedia.org/wiki?curid=1871881" title="Kelsey Smith-Briggs">
Kelsey Smith-Briggs

Kelsey Shelton Smith-Briggs (ur. 28 grudnia 2002, zm. 11 października 2005) jest ofiarą przemocy wobec dzieci. Zmarła w domu jej biologicznej matki Raye Dawn Smith i jej ojczyma Michaela Lee Portera. Śmierć dziecka była orzeczona jako zabójstwo. Kelsey była „ściśle” nadzorowana przez departament ochrony praw człowieka stanu Oklahoma; Oklahoma Department of Human Services (OKDHS) od stycznia 2005 do dnia śmierci.
Narodziny i wczesne dzieciństwo.
Kelsey urodziła się 28 grudnia 2002 r. w Oklahoma City. Na świat przyszła po rozwodzie rodziców. Dziewczynka wychowywana była przez matkę utrzymującą kontakty z rodziną ze strony jej biologicznego ojca. Pierwsze 2 lata życia Kelsey były spokojne. Do stycznia 2005 r., nie były zgłaszane władzom żadne oznaki przemocy wobec dziewczynki, ani nie było żadnych oznak przemocy zauważonych przez innych członków rodziny.
Przemoc.
Od stycznia 2005 r. aż do samego końca, były zgłaszane i udokumentowane przypadki stosowania przemocy wobec Kelsey. Udokumentowane obrażenia jakie z powodu przemocy odniosła dziewczynka to między innymi złamany obojczyk, złamane obie kończyny dolne, oraz wiele siniaków i zadrapań na twarzy i całym ciele.
Dnia 17 stycznia 2005 r. Oklahoma Department of Human Services (OKDHS) oficjalnie potwierdziło pierwszy przypadek stosowania przemocy wobec Kelsey, po tym jak dziewczynka została przywieziona do lokalnego pogotowia ze złamanym obojczykiem, siniakami i zadrapaniami w dolnej części pleców, na pośladkach i udach.
W kwietniu 2005 r. Kelsey miała złamane obie nogi. Eksperci medyczni orzekli, iż dziecko doznało spiralnych złamań kości w kilku miejscach wynikłe przez stosowanie przemocy. Po tym incydencie, Kelsey została zabrana spod opieki matki przez stanowe OKDHS, jednakże 15 czerwca 2005 roku, na zlecenie sędziego okręgowego Craiga Keya została umieszczona z powrotem w domu biologicznej matki, mimo braku zalecenia OKDHS. Sędzia stwierdził, że sprawca przemocy wobec Kelsey był „nieznany”.
Śmierć.
Kelsey Shelton Smith-Briggs zmarła 11 października 2005 r. w domu swej matki, Raye Dawn Smith i jej ojczyma, Michaela Lee Portera, w Meeker, w stanie Oklahoma. Śmierć była wynikiem zabójstwa i nastąpiła z powodu tępego urazu brzucha.
Sentencja i wyrok.
Michael Lee Porter (ojczym) został oskarżony o napaść na tle seksualnym i morderstwo pierwszego stopnia. W lutym 2007 r. przyznał się do winy i został skazany na 30 lat więzienia.
Raye Dawn Smith (biologiczna matka) została oskarżona o umożliwianie aktów przemocy i wykorzystywania dziecka.18 lipca 2007 r. została skazana na 27 lat więzienia.
Reforma ustawy o ochronie dzieci.
W marcu 2006 r. ustawodawca stanu Oklahoma uchwalił reformę ustawy nazwanej imieniem Kelsey Smith-Briggs (Kelsey Smith-Briggs Child Protection Reform Act) dotyczącej ochrony dzieci, reformy sądów, OKDHS, sposobu jak i rozstrzygania spraw dotyczących przemocy wobec dzieci i zaniedbania.

</doc>
<doc id="1871884" url="https://pl.wikipedia.org/wiki?curid=1871884" title="Samsung SCH-W531">
Samsung SCH-W531

Samsung SCH-W531 – telefon hybryda pracujący w zakresach CDMA i GSM, ale nie jednocześnie. Popularny w Nowej Zelandii gdzie jest oferowany przez Telecom New Zealand. Po uruchomieniu urządzenia domyślnie wyszukiwana jest sieć CDMA. Aby wyszukać sieć GSM należy zmienić opcję w menu.
Model ten wyposażony jest w sumie 43 MB współdzielonej pamięci flash, które mogą być używane do przechowywania danych użytkownika, takich jak obrazy i pliki wideo oraz pliki MP3. Telefon wyposażony jest także w 9 megabajtów niedostępnych EFS pamięci do przechowywania zakupionych i pobranych treści.
Ten telefon komórkowy jest WorldMode i działa w oparciu o CDMA 800 MHz pasma częstotliwości radiowej i GSM 900 MHz/1800 MHz.

</doc>
<doc id="1871886" url="https://pl.wikipedia.org/wiki?curid=1871886" title="Legion Tatarów Nadwołżańskich">
Legion Tatarów Nadwołżańskich

Legion Tatarów Nadwołżańskich (, ) – jeden z niemieckich Legionów Wschodnich ("Ostlegionen"). Powołany w styczniu 1942 roku w Radomiu.
Dowódcą Legionu był Szalwa Maglakelidse.
Legion nie miał władzy zwierzchniej nad swoimi batalionami, a jedynie prowizoryczną. Bataliony zostały bowiem pojedynczo dołączone do różnych jednostek Wehrmachtu, po czym wysłano je na front.

</doc>
<doc id="1871887" url="https://pl.wikipedia.org/wiki?curid=1871887" title="Wolga-Tartarische Legion">
Wolga-Tartarische Legion



</doc>
<doc id="1871892" url="https://pl.wikipedia.org/wiki?curid=1871892" title="Święty Pafnucy">
Święty Pafnucy



</doc>
<doc id="1871894" url="https://pl.wikipedia.org/wiki?curid=1871894" title="Legion Azerski">
Legion Azerski

Legion Azerski () – jeden z niemieckich Legionów Wschodnich ("Ostlegionen"). Powołany 22 lipca 1942 w Radomiu z przemianowania Legionu Kaukasko-Muzułmańskiego ("Kaukasisch-Mohammedanische Legion").
Legion nie miał władzy zwierzchniej nad swoimi batalionami, a jedynie prowizoryczną. Bataliony zostały bowiem pojedynczo dołączono do różnych jednostek Wehrmachtu, po czym wysłano je na front.
Struktura organizacyjna.
Potem także:

</doc>
<doc id="1871896" url="https://pl.wikipedia.org/wiki?curid=1871896" title="Aserbeidschanische Legion">
Aserbeidschanische Legion



</doc>
<doc id="1871901" url="https://pl.wikipedia.org/wiki?curid=1871901" title="Legion Północnokaukaski">
Legion Północnokaukaski

Legion Północnokaukaski () – jeden z niemieckich Legionów Wschodnich ("Ostlegionen"). Powołany 5 sierpnia 1942 roku w Radomiu.
Legion nie miał władzy zwierzchniej nad swoimi batalionami, a jedynie prowizoryczną. Bataliony zostały bowiem pojedynczo dołączone do różnych jednostek Wehrmachtu, po czym wysłano je na front.
Później przemianowany na 2 Legion Turkiestański.
Struktura organizacyjna.
Potem także:

</doc>
<doc id="1871903" url="https://pl.wikipedia.org/wiki?curid=1871903" title="Legion Kaukasko-Muzułmański">
Legion Kaukasko-Muzułmański

Legion Kaukasko-Muzułmański () – jeden z niemieckich Legionów Wschodnich ("Ostlegionen"). Powołany 24 marca 1942 roku w Radomiu.
Historia.
Legion nie miał władzy zwierzchniej nad swoimi batalionami, a jedynie prowizoryczną. Bataliony zostały bowiem pojedynczo dołączono do różnych jednostek Wehrmachtu, po czym wysłano je na front.
22 lipca 1942 przemianowany na Legion Azerbejdżański.

</doc>
<doc id="1871904" url="https://pl.wikipedia.org/wiki?curid=1871904" title="Georgische Legion">
Georgische Legion



</doc>
<doc id="1871905" url="https://pl.wikipedia.org/wiki?curid=1871905" title="St. Cyr">
St. Cyr



</doc>
<doc id="1871907" url="https://pl.wikipedia.org/wiki?curid=1871907" title="Abwehrunternehmen Tiger B">
Abwehrunternehmen Tiger B



</doc>
<doc id="1871908" url="https://pl.wikipedia.org/wiki?curid=1871908" title="Aristide Zogbo">
Aristide Zogbo

Aristide Benoît Zogbo (ur. 30 grudnia 1981 w Abidżanie) – iworyjski piłkarz grający na pozycji bramkarza.
Kariera klubowa.
Karierę piłkarską Zogbo rozpoczął w klubie Issia Wazi. W 2003 roku zadebiutował w jego barwach w pierwszej lidze Wybrzeża Kości Słoniowej. W 2006 roku wywalczył z Issią Puchar Wybrzeża Kości Słoniowej, a w 2007 roku ponownie wystąpił w finale tego pucharu. W 2007 roku odszedł do egipskiego Ittihad El-Shorta i przez dwa lata grał w lidze egipskiej.
W 2009 roku Zogbo został bramkarzem izraelskiego klubu Maccabi Netanja, w którym rywalizuje o miejsce w składzie z Davidem Lifshitzem. W pierwszej lidze izraelskiej zadebiutował 17 października 2009 w wygranym 3:0 wyjazdowym meczu z Maccabi Petach Tikwa.
Kariera reprezentacyjna.
W reprezentacji Wybrzeża Kości Słoniowej Zogbo zadebiutował 20 sierpnia 2008 w wygranym 2:1 towarzyskim spotkaniu z Gwineą. W 2009 roku wywalczył z kadrą narodową awans na Mistrzostwa Świata w RPA, a w 2010 roku został powołany do kadry na Puchar Narodów Afryki 2010.

</doc>
<doc id="1871914" url="https://pl.wikipedia.org/wiki?curid=1871914" title="Vincent Angban">
Vincent Angban

Vincent Atchouailou de Paul Angban (ur. 15 lutego 1985 w Anyamie) – iworyjski piłkarz grający na pozycji bramkarza.
Kariera klubowa.
Karierę piłkarską Angban rozpoczął w klubie Rio Sport d’Ányama. W 2005 roku zadebiutował w jego barwach w pierwszej lidze Wybrzeża Kości Słoniowej. W Rio Sport grał do końca 2006 roku, a na początku 2007 roku został bramkarzem ASEC Mimosas. W 2007 i 2008 roku zdobył z tym zespołem Puchar Wybrzeża Kości Słoniowej, a w 2009 i 2010 roku wywalczył z nim dwa tytuły mistrza kraju. W latach 2011-2012 grał w JC d’Abidjan, a w sezonie 2013/2014 był zawodnikiem AFAD Djékanou. W sezonie 2014/2015 występował w Africa Sports National, a w latach 2015-2017 w tanzańskim Simba SC.
Kariera reprezentacyjna.
Wraz z reprezentacją Wybrzeża Kości Słoniowej U-20 Angban wziął udział w mistrzostwach Afryki w 2005 roku. W 2008 roku wystąpił na Igrzyskach Olimpijskich w Pekinie. W dorosłej reprezentacji zadebiutował w 2008 roku. W 2009 roku wywalczył z kadrą narodową awans na Mistrzostwa Świata w RPA, a w 2010 roku został powołany do kadry na Puchar Narodów Afryki 2010.

</doc>
<doc id="1871918" url="https://pl.wikipedia.org/wiki?curid=1871918" title="Bużysko (jezioro w powiecie ostrowskim)">
Bużysko (jezioro w powiecie ostrowskim)

Bużysko – jezioro, będące starorzeczem rzeki Bug, położone w woj. mazowieckim, w powiecie ostrowskim, w gminie Małkinia Górna.
Rejon Bużyska porośnięty jest typową roślinnością nadwodną, szuwarami i zaroślami wierzb. Jezioro jest otoczone przez wilgotne łąki oraz pastwiska. Jezioro wykorzystują migrujące ptaki wodno-błotne. Na przylegających kompleksach łąk i pastwisk licznie występują m.in. bekas kszyk, dubelt, rycyk i krwawodziób.
Dużą powierzchnię w starorzeczu zajmuje zespół osoki aleosowatej oraz zespół grążela żółtego i grzybieni białych. Brzegi przeważnie zasiedla w mniejszym stopniu zespół oczeretu jeziornego. Na pobliskich obniżeniach terenu i na brzegach jeziora występuje szuwar wielkomannowy. Na obszarze większych głębokości zbiornika, przy brzegach rośnie szuwar pałki szerokolistnej oraz skrzypu bagiennego. Można znaleźć tutaj także zespoły turzycy zaostrzonej, które charakteryzują bardziej wilgotne lub zabagnione zagłębienia terenu, jak i brzegi Bużyska.
W 2004 roku władze gminy Małkinia Górna zaproponowały utworzenie na obszarze jeziora rezerwatu przyrody, który został zaprojektowany w dokumentacji Nadbużańskiego Parku Krajobrazowego.

</doc>
<doc id="1871920" url="https://pl.wikipedia.org/wiki?curid=1871920" title="Pafnucy (opat)">
Pafnucy (opat)

Pafnucy (opat) (zm. ok. 380 roku) – opat i pustelnik, święty Kościoła katolickiego.
Życiorys.
Postać Pafnucego znana jest z trudnych do historycznej weryfikacji tekstów ojców pustyni. Był założycielem ławry w pobliżu Herakleopolis. Legenda o kurtyzanie Taidzie przypisuje świętemu opiekę nad grzesznicą w czasie gdy się nawróciła. Źródłem informacji o Pafnucym są "Apoftegmaty Ojców pustyni", a także "Historia monachorum in Aegypto". Według św. Pafnucego życie laików może być "miłe Bogu".
Jego wspomnienie w Kościele katolickim obchodzono 29 listopada.

</doc>
<doc id="1871922" url="https://pl.wikipedia.org/wiki?curid=1871922" title="Grossbeeren">
Grossbeeren



</doc>
<doc id="1871930" url="https://pl.wikipedia.org/wiki?curid=1871930" title="Bitwa pod Grossbeeren">
Bitwa pod Grossbeeren



</doc>
<doc id="1871934" url="https://pl.wikipedia.org/wiki?curid=1871934" title="Mścisław (prawosławny patriarcha Kijowa)">
Mścisław (prawosławny patriarcha Kijowa)



</doc>
<doc id="1871938" url="https://pl.wikipedia.org/wiki?curid=1871938" title="Niederer Flaeming">
Niederer Flaeming



</doc>
<doc id="1871941" url="https://pl.wikipedia.org/wiki?curid=1871941" title="Niedergoersdorf">
Niedergoersdorf



</doc>
<doc id="1871943" url="https://pl.wikipedia.org/wiki?curid=1871943" title="Leizu">
Leizu

Leizu (chiń. 嫘祖, "Léizǔ"), znana także jako Xi Lingshi (西陵氏) – według mitologii chińskiej żona Huang Di, wynalazczyni jedwabiu.
Według chińskiej legendy cesarzowa miała pewnego dnia, podczas spaceru po cesarskich ogrodach, zaobserwować jak larwa jedwabnika buduje swój kokon. Zaintrygowana, rozwinęła go i wykorzystała nić jako włókno, dając początek tkactwu.
O postaci Leizu wspominają już "Księga gór i mórz" oraz "Zapiski historyka", jednak odkrycie produkcji jedwabiu przypisuje jej dopiero kronika "Suishu", pochodząca z pierwszej połowy VII wieku. Wcześniejsza wersja mitu, o charakterze totemicznym, pochodząca z kręgu wczesnej kultury Ba w prowincji Syczuan i zanotowana około roku 350, za wynalazczynię jedwabiu uważa postać zwaną Koniogłową Dziewczyną ("Matouniang"). Według tej opowieści w dawnych czasach mieszkaniec jednego z krajów udał się w daleką podróż, zostawiając w domu córkę i konia. Tęskniąca za ojcem dziewczyna poprosiła konia, aby odnalazł go, w zamian obiecując, że wyjdzie za niego za mąż. Koń udał się w podróż i sprowadził ojca z powrotem, dziewczyna odmówiła jednak spełnienia przysięgi. Gdy ojciec dowiedział się o tej umowie, ustrzelił konia z łuku i zdarł z niego skórę, którą rozwiesił na podwórzu. Gdy ojciec się oddalił, córka bawiła się na podwórzu przy skórze zwierzęcia. Ta nagle uniosła się i owinęła dziewczynę, po czym oddaliła się z nią. Po kilku dniach znaleziono ich pomiędzy gałęziami wielkiego drzewa, gdzie końska skóra przemieniła się w kokon, a dziewczyna w gąsienicę. Drzewo to nazwano "sang" (morwą), gdyż słowo to oznaczało jednocześnie smutek. W Syczuanie występują także podobne bajki tłumaczące odkrycie jedwabiu, m.in. o władcy państwa Shu, Zanzongu, który wyszedł z gąsienicy jedwabnika.

</doc>
<doc id="1871945" url="https://pl.wikipedia.org/wiki?curid=1871945" title="François de Malherbe">
François de Malherbe

François de Malherbe (ur. 1555 w Caen, zm. 16 października 1628) – francuski poeta, jeden z twórców poetyki klasycystycznej.
Był synem urzędnika królewskiego o tym samym imieniu, twierdził jednak, że jeden z jego przodków uczestniczył w wyprawie Wilhelma Zdobywcy. Nie jest wyjaśnione, w jakiej wierze został ochrzczony i wychowany, jednak przez całe życie podawał się za katolika. W wieku 21 lat, być może w celu odzyskania dawnej pozycji rodziny, postanowił zostać wojskowym. Wstąpił do oddziałów przybocznych trzeciego syna Henryka II, Henryka d'Angoulême'a, razem z którym udał się do Prowansji. Protegujący go książę, a następnie król francuski uważał go za wybitnie uzdolnionego poetycko i zachęcał do twórczości literackiej. Jednak pierwsze publikowane utwory Malherbe'a, "Larmes de Saint Pierre", datują się dopiero na rok 1587.
Po śmierci Henryka III w zamachu w 1589 przez kilka lat pozostawał bez pracy, żyjąc na przemian w Prowansji i Normandii. Ostatecznie osiedlił się w Aix-en-Provence i skupił się na działalności literackiej. W 1600 o poecie usłyszał Henryk IV Burbon, który sprowadził go do Paryża jako jednego z nadwornych poetów. Malherbe miał za zadanie pisać dla władcy, za stałą pensją, utwory o tematyce miłosnej. Działał również po śmierci Henryka IV. Poparł zamiary kardynała Richelieu dążące do unifikacji obowiązujących wzorów literackich i stworzenia uniwersalnych zasad poezji, dramatu i prozy.
W 1627 jego syn Marek Aureliusz został zabity w pojedynku ze znacznie bogatszym szlachcicem. Malherbe podjął wówczas szereg wysiłków na rzecz ukarania jego zabójcy, jednak poniósł porażkę sądową. W 1628 udał się pod La Rochelle, by osobiście prosić o wsparcie króla Ludwika XIII. W czasie pobytu w tym miejscu zapadł na malarię i zmarł 16 października 1628.
Twórczość.
W młodości Malherbe hołdował popularnej poezji opartej na konceptach i podniosłej retoryce. Z czasem jego twórczość ewoluowała w kierunku tematów uniwersalnych, przedstawiające ogólne prawdy o człowieku i jego naturze. Unikał wszelkich aluzji do własnej biografii i przeżywanych uczuć. Podejmował tematy typowe dla swojej epoki i dla dworu, pisząc o dobrodziejstwa pokoju we Francji, chwaląc kolejnych królów i tolerancję religijną. Tworzył
również utwory okolicznościowe, związane z życiem dworskim: w 1606 "Odę na powitanie Marii Medycejskiej", w 1605 "Modlitwę za króla Henryka Wielkiego jadącego do Limousin", w 1606 "Odę na zamach na Pont-Neuf", w 1610 "Odę do królowej Marii Medycejskiej na pomyślność jej regencji", w 1628 "Odę poświęconą królowi Ludwikowi XIII jadącemu ukarać buntowników z La Rochelle". Rzadziej sięgał do inspiracji biblijnych, parafrazując w 1627 "Psalm CXIV". Łącznie jego wiersze zawierały się w czterech cyklach – ody, stance, pieśni i sonety. Jego dzieła charakteryzowała oszczędność językowa, zrywająca z barokowym zamiłowaniem do poszukiwania bogactwa i oryginalnych konceptów w tym zakresie. Podstawą jego poezji była logika wywodu, pozbawiona wszelkiego ładunku emocjonalnego; elokwencja zastępuje w jego dziełach liryzm. Jan Prokop uważa jednak jego twórczość za nierówną i często nadmiernie podporządkowaną jego zadaniom dworskim.
Wkład w powstawanie klasycystycznego modelu literatury.
Malherbe był zafascynowany gramatyką, stał się autorytetem w zakresie języka literackiego klasycystycznej Francji, współtworząc tym samym model języka poezji obowiązujący w tej epoce. Był szczególnym wrogiem słów zapożyczonych z innych języków (zarówno klasycznych, jak i nowożytnych lub dialektów regionalnych), które nie zakorzeniły się we współczesnym mu języku mówionym. Głosił również potrzebę upowszechniania wśród zwykłych ludzi poszanowania zasad gramatyki francuskiej.
Kontynuował pracę nad stworzeniem zasad poezji, podejmując próby kodyfikacji podjęte w poprzednim stuleciu przez Plejady. Uszczegółowił zasady tworzenia poszczególnych wskazanych przez Plejadę gatunków literackich (oda, pieśń), w szczególności przeciwstawiając się powstawaniu rozziewu, pisaniu wersów bez cezury i posługiwaniu się zbędnym jego zdaniem, przesadnie wykwintnym słownictwem. Rolę poety pojmował jako pracę wieloletnią, polegającą na nieustannym poprawianiu i udoskonalaniu własnych tekstów, co zresztą sam czynił; odrzucał kluczową rolę natchnienia w twórczości literackiej na rzecz pełnego opanowania warsztatu poetyckiego i czystości języka.
Malherbe, chociaż nie spisał swoich przemyśleń w formie traktatu teoretycznego, poprzez swoją pozycję poety dworskiego zgromadził wokół siebie licznych naśladowców, kładąc tym samym podwaliny pod nurt poetycki odrzucający całkowicie poetykę barokową i renesansową, a tym samym powstanie francuskiego klasycyzmu. Jego model poezji nie był jednak przyjmowany powszechnie: polemizował z nim m.in. Théophile de Viau, twierdząc, że zalecenia Malherbe'a uniemożliwiały poetom tworzenie pod wpływem natchnienia, zmuszając ich do skupiania się w większym stopniu na formie niż na treści utworów.
Również późniejsze opinie literaturoznawców nt. metody Malherbe'a są podzielone. Jan Prokop uważa zasady sformułowane przez Malherbe'a za paraliżujące zdolności utalentowanych poetów, przesadnie sztywne i nie pozostawiające pola dla oryginalności literackiej. G. Lanson i P. Tuffrau uważają jednak jego wpływ zarówno na język francuski, jak i na poezję, za wysoce pozytywny.

</doc>
<doc id="1871946" url="https://pl.wikipedia.org/wiki?curid=1871946" title="Jaz Elektrowni Wodnej Wrocław I">
Jaz Elektrowni Wodnej Wrocław I

Jaz Elektrowni Wodnej Wrocław I – jaz położony we Wrocławiu na rzece Odrze. a dokładniej na jej odnodze, tzw. Odrze Południowej, w ramach Wrocławskiego Węzła Wodnego. Jaz ten wchodzi razem ze Śluzą Mieszczańską, Jazem Elektrowni Wodnej Wrocław II i innymi budowlami, w skład Mieszczańskiego Stopnia Wodnego – Śródmiejskiego Węzła Wodnego Dolnego. Jaz ściśle współpracował z elektrownią wodną I ("Południową") – utrzymywał na jej potrzeby odpowiedni poziom piętrzenia, niezbędny do uzyskania jak największej produkcji energii elektrycznej; oraz współpracował z jazem i elektrownią II ("Północną"). Położony jest w 252,45 km biegu rzeki. Jaz ten budowany był w latach 1921–1924, a 1959 roku został gruntownie przebudowany dla potrzeb zwiększenia poziomu piętrzenia o 96 cm. Po tzw. powodzi tysiąclecia wykonano niezbędne remonty w rejonie jazu, w tym między innymi przylegających nabrzeży. Obecnie, w związku z udostępnieniem przez Regionalny Zarząd Gospodarki Wodnej we Wrocławiu dla potrzeb żeglugi "Śródmiejskiego Węzła Wodnego", jazy elektrowni piętrzą także wodę dla żeglugi i powstałych tu przystani jachtowych (np. Marina Topacz) oraz pasażerskich.
Jest to jaz trójprzęsłowy:
Lewy, północny przyczółek jazu położony jest przy niewielkiej, nienazwanej wysepce oddzielonej od Kępy Mieszczańskiej przez kanał "Śluzy Mieszczańskiej", natomiast prawy, południowy na niewielkiej wysepce, na której dalej na południe opiera się również "Elektrownia Woda Wrocław I".
"Jaz Elektrowni Wodnej Wrocław I" w latach 1941–1942 został przebudowany z konstrukcji palowo-kamiennej na konstrukcję betonową z okładziną granitową. Współcześnie spad wynosi 5,65 m.

</doc>
<doc id="1871947" url="https://pl.wikipedia.org/wiki?curid=1871947" title="Xi Lingshi">
Xi Lingshi



</doc>
<doc id="1871948" url="https://pl.wikipedia.org/wiki?curid=1871948" title="Lei Zu">
Lei Zu



</doc>
<doc id="1871949" url="https://pl.wikipedia.org/wiki?curid=1871949" title="Królowie Connachtu">
Królowie Connachtu

Królowie Connachtu – legendarni i historyczni władcy "cóiced" (różnie tłumaczone jako część, piąty lub prowincja) Connachtu, które leży na zachód od rzeki Shannon w Irlandii. Jednak nazwa prowincji była stosowana we wczesnym średniowieczu, obecnie jest nazwana Connachta.
Dawna nazwa prowincji w starożytności brzmiała Cóiced Ol nEchmacht (piąta część Ol nEchmacht). Praca Klaudiusza Ptolemeusza, geografa greckiego, z ok. 150 r. n.e. podaje nazwę ludu, zwanego „Nagnatae”, mieszkającego na terenie zachodniej Irlandii. Niektórzy uczeni są zdania, że opis wyspy mogła się opierać na kartografii opracowanej pięć wieków przed jego czasami.
Connachta była grupą dynastii, która podawała swoje pochodzenie z trzech starszych synów arcykróla Eochaida XII Muigmedoina: Briana I, Aililla and Fiachry. Wzięli swą nazwę od ich rzekomego pochodzenia od arcykróla Conna Cétchathacha. Ich młodszym brat Niall I od Dziewięciu Zakładników był przodkiem rodu Uí Néill.

</doc>
<doc id="1871951" url="https://pl.wikipedia.org/wiki?curid=1871951" title="Vincent Gardenia">
Vincent Gardenia

Vincent Gardenia, właśc. Vincenzio Scognamiglio (ur. 7 stycznia 1920 w Neapolu, zm. 9 grudnia 1992 w Filadelfii) – włosko-amerykański aktor teatralny, filmowy i telewizyjny. Był dwukrotnie nominowany do Oscara dla najlepszego aktora drugoplanowego w filmach: "Uderzaj powoli w bęben" ("Bang the Drum Slowly", 1973) i "Wpływ księżyca" ("Moonstruck", 1987). 
Życiorys.
Urodził się w Neapolu we Włoszech jako syn Elisy (Ausiello) i Gennaro Gardenia Scognamiglio. Kiedy miał dwa lata, jego rodzina wyemigrowała do Stanów Zjednoczonych i osiedliła się na Brooklynie w Nowym Jorku.
Jego ojciec założył trupę aktorską, prezentującą melodramaty w języku włoskim. Jako dziecko występował w trupie we włosko-amerykańskich dzielnicach Nowego Jorku i okolic. Zadebiutował na scenie w wieku pięciu lat, wcielając się w pucybuta. 
Po raz pierwszy jako niemiecki praktykant szpiegowski w dramacie kryminalnym Henry’ego Hathawaya "Dom przy 92 ulicy" ("The House on 92nd Street", 1945) z Lloydem Nolanem. W 1958 zadebiutował na Broadwayu jako pierwszy niewidomy w sztuce "Wizyta" ("The Visit"). W 1970 został uhonorowany nagrodę Obie za podwójną rolę Charlesa Ferrisa i Nicka Esposito w produkcji off-Broadwayu "Passing Through From Exotic Places". W 1972 rola Harry’ego Edisona w czarnej komedii Neila Simona "Więzień Drugiej Alei" ("The Prisoner of Second Avenue") przyniosła mu Tony Award. Jako Dutch Schnell w dramacie sportowym "Uderzaj powoli w bęben" ("Bang the Drum Slowly", 1973) był nominowany do Oscara dla najlepszego aktora drugoplanowego. W 1979 został nominowany do Tony Award dla najlepszego aktora w musicalu za występ jako Alfred Rossi w "Sali balowej" ("Ballroom"). Za rolę Cosmo Castoriniego, ojca Loretty (Cher) w komedii romantycznej "Wpływ księżyca" ("Moonstruck", 1987) otrzymał nominację do Oscara dla najlepszego aktora drugoplanowego. Zagrał w około 40 filmach, często pojawiał się także w serialach telewizyjnych. Za rolę Michaela Aylotta w telewizyjnej komedii HBO "Age-Old Friends" (1989) otrzymał Emmy jako wybitny aktor drugoplanowy w miniserialu lub filmie telewizyjnym.
Zmarł nagle 9 grudnia 1992 na zawał serca w wieku 72 lat. Jest pochowany na Saint Charles Cemetery na wyspie Long Island w Nowym Jorku).

</doc>
<doc id="1871954" url="https://pl.wikipedia.org/wiki?curid=1871954" title="Urząd Dahme/Mark">
Urząd Dahme/Mark

Urząd Dahme/Mark (niem. "Amt Dahme/Mark") - urząd w Niemczech, leżący w kraju związkowym Brandenburgia, w powiecie Teltow-Fläming. Siedziba urzędu znajduje się w mieście Dahme/Mark.
W skład urzędu wchodzą cztery gminy:

</doc>
<doc id="1871955" url="https://pl.wikipedia.org/wiki?curid=1871955" title="Dahme/Mark (urząd)">
Dahme/Mark (urząd)



</doc>
<doc id="1871957" url="https://pl.wikipedia.org/wiki?curid=1871957" title="Dariusz Kurzawa">
Dariusz Kurzawa

Dariusz Kurzawa (ur. 26 czerwca 1976 w Strzelnie) – polski polityk i samorządowiec, w latach 2008–2010 wicewojewoda kujawsko-pomorski, w latach 2010–2019 wicemarszałek województwa kujawsko-pomorskiego, poseł na Sejm IX kadencji.
Życiorys.
Syn Stanisława i Joanny. W 1991 ukończył Szkołę Podstawową w Rzeszynku, w 1995 został absolwentem Liceum Ogólnokształcącego im. Juliusza Słowackiego w Kruszwicy. W 2000 ukończył studia na Wydziale Nauk Historycznych Uniwersytetu Mikołaja Kopernika w Toruniu. Był stypendystą Europejskiego Uniwersytetu Viadrina we Frankfurcie nad Odrą. W 2006 obronił rozprawę doktorską "Patrocinia kościołów parafialnych w diecezji włocławskiej w średniowieczu" i uzyskał stopień doktora nauk humanistycznych w dyscyplinie historia na Uniwersytecie Kazimierza Wielkiego w Bydgoszczy. W 2018 ukończył podyplomowe studia menedżerskie w Wyższej Szkole Gospodarki w Bydgoszczy.
Od 2000 do 2007 pracował jako nauczyciel w Gimnazjum we Włostowie. W latach 2006–2008 zajmował stanowisko dyrektora Miejsko-Gminnego Ośrodka Kultury i Rekreacji w Strzelnie. Jest redaktorem publikacji poświęconej Albertowi A. Michelsonowi.
Należy do Polskiego Stronnictwa Ludowego. W 2006 z listy tej partii uzyskał mandat radnego powiatu mogileńskiego, był członkiem zarządu tegoż powiatu. 30 stycznia 2008 został powołany na wicewojewodę kujawsko-pomorskiego.
W wyniku wyborów w 2010 został wybrany do sejmiku kujawsko-pomorskiego, w konsekwencji rezygnując 29 listopada tegoż roku ze stanowiska wicewojewody. 29 listopada 2010 radni województwa powołali go na urząd wicemarszałka województwa. Kandydował w 2011 i w 2015 do Sejmu, a w 2014 do Parlamentu Europejskiego.
W 2014 uzyskał reelekcję w wyborach do sejmiku województwa. 1 grudnia tego samego roku ponownie został wicemarszałkiem w nowym zarządzie województwa. W 2018 ponownie został wybrany w skład sejmiku kujawsko-pomorskiego oraz na wicemarszałka województwa.
W wyborach w 2019 uzyskał mandat posła na Sejm IX kadencji z
okręgu bydgoskiego, otrzymując 17 648 głosów. W Sejmie został m.in. członkiem Komisji Kultury Fizycznej, Sportu i Turystyki oraz Komisji Ustawodawczej.

</doc>
<doc id="1871961" url="https://pl.wikipedia.org/wiki?curid=1871961" title="Boskie prawo królów">
Boskie prawo królów

Boskie prawo królów – koncepcja filozoficzno-polityczna uzasadniająca absolutną władzę monarchów jej "boską genezą" głoszona w Europie Zachodniej od XVII w. do XVIII w., w Rosji od XVI w. do początków XX wieku.
Koncepcja boskiego prawa królów stała w opozycji do koncepcji suwerenności ludu, zgodnie z którą władza wywodzi się od ludu.
Przedstawicielem tej koncepcji w Anglii był Robert Filmer, autor traktatu „Patriarcha” (1680). Jego argumentacja odnosi się do historii biblijnej postrzeganej tu jako uniwersalna prahistoria ludzkości. Władza królów pochodzi zdaniem Filmera z namaszczenia bożego, gdyż Stwórca miał dać Adamowi prawo do władania całym stworzeniem z uwzględnieniem własnej rodziny (a zatem całej ludzkości).
Adam jako pierwszy ojciec sprawował niepodzielną władzę nad światem (z boskiego nadania) i nad swoim potomstwem. Władza państwowa zaś wywodzi się z władzy ojcowskiej. Zatem monarcha spełnia wobec swojego ludu rolę ojca wobec rodziny, jego pozycje uzasadnia namaszczony przez Boga model rodziny. Powyższa wnioskowanie ma charakter genetyczny: Filmer nie twierdzi, że władza monarchów opiera się „bezpośrednio” na boskim nadaniu, lecz że wywodzi się z uświęconego przez Boga porządku. Biblia była traktowana tam jako uniwersalna historia ludzkości w wymiarze ontologicznym, a nie alegorycznym. Pismo Święte odczytywane w kategoriach świeckich funkcjonowało jako swoisty „mit początku”: służyło do legalizacji (uzasadnienia) aktualnego stanu rzeczy.
Takiemu instrumentalnemu wykorzystaniu autorytetu Biblii dla uzasadnienia wątpliwych twierdzeń przeciwstawia się z całą stanowczością John Locke w „Dwóch traktatach o rządzie” (1690), w których prezentuje krytyczną i polemiczną analizę poglądów Filmera.

</doc>
<doc id="1871962" url="https://pl.wikipedia.org/wiki?curid=1871962" title="KKnD">
KKnD

Krush, Kill 'n' Destroy (skrót "KKnD") – strategia czasu rzeczywistego, osadzona w postapokaliptycznej przyszłości po zagładzie nuklearnej, pierwsza gra z serii "KKnD". Kontynuacja gry "" została wydana w 1998 roku.
Fabuła.
W przyszłości konflikty między państwami narastały. Wynikiem tego była wojna nuklearna po której powierzchnia planety została zniszczona. Przeżyły dwie grupy ludzi - Część zdołała ukryć się pod skorupą ziemską w schronach (ocaleni) zanim ataki jądrowe unicestwiły północny świat. Skoncentrowali się oni na konstruowaniu maszyn. Inni, którzy zdołali przetrwać, żyli na powierzchni ziemi, stopniowo mutując (mutanci). Po wielu latach Ocaleni, którzy opuścili schrony postanowili odzyskać Ziemi z rąk mutantów, rozpoczyna się walka między dwoma frakcjami.
Rozgrywka.
Rozgrywka w KKnD jest podobna do rozgrywki w innych grach strategicznych takich jak Command &amp; Conquer. Gracz wydobywa surowiec, jakim jest olej, używa go do budowania budynków oraz tworzenia jednostek, które następnie używa w walce z przeciwnikiem. W grze dostępnych jest po 15 misji dla każdej ze stron.
Frakcje.
Mutanci.
Napromieniowani ludzie którzy zostali na powierzchni i zdołali przeżyć atomową hekatombę. Z bojaźnią wypowiadają słowo "Scourge" (ang. plaga), otaczając zagładę jaka spotkała ludzkość nimbem boskości. Z wrogością odnoszą się do ocalałych, nazywają ich "symetrycznymi" (wśród wszystkich mutantów nastąpiła charakterystyczna mutacja, która poważnie zdeformowała połowę twarzy, istoty "symetryczne" uznają oni za złe). Nie mają oni dostępu do zaawansowanej technologii ocalałych, a ich jednostki bazuje na zmutowanych ludziach i zwierzętach oraz ocalałej z wojennej pożogi broni konwencjonalnej (część z niej montują na zmutowanych zwierzętach, np. olbrzymie kraby służą im jako "pojazdy" do przenoszenia wyrzutni rakiet).
Ocaleni.
Ludzie którzy zdołali skryć się w bunkrach przed atomową zagładą i zarazem ocalić znaczną część zdobyczy technologicznych ludzkości. Ich jednostki w znacznej mierze bazują na przedwojennej, choć "nowoczesnej" technologii - korzystają m.in. z samochodów bojowych, czołgów i piechoty uzbrojonej w broń palną.
KKnD Xtreme.
Krush, Kill 'n' Destroy Xtreme jest rozszerzoną wersją gry - tytuł oprócz wszystkich misji dostępnych w pierwszej części zawiera po 10 dodatkowych dla każdej ze stron oraz możliwość tworzenia tzw. dowolnej rozgrywki (gracz wybiera mapę, postęp technologiczny, stronę i rozpoczyna rozgrywkę). Gra została przystosowana do działania pod systemem Windows. Nie wprowadzono żadnych nowych jednostek dla stron. Gra ukazała się w październiku 1997 roku.

</doc>
<doc id="1871963" url="https://pl.wikipedia.org/wiki?curid=1871963" title="Ihlow">
Ihlow

Niemcy:
Inne:

</doc>
<doc id="1871965" url="https://pl.wikipedia.org/wiki?curid=1871965" title="Jefferson w Paryżu">
Jefferson w Paryżu

Jefferson w Paryżu − amerykańsko-francuski film historyczny z 1995 roku w reżyserii Jamesa Ivory'ego.
Fabuła.
Przyszły prezydent USA Thomas Jefferson odwiedza Francję na parę dni przed wybuchem rewolucji. Tam przeżywa dwa romanse jednocześnie. Pierwszy z Marią Cosway – arystokratką o artystycznych ambicjach. Związek ten polega na wymianie korespondencji i spotkaniach „przy okazji”. Drugi to romans z własną służącą – mulatką Sally Hemings.

</doc>
<doc id="1871967" url="https://pl.wikipedia.org/wiki?curid=1871967" title="Tanglang">
Tanglang



</doc>
<doc id="1871969" url="https://pl.wikipedia.org/wiki?curid=1871969" title="Tanglang men">
Tanglang men



</doc>
<doc id="1871973" url="https://pl.wikipedia.org/wiki?curid=1871973" title="Henryk Cieszyński">
Henryk Cieszyński

Henryk Cieszyński, pierwotnie Chaim Cieszyński (ur. 10 lipca 1907 w Otwocku, zm. 25 stycznia 2002) – polski działacz komunistyczny żydowskiego pochodzenia, z zawodu piekarz.
Życiorys.
Urodził się w Otwocku w rodzinie żydowskiej, jako syn Mordki i Sary. W 1924 wstąpił do Komunistycznego Związku Młodzieży Polskiej, a w 1929 do Komunistycznej Partii Polski. Za swoją działalność wielokrotnie był aresztowany. Łącznie w więzieniach przesiedział półtora roku. Podczas II wojny światowej uciekł do Związku Radzieckiego. Walczył w I Armii Ludowego Wojska Polskiego. Po zakończeniu wojny i powrocie do Polski był członkiem PPR i PZPR. Był wiceprzewodniczącym Wojewódzkiego Komitetu Żydowskiego w Katowicach. W latach 1948–1953 był instruktorem KW PZPR w Katowicach. Od 1953 był członkiem Prezydium Zarządu Głównego Towarzystwa Społeczno-Kulturalnego Żydów w Polsce.
W latach 90. mieszkał w Stanach Zjednoczonych. Zmarł w Kalifornii. Pochowany jest na cmentarzu żydowskim przy ulicy Okopowej w Warszawie.

</doc>
<doc id="1871974" url="https://pl.wikipedia.org/wiki?curid=1871974" title="Algernon Blackwood">
Algernon Blackwood

Algernon Henry Blackwood (ur. 14 marca 1869 w Shooter’s Hill, zm. 10 grudnia 1951 w Bishopsteighton) – brytyjski pisarz, dziennikarz i spiker radiowy. Jego prace, przez krytyków uznawane są „za najbardziej warte wyróżnienia wśród dzieł z gatunku "weird fiction", może poza dziełami Lorda Dunsany’ego”.
Życiorys.
Algernon Blackwood urodził się w Shooter’s Hill, które dzisiaj jest południowo-wschodnią częścią Londynu, w rodzinie administratora urzędu pocztowego, który, według Petera Penzoldta „był człowiekiem dobrego serca, ale żenująco wąskich przekonań religijnych”.
Blackwood w swoim dorosłym życiu parał się wieloma zajęciami – był farmerem w Kanadzie, właścicielem hotelu, reporterem w Nowym Jorku, nauczycielem muzyki. Okazjonalnie pisywał do wielu periodyków. W wieku trzydziestu kilku lat przeniósł się na powrót do Anglii i zaczął pisać nowelki o tematyce z pogranicza fantasy i horroru. Dziesięć zbiorów krótkich opowiadań odniosło duży sukces i przyniosło mu rozgłos – niektóre z nich zostały zaadaptowane na potrzeby słuchowisk radiowych.
Blackwood napisał także czternaście powieści, parę książek dla dzieci, kilka sztuk teatralnych. Był miłośnikiem przyrody i sportów na wolnym powietrzu, co da się odczuć w wielu opowiadaniach. Interesował się okultyzmem i wiedzą tajemną. Aby zaspokoić swój „paranormalny głód” wstąpił do londyńskiego Ghost Club.
Jego najbardziej znanymi dziełami są zapewne "Wendigo" oraz "Wierzby".
Blackwood należał prawdopodobnie do Hermetycznego Zakonu Złotego Brzasku, podobnie jak jego kolega po fachu Arthur Machen. Tematy kabalistyczne pobrzmiewają w opowiadaniu "Ludzki Akord (The Human Chord)"

</doc>
<doc id="1871976" url="https://pl.wikipedia.org/wiki?curid=1871976" title="Schwielowsee (ujednoznacznienie)">
Schwielowsee (ujednoznacznienie)

Niemcy:
Inne:

</doc>
<doc id="1871978" url="https://pl.wikipedia.org/wiki?curid=1871978" title="Opoku Agyemang">
Opoku Agyemang

Opoku Agyemang, właśc. Nana Opoku Agyemang-Prempeh (ur. 7 czerwca 1989 w Obuasi) – ghański piłkarz grający na pozycji napastnika.
Kariera klubowa.
Karierę piłkarską Agyemang rozpoczął w akademii piłkarskiej klubu Ashanti Gold z rodzinnego miasta Obuasi. W 2005 roku zadebiutował w jego barwach w pierwszej lidze ghańskiej. W zespole Ashanti grał do lata 2007 roku. Następnie przeszedł do tunezyjskiego Club Sportif Sfaxien. W 2008 roku wywalczył ze Sfaxien Afrykański Puchar Konfederacji.
W 2008 roku Agyemang został piłkarzem katarskiego zespołu Al-Sadd. W sezonie 2008/2009 strzelił dla niego 13 goli w Q-League. Następnie grał w zespołach Al Ahli Ad-Dauha, Lewski Sofia, Hapoel Kefar Sawa oraz PIFA Sports FC.
Kariera reprezentacyjna.
W 2005 roku Agyemang wraz z reprezentacją Ghany U-17 wziął udział w Mistrzostwach Świata U-17 w Peru. Z kolei w 2009 roku był w składzie Ghany U-20 na Mistrzostwa Świata w Egipcie.
W dorosłej reprezentacji Ghany Agyemang zadebiutował 20 czerwca 2009 roku w wygranym 2:0 meczu eliminacji do Mistrzostw Świata w RPA z Sudanem. W 2009 roku wywalczył z kadrą narodową awans na ten mundial, a w 2010 roku został powołany do kadry na Puchar Narodów Afryki 2010.

</doc>
<doc id="1871979" url="https://pl.wikipedia.org/wiki?curid=1871979" title="Marian Buch">
Marian Buch

Marian Buch, pierwotnie Mojżesz Buch, ps. "Marek" (ur. 23 marca 1915, zm. 22 maja 1984 w Warszawie) – polski działacz komunistyczny żydowskiego pochodzenia, z zawodu księgowy.
Życiorys.
Urodził się w rodzinie żydowskiej, jako syn Zygmunta i Reginy. Podczas II wojny światowej został przesiedlony do białostockiego getta, po ucieczce z którego wstąpił do żydowskiego oddziału partyzanckiego "Forojs" (z jid. "Naprzód"). Po zakończeniu wojny członek PPR i PZPR. W 1948 został odznaczony Krzyżem Srebrnym Orderu Virtuti Militari. W latach 1950–1968 pracownik Ministerstwa Handlu Zagranicznego.
Zmarł w Warszawie. Został pochowany na cmentarzu komunalnym Północnym na Wólce Węglowej (kwatera E-VII-1, rząd 5, grób 10).

</doc>
<doc id="1871980" url="https://pl.wikipedia.org/wiki?curid=1871980" title="Legion Idel-Ural">
Legion Idel-Ural



</doc>
<doc id="1871984" url="https://pl.wikipedia.org/wiki?curid=1871984" title="Bouncing Off The Satellites">
Bouncing Off The Satellites



</doc>
<doc id="1871987" url="https://pl.wikipedia.org/wiki?curid=1871987" title="Granica rumuńsko-ukraińska">
Granica rumuńsko-ukraińska

Granica rumuńsko-ukraińska – granica międzypaństwowa. Granica rumuńsko-ukraińska jest zarazem zewnętrzną granicą Unii Europejskiej.
Przebieg.
Pierwsza granica biegnie od trójstyku z Węgrami, wzdłuż Cisy i Górami Marmaroskimi. Następnie sztuczną granicą na wschód do trójstyku z Mołdawią na rzece Prut (okolice Lipkan). Druga rozpoczyna się na połączeniu rzeki Prut z Dunajem (okolice miasta Reni) następnie Dunajem i jego odnogą Kilią prowadzi do brzegu Morza Czarnego.
Historia.
Granica powstała w 1940 roku (aneksja Besarabii i północnej Bukowiny przez Związek Radziecki), potwierdzona paryskim traktatem pokojowym w 1947 roku. Do 1991 roku obecna granica Ukrainy (Ukraińska Socjalistyczna Republika Radziecka) i Rumunii (Rumuńska Republika Ludowa) stanowiła część granicy z ZSRR i miała identyczny przebieg.

</doc>
<doc id="1871991" url="https://pl.wikipedia.org/wiki?curid=1871991" title="Beelitz (ujednoznacznienie)">
Beelitz (ujednoznacznienie)

Niemcy.
1 miasto:
1 dzielnica miasta:
Polska.
Dawne nazwy:

</doc>
<doc id="1871996" url="https://pl.wikipedia.org/wiki?curid=1871996" title="Brueck">
Brueck



</doc>
<doc id="1872001" url="https://pl.wikipedia.org/wiki?curid=1872001" title="Carola Anding">
Carola Anding

Carola Jacob z d. Anding (ur. 29 grudnia 1960 w Struth-Helmershof) – niemiecka biegaczka narciarska reprezentująca barwy NRD, złota medalistka olimpijska oraz brązowa medalistka mistrzostw świata.
Kariera.
Igrzyska olimpijskie w Lake Placid w 1980 r. były jej olimpijskim debiutem. Wraz z Marlies Rostock, Barbarą Petzold i Veroniką Schmidt triumfowała w sztafecie 4x5 km. W swoim najlepszym indywidualnym starcie na tych igrzyskach, w biegu na 10 km stylem klasycznym zajęła 12. miejsce. Cztery lata później, podczas igrzysk olimpijskich w Sarajewie jej najlepszym indywidualnym wynikiem było 24. miejsce w biegu na 10 km techniką klasyczną. Wraz z koleżankami z reprezentacji zajęła 8. miejsce w sztafecie.
Startowała także na mistrzostwach świata w Oslo w 1982 r. Wspólnie z Petrą Sölter, Barbarą Petzold i Veroniką Schmidt wywalczyła tam brązowy medal w sztafecie 4x5 km. Jej najlepszym indywidualnym wynikiem było 16. miejsce w biegu na 10 km techniką dowolną. Na kolejnych mistrzostwach już nie startowała. W 1979 roku wzięła udział w mistrzostwach świata juniorów w Mont-Sainte-Anne, gdzie była trzecia w biegu na 5 km, a w sztafecie zwyciężyła.
Na mistrzostwach NRD zdobywała srebrne medale w biegu na 5 km w latach 19801 1981 i 1982, w biegu na 10 km w latach 1980 i 1981 oraz brązowe medale na 5 km w 1979 r. na 10 km w 1984 r. i na 15 km w 1980 r. W 1986 r. wywalczyła swój jedyny złoty medal zostając mistrzynią NRD w biegu na 15 km.
Jej mąż – Matthias Jacob reprezentował NRD w biathlonie.

</doc>
<doc id="1872005" url="https://pl.wikipedia.org/wiki?curid=1872005" title="Scatman Crothers">
Scatman Crothers

Benjamin Sherman „Scatman” Crothers (ur. 23 maja 1910, zm. 22 listopada 1986) – amerykański aktor, piosenkarz, tancerz i muzyk. Znany przede wszystkim z roli Louiego Wilsona w sitcomie "Chico and the Man" oraz roli Dicka Halloranna w filmie "Lśnienie", za którą otrzymał Nagrodę Saturn w kategorii najlepszy aktor drugoplanowy w 1980.
Crothers urodził się w Terre Haute w stanie Indiana. W wieku 15 lat rozpoczął karierę muzyczną jako perkusista w lokalnym zespole muzycznym. Własny zespół założył w 1930 i wraz z zespołem w 1948 wyjechał do Kalifornii.
W filmie zadebiutował w 1953 roku rolą Enocha Jonesa w filmie "Meet Me at the Fair". Dobra znajomość z Jackiem Nicholsonem zaowocowała rolami Crothersa w czterech filmach z udziałem Nicholsona: "Król Marvin Gardens" (1972), "The Fortune" (1975), "Lot nad kukułczym gniazdem" (1975) oraz "Lśnienie" (1980). Ponadto Scatman pracował jako narrator w kilku filmach animowanych m.in. "Aryskotraci" i "Hong Kong Phooey".
Crothers w 1937 ożenił się z Helen Sullivan, z którą miał córkę Donnę. W 1985 roku wykryto u niego nowotwór złośliwy w lewym płucu. Pomimo choroby Crothers starał się pracować. W 1986 nowotwór rozprzestrzenił się do przełyku. Zmarł na zapalenie płuc, wywołane przez raka płuca, w dniu 22 listopada 1986 w Van Nuys w stanie Kalifornia. Został pochowany obok swojej żony w Forest Lawn Memorial Park.

</doc>
<doc id="1872006" url="https://pl.wikipedia.org/wiki?curid=1872006" title="Brück">
Brück

Polska.
Dawna nazwa miejscowości:

</doc>
<doc id="1872008" url="https://pl.wikipedia.org/wiki?curid=1872008" title="Karl Matthias Friedrich Magnus Kraepelin">
Karl Matthias Friedrich Magnus Kraepelin



</doc>
<doc id="1872009" url="https://pl.wikipedia.org/wiki?curid=1872009" title="Feodor Chaliapin Jr.">
Feodor Chaliapin Jr.

Feodor Chaliapin Jr. "(ros. Фёдор Фёдорович Шаля́пин)" (ur. 6 października 1905 w Moskwie, zm. 17 września 1992 w Rzymie) – amerykański aktor pochodzenia rosyjskiego.
Życiorys.
Syn legendarnego śpiewaka operowego Fiodora Szalapina. Rodzina Szalapinów wyemigrowała z Rosji do Paryża na początku lat 20 po dojściu do władzy Bolszewików. Feodor zagrał wówczas w kilku filmach europejskich, a po wyjeździe do USA trafił do Hollywood. Tworzył charakterystyczne role drugoplanowe. Szczególną uwagę zwracają jego kreacje, które stworzył pod koniec życia w takich filmach jak "Imię róży" (1986) czy "Wpływ księżyca" (1987).
Zmarł, będąc od lat ciężko chory, jednak do końca aktywny, w wieku 87 lat w Rzymie, gdzie mieszkał na stałe od zakończenia II wojny światowej.

</doc>
<doc id="1872014" url="https://pl.wikipedia.org/wiki?curid=1872014" title="Bydgoskie elektrownie wodne">
Bydgoskie elektrownie wodne

Bydgoskie elektrownie wodne – przedsiębiorstwa w Bydgoszczy, wykorzystujące przepływ wód rzeki Brdy do wytwarzania energii elektrycznej.
W 2009 r. działały na obszarze miasta Bydgoszczy trzy elektrownie wodne na Brdzie, które wytwarzały łącznie 4,5 MW energii elektrycznej: jedna w pobliżu miejsca, gdzie Brda wpływa na obszar administracyjny miasta, druga w centrum, na Wyspie Młyńskiej oraz trzecia w miejscu ujścia Brdy do Wisły. Oprócz tego jedna z elektrowni na Wyspie Młyńskiej już nie istnieje, a na osiedlu Czyżkówko planuje się budowę nowej zapory wraz z elektrownią wodną.
Elektrownia „Smukała”.
Największa w Bydgoszczy elektrownia wodna o mocy 3 MW.
Elektrownia „Kujawska” na Wyspie Młyńskiej.
Obiekt znajduje się przy ujściu Młynówki do Brdy przy ul. Mennica 2a. Budynek elektrowni powstał w drugiej połowie XIX wieku w miejscu młyna wodnego tzw. kaszarni, a na elektrownię został adaptowany w latach 20. XX wieku. Turbina o mocy 110 kW zasilała domy w okolicach Starego Rynku, nie była jednak powiązana z siecią ogólnomiejską. Wyposażenie siłowni stanowiły dwie turbiny wodne Francisa ustawione pionowo z przekładnią zębatą z zębów drewnianych. Jedna turbina była wykorzystana do napędu urządzeń młyna-kaszarni, druga do napędu generatora zasilającego własne urządzenia młyna.
W 1975 r. ekspertyza techniczna zakładała, że komory turbiny zostaną zabetonowane, a kanał doprowadzający wodę częściowo zasypany. Państwowe Zakłady Zbożowe w latach 90. XX w. ogłosiły przetarg na sprzedaż zrujnowanego budynku. W lipcu 1998 r. właścicielem obiektu stał się przedsiębiorca Jerzy Kujawski, budowniczy elektrowni wodnych na Kaszubach. Doprowadził on do remontu obiektu i zainstalował nowe turbiny. Elektrownię uruchomiono 1 grudnia 1998 r.
W latach 2000-2005 wykonano remont elewacji budynków, kapitalny remont trzech turbin oraz dostarczono dwie nowe. Łączna moc elektrowni w 2009 r. wynosi 600 kW i jest w całości przekazywana do Zakładu Energetycznego Bydgoszcz.
W 2009 r. w pomieszczeniach elektrowni otwarto muzeum energetyki. Pierwszą ekspozycję stanowi zabytkowe wyposażenie elektrowni oraz wyeksploatowany i wycofany z użytku sprzęt techniczny. W pomieszczeniach mieszczą się także ekspozycje urządzeń energetycznych oraz duże zbiory odbiorników radiowych z XX wieku (250 szt.) Gromadzone eksponaty mają przypominać historię bydgoskiej energetyki, elektrowni wodnych działających na tym terenie oraz sylwetki osób, które tę historię tworzyły.
Elektrownia „Mewat” w Czersku Polskim.
Obiekt znajduje się przy torze regatowym, przy naturalnym ujściu Brdy do Wisły.
Pierwsza, niewielką elektrownię wodną wybudowano w latach 1903-1906 przy jazie Czersko Polskie, który służył spiętrzeniu wód rzeki Brdy. Elektrownia produkowała energię potrzebną do oświetlenia budynku technicznego do obsługi jazu i śluz. W takim układzie pracowała do 1965 r. 29 czerwca 1985 r. obiekt przebudowała i uruchomiła ponownie spółka „Mewat”. Była to pierwsza prywatna elektrownia na terenie Zakładu Energetycznego Bydgoszcz. W latach 90. XX w. uruchomiono obok starego obiektu kolejne, dwie małe elektrownie, wobec czego w 2009 r. działały w tym miejscu 3 elektrownie o łącznej mocy 945 kW.
Elektrownie „Mewat” w Czersku Polskim obok wytwarzania energii, oczyszczają mechanicznie wody wpływające z Brdy do Wisły poprzez system krat i czyszczarek mechanicznych, utrzymują stały poziom wody w Brdzie, aż do Śluzy Miejskiej oraz chronią zabytkowy jaz walcowy, odciążając go poprzez przejęcie w normalnych warunkach całego przepływu rzeki. Umożliwiają także awaryjne wyłączenie jazu walcowego z eksploatacji w razie konieczności jego remontu.
Nieistniejąca „centrala elektryczna” na Wyspie Młyńskiej.
Obiekt uruchomiono jako pierwszą elektrownię wodną w Bydgoszczy w 1898 r. obok Młyna Rothera, przy jednym z przepustów między Młynówką, a Brdą. W latach 60. XX w. obiekt przestał istnieć wskutek zasypania przepustu. Po elektrowni pozostał tylko mur, przy którym był zamocowany układ kół wodnych.
Planowana elektrownia na Czyżkówku.
Od 2005 r. dyskutowana jest w Bydgoszczy sprawa budowy kolejnej elektrowni na Brdzie, poniżej stopnia wodnego Smukała. Inwestycja wzbudza jednak wiele kontrowersji i protestów mieszkańców pobliskiego terenu, nie wiadomo więc, czy zostanie zrealizowana.

</doc>
<doc id="1872018" url="https://pl.wikipedia.org/wiki?curid=1872018" title="Marlies Rostock">
Marlies Rostock

Marlies Rostock (ur. 20 kwietnia 1960 w Klingenthal) – niemiecka biegaczka narciarska reprezentująca NRD, złota medalistka olimpijska, srebrna medalistka mistrzostw świata i trzykrotna mistrzyni świata juniorów.
Kariera.
W 1980 r. wystartowała na igrzyskach olimpijskich w Lake Placid. Były to jej pierwsze i zarazem ostatnie igrzyska w karierze. Wspólnie z Carolą Anding, Barbarą Petzold i Veroniką Schmidt triumfowała w sztafecie 4x5 km. Na tych samych igrzyskach zajęła także 7. miejsce w biegu na 10 km i 9. miejsce w biegu na 5 km techniką klasyczną. Startowała także na mistrzostwach świata w Lahti w 1978 r., gdzie razem z Birgit Schreiber, Barbarą Petzold i Christel Meinel wywalczyła srebrny medal w sztafecie. Indywidualnie nie odnosiła większych sukcesów. Na mistrzostwach świata juniorów w Sainte-Croix 1977 roku zdobyła złoty medal w sztafecie a w biegu na 5 km zajęła piąte miejsce. Na rozgrywanych dwa lata później mistrzostwach świata juniorów w Mont-Sainte-Anne była najlepsza w obu tych konkurencjach.
Była żoną Uwe Dotzauera, niemieckiego kombinatora norweskiego, z którym się jednak rozwiodła. Wyszła następnie za mąż za Stefana Fraasa, kierownika muzycznego filharmonii Vogtland.

</doc>
<doc id="1872020" url="https://pl.wikipedia.org/wiki?curid=1872020" title="Wczesne średniowiecze">
Wczesne średniowiecze

Wczesne średniowiecze – okres średniowiecza, trwający od końca V do połowy (lub końca) XI wieku. Powszechnie za początek okresu uważa się detronizację Romulusa Augustulusa w 476 roku, ostatniego cesarza cesarstwa zachodniorzymskiego. Mniej zwolenników mają: klęska cesarza Walensa pod Adrianopolem w 378 roku lub początek rządów Teodozjusza Wielkiego na Zachodzie (394). Za koniec dość powszechnie obiera się rok 1000, ta data, niezwiązana z żadnym konkretnym wydarzeniem, symbolizuje proces przemian zapoczątkowany w czasach karolińskich (rozwój feudalizmu, odrodzenie Kościoła), a rozpoczynających nową epokę pełnego średniowiecza.
Kultura.
Zapoczątkowany w okresie późnego antyku proces degradacji kultury antycznej, został znacznie przyspieszony przez najazdy ludów barbarzyńskich. Z racji powszechnej zapaści kulturalnej okres ten nazywany jest również Wiekami Ciemnymi. Pojawiające się w niektórych okresach zwiastuny odrodzenia kulturalnego (np. renesans karoliński lub okres panowania Alfreda Wielkiego w Anglii) były przerywane przez kolejne najazdy barbarzyńców.
Przede wszystkim trzy ośrodki w szczególny sposób zasłużyły się w dziele zachowania antycznego dziedzictwa: celtycka Irlandia, Bizancjum oraz podbita przez Arabów Hiszpania.
W tym okresie wyjątkowo dobrze rozwijała się historiografia. Dzieła Grzegorza z Tours ("Historia Francorum", ok. 528–594), Bedy Czcigodnego ("Historia Ecclesiastica Gentis Anglorum", 731), Nenniusza ("Historia Britonum", ok. 810), zainspirowana przez Alfreda Wielkiego "Kronika anglosaska" lub pochodzące z kręgu niemieckiego "Res Gestae Saxoniae" Widukinda z Korbei i "Chronicon" Thietmara dały, żywy przez całe średniowiecze, wzorzec kompozycji kroniki. Natomiast "Żywot Karola Wielkiego" Einharda stała się przykładem wzorowego "speculum principis".
Gorzej rozwijały się inne dziedziny nauki. Najwybitniejsze osiągnięcia miał VI-wieczny matematyk, filozof i logik Boecjusz. Godna wyróżnienia jest również postać Izydora z Sewilli, autora "Etymologiae...", summy wiedzy chrześcijańskiej VII wieku. Pewne odrodzenie przyniosło panowanie Karola Wielkiego, na którego dworze działał m.in. Alkuin (735–804), wiązany z powrotem do łaciny klasycznej w literaturze i liturgii.
Dzieje polityczne.
Upadek Cesarstwa Zachodniorzymskiego i wędrówki ludów.
W roku 375 Hunowie – wojowniczy szczep pochodzenia tureckiego, wywodzący się z terenów Azji środkowej – zadali klęskę Ostrogotom oraz zmusił do opuszczenia swoich dotychczasowych siedzib Wizygotów, co zapoczątkowało okres wielkiej wędrówki ludów. W 476 roku upadło, pod naporem barbarzyńców, Cesarstwo zachodniorzymskie. Od tego momentu, słabe plemiona barbarzyńskie podbijały się nawzajem. Dopiero w VI wieku zaczęły powstawać silne organizmy państwowe.
Italia we wczesnym średniowieczu.
Po obaleniu Romulusa Augustulusa w roku 476 władzę nad terenami Italii objął Odoaker. Został obwołany przez własne wojska królem, jednak wobec słabości swojej pozycji zabiegał o uznanie przez cesarstwo wschodniorzymskie siebie za namiestnika cesarskiego na tym obszarze. Cel ten udało mu się zrealizować w roku 480. Wzrost niezależności Odoakra spowodował interwencję Bizancjum. Do przywrócenia cesarskiej kontroli nad Półwyspem Apenińskim wykorzystano sojusznicze jednostki ostrogockie Teodoryka Wielkiego. W roku 493 Teodoryk zdobył Rawennę, zmuszając do kapitulacji Odoakra. Zwycięski wódz pełnił w Italii podwójną rolę: namiestnika cesarskiego dla ludności rzymskiej i króla dla Ostrogotów.
W roku 535 wojska cesarstwa wschodniorzymskiego interweniowały w Italii, rozpoczynając tzw. wojny gockie. Dwadzieścia lat później Ostrogoci zostali ostatecznie rozbici, jednak władza Bizancjum w Italii nie trwała długo - w 568 roku do osłabionego wojnami kraju wkroczyli Longobardowie, zajmując większość Półwyspu Apenińskiego (choć centrum władzy bizantyńskiej w północnej Italii - Egzarchat Rawenny przetrwał do 751 roku). W 774 Longobardowie ulegli wojskom Karola Wielkiego.
Państwo Franków.
Państwo frankijskie wyłoniło się z grupy plemion frankijskich, zjednoczonych pod przywództwem Chlodwiga. W roku 486 Frankowie zadali klęskę ostatniemu namiestnikowi rzymskiemu w Galii. Dziesięć lat później, dla ugruntowania swojej pozycji oraz zdobycia silnych sojuszników, Chlodwig, jako pierwszy spośród przywódców plemion germańskich, przyjął chrzest w obrządku katolickim. W ciągu stu lat jego państwo podbiło całą Galię.
Pod koniec VIII wieku nastąpił dalszy wzrost znaczenia państwa Franków. Rozciągało się ono od Morza Północnego po Ebro i od Zatoki Biskajskiej po Ren. W 800 roku Karol Wielki został koronowany przez papieża na cesarza rzymskiego. Tym samym, państwo Franków przekształciło się w Imperium Karolińskie. Po śmierci Karola Wielkiego, imperium przyjęło nazwę „Cesarstwo Rzymskie”. Okres ten trwał jednak krótko. Po śmierci Ludwika Pobożnego, zgodnie z traktatem w Verdun, cesarstwo zostało podzielone na: Państwo wschodniofrankijskie, środkowofrankijskie i zachodniofrankijskie. W związku z tym, że Rzym znalazł się w państwie środkowofrankijskim, to Lotarowi przypadł tytuł cesarza. Jednak po jego śmierci, państwo to rozpadło się na: Królestwo Włoch (z tytułem cesarza), Królestwo Lotaryngii i Księstwo Prowansji. Następnie państwo wschodniofrankijskie przekształciło się w Królestwo Niemieckie, zaś państwo zachodniofrankijskie w Królestwo Francji.
Półwysep Iberyjski.
W roku 409 tereny półwyspu iberyjskiego zostały zaatakowane przez Wandalów, Alanów i Swebów. Wobec panującego od roku 455 w Zachodnim Cesarstwie zamętu, uległy zerwaniu więzi łączące ten region z Rzymem. W latach 469–473 król Wizygotów Euryk opanował tereny półwyspu, ustanawiając własne państwo. Było jednak słabe, bowiem zgodnie z zasadą patrymonializmu dochodziło do regularnych walk o władzę. W roku 550 walki w Iberii wykorzystał cesarz bizantyjski Justynian I Wielki, próbujący zrekonstruować imperium rzymskie w dawnych granicach. W krótkim czasie armia bizantyjska opanowała Malagę, Kordobę i Kartagenę.
Posiadłości te były jednak coraz bardziej zaniedbywane przez cesarstwo, wobec znacznej odległości od Konstantynopola oraz poważnych zagrożeń dla państwa. W roku 633 synod w Toledo wprowadził zasadę elekcyjności tronu wizygockiego. W VIII wieku osłabione państwo uległo najazdowi maghrebskiemu. W roku 711 wódz Tarik ibn Ziyad pokonał w bitwie nad Guadelete, armię Wizygocką. Osłabione konfliktami wewnętrznymi państwo, uległo w ciągu kilku lat podbojowi arabskiemu.
Pierwszym państwem, które powstało po tym najeździe, było Królestwo Asturii, zajmujące północną część Półwyspu Iberyjskiego.
Z zajętych przez siebie terenów Arabowie dokonywali licznych wypadów na terytorium państwa Franków. W roku 732 w bitwie pod Poitiers zostali oni pokonani przez Karola Młota. By oddalić zagrożenie arabskie od swoich posiadłości, Karol Wielki w roku 778 podjął wyprawę do Hiszpanii zakończoną jednak klęską. Dalsze walki po roku 795 doprowadziły do utworzenia Marchii Hiszpańskiej, której granice sięgały Ebro.
Bałkany.
Państwo Bułgarskie.
Po krótkotrwałym okresie odrodzenia świetności cesarstwa wschodniorzymskiego, nastąpiło załamanie jego potęgi. Najazdy Arabów z VII wieku kosztowały imperium utratę Egiptu i Syrii. Zanim udało się na dobre odeprzeć zagrożenie arabskie, na drugim krańcu imperium pojawił się nowy wróg - Bułgarowie. Początkowo osiadli na północ od Starej Płaniny, jednakże szybko zaczęli rozglądać się za nowymi kierunkami ekspansji. Odradzająca się potęga Bizancjum w osobie cesarza Konstantyna V zdołała jednak powstrzymać te zapędy, rozbijając ich siły w 763 pod Anchialos.
Panowanie Kruma odwróciło kartę na korzyść Bułgarów. Katastrofalna klęska bizantyńczyków w bitwie w przełęczy Virbica z 811, w której zginął cesarze Nicefor I Genik. Bułgaria sięgnęła wówczas po Cisę i Sawę. W 864 car Borys I Michał przyjął w 864 chrzest w obrządku greckim. Nie zapobiegło to wybuchowi nowych walka (894), sukcesy Symeona doprowadziły do uznania przez Bizancjum tytułu cara i niezależnej hierarchii kościelnej w Bułgarii. Podbój Serbii stworzył z Bułgarii wielkie państwo rozciągające się od Adriatyku po Morze Czarne. Panowanie cesarza Bazylego II, zwanego nie bez powodu Bułgarobójcą, zakończyło ten okres w dramatycznych okolicznościach. Najpierw w 972 roku utracili tereny wschodnie, a w 1018 roku cała Bułgaria stała się częścią Cesarstwa.
Chorwaci.
W I poł. VII wieku na tereny Panonii i Dalmacji napłynął słowiański lud Chorwatów. Szybko popadli oni w zależność od Awarów, a po ich upadku zostali zdominowani przez królestwo wschodniofrankijskie. Ok. 800 roku na Chorwację zaczyna docierać chrześcijaństwo. Za panowania Trpimira (ok. 845-864) Chorwaci uzyskują samodzielność, wtedy też zostaje założone biskupstwo w Ninie. Okres świetności przypada na panowanie Tomisława I (ok. 910-928), który przejmuję władzę nad miastami dalmatyńskim (m.in. nad metropolitalnym Splitem). Dymitr Zwonimir (1075-1089) otrzymuje z rąk legata papieskiego koronę królewską. Po jego śmierci Chorwacja staje się częścią Węgier.
Serbowie.
Mniej więcej w tym samym okresie co Chorwaci inny słowiański lud, Serbowie przybył na Bałkany. Osiedlił się on południowy wschód od ziem Chorwatów. Za panowania Muncimira (ok. 850-892/893) Serbowie przyjmują chrzest w obrządku łacińskim. Pierwsze serbskie księstwo ulega wkrótce rozdrobnieniu, w X wieku kształtują się dwa główne ośrodki państwowe w Raszce i Zecie. Pierwotnie silniejsza Raszka ulega ok. 976 roku naporowi Bułgarów, a po upadku ich państwa (1018) staje się częścią cesarstwa bizantyńskiego. Rosnąca potęga władców Zety pozwala im w II poł. X stulecia wyprzeć Bizantyńczyków z Raszki. Księciu Michałowi I (1052-81) udało się w 1078 roku koronować na króla Zety, insygniami uzyskanymi ze Stolicy Apostolskiej. Jego syn Konstantyn Bodin ustanowił arcybiskupstwo dla Serbii w Barze (1089), po jego śmierci cała Serbia pogrążyła się w wojnie domowej.
Europa środkowa i wschodnia.
Państwo Samona.
Państwo Samona było pierwszą organizacją o cechach państwa wśród Słowian. Powstało ono w 1. poł. VII wieku, w czasie gdy podupadało państwo Awarów. Był to związek plemion zamieszkujących obszar dzisiejszych Czech lub Moraw, jego przywódcą został wybrany frankijski kupiec Samon. Wpływy państwa Samona szybko rozciągnęły się na obszar dzisiejszej Słowacji, Austrii i Słowenii. Niewątpliwym sukcesem było odparcie dwu najazdów króla Franków Dagoberta I (zwycięska bitwa pod Wogastisburgiem z 631/632 roku). Po 658 roku nie znajdujemy żadnych dalszych wzmianek o państwie Samona, prawdopodobnie po jego śmierci rozpadło się.

</doc>
<doc id="1872021" url="https://pl.wikipedia.org/wiki?curid=1872021" title="1 Pułk Piechoty (austro-węgierski)">
1 Pułk Piechoty (austro-węgierski)

Śląski Pułk Piechoty Cesarza Nr 1 (niem. "Schlesisches Infanterieregiment Kaiser Nr. 1") – pułk piechoty cesarskiej i królewskiej Armii.
Pułk został utworzony w 1715 roku, od 1848 roku nosiła nazwę cesarskiego (niem. "Kaiser"). 
Okręg uzupełnień nr 1 Opawa (niem. "Troppau") na terytorium 1 Korpusu.
Kolory pułkowe: ciemny brąz, guziki srebrne. 
Skład narodowościowy w 1914 roku 82% – Niemcy.
W 1909 komenda pułku oraz bataliony II, III i IV stacjonowały w Opawie, natomiast I baon w Fočy.
W 1912 komenda pułku została przeniesiona z Krakowa do Opawy. 
W 1914 komenda pułku razem z 2. i 3. batalionem stacjonowała w garnizonie Kraków, koszarach księcia korony Rudolfa (niem. "Kronprinz Rudolfs Kaserne") przy ulicy Warszawskiej, 4. batalion w Opawie, a 1. batalion był detaszowany w Mostarze.
W 1914 pułk (bez 1. batalionu) wchodził w skład 10 Brygady Piechoty należącej do 5 Dywizji Piechoty, natomiast detaszowany 1. batalion był podporządkowany komendantowi 1 Brygady Górskiej w Mostarze należącej do 18 Dywizji Piechoty.

</doc>
<doc id="1872028" url="https://pl.wikipedia.org/wiki?curid=1872028" title="Centrum Architektury w Wiedniu">
Centrum Architektury w Wiedniu

Centrum Architektury w Wiedniu (niem.: "Architekturzentrum Wien", skrót: "Az W") – ośrodek badawczo-muzealny w Wiedniu, znajdujący się w obrębie MuseumsQuartier, skupiający swoje zainteresowania przede wszystkim na architekturze i urbanistyce XX i XXI wieku. Założony w 1993.
Działalność.
Osią ekspozycji jest stała wystawa: "a_schau. Österreichische Architektur im 20. und 21. Jahrhundert", dotycząca architektury współczesnej w Austrii (od 1850), ze szczególnym uwzględnieniem Wiednia. Ukazuje ona ciągi przyczynowo-skutkowe, owocujące powstawaniem kolejnych prądów architektonicznych, na tle wydarzeń europejskich. 
Oprócz odrębnych wystaw czasowych organizowane są prezentacje prac poszczególnych architektów, dyskusje panelowe, wycieczki, warsztaty dla dzieci i młodzieży, publikowane są wydawnictwa naukowe. Na terenie zespołu wystawienniczego działa kawiarnia i restauracja MILO, której wnętrza zaprojektowali Anne Lacaton i Jean-Philippe Vassal, a kasetony wykonała Asiye Kolbai-Kafalier. Ponadto do dyspozycji są obszerne biblioteki tematyczne (27 000 publikacji) i bazy danych on-line.
Historia.
Instytucja została założona w 1993, jako organizacja non-profit, w oparciu o wspólne inicjatywy rządu federalnego i zarządu miasta Wiednia. Jest subsydiowana przez Federalne Ministerstwo Edukacji, Kultury i Sztuki oraz wydzielone jednostki miasta Wiednia. W 2010 była zarządzana przez Dietmara Steinera (dyrektor) i Karin Lux (dyrektor zarządzający).
Przestrzenie wystawiennicze.
Od października 2001 Az W funkcjonuje w obrębie MuseumsQuartier, od strony Volkstheater. Dysponuje około 1000 m² powierzchni wystawienniczej. W 15-letniej historii zorganizowało 162 wystawy, 330 innych wydarzeń i 600 wycieczek architektonicznych.
Dojazd.
Dojazd zapewnia metro wiedeńskie – do stacji "Volkstheater".

</doc>
<doc id="1872033" url="https://pl.wikipedia.org/wiki?curid=1872033" title="Szkoła Podchorążych Lotnictwa">
Szkoła Podchorążych Lotnictwa



</doc>
<doc id="1872035" url="https://pl.wikipedia.org/wiki?curid=1872035" title="Jan Skylitzes">
Jan Skylitzes

Jan Skylitzes (gr. Ἰωάννης Σκυλίτζης "Iōannēs Skylitzēs") – kronikarz bizantyński z XI wieku. Autor "Kroniki" obejmującej dzieje Bizancjum w latach 811-1057.
Dane biograficzne.
Pochodził z azjatyckiego temu Thrakesion. W swej karierze piastował wysokie urzędy dworskie: protowestiariosa i dowódcy gwardii przybocznej cesarza ("drungários tes bígles"). Nosił tytuł kuropalatesa. Wymieniał jako swego rówieśnika Michała Psellosa (1018-1096/97). W 1092 roku napisał traktat prawny poświęcony cesarzowi Aleksemu I Komnenowi.
Dzieło.
Jest autorem "Kroniki" (tyt. oryg. "Epitomé tes historías") obejmującej dzieje Bizancjum w latach 811-1057 – od wstąpienia na tron cesarza Michała I Rangabe do końca panowania Michała VI. Opis rządów Michała Rangabeusza stanowi wstęp do zasadniczej narracji zapoczątkowanej od czasów Leona V Armeńczyka (813). Swe dzieło Skylitzes opracował jako kontynuację kroniki Teofanesa Wyznawcy (o czym wspomina w przedmowie). Posiada ono strukturę typowej kroniki bizantyńskiej, przedstawiając rządy cesarzy rok po roku, a każdy rok omawiając w osobnym rozdziale. 
Z historycznoliterackiego punktu widzenia dzieło Skyliztesa jest niezwykle cennym źródłem dla poznania dziejów Bizancjum, a dla okresu 948-961 – jedynym. Korzystnie wyróżnia się spośród innych, dość przeciętnych kronik tego okresu. We wstępie autor dał przegląd współczesnych mu prac historycznych, wymieniając dzieło Jerzego Synkellosa, jego kontynuatora Teofana Wyznawcę, później kolejno prace Michała Psellosa, Teodora Dafnopatesa, Niketasa Paflagończyka, Józefa Genesiosa, Leona Diakonosa, Teodora z Sebastii, Demetriosa z Kyzikos i Jana Lydosa. Pozytywnie ocenia przy tym jedynie dwie pierwsze (Synkellosa i Teofanesa), pozostałym zarzucając powierzchowność i stronniczość. Dlatego – jak wyjaśnia – zdecydował się podjąć trud napisania dobrego podręcznika przy pomocy wielu ksiąg i ustnych przekazów uzyskanych od ludzi starszych. Jego relacja napisana jest stylem potoczystym i ozdobnym, urozmaiconym cytowaniem epitafiów i wierszy.
Podstawowymi źródłami Skylitzesa były:
Autor jest twórcą nowego rodzaju kroniki „odnowionej” – odżegnującej się zarówno od powierzchowności i płycizny dawnych kronik mniszych, jak i od stronniczości niektórych dzieł cesarskiej historiografii bizantyjskiej. Uważając się za rzetelnego historyka o podejściu krytycznym, reprezentował nowy punkt widzenia i program dziejopisarstwa, deklarując pragnienie przekazania ścisłego i dokładnego obrazu wydarzeń historycznych (faktycznie w niewielkiej części zamierzenia te spełnił). 
Ok. 1057 roku Jerzy Kedren włączył niemal dosłownie przepisaną kronikę Skylitzesa do drugiej części swojej "Kroniki powszechnej" ("Synopsis historiké"), wydanej w 1839 roku przez J. Bekkera. Pełny tekst dzieła Skylitzesa nadal zawarty jest w rękopisach, wśród których najstarszy pochodzi z XII wieku. Niektóre manuskrypty zawierają "Kronikę" uzupełnioną o 22 lata, tzn. do drugiego roku panowania Nicefora Botaniatesa (1079). Uzupełnienie dokonane przez anonimowego autora nazywane jest "Kontynuacją Skylitzesa"; stanowi ona wyciąg z dzieł Michała Attaliatesa i Jerzego Kedrena. Najbardziej znany z rękopisów to bogato iluminowany manuskrypt z XIV wieku przechowywany w madryckiej Bibliotece Narodowej ("Biblioteca Nacional de España").

</doc>
<doc id="1872040" url="https://pl.wikipedia.org/wiki?curid=1872040" title="Śmierć Sardanapala">
Śmierć Sardanapala

Śmierć Sardanapala (fr. "La Mort de Sardanapale") – dzieło francuskiego malarza Eugène’a Delacroix, namalowane techniką olejną na płótnie, ukończone w 1827 roku. W tymże samym roku obraz został wystawiony na paryskim Salonie. Znajduje się w zbiorach paryskiego Luwru. Obok "Wolności wiodącej lud na barykady" jeden z ważniejszych przykładów romantycznego malarstwa historycznego, które Delacroix preferował w swojej twórczości.
Sardanapal był według greckiego pisarza Ktezjasza z Knidos ostatnim królem Asyrii. Dzieło Ktezjasza "Persica" zaginęło, ale jest znane z późniejszych kompilacji, ponadto korzystał z niego Diodor Sycylijski. Sardanapal był często identyfikowany z królem Asyrii Aszurbanipalem. Sardanapal był uważany w starożytności za rozpustnego despotę, który podpalił swój pałac, zamordował swoją konkubinę i następnie sam zginął w płomieniach.
Dominantą w obrazie jest duże łoże, na którym opiera się klęcząca, błagająca o miłosierdzie konkubina Sardanapala, którego malarz ukazał w momencie, gdy bezlitośnie patrzy na rozgrywającą się wkoło rzeź. Drugi mocny akcent treściowy i formalny znajduje się przy przeciwległym narożu, gdzie artysta przedstawił śmierć młodej, nagiej, bezbronnej kobiety zabitej przez wojownika, który z zimną krwią wbija w jej pierś sztylet. Obie dominanty tworzą diagonalny układ kompozycyjny, spotęgowany przez silne światło wzmagające intensywność ciepłych barw: żółci, czerwieni, kolorów cielistych.
W niemalże całej kompozycji artysta zwraca uwagę na detale: rozrzucone naczynia, pofałdowane szaty, korale i inne precjoza.
Artysta konsekwentnie zestawił pary następnych bohaterów obrazu: oprócz wspomnianych postaci, ciemnoskórego niewolnika ciągnącego czarnego konia i biernie leżącą u stóp łoża kobietę, parę paziów królewskich niosących napoje w ozdobnych naczyniach i po dwie pary żołnierzy króla zabijających sztyletami niewiasty.
Dramatyzm obrazu wynika nie tylko z przedstawionych scen śmierci, ale przede wszystkim w braku jakichkolwiek uczuć i bezwzględności tyrana i jego żołnierzy. Widoczne z prawej strony kłęby dymu zapowiadają tytułowe wydarzenie.
"Śmierć Sardanapala" oparta jest na poemacie "Sardanapal" pióra George’a Gordona Byrona, czołowego pisarza doby romantyzmu. Obraz zawiera bogatą, żywą, intensywną paletę barw. Obraz ten zainspirowało powstanie kilku dzieł, m.in. kantaty Hectora Berlioza, "La mort de Sardanpale" (1830), oraz opery Franza Liszta, "Sardanapal" (1845-52, nieukończona).

</doc>
<doc id="1872041" url="https://pl.wikipedia.org/wiki?curid=1872041" title="10 Galicyjski Regiment Piechoty">
10 Galicyjski Regiment Piechoty



</doc>
<doc id="1872044" url="https://pl.wikipedia.org/wiki?curid=1872044" title="Śluza Pakość">
Śluza Pakość

Śluza Pakość – pierwsza śluza na górnonoteckim odcinku drogi wodnej Warta – Kanał Bydgoski zlokalizowana w miejscowości Pakość w powiecie inowrocławskim.

</doc>
<doc id="1872047" url="https://pl.wikipedia.org/wiki?curid=1872047" title="Seiji Aochi">
Seiji Aochi

 – japoński skoczek narciarski, brązowy medalista olimpijski.
Przebieg kariery.
Dwukrotnie brał udział w igrzyskach olimpijskich. W Grenoble w 1968 na skoczni Le Claret K-90 zajął 26. miejsce. W 1970 zajął 7. (skocznia K-70) i 44. (skocznia K-90) lokatę na mistrzostwach świata w Wysokich Tatrach. 
Wystąpił również podczas igrzysk olimpijskich w Sapporo. Na skoczni K-70, po skokach na odległość 83,5 metra oraz 77,5 metra, zdobył brązowy medal, przegrywając ze swoimi rodakami – złoto zdobył wówczas Yukio Kasaya, a srebro Akitsugu Konno. W tym samym roku zajął 13. miejsce podczas pierwszych w historii mistrzostw świata w lotach narciarskich w Planicy. W 2008 zmarł na raka żołądka.

</doc>
<doc id="1872048" url="https://pl.wikipedia.org/wiki?curid=1872048" title="Konrad Drzewiecki">
Konrad Drzewiecki



</doc>
<doc id="1872049" url="https://pl.wikipedia.org/wiki?curid=1872049" title="Bailey Chase">
Bailey Chase

Bailey Chase Luetgert (ur. 1 maja 1972 w Chicago) − amerykański aktor telewizyjny, filmowy i sceniczny, znany jako Bailey Chase.
Życiorys.
Dojrzewał w Barrington i Naples, ukończył Jacksonville High School. Uczęszczał następnie na Duke University, gdzie dostał się dzięki stypendium sportowemu. Studiował psychologię, a naukę zakończył w 1995 roku. Trenował także aktorstwo w londyńskiej Academy of Music and Dramatic Art (LAMDA).
Przeniósł się do Los Angeles i rozpoczął karierę w branży filmowej. Dziś znany jest jako odtwórca ról w popularnych serialach telewizyjnych: "" (gdzie wcielał się w postać żołnierza Grahama Millera), "As the World Turns", "Brzydula Betty" i "Ocalić Grace".

</doc>
<doc id="1872052" url="https://pl.wikipedia.org/wiki?curid=1872052" title="Segundo Gorostiaga">
Segundo Gorostiaga

Segundo Gorostiaga - piłkarz paragwajski, obrońca.
Wziął udział w turnieju Copa América 1923, gdzie Paragwaj zajął trzecie miejsce. Gorostiaga zagrał tylko w meczu z Brazylią.
Razem z bratem Rufino Gorostiagą grał w klubie Club Libertad.

</doc>
<doc id="1872055" url="https://pl.wikipedia.org/wiki?curid=1872055" title="Wielka Rzesza Niemiecka">
Wielka Rzesza Niemiecka



</doc>
<doc id="1872058" url="https://pl.wikipedia.org/wiki?curid=1872058" title="Śluza Łabiszyn">
Śluza Łabiszyn

Śluza Łabiszyn – druga śluza na górnonoteckim odcinku drogi wodnej Warta – Kanał Bydgoski zlokalizowana w miejscowości Łabiszyn w powiecie żnińskim.

</doc>
<doc id="1872061" url="https://pl.wikipedia.org/wiki?curid=1872061" title="Centrum Szkolenia Radioelektronicznego">
Centrum Szkolenia Radioelektronicznego

Centrum Szkolenia Radioelektronicznego (CSR) – ośrodek szkolenia żołnierzy zawodowych oraz kandydatów na żołnierzy zawodowych dla potrzeb Wojsk Radiotechnicznych. 
Historia.
Centrum Szkolenia Radioelektronicznego powstało 1 września 1994 roku w Jeleniej Górze na bazie Wyższej Oficerskiej Szkoły Radiotechnicznej. Zadaniem Centrum było przygotowanie wojskowych specjalistów radioelektronicznych i radiotechnicznych dla wszystkich rodzajów wojsk, głównie dla Wojsk Lotniczych i Obrony Powietrznej. 
13 maja 1995 roku dowódca WLOP generał dywizji pilot Jerzy Gotowała, w imieniu Prezydenta RP, wręczył szkole sztandar ufundowany przez Radę Miejską Jeleniej Góry. W 1997 roku odbyła się ostatnia promocja absolwentów Wyższej Oficerskiej Szkoły Radiotechnicznej. 31 grudnia 2003 roku rozkazem Nr Pf 115 dowódcy WLOP z dnia 30 sierpnia 2002 roku Centrum Szkolenia Radioelektronicznego zostało rozformowane.
Tradycje Centrum.
20 marca 1996 roku Minister Obrony Narodowej nadał Centrum Szkolenia Radioelektronicznego prawo dziedziczenia tradycji:
oraz ustanowił dzień 14 maja świętem szkoły.

</doc>
<doc id="1872062" url="https://pl.wikipedia.org/wiki?curid=1872062" title="Wyższa Oficerska Szkoła Radiotechniczna">
Wyższa Oficerska Szkoła Radiotechniczna

Wyższa Oficerska Szkoła Radiotechniczna im. kpt. Sylwestra Bartosika (WOSR) – szkoła Sił Zbrojnych PRL i Sił Zbrojnych RP kształcąca kandydatów na oficerów wojsk radiotechnicznych.
Historia.
Utworzona została w 1969 w oparciu o Oficerską Szkołę Radiotechniczną w Jeleniej Górze. W 1972 szkołę podporządkowano dowódcy Wojsk Obrony Powietrznej Kraju. Dwa lata później w ramach WOSR utworzono Szkołę Oficerów Rezerwy, którą w 1981 zastąpiła Szkoła Podchorążych Rezerwy.
W 1977 uruchomiono dwuletnie studia inżynierskie dla absolwentów szkoły chorążych.
W 1987 WOSR zajęła II miejsce we współzawodnictwie wyższych szkół oficerskich. W 1991 zapoczątkowano w szkole połączone studia z Politechniką Wrocławską na kierunku telekomunikacji.
W 1994 na bazie szkoły powstaje Centrum Szkolenia Radioelektronicznego, które przygotowywało specjalistów w zakresie: radiolokacji, automatyzacji dowodzenia, ubezpieczenia lotów oraz rozpoznania i walki radioelektronicznej.
W 1997 odbyła się ostatnia promocja absolwentów Wyższej Oficerskiej Szkoły Radiotechnicznej, po czym nastąpiło rozwiązanie szkoły. Centrum Szkolenia Radioelektronicznego rozformowano w 2004.
W latach 1948/55 na terenie szkoły mieściła się również Oficerska Szkoła Piechoty nr 2.
Kierunki kształcenia.
Szkoła kształciła oficerów dowódców pododdziałów wojsk radiotechnicznych na poziomie studiów inżynierskich w specjalności. Podchorążowie kończyli kurs samochodowy i uzyskiwali prawo jazdy kategorii "B".
W szkole chorążych przygotowywano średni personel techniczny.

</doc>
<doc id="1872077" url="https://pl.wikipedia.org/wiki?curid=1872077" title="2 Pułk Piechoty (austro-węgierski)">
2 Pułk Piechoty (austro-węgierski)

Węgierski Pułk Piechoty Nr 2 (IR. 2) – pułk piechoty cesarskiej i królewskiej Armii. 
Historia pułku.
Pułk kontynuował tradycje pułku utworzonego w 1741 roku.
Okręg uzupełnień nr 2 Braszów (węg. "Brassó") na terytorium 12 Korpusu.
Od 1825 roku pułk nosił imię cesarza Rosji Aleksandra I Romanowa.
Kolory pułkowe żółty (kaisergelb), guziki złote. 
Skład narodowościowy w 1914 roku 61% – Węgrzy, 27% – Rumunii.
W 1903 roku pułk stacjonował w Sybinie (węg. "Nagyszeben") z wyjątkiem 3. batalionu, który załogował w Braszowie.
W 1914 roku pułk stacjonował w Braszowie z wyjątkiem 1. batalionu, który załogował w Sybinie. Pułk wchodził w skład 31 Brygady Piechoty należącej do 16 Dywizji Piechoty.
Szefowie pułku.
Kolejnymi szefami pułku byli:

</doc>
<doc id="1872078" url="https://pl.wikipedia.org/wiki?curid=1872078" title="Jerzy Kedren">
Jerzy Kedren

Jerzy Kedren także Jerzy Kedrenos – kronikarz bizantyński z XI wieku. Autor "Kroniki powszechnej" obejmującej dzieje od stworzenia świata do 1057 roku.
Jerzy Kedren napisał pod koniec 1057 roku zwięzłą "Kronikę powszechną" ("Synopsis historiké") przedstawiającą dzieje od stworzenia świata do końca panowania Michała VI i wstąpienia na tron Izaaka Komnena (1057). Autor, prawdopodobnie mnich, sporządził kompilację, o czym sam mówi w przedmowie, na podstawie dawnych kronik. Najważniejszą część obejmującą lata 811-1057 przepisał niemal dosłownie z niewielkimi skrótami z "Kroniki" Jana Skylitzesa. Pozostałą część swej pracy oparł na
W chronologii oparł się na fragmentarycznie zachowanej pracy kronikarza Panodorosa (IV/V wiek) i "Kronice wielkanocnej". 
Z "Kroniki" Kedrena korzystał w XII wieku Michał Glykas. W 1839 roku "Kronika" Kedrena została wydana drukiem przez J. Bekkera. Ze względu na to, że "Kronika" Skylitzesa nie doczekała się dotąd pełnego wydania historycy XX wieku dla poznania tekstu Skylitzesa zmuszeni byli korzystać z kolejnych wydań "Kroniki" Kedrena.

</doc>
<doc id="1872079" url="https://pl.wikipedia.org/wiki?curid=1872079" title="Wu Xing">
Wu Xing



</doc>
<doc id="1872080" url="https://pl.wikipedia.org/wiki?curid=1872080" title="Rozkurcz izowolumetryczny">
Rozkurcz izowolumetryczny

Rozkurcz izowolumetryczny - Stan tuż po fazie skurczu serca. Następuje rozprężenie mięśnia sercowego. Komory są opróżnione z krwi, zastawki przedsionkowo-komorowe i półksiężycowate zamknięte, w aorcie ciśnienie skurczowe. Do przedsionków biernie wlewa się krew z powrotu żylnego.

</doc>
<doc id="1872093" url="https://pl.wikipedia.org/wiki?curid=1872093" title="Ulica Miodowa">
Ulica Miodowa

Ulica Miodowa – nazwa polskich ulic.
Zobacz też:

</doc>
<doc id="1872095" url="https://pl.wikipedia.org/wiki?curid=1872095" title="Philemon McCarthy">
Philemon McCarthy

Philemon McCarthy (ur. 14 sierpnia 1983 w Goma-Fetteh) – ghański piłkarz grający na pozycji bramkarza.
Kariera klubowa.
Karierę piłkarską McCarthy rozpoczął w klubie Gonden Boys. W 2005 roku został piłkarzem klubu Feyenoord Academy i wtedy też zadebiutował w jego barwach w pierwszej lidze ghańskiej. W zespole Feyenoordu był podstawowym zawodnikiem i grał w nim do 2008 roku. W 2008 roku odszedł z Feyenoordu do Hearts of Oak ze stolicy kraju Akry. W 2009 roku wywalczył z tym klubem swoje pierwsze w karierze mistrzostwo Ghany.
W kolejnych latach był graczem takich klubów jak Wassaman United, Accra Great Olympics FC, West African Football Academy, Dreams FC oraz Hapoel Afula.
Kariera reprezentacyjna.
W dorosłej reprezentacji Ghany McCarthy zadebiutował w 2005 roku. W 2006 roku w Pucharze Narodów Afryki 2006 pełnił rolę rezerwowego dla Sammy’ego Adjeia. W 2010 roku został powołany do kadry na Puchar Narodów Afryki 2010.

</doc>
<doc id="1872096" url="https://pl.wikipedia.org/wiki?curid=1872096" title="Cerkiew Zwiastowania w Harbinie">
Cerkiew Zwiastowania w Harbinie

Cerkiew Zwiastowania w Harbinie – prawosławna cerkiew w Harbinie, jedna ze świątyń tego wyznania wzniesionych w tym mieście z inicjatywy misji rosyjskiej. Istniejąca przy niej parafia była ważnym ośrodkiem białej emigracji rosyjskiej na terytorium Chin. Cerkiew została zdewastowana w czasie rewolucji kulturalnej, zaś w 1970 - wysadzona w powietrze. 
Pierwsza cerkiew pod wezwaniem Zwiastowania została zbudowana w Harbinie w maju 1903 i spłonęła piętnaście lat później. Nie zachowały się żadne jej fotografie, wiadomo jedynie, że była wzniesiona z drewna. Druga świątynia pod tym samym wezwaniem powstała w latach 1930-1940. Tym razem budynek został zbudowany w stylu neobizantyjskim, według projektu B. Tustanowskiego, z cegły. Trudne warunki finansowe, w jakich działała misja rosyjska po rewolucji październikowej, sprawiły, że budowa mogła zostać dokończona jedynie dzięki prywatnym datkom, także od nieprawosławnych (np. od dowódcy japońskiej misji wojskowej w Harbinie). Po zakończeniu wznoszenia budynku przez kolejny rok trwały prace nad dekoracją wnętrza i dopiero 14 września 1941 metropolita harbiński Melecjusz (Zaborowski) poświęcił gotową cerkiew. 
Po siedemnastu latach funkcjonowania świątyni władze chińskie zamknęły ją wobec znaczącego spadku liczby Rosjan zamieszkujących Harbin. Opuszczoną cerkiew początkowo planowano zamienić w szkołę cyrkową. W czasie rewolucji kulturalnej w 1966 istniejące jeszcze ikony i utensylia cerkiewne zostały spalone. Zdewastowany budynek został wysadzony w powietrze w 1970. Obecnie na jego miejscu znajduje się hotel. 

</doc>
<doc id="1872104" url="https://pl.wikipedia.org/wiki?curid=1872104" title="Paul Bunyan">
Paul Bunyan

Paul Bunyan – legendarny drwal, będący znaczącą postacią w amerykańskim folklorze. Najczęściej przedstawiany jako olbrzym, ubrany w kraciastą koszulę flanelową i toporne buty, trzymający siekierę z podwójnym ostrzem. Niejednokrotnie również ukazywany z towarzyszącym niebieskim wołem o imieniu Babe.
W kwestii genezy postaci historycy są podzieleni. Jedni uważają, że pochodzi ona z XIX-wiecznych opowieści; drudzy zaś są zdania, że jest to wytwór literacki z początku XX wieku.

</doc>
<doc id="1872106" url="https://pl.wikipedia.org/wiki?curid=1872106" title="Władysław Lizoń">
Władysław Lizoń

Władysław Lizoń (ur. 1954 w Nowym Sączu) – polski inżynier i działacz polonijny, od 2006 prezes Kongresu Polonii Kanadyjskiej, przedsiębiorca. Od 2011 poseł do Izby Gmin Kanady.
Życiorys.
W 1978 ukończył studia w Akademii Górniczo-Hutniczej w Krakowie. 
Od 1988 mieszka w Kanadzie (obywatelstwo tego kraju uzyskał w 1992). Działał w kanadyjskich organizacjach sportowych i społeczno-politycznych: Meadowwood Tennis Club w Mississauga oraz Parkdale-High Park Liberal Riding Association. W 1995 znalazł się wśród założycieli Grupy 95 Związku Polaków w Kanadzie. Rok później przystąpił do chóru „Polonia Singers”, następnie był członkiem i prezesem chóru „Harfa” przy parafii św. Maxymiliana Kolbe w Mississauga (1998–2003). W latach 1996–1998 zasiadał w Komisji Spraw Spornych Związku Polaków w Kanadzie. W 2001 przystąpił do Fundacji Maksymiliana Kolbe w Mississauga.
W 1999 założył własną firmę Gomark Enterprises. Rok później został prezesem nowo powstałego okręgu Kongresu Polonii Kanadyjskiej w Mississauga (funkcję pełnił do 2006). W 2004 objął urząd przewodniczącego Rady Kongresu Polonii Kanadyjskiej, a na XXXIX Walnym Zjedzie KPK w Calgary w 2006 powierzono mu funkcję prezesa Kongresu Polonii.
W wyborach parlamentarnych w 2011 uzyskał mandat posła do Izby Gmin z ramienia konserwatystów w okręgu Mississauga East-Cooksville. 
Jest żonaty, ma dwoje dzieci i troje wnuków.

</doc>
<doc id="1872109" url="https://pl.wikipedia.org/wiki?curid=1872109" title="Cerkiew Kazańskiej Ikony Matki Bożej w Hawanie">
Cerkiew Kazańskiej Ikony Matki Bożej w Hawanie

Cerkiew Kazańskiej Ikony Matki Bożej – cerkiew prawosławna w Hawanie w jurysdykcji Rosyjskiego Kościoła Prawosławnego. 
Kapłani Rosyjskiego Kościoła Prawosławnego odprawiali na Kubie nabożeństwa prawosławne od 2001, początkowo w pomieszczeniu udostępnionym przez handlowe przedstawicielstwo Rosji, a następnie w budynku ambasady Rosji i w wynajętym kościele pokatolickim. Starania na rzecz wzniesienia wolno stojącej cerkwi rosyjskiej zostały zintensyfikowane po wzniesieniu przez Patriarchat Konstantynopolitański cerkwi św. Mikołaja, poświęconej przez patriarchę Konstantynopola Bartłomieja w styczniu 2004. 
Koncepcję wzniesienia świątyni poparł Fidel Castro. Stwierdził on, że będzie ona pomnikiem przyjaźni kubańsko-rosyjskiej. Prace budowlane rozpoczęto 14 listopada 2004. Autorem projektu świątyni był Aleksiej Woroncow, zaś pracami konstrukcyjnymi kierował inżynier Pedro Rodriguez Sanchez. Budowę w całości sfinansowały władze Kuby; kamień węgielny pod budowę świątyni poświęcił metropolita smoleński i kaliningradzki Cyryl (Gundiajew). Elementy wyposażenia cerkwi zostały wykonane w Moskwie. Obiekt jest czynny od marca 2008, jednak oficjalne poświęcenie miało miejsce później, 19 października 2008, również przez metropolitę Cyryla. W uroczystości uczestniczył Raúl Castro. 14 lutego 2016 Cyryl po raz kolejny (a po raz pierwszy jako patriarcha moskiewski i całej Rusi) odwiedził świątynię, w której celebrował Boską Liturgię.
Cerkiew wzniesiona jest w stylu staroruskim. Jej wysokość wynosi 30 metrów, zaś nawa cerkwi jest kwadratem o boku 18 metrów. Jednorazowo mieści 500 wiernych. We wnętrzu znajduje się jeden ołtarz oraz trzyrzędowy ikonostas.

</doc>
<doc id="1872113" url="https://pl.wikipedia.org/wiki?curid=1872113" title="ABN AMRO BANK Polska">
ABN AMRO BANK Polska



</doc>
<doc id="1872114" url="https://pl.wikipedia.org/wiki?curid=1872114" title="Óscar López (piłkarz paragwajski)">
Óscar López (piłkarz paragwajski)

Óscar López - piłkarz paragwajski, napastnik.
Wziął udział w turnieju Copa América 1923, gdzie Paragwaj zajął trzecie miejsce. López zagrał tylko w meczu z Brazylią.

</doc>
<doc id="1872116" url="https://pl.wikipedia.org/wiki?curid=1872116" title="Rasarnawa">
Rasarnawa

Rasarnawa (trl. rasārṇava, "Ocean rtęci") – dzieło alchemii hinduistycznej tantrycznej (rasajany). Datowane jest na około XI w. n.e. i zawiera 18 rozdziałów.
Traktat ma formę dialogu: bogini (odpowiednio Bhajrawi, Dewi lub Parwati) kieruje pytania do Śiwy (pod postacią Bhajrawy). Rozdział pierwszy, na szczycie góry Kajlas, otwiera pokłon dla Śiwy i pytanie bogini Parwati o tajemnicę dźiwanmukty i zarazem stanu wyzwolenia za życia (przebywając w ciele fizycznym).
Dalsze wątki poruszane w dialogach obejmują tematy:

</doc>
<doc id="1872117" url="https://pl.wikipedia.org/wiki?curid=1872117" title="Fakty po południu">
Fakty po południu

Fakty po południu – program informacyjny TVN24 podsumowujący najważniejsze i najciekawsze tematy dnia.
Program.
Program emitowany jest od 4 stycznia 2010 roku na żywo codziennie od 16:00 do 18:00 na kanale TVN24 oraz w rozdzielczości HDTV (1920x1080 z przeplotem) na kanale TVN24 HD. Od 16 marca do 11 września 2020 roku był także emitowany w TVN (od 16:00 do 17:00).
W trwających 120 minut wydaniach programu prezentowane są materiały newsowe, reportaże, prognoza pogody, informacje biznesowe, kulturalne i sportowe oraz transmitowane są relacje na żywo. Do studia zapraszani są goście – komentatorzy, eksperci oraz bohaterzy bieżących wydarzeń.
Autorzy.
Wydania prowadzą na zmianę Anita Werner, Piotr Marciniak, Diana Rudnik, Dagmara Kaczmarek-Szałkow, Radosław Mróz i Joanna Kryńska. Materiały przygotowują redaktorzy oraz reporterzy stacji TVN, TVN24 i TVN24 BIS.
Studio.
„Fakty po południu” nadawane są z głównego studia stacji TVN24 w budynku MBC – nowej siedziby grupy ITI, przy ul. Wiertniczej 166 w Warszawie. Studio zajmuje 2 poziomy budynku i po remoncie w 2012 roku jest wyposażone w m.in. kamerę poruszającą się na zamontowanych pod sufitem szynach czy dużą ścianą ekranów tylno projekcyjnych mającą 17 metrów szerokości i rozdzielczość 10240 × 1440 pikseli. Ekrany sprowadzone zostały z Belgii. Studio wraz ze wszystkimi jego elementami dostosowane i obsługiwane jest w formacie HD. Studio współdzielone jest z głównym wydaniem Faktów TVN. Oprawa graficzna oraz muzyczna nawiązuje do głównego wydania Faktów.
Oglądalność.
Program cieszy się dużą popularnością. Według danych AGB Nielsen Media Research średnia oglądalność 4 i 5 stycznia 2010 roku wyniosła prawie 310 tys. widzów. Według analiz tej samej pracowni, już po czterech pierwszych wydaniach „Fakty po południu” miały 312 tys. widzów, czyli więcej niż gromadziło to pasmo niecały rok wcześniej.

</doc>
<doc id="1872119" url="https://pl.wikipedia.org/wiki?curid=1872119" title="Giovane Elber">
Giovane Elber



</doc>
<doc id="1872120" url="https://pl.wikipedia.org/wiki?curid=1872120" title="Radio Moskwa">
Radio Moskwa



</doc>
<doc id="1872133" url="https://pl.wikipedia.org/wiki?curid=1872133" title="Miss World 1960">
Miss World 1960

10. wybory Miss World miały miejsce 8 listopada 1960 r. w Lyceum Theatre w Londynie. Galę finałową poprowadził Bob Hope. W konkursie wzięło udział 39 uczestniczek. Zwyciężyła Norma Gladys Cappagli z Argentyny.
Notatki dot. państw uczestniczących.
Powracające państwa i terytoria.
Ostatnio uczestniczące w 1957:
Ostatnio uczestniczące w 1958:

</doc>
<doc id="1872143" url="https://pl.wikipedia.org/wiki?curid=1872143" title="3 Pułk Piechoty (austro-węgierski)">
3 Pułk Piechoty (austro-węgierski)

Morawski Pułk Piechoty Nr 3 (IR. 3) – pułk piechoty cesarskiej i królewskiej Armii.
Historia pułku.
Okręg uzupełnień – Kromieryż ().
Pułk kontynuował tradycje pułku utworzonego w 1715 roku. W latach 1805-1869 3 Pułk Piechoty Cesarstwa Austriackiego. 
W latach 1780-1918 szefem pułku był arcyksiążę, generalissimus i marszałek polny Karol Ludwik Habsburg.
Pułk obchodził swoje święto 22 maja, w rocznicę bitwy pod Aspern, stoczonej w 1809 roku.
Kolory pułkowe jasnoniebieski (himmelblau), guziki srebrne. 
Skład narodowościowy w 1914 roku 83% – Czesi.
W 1870 roku komenda pułku znajdowała się w Pradze, natomiast Komenda Rezerwowa i Stacja Okręgu Uzupełnień () w Kromieryżu (). Pułk wchodził w skład 1 Brygady IX Dywizji. 
W 1871 roku komenda pułku została przeniesiona do Ołomuńca (). 
W 1877 roku Komenda Rezerwowa i Stacja Okręgu Uzupełnień zostały przeformowane w Komendę Rezerwową i Okręgu Uzupełnień (). W 1882 roku komenda pułku została przeniesiona z Ołomuńca do Mostaru. W tym samym roku Komenda Rezerwowa i Okręgu Uzupełnień została przemianowana na Komendę Okręgu Uzupełnień (). W 1885 roku komenda pułku została przeniesiona do koszar w byłym klasztorze Louka (). 
W 1889 roku w Klosterbruck stacjonowała komenda pułku oraz 1., 2. i 3. batalion, natomiast 4. batalion znajdował się w Kromieryżu. Pułk wchodził w skład 7 Brygady Piechoty należącej do 4 Dywizji Piechoty. 
W 1893 roku komenda pułku razem z 1., 2. i 3. batalionem została przeniesiona do Wiednia i włączona w skład 49 Brygady Piechoty w Wiedniu należącej do 25 Dywizji Piechoty, natomiast 4. batalion pozostał w Kromieryżu, w składzie 7 Brygady Piechoty w Znojmie. 
W 1896 roku komenda pułku oraz 1., 3. i 4. bataliony zostały przeniesione do Brna (). W Kromieryżu stacjonował 2. batalion. Cały pułk został włączony w skład 8 Brygady Piechoty w Brnie należącej do 4 Dywizji Piechoty. W 1899 roku 3. batalion został skierowany z Brna do Kromieryża, a 2. batalion z Kromieryża do Brna. Zamiana miejsca stacjonowania 2. i 3. batalionów nie wpłynęła na zmianę podporządkowania pułku. Nadal wchodził on w skład 8 Brygady Piechoty.
W 1904 roku pułk (bez 4. batalionu) został przeniesiony do Mostaru i podporządkowany komendantowi 1 Brygady Górskiej w Mostarze należącej do 18 Dywizji Piechoty, natomiast 4. batalion został skierowany do Kromieryża i pozostał w składzie 8 Brygady Piechoty. 
W 1906 roku komenda pułku razem z 2. i 3. batalionem została przeniesiona do Cieszyna (), a 1. batalion do Ołomłuńca. 4. batalion nadal stacjonował w Kromieryżu. Pułk (bez 4. batalionu) został podporządkowany komendantowi 9 Brygady Piechoty należącej do 5 Dywizji Piechoty, natomiast 4. batalion pozostawał nadal w składzie 8 Brygady Piechoty.
W 1912 roku 1. batalion został przeniesiony z Ołomuńca do Doboju, jako batalion detaszowany i podporządkowany komendantowi 12 Brygady Górskiej należącej do 48 Dywizji Piechoty. Pułk w składzie dwóch batalionów (2. i 3.) wszedł w skład 23 Brygady Piechoty należącej do 12 Dywizji Piechoty, natomiast 4. batalion w dalszym ciągu był oddziałem 8 Brygady Piechoty. Dyslokacja i podporządkowanie pułku oraz wchodzących w jego skład pododdziałów nie uległo zmianie do wybuchu I wojny światowej.
W 1914 roku pułk w składzie dwóch batalionów (2. i 3.) walczył w składzie macierzystej 12 Dywizji Piechoty należącej do 6 Armii. 1. batalion w składzie 48 Dywizji Piechoty walczył na froncie bałkańskim, natomiast 4. batalion w składzie 4 Dywizji Piechoty należącej do 4 Armii.

</doc>
<doc id="1872145" url="https://pl.wikipedia.org/wiki?curid=1872145" title="Gmina Aloja">
Gmina Aloja

Alojas novads – jedna ze 109 jednostek administracyjnych (novads) na Łotwie powstałych 1 lipca 2009 roku. Stolicą jest Aloja.

</doc>
<doc id="1872147" url="https://pl.wikipedia.org/wiki?curid=1872147" title="Gmina Alsunga">
Gmina Alsunga

Alsungas novads – jedna ze 109 jednostek administracyjnych (novads) na Łotwie powstałych 1 lipca 2009 roku. Stolicą jest Alsunga.

</doc>
<doc id="1872152" url="https://pl.wikipedia.org/wiki?curid=1872152" title="Ghost Club">
Ghost Club

Ghost Club - brytyjski klub założony w Londynie w 1862 r., zajmujący się zjawiskami paranormalnymi. To najstarsza na świecie organizacja tego typu.

</doc>
<doc id="1872156" url="https://pl.wikipedia.org/wiki?curid=1872156" title="Bolek i Lolek wyruszają w świat">
Bolek i Lolek wyruszają w świat

Bolek i Lolek wyruszają w świat – serial animowany dla dzieci produkcji polskiej zrealizowany w latach 1968–1970. Trzecia seria przygód Bolka i Lolka, w której bohaterowie w wyobraźni podróżują do miejsc wybranych przez zakręcenie globusem.
Informacje dodatkowe.
Odcinek "Na Wyspach Polinezji" wydany w wersji zrekonstruowanej cyfrowo w 2013 roku wyłącznie na DVD w Klasyce Polskiej Bajki "Podróże Bolka i Lolka i inne bajki".
Książki.
Na podstawie serii przygód Bolka i Lolka została wydana seria książek wydanych w latach 1974-1980, opracowanych przez Władysława Nehrebeckiego i Leszka Mecha (tekst) oraz Alfreda Ledwiga (ilustracje)
"Biblioteka Przygód Bolka i Lolka" (lub "Bolek i Lolek" (II wyd.) - (10 tomików) - Wydawnictwo Śląsk

</doc>
<doc id="1872157" url="https://pl.wikipedia.org/wiki?curid=1872157" title="Pierwszy rząd Ludwiga Erharda">
Pierwszy rząd Ludwiga Erharda

 Pierwszy rząd Ludwiga Erharda-17 października 1963 do 26 października 1965

</doc>
<doc id="1872166" url="https://pl.wikipedia.org/wiki?curid=1872166" title="Airplane!">
Airplane!



</doc>
<doc id="1872167" url="https://pl.wikipedia.org/wiki?curid=1872167" title="Mime">
Mime

Mime – jeden z Nibelungów, postać z tetralogii Richarda Wagnera – "Pierścień Nibelunga".
Opis postaci.
Karzeł Mime pojawia się w dwóch częściach "Pierścienia Nibelunga", są to "Złoto Renu" oraz "Zygfryd". Mime jest bratem innego karła – Alberyka, jednym ze zdolniejszych kowali wśród Nibelungów. To on w "Złocie Renu" z tytułowego kruszcu wykuwa Alberykowi pierścień dający władzę nad światem oraz hełm pozwalający na przybranie dowolnej postaci. Nie potrafi się jednak sprzeciwić władzy, jaką przedmioty te dają jego bratu. Więcej o Mimem można dowiedzieć się z opery "Zygfryd", gdzie Wagner pokazuje również kuźnię Nibelunga. W wyniku wydarzeń, które opisuje "Walkiria" karzeł stał się opiekunem wnuka Wotana, a syna Zygmunda i Zyglindy – Zygfryda. Chłopiec ma nadludzką siłę, a co więcej – nie zna strachu, to on ma zabić smoka – Fafnera, tą bowiem postać przybrał olbrzym, który obecnie jest posiadaczem Alberykowego pierścienia. Mime liczy na to, że w zamian za trud włożony w wychowanie Zygfryda zdobędzie pierścień dający władzę nad światem. Kłopoty z jakimi zmaga się karzeł to nie tylko krnąbrność młodego bohatera, który nie chce się uczyć rzemiosła i pogardza karłem, jako niezły kowal wie on, że jedynym mieczem, który może przebić skórę smoka jest dany Zygmundowi przez Wotana Notung. Jednak również sam Wotan zniszczył ten miecz, a Zyglinda ocaliła jedynie szczątki, których żaden kowal spośród Nibelungów nie potrafi na nowo przekuć. Charakter karła Wagner określił dokładniej w jego rozmowie z nieznajomym wędrowcem. Przybysz ten to w istocie Wotan, który pozwala Mimemu, aby ten zadał mu trzy pytania, a potem sam ma zadać pytania Mimemu, obaj mają udzielić możliwie celnych odpowiedzi. Karzeł jest ciekawy świata, pyta najpierw o znaną sobie najlepiej krainę Nibelungów, by potem zapytać o olbrzymów i bogów. Wotan zwraca mu uwagę, że troszczy się o rzeczy małe i błahe. Przepowiada mu jego los – oto bohater z ukochanego rodu boga, Välsungów, ten, który nie zna strachu, ma dobyć Notunga i zabić nie tylko Fafnera, ale i Mimego. Karzeł jest jednak zadufany w sobie, bo dopóki nie ma kowala, który może na nowo wykuć miecz – on, Mime, jest bezpieczny. Chcąc sprawdzić przepowiednię wędrowca, mówi Zygfrydowi o mieczu jego ojca. Młody bohater od razu zabiera się do pracy ku rozpaczy Mimego, który wciąż liczy na zdobycie pierścienia nawet podstępem, Zygfryd ściera szczątki Notunga, co jest wbrew kowalskim regułom. Okazuje się to jednak właściwą drogą ponownego wykucia miecza. Zamiary karła stają się naprawdę złe. Chce on aby Zygfryd albo od Fafnera nauczył się strachu, albo wypił truciznę po boju ze smokiem. Taki też napój szykuje swojemu wychowankowi. Daremnie, po walce Zygfryda z Fafnerem, Mime ginie z ręki wychowanka. Młody bohater został ostrzeżony przez leśnego ptaszka. Dar rozumienia mowy zwierząt spowodowała smocza posoka, którą Zygfryd został skropiony w walce.
Wykonawcy.
Rola Mimego jest napisana dla tenora, śpiewali ją m.in.:

</doc>
<doc id="1872179" url="https://pl.wikipedia.org/wiki?curid=1872179" title="Mime (Pierścień Nibelunga)">
Mime (Pierścień Nibelunga)



</doc>
<doc id="1872181" url="https://pl.wikipedia.org/wiki?curid=1872181" title="Media w Toruniu">
Media w Toruniu

Media w Toruniu – redakcje prasowe, radiowe i telewizyjne oraz portale internetowe w Toruniu.
Telewizja.
Toruń jest znaczącym ośrodkiem telewizyjnym na terenie województwa kujawsko – pomorskiego. W mieście znajduje się jedyne w regionie studio i biuro korespondenta telewizji: TVN, TVN 24 i TTV, a także siedziba ogólnopolskiej TV TRWAM. Ponadto w Toruniu swoje studio i redakcję posiada Telewizja Polska, dzięki którym program z Torunia może być emitowany zarówno na antenie TVP3 Bydgoszcz (np. „Rozmowa Dnia”), jak i ogólnopolskiej. Placówka TVP powstała w mieście w 1996 roku, a jej siedziba od 2005 roku mieści się w kamienicy przy ul. Kopernika 4. Miasto w końcu posiada lokalne stacje telewizyjne, z których największą i najstarszą jest Telewizja Toruń.
Stacje telewizyjne posiadające studia w Toruniu
Radio.
Toruń posiada duże tradycje radiowe. To tu powstała 8 rozgłośnia radiowa w historii Polski. Pomorska Rozgłośnia Polskiego Radia uruchomiona została 15 stycznia 1935 roku. Od 1945 roku działała jednak w strukturze Polskiego Radia w Bydgoszczy, będąc drugim studiem rozgłośni działającej wówczas pod nazwą Rozgłośnia Pomorska Bydgoszcz-Toruń. Do 1959 roku to w Toruniu znajdował się jedyny nadajnik radiowy, z którego emitowany był program stacji. Studio i redakcja w Toruniu przez cały okres istnienia wnosi znaczący wkład w program rozgłośni, przejawiając się dużą aktywnością. Obecnie po zmianach w latach 90. tradycje Rozgłośni Pomorskiej kontynuuje Polskie Radio Pomorza i Kujaw mające w Toruniu siedzibę przy ul. Ślusarskiej 5
Słuchalność stacji radiowych w Toruniu.
Słuchalność stacji radiowych w okresie: sierpień 2020 - styczeń 2021:
Prasa.
W Toruniu działają liczne redakcje gazet, ukazują się 3 regionalne dzienniki: Gazeta Wyborcza Toruń, Nowości Dziennik Toruński oraz Gazeta Pomorska.
Prasa wydawana na terenie miasta
Prasa wydawana dawniej na terenie miasta
Portale internetowe.
Istniejące w Toruniu portale internetowe zajmują się różnorodną tematyką, m.in. informacjami, kulturą, sportem.
Toruńskie portale internetowe
Inne.
W Toruniu swoich korespondentów mają: Rzeczpospolia, Polska Agencja Prasowa, Katolicka Agencja Informacyjna oraz TVN News and Services Agency.
Maszty radiowe i telewizyjne.
W Toruniu przy ulicy Moniuszki 11/13 mieści się Stacja Linii Radiowych „Moniuszki”. Od 2014 roku stacja ta pełniła rolę nadajnika testowego DAB+ Polskiego Radia (Toruń i okolice). Testową cyfrową emisję programu z tego nadajnika zakończono 1 maja 2015 roku.
Festiwale.
W Toruniu od trzech lat organizowany jest corocznie przez Toruńską Agendę Kulturalną oraz Telewizję Polską Festiwal Sztuki Faktu. Celem festiwalu jest promocja reportażu, teatru faktu, dokumentu, pokazów premierowych filmów dokumentalnych, a także odwołanie się do bogatej tradycji polskiej telewizji. W spotkaniu biorą udział twórcy i gwiazdy oraz zespoły reporterskie TVP, TVN i Polsatu. Gośćmi tegorocznego festiwalu (kwiecień 2015) byli m.in.: Krzysztof Ziemiec i Barbara Włodarczyk.
Ponadto władze miasta wraz z Telewizją Polską od sześciu lat organizują Festiwal Piosenki i Ballady Filmowej, którego celem jest popularyzacja najciekawszych osiągnięć twórców muzyki filmowej i telewizyjnej.

</doc>
<doc id="1872184" url="https://pl.wikipedia.org/wiki?curid=1872184" title="Pullarda Drób">
Pullarda Drób



</doc>
<doc id="1872187" url="https://pl.wikipedia.org/wiki?curid=1872187" title="Wybory prezydenckie w Niemczech w 1964 roku">
Wybory prezydenckie w Niemczech w 1964 roku

Wybory prezydenckie w Niemczech w 1964 roku odbyły się 1 lipca. Zgodnie z konstytucją prezydenta wybierało Zgromadzenie Federalne złożone z deputowanych Bundestagu oraz w równej liczbie elektorów wybranych przez parlamenty lokalne (Landtagi). Z 1042 głosów Heinrich Lübke otrzymał 710 głosów. Został wybrany na prezydenta już w pierwszej rundzie głosowania. Tym samym stał się drugą osobą w historii RFN, która po raz drugi z rzędu została wybrana Prezydentem Federalnym.

</doc>
<doc id="1872196" url="https://pl.wikipedia.org/wiki?curid=1872196" title="Marija Konowałowa">
Marija Konowałowa

Marija Iwanowa Konowałowa (ros. Мария Ивановна Коновалова; ur. 14 sierpnia 1974) – rosyjska lekkoatletka, specjalizująca się w biegach na długich dystansach.
W 2015 została zdyskwalifikowana na dwa lata za stosowanie niedozwolonego dopingu (do 26 października 2017). Anulowano także wszystkie jej rezultaty osiągnięte od sierpnia 2009 roku.

</doc>
<doc id="1872221" url="https://pl.wikipedia.org/wiki?curid=1872221" title="Nicholas Ffrost">
Nicholas Ffrost

Nicholas Ffrost (ur. 14 sierpnia 1986 w Mackay) – australijski pływak, brązowy medalista olimpijski, dwukrotny medalista mistrzostw świata, wicemistrz świata (basen 25 m).
Specjalizuje się w pływaniu stylem dowolnym. Jego największym osiągnięciem jest brązowy medal igrzysk olimpijskich w Pekinie (2008) w sztafecie 4 x 200 m stylem dowolnym. Sztafeta australijska w składzie Patrick Murphy, Grant Hackett, Grant Brits i Ffrost przegrała tylko z Amerykanami i Rosjanami.

</doc>
<doc id="1872223" url="https://pl.wikipedia.org/wiki?curid=1872223" title="Wybory prezydenckie w Niemczech w 1959 roku">
Wybory prezydenckie w Niemczech w 1959 roku

Wybory prezydenckie w Niemczech w 1959 roku odbyły się 1 lipca. Zgodnie z konstytucją prezydenta wybierało Zgromadzenie Federalne złożone z deputowanych Bundestagu oraz w równej liczbie elektorów wybranych przez parlamenty lokalne (Landtagi). Z 1038 głosów Heinrich Lübke otrzymał 526 głosów. Został wybrany na prezydenta w drugiej rundzie głosowania. 

</doc>
<doc id="1872225" url="https://pl.wikipedia.org/wiki?curid=1872225" title="Bank Ludowy">
Bank Ludowy



</doc>
<doc id="1872235" url="https://pl.wikipedia.org/wiki?curid=1872235" title="Melinda Dillon">
Melinda Dillon

Melinda Rose Dillon (ur. 13 października 1939 w Hope w stanie Arkansas, zm. 9 stycznia 2023 w Los Angeles) – amerykańska aktorka nominowana dwukrotnie do Oscara za drugoplanowe role w filmach: "Bliskie spotkania trzeciego stopnia" (1977; reż. Steven Spielberg) oraz "Bez złych intencji" (1981; reż. Sydney Pollack).

</doc>
<doc id="1872239" url="https://pl.wikipedia.org/wiki?curid=1872239" title="Zwalczanie spamu">
Zwalczanie spamu



</doc>
<doc id="1872247" url="https://pl.wikipedia.org/wiki?curid=1872247" title="Filtr graficzny">
Filtr graficzny



</doc>
<doc id="1872248" url="https://pl.wikipedia.org/wiki?curid=1872248" title="Czarny Sztandar">
Czarny Sztandar



</doc>
<doc id="1872249" url="https://pl.wikipedia.org/wiki?curid=1872249" title="Kościół św. Józefa w Gdyni Kolibkach">
Kościół św. Józefa w Gdyni Kolibkach

Kościół św. Józefa – kościół katolicki, który znajdował się w Gdyni Orłowie, w Kolibkach, na zalesionym wzniesieniu pomiędzy dzisiejszymi jezdniami Alei Zwycięstwa w pobliżu granicy z Sopotem. Rozebrany w czasie II wojny światowej.
Historia.
Katolicka świątynia została zbudowana w 1763 r. w stylu barokowym z inicjatywy generała hrabiego Józefa Przebendowskiego, będącego właścicielem majątku Kolibki. Świątynię konsekrowano w 1764, a w 1794 r. ustanowiona została ona filią parafii w Wielkim Kacku. W założeniu kościół miał służyć mieszkańcom majątku i stanowić kaplicę pielgrzymkową dla pielgrzymów wędrujących co roku z Oliwy do Kalwarii Wejherowskiej na odpust Wniebowstąpienia. Kościół zbudowany był na planie kwadratu, z jedną nawą oraz wieżą z barokowym hełmem. Mimo niewielkiego rozmiaru jednonawowej świątyni, otrzymała ona bogate wyposażenie rokokowe: ołtarze, organy, konfesjonały i ambonę. 
Na południe od kościoła wybudowano m.in. mały dom dla organisty oraz pokaźny obiekt, w którym mieściły się przytułek dla osób starszych, szpital dla ubogich oraz parafialna szkoła dla dzieci z terenu majątku. 
Od 15 listopada 1927 r. ustanowiono tu parafię dla obszaru dworskiego Kolibki, Orłowa oraz położonej na północ od torów stronie Małego Kacka. W 1928 do parafii w Kolibkach należały 143 osoby, zaś w 1934 było to odpowiednio po: 237 mieszkańców obszaru dworskiego Kolibki, 94 - z Orłowa oraz 294 - z Małego Kacka. 
Ostatnim pracującym tu księdzem był ks. Roman Wiśniewski.
W 1939 hitlerowskie władze okupacyjne zamknęły kościół oraz rozpoczęły jego wyburzanie. Rozbiórka trwała od jesieni 1939 do wiosny 1940 roku. Zniszczono też fundamenty, ogrodzenie cmentarza oraz kapliczkę przycmentarną. Obrazy przeniesiono do kościoła na Witominie, gdzie spłonęły w 1945 roku. Po wojnie kościoła nie odbudowano.
W kościele znajdowały się trzy czczone przez miejscową ludność obrazy:
W 1999 r. z inicjatywy Towarzystwa Przyjaciół Orłowa postawiono w obrębie zarysu fundamentów kościoła niski murek, na którym umieszczono tablicę informującą o dziejach świątyni. O dawnym kościele przypomina również wysoki metalowy krzyż, ustawiony w pobliżu w 1990 r.
3 lipca 2021 na promenadzie Królowej Marysieńki w Orłowie odsłonięto makietę kościoła.
Cmentarz przykościelny.
W 1902 r. na południe od zabudowań założono cmentarz, na którym dokonywano pochówków od 1904 do 1946 r. Podczas II wojny światowej cmentarz, w przeciwieństwie do pobliskiego kościoła, nie został zniszczony i istnieje do dziś, jednak przez wiele lat nie były prowadzone na nim żadne prace remontowe. Cmentarz uporządkowany został staraniami Pomorskiego Forum Eksploracyjnego, według różnych źródeł: w 2006 lub 2007 r., zaś cyklicznie odbywają się tam prace porządkowe. Przy wejściach na jego teren umieszczono informację o jego historii i listę nazwisk niektórych pochowanych na nim osób.

</doc>
<doc id="1872250" url="https://pl.wikipedia.org/wiki?curid=1872250" title="Echo Bojar">
Echo Bojar



</doc>
<doc id="1872251" url="https://pl.wikipedia.org/wiki?curid=1872251" title="Bojary (Białystok)">
Bojary (Białystok)

Bojary – osiedle Białegostoku, położone na północny wschód od Centrum. Jedno z najbogatszych w zabytki białostockich osiedli. W jego zabudowie dominują stare kamienice, stare zabytkowe domy mieszkalne (także drewniane), domy powojenne oraz bloki mieszkalne. W jego skład wchodzi osiedle Kraszewskiego, które nie jest odrębną jednostką administracyjną miasta.
Opis granic osiedla.
Od al. J. Piłsudskiego, ulicą H. Sienkiewicza do ul. Towarowej, ul. Towarową do ul. Dalekiej, ul. Daleką, Skorupską, F. Chopina do ul. St. Staszica, ulicą St. Staszica do ul. św. Wojciecha, ul. św. Wojciecha do Warszawskiej, z ul. Warszawskiej w ul. Świętojańską, ulicą Świętojańską do ul. Branickiego, przez plac dr n. med. A. P. Lussy, al. J. Piłsudskiego do ul. H. Sienkiewicza.
Ulice i place znajdujące się w granicach osiedla.
Branickiego Jana Klemensa – nieparzyste 1-17E, Chopina Fryderyka – nieparzyste, Daleka – nieparzyste, Dobra, Elektryczna – parzyste 4-8, nieparzyste 1-9, Gliniana, Kamienna, Koszykowa, Kościelna, Kraszewskiego Józefa Ignacego, Łąkowa, Modlińska, Ogrodowa – nieparzyste 11-31, parzyste 10-12, Orla, Pałacowa, Piłsudskiego Józefa – nieparzyste, budynek 29, plac dr n. med. A. P. Lussy, Poprzeczna, Poznańska, Próżna, Przygodna, Ryska, Sina, Sienkiewicza Henryka– parzyste od 28, Skorupska – nieparzyste, Słomiana, Słonimska, Sobieskiego Jana III, Sowia, Sporna, Starobojarska, Stary Rynek, Staszica Stanisława – nieparzyste, parzyste 8-22, Szczygla, św. Wojciecha – nieparzyste, Świętojańska – parzyste 2A-10, Towarowa parzyste 2-2A, Warszawska – parzyste 2-52/1, nieparzyste 1A-65, Wiktorii, Wróbla, Wylotna, Złota.
Media.
Echo Bojar – białostocki kwartalnik sublokalny wychodzący regularnie od 1999 roku. Wydawcą jest Rada Osiedla Bojary, redaktorem naczelnym Zbigniew T. Klimaszewski.

</doc>
<doc id="1872252" url="https://pl.wikipedia.org/wiki?curid=1872252" title="Krzysztof Woziński">
Krzysztof Woziński

Krzysztof Woziński (ur. 19 września 1957 w Pile) – polski piłkarz. Obecnie trener MKS Łucznik Strzelce Krajeńskie.
Kariera piłkarska.
W wieku 8 lat zaczął trenować w Elcie Łódź, kiedy miał 18 lat grał w pierwszym zespole. Następnie grał w Orle Łódź oraz Łodziance Łódź. Od 1979 do 1981 zawodnik ŁKS-u Łódź, rozegrał 31 spotkań i trafił 3 bramki. W latach 1981/87 grał w Stilonie Gorzów, gdzie rozegrał 139 meczów i trafił 36 razy do bramki. W 1987 roku zawodnik SHR-u Wojcieszyce. Następnie od 1987 roku podpisał kontrakt z fińskim zespołem Rauman Pollo-Jirot Rauma. Następnie zawodnik Warty Gorzów oraz Ostrovii Ostrów. W 1992 roku grał w Polonii Lipki Wielkie, tym samym roku zakończył karierę.
Kariera trenerska.
Karierę trenerską podjął w Warcie Gorzów, następnie trenował zespół Polonii Lipki Wielkie. W 1999 roku prowadził zespół Stilonu Gorzów. W latach 2003/04 prowadził Łucznik Strzelce Krajeńskie. Od 2004 do 2007 roku prowadził Czarni Witnicę. Od 2007 roku prowadzi zespół Łucznika Strzelce Kraj.

</doc>
<doc id="1872253" url="https://pl.wikipedia.org/wiki?curid=1872253" title="Programy graficzne">
Programy graficzne



</doc>
<doc id="1872256" url="https://pl.wikipedia.org/wiki?curid=1872256" title="Euroazja">
Euroazja



</doc>
<doc id="1872266" url="https://pl.wikipedia.org/wiki?curid=1872266" title="Lexie Grey">
Lexie Grey



</doc>
<doc id="1872267" url="https://pl.wikipedia.org/wiki?curid=1872267" title="Teltow (ujednoznacznienie)">
Teltow (ujednoznacznienie)

Niemcy:
Zobacz też:

</doc>
<doc id="1872270" url="https://pl.wikipedia.org/wiki?curid=1872270" title="Bużysko">
Bużysko

4 jeziora w Polsce:
2 uroczyska w Polsce:

</doc>
<doc id="1872271" url="https://pl.wikipedia.org/wiki?curid=1872271" title="Ulica 3 Maja we Włocławku">
Ulica 3 Maja we Włocławku

 Ulica 3 Maja - należy do najważniejszych ulic Śródmieścia we Włocławku, jest głównym deptakiem miasta. Biegnie od Starego Miasta w kierunku południowym na plac Wolności. Ma 560 m długości. Zabudowa ulicy to głównie dwupiętrowe kamienice. Dolne kondygnacje zajmują lokale handlowe i usługowe, pozostałe kondygnacje - mieszkania.

</doc>
<doc id="1872272" url="https://pl.wikipedia.org/wiki?curid=1872272" title="Centrum Badań Kosmicznych Polskiej Akademii Nauk">
Centrum Badań Kosmicznych Polskiej Akademii Nauk

Centrum Badań Kosmicznych PAN – instytut naukowy III Wydziału Polskiej Akademii Nauk z siedzibą przy ul. Bartyckiej 18 A w Warszawie. Powołany decyzją Prezydium PAN 29 września 1976 roku, a działalność rozpoczął 1 kwietnia 1977 roku. W 2021 zatrudniał 227 pracowników, w tym 14 profesorów i 14 profesorów nadzwyczajnych różnych specjalności, bardzo często technicznych. Od 1991 roku współpracuje z Europejską Agencją Kosmiczną. Od wejścia Polski w struktury ESA w 2012 roku, CBK PAN jest główną instytucją koordynującą działania polskich firm z sektora przemysłu kosmicznego w obrębie projektów ESA.
W strukturze Centrum znalazły się także: Zakład Fizyki Słońca we Wrocławiu, Obserwatorium Astrogeodynamiczne w Borówcu pod Poznaniem, Ośrodek Naukowy Badań Kosmicznych w Wałbrzychu oraz Zespół Fizyki Plazmy, Pracownia w Obserwatorium Astronomicznym w Piwnicach pod Toruniem.
CBK PAN jest jedynym w Polsce interdyscyplinarnym instytutem badawczym, którego cała działalność merytoryczna związana jest z prowadzeniem badań przestrzeni wokółziemskiej, ciał Układu Słonecznego i Ziemi, przy wykorzystaniu technologii kosmicznych i technik satelitarnych. CBK PAN współpracuje z największymi na świecie instytucjami z kręgu eksploracji kosmosu, w tym m.in. prowadzi własne eksperymenty w ramach misji NASA i ESA, współdziała m.in. z Centre National d’Études Spatiales, JPL Centrum NASA, Uniwersytetem Princeton i wieloma innymi. 
W CBK PAN powstało ponad 70 instrumentów badawczych wysłanych w kosmos na pokładzie satelitów i sond międzyplanetarnych, m.in. Solar Orbiter, Chang’E–4, InSight, Herschel, Koronas–Foton, Rosetta, Mars Express oraz Cassini–Huygens; tu powstały też pierwsze polskie satelity naukowe „Lem” i „Heweliusz”.
Najnowsze projekty.
Centrum Badań Kosmicznych PAN uczestniczy m.in. w projektach GMES (Global Monitoring for Environment and Security), Galileo, EGNOS i BRITE. W 2001 roku skonstruowany przez instytut instrument o nazwie „CHOMIK” (penetrator geologiczny) poleciał na pokładzie marsjańskiej sondy Fobos-Grunt, jednak przez awarię rakiety jej misja zakończyła się niepowodzeniem.
Brite-PL.
Część kanadyjsko-austriacko-polskiego projektu, w ramach którego zbudowano i wysłano na orbitę 6 satelitów (dwa kanadyjskie, dwa austriackie i dwa polskie), które utworzyły formację lotną na wysokości 800 km. Ich zadaniem jest prowadzenie precyzyjnych i jednoczesnych pomiarów fotometrycznych kilkuset najjaśniejszych gwiazd zmiennych nieba w ciągu kilku lat. Polskie satelity mają masę ok. 6 kg i kształt sześcianu o boku 20 cm (są to tzw. CubeSaty). Zainstalowane na satelitach kamery szerokokątne wykonują niezakłócone wpływem atmosfery zdjęcia wielu gwiazd. Pierwszy satelita – „Lem” wystartował w listopadzie 2013, a drugi o nazwie „Heweliusz” został wystrzelony w sierpniu 2014.
IBEX.
IBEX, czyli Interstellar Boundary Explorer – satelita badawczy amerykańskiej agencji kosmicznej NASA, którego celem było opracowanie pierwszych map niebieskich granic Układu Słonecznego na jego styku z otoczeniem galaktycznym. Mapy te opracowane zostały na podstawie danych zebranych przez dwa detektory na pokładzie satelity w ciągu pierwszych sześciu miesięcy obserwacji. Detektory te zliczały nadbiegające z granic heliosfery energetyczne atomy neutralne. Nowe mapy ukazały strukturę obszaru oddzielającego Obłok Lokalny gazu galaktycznego od heliosfery, w której zanurzone jest Słońce, Ziemia i pozostałe planety, zawierającą nieoczekiwaną i nieprzewidywalną przez dotychczasowe modele Wstęgę - pierścieniowaty obszar o podwyższonej emisji atomów. Odkrycie IBEX-a zmieni poglądy na procesy zachodzące na styku Układu Słonecznego i ośrodka galaktycznego. Naukowcy CBK PAN biorą czynny udział w pracach zespołu IBEX, a ich wiedza i zaangażowanie poskutkowały udziałem w kolejnym wielkim projekcie heliosferycznym NASA, czyli w misji IMAP.
IMAP/GLOWS.
GLOWS, czyli GLObal solar Wind Structure, fotometr do obserwacji fluorescencyjnej poświaty heliosferycznej wodoru w Układzie Słonecznym. Dane uzyskane dzięki fotometrowi umożliwią zbadanie zależności strumienia wiatru słonecznego od szerokości heliograficznej oraz rozkładu w przestrzeni międzyplanetarnej wodoru międzygwiazdowego.
Misja IMAP, dla której przygotowywany jest instrument i eksperyment GLOWS, pomoże zbadać dwa ważne i powiązane ze sobą zagadnienia naukowe w heliosferze: przyspieszenie cząstek energetycznych oraz interakcje wiatru słonecznego z lokalnym ośrodkiem międzygwiazdowym. Misja jest tworzona przez międzynarodowy zespół naukowy pod kierownictwem profesora Davida J. McComasa z Uniwersytetu Princeton, a realizację projektu koordynuje Applied Physics Laboratory (APL) z Uniwersytetu Johnsa Hopkinsa. Z ramienia NASA misję koordynuje Heliophysics Division w Science Mission Directorate. Sonda kosmiczna IMAP wyposażona będzie w dziesięć instrumentów naukowych, z których jeden, GLOWS, powstaje w CBK PAN.
JUICE.
Sonda JUpiter ICy moons Explorer mission (JUICE) będzie badała gazowego giganta Jowisza i jego największe księżyce za pomocą 11 instrumentów naukowych. Dwa z nich to polskie eksperymenty: plazmy i fal radiowych oraz fal submilimetrowych opracowywane z udziałem Centrum Badań Kosmicznych Polskiej Akademii Nauk.
Eksperyment radiowy (RPWI), czyli zestaw przyrządów plazmowych RPWI, sprawdzi oddziaływanie silnego pola elektromagnetycznego Jowisza na największe księżyce tej planety Ganimedesa i Europę, natomiast drugi przyrząd - SWI - ma służyć obserwacji fal submilimetrowych generowanych przez wzbudzone molekuły w atmosferze Jowisza. Za jego pomocą można też obserwować emisję promieniowania z powierzchni i atmosfer Ganimedesa, Europy i Kallisto.
PROBA-3.
Misja Europejskiej Agencji Kosmicznej, której celem jest uzyskanie lotu w wyjątkowo precyzyjnej formacji. Poruszający się w ustalonej formacji tandem satelitów ma utworzyć najdłuższy na świecie koronograf, pozwalający na precyzyjne badania korony słonecznej. CBK PAN w ramach misji PROBA-3 projektuje i buduje tzw. Coronagraph Control Box, komputer pokładowy będący centralną częścią jednego z satelitów oraz koło filtrów, tzw. Filter Wheel Assembly. CBK PAN jest również instytucją nadzorującą prace polskiej części konsorcjum PROBA-3.
Studia doktoranckie.
We wrześniu 2020 roku Centrum Badań Kosmicznych Polskiej Akademii Nauk w Warszawie przyznano uprawnienia do nadawania stopnia naukowego doktora w dziedzinie nauk inżynieryjnotechnicznych w dyscyplinach: automatyka, elektronika i elektrotechnika. Instytut posiada również uprawnienia nadawania habilitacji i doktoratów w dziedzinie nauk ścisłych i przyrodniczych w dyscyplinie nauki o Ziemi i Środowisku.

</doc>
<doc id="1872283" url="https://pl.wikipedia.org/wiki?curid=1872283" title="Outtake">
Outtake

Outtake (pol. odrzut) – fragment utworu audiowizualnego usunięty w trakcie montażu, na przykład z powodu błędów popełnionych na planie zdjęciowym. Szczególnie komiczne bądź kuriozalne "outtakes" bywają niekiedy dołączane na koniec filmu – prezentowane razem z napisami końcowymi lub zaraz po nich. Jednym z pierwszych filmów prezentujących odrzuty montażowe podczas napisów końcowych był "Wystarczy być" (1979) w reżyserii Hala Ashby'ego. Zabieg ten upowszechnił się na tyle, że został sparodiowany w filmie animowanym "Toy Story 2" (1999), gdzie w trakcie napisów końcowych przedstawiane są sceny sugerujące, jakoby animowane postacie były prawdziwymi aktorami popełniającymi błędy na planie zdjęciowym.
Przed wprowadzeniem techniki domowego wideo do powszechnego użytku (w szczególności DVD i Blu-ray) niewykorzystane w filmie odrzuty były przeważnie niszczone. Współcześnie "outtakes" archiwizowane są zaraz po zakończeniu postprodukcji i stanowią rodzaj popularnego dodatku do wydań płytowych. Wśród dodatków znaleźć można, oprócz scen z błędami realizacyjnymi, również między innymi sceny wycięte z powodów dramaturgicznych oraz alternatywne zakończenia. Dodatki te mogą prezentować kulisy produkcji danego utworu, przede wszystkim jednak stanowią materiał promocyjny.

</doc>
<doc id="1872284" url="https://pl.wikipedia.org/wiki?curid=1872284" title="Jaz Elektrowni Wodnej Wrocław II">
Jaz Elektrowni Wodnej Wrocław II

Jaz Elektrowni Wodnej Wrocław II ("Wielka Tama") – jaz położony we Wrocławiu na rzece Odra, a dokładniej na jej odnodze, tzw. Odrze Północnej, w ramach Wrocławskiego Węzła Wodnego.
Jaz ten wchodzi razem ze Śluzą Mieszczańską, Jazem Elektrowni Wodnej Wrocław I i innymi budowlami, w skład Mieszczańskiego Stopnia Wodnego – Śródmiejskiego Węzła Wodnego Dolnego.
Historia.
Jaz ściśle współpracował z elektrownią wodną II ("Północą") – utrzymywał na jej potrzeby odpowiedni poziom piętrzenia, niezbędny do uzyskania jak największej produkcji energii elektrycznej; oraz współpracował z jazem i elektrownią wodną I ("Południową"). Położony jest w 1,2 km biegu rzeki "Odry Północnej". Jaz ten wybudowany został w 1942 roku. W 1959 roku został na stopniu wodnym zwiększony poziom piętrzenia o 96 cm, lecz w przeciwieństwie do "Jazu Elektrowni Wodnej Wrocław I" nie wymagało to jakiejkolwiek przebudowy, a jedynie zmiany położenia zamknięć (klap). Obecnie, w związku z udostępnieniem przez Regionalny Zarząd Gospodarki Wodnej we Wrocławiu dla potrzeb żeglugi "Śródmiejskiego Węzła Wodnego", jazy elektrowni piętrzą także wodę dla żeglugi i powstałych tu przystani jachtowych (np. Marina Topacz) oraz pasażerskich.
Elektrownia północna (ulica Księcia Witolda 3a) – w tym jaz, hala maszynowni, i umocnione nabrzeża – jest wpisana do rejestru zabytków pod nr A/1496/525/Wm. Wpisu dokonano 10 sierpnia 1993 roku.
Charakterystyka.
Jest to jaz trójprzęsłowy:
Lewy, południowy przyczółek jazu położony jest przy Kępie Mieszczańskiej, a dokładniej przy filarze Elektrowni Wodnej Wrocław II, natomiast prawy, północny przy terenie osiedla Nadodrze.
"Jaz Elektrowni Wodnej Wrocław II" wybudowany w 1942 roku został w rejonie, w którym wcześniej istniał już jaz pracujący na potrzeby młynów. konstrukcja jazu jest betonowa z okładziną granitową. Próg jazu ma rzędną 115,95 m n.p.m., a poziom normalnego piętrzenia wyznaczono w 1942 na 114,69 m n.p.m. Poziom ten ustalony od 1959 roku wynosi 115,65 m n.p.m. Współcześnie spad wynosi 5,65 m. Poniżej jazu przerzucone są nad korytem rzeki Mosty Pomorskie.

</doc>
<doc id="1872287" url="https://pl.wikipedia.org/wiki?curid=1872287" title="Chrzest Chrystusa (obraz Gerarda Davida)">
Chrzest Chrystusa (obraz Gerarda Davida)

Chrzest Chrystusa – tryptyk niderlandzkiego malarza Gerarda Davida namalowany w latach 1502–1508.
Tryptyk przedstawia chrzest Chrystusa w rzece Jordan. Swoim stylem nawiązuje do dzieł van Eycka i Memlinga, co widoczne jest głównie w szczegółowym przedstawieniu roślinności i szat. Po śmierci fundatora, został zainstalowany w 1520 roku na ołtarzu kaplicy ławników rady miejskiej w kościele Saint-Basilius w Brugii.
Opis obrazu.
Na skrzydłach David przedstawił fundatorów dzieła; na lewym Jana de Trompesa, radnego i burmistrza Brugii z synem i z jego patronem Janem Ewangelistą, na prawym panelu ukazana została pierwsza żona burmistrza Elisabeth van der Meersch wraz z jej patronką Elżbietą Węgierską i czterema córkami. Po śmierci żony, na rewersie prawego skrzydła, około 1507-1508 roku, domalowano wizerunek drugiej żony Madeleine Cordier z córkami.
Środkowy panel podzielony jest na dwie części niewidoczną osią, u dołu której znajduje się postać Chrystusa. Ponad nim unosi się gołębica symbolizująca Ducha Świętego, a nad nią postać Boga Ojca. Jego głowę wieńczy tiara podobna do tej z "Ołtarzu Gandawskiego"; w aureoli natomiast pojawiają się cztery niemowlęce figurki. Tryptyk kompozycyjnie podobny jest do obrazu Piera della Francesca pt. "Chrzest Chrystusa" czy dzieła Andrea del Verrocchia pod tym samym tytułem. Na pierwszym planie ukazano z drobiazgową dokładnością kwiaty i inną roślinność.
W głębi przedstawionej sceny, przez wszystkie trzy panele, rozciąga się urozmaicony krajobraz; niebo, zgodnie z zasadami perspektywy, przechodzi z białego w błękitny kolor. W środkowej kwaterze, w dali, widać św. Jana głoszącego kazanie na pustkowiu (z lewej strony) i ochrzczonego już Chrystusa ukazującego się współwyznawcom.

</doc>
<doc id="1872298" url="https://pl.wikipedia.org/wiki?curid=1872298" title="Metropolia Atlanty">
Metropolia Atlanty

Metropolia Atlanty – metropolia Kościoła rzymskokatolickiego obejmująca stany Georgia, Karolina Południowa i Karolina Północna w południowo-wschodniej części Stanów Zjednoczonych.
Katedrą metropolitarną jest katedra Chrystusa Króla w Atlancie.
Podział administracyjny.
Metropolia jest częścią regionu XIV (FL, GA, NC, SC)

</doc>
<doc id="1872299" url="https://pl.wikipedia.org/wiki?curid=1872299" title="Hendrina Pieters">
Hendrina Pieters

Hendrina Pieters – południowoafrykańska lekkoatletka specjalizująca się w skoku wzwyż.
Osiągnięcia.
W 1973 została mistrzynią RPA w skoku wzwyż z wynikiem 1,72. Jej rekord życiowy to 1,74.
Rodzina.
Jest matką i pierwszą trenerką Jacques’a Freitaga – mistrza świata w skoku wzwyż z 2003.

</doc>
<doc id="1872301" url="https://pl.wikipedia.org/wiki?curid=1872301" title="Herbert Norkus">
Herbert Norkus

Herbert Norkus (ur. 26 lipca 1916 w Berlinie, zm. 24 stycznia 1932 tamże) – członek Hitlerjugend, zamordowany przez niemieckich komunistów. Stał się męczennikiem w nazistowskich Niemczech. Jego postać często pojawiała się w nazistowskiej propagandzie.
Pochodzenie.
Urodził się w rodzinie robotniczej w berlińskiej dzielnicy Tiergarten. Jego ojciec był weteranem pierwszej wojny światowej, rannym na froncie, wcześnie owdowiałym, który w wyniku kryzysu gospodarczego stracił mały sklepik z artykułami spożywczymi. Był członkiem NSDAP. Młody Norkus dołączył natomiast do Hitlerjugend. Lubił także grać na pianinie i rysować.
Śmierć.
Starcia między Hitlerjugend a komunistycznym Czerwonym Frontem nasilały się i obydwa ugrupowania walczyły o wpływy. 24 stycznia 1932 Herbert Norkus wraz z aktywistami Hitlerjugend roznosili ulotki w robotniczej dzielnicy Moabit, ogłaszające nadchodzące spotkanie nazistów. Grupa została zaatakowana przez oddział młodych komunistów i rozpierzchła się. Napastnicy dogonili Norkusa, który został pchnięty nożem dwa razy. Udało mu się dobiec jednak do pobliskiego domu, lecz właściciel zamknął przed nim drzwi. Norkus dostał się pod drzwi kolejnego budynku, lecz komuniści go złapali. Jednak znów udało mu się oswobodzić. Wzywał pomocy, pukał do drzwi, ale nikt nie odpowiedział. Napastnicy okrążyli go i zadali mu sześć ran nożem.
Udało mu się uwolnić. Kierując się w stronę trzeciego domu zostawił za sobą długi ślad krwi. Drzwi otworzyła Marie Jobs, jej matka podniosła Norkusa, który przewrócił się wcześniej w korytarzu, zostawiając krwawe odciski palców na ścianie, kiedy chciał się podnieść. Kobieta zawiozła go taksówką do najbliższego szpitala w dzielnicy Moabit, gdzie zmarł krótko po przyjeździe.
Mordercy uciekli i nigdy nie poznano ich nazwisk.
Norkus został pochowany na berlińskim cmentarzu Plötzensee. Już sam pogrzeb chłopca zmienił się w wielkie widowisko propagandowe z udziałem czołowych polityków NSDAP (m.in. Josepha Goebbelsa).
"Hitlerjunge Quex".
Pisarz Karl Aloys Schenzinger uczynił Herberta Norkusa bohaterem popularnej, nazistowskiej książki "Der Hitlerjunge Quex" (1932). Rok później na jej podstawie został nakręcony film, którego reżyserem był Hans Steinhoff.
Każdy członek Hitlerjugend musiał obowiązkowo przeczytać tę książkę.
Wyróżnienia.
Statek treningowy niemieckiej marynarki "Herbert Norkus", został nazwany na jego cześć. W okresie Trzeciej Rzeszy także wiele szkół, placów, ulic nosiło jego imię.

</doc>
<doc id="1872303" url="https://pl.wikipedia.org/wiki?curid=1872303" title="Wodorosiarczyn sodu">
Wodorosiarczyn sodu

Wodorosiarczyn sodu (), – nieorganiczny związek chemiczny, wodorosól sodowa kwasu siarkawego. Jest niepalny, a pożary w obecności wodorosiarczynu sodu można gasić wszelkimi środkami gaśniczymi.

</doc>
<doc id="1872307" url="https://pl.wikipedia.org/wiki?curid=1872307" title="Archidiecezja Atlanty">
Archidiecezja Atlanty

Archidiecezja Atlanty (łac. "Archdioecesis Atlanta", ang. "Archdiocese of Atlanta") – rzymskokatolicka archidiecezja ze stolicą w Atlancie, w stanie Georgia, Stany Zjednoczone.
Jest częścią regionu XIV (FL, GA, NC, SC).
Powstała w 1956 jako diecezja Atlanty. 10 lutego 1962 uzyskała status archidiecezji.

</doc>
<doc id="1872308" url="https://pl.wikipedia.org/wiki?curid=1872308" title="Gerd Weber">
Gerd Weber

Gerd Weber (ur. 31 maja 1956 w Dreźnie) – niemiecki piłkarz występujący na pozycji pomocnika.
Kariera klubowa.
Weber treningi rozpoczął w wieku sześciu lat w klubie Lokomotive Drezno. W 1970 roku, mając czternaście lat trafił do juniorskiej ekipy Dynama Drezno. W 1973 roku został włączony do jego pierwszej drużyny. W DDR-Oberlidze zadebiutował 25 sierpnia 1973 w wygranym 5:2 meczu ze Stahl Riesa. W 1976 roku, 1977 roku oraz w 1978 roku zdobywał z klubem mistrzostwo NRD. Natomiast w 1977 roku wygrał z klubem rozgrywki Pucharu NRD.
W 1975 roku Weber został donosicielem Stasi. W 1981 roku wraz z dwoma innymi zawodnikami drużyny narodowej - Peterem Kotte oraz Matthiasem Müllerem został aresztowany przez Stasi na lotnisku w Dreźnie i oskarżony o próbę ucieczki do Niemiec Zachodnich. Weber trafił wówczas do więzienia na 7 lat i 7 miesięcy. W 1989 roku wyszedł z więzienia, jednak obowiązywała go dożywotnia dyskwalifikacja piłkarska.
Kariera reprezentacyjna.
W reprezentacji NRD Weber zadebiutował 3 września 1975 w zremisowanym 0:0 towarzyskim meczu ze Związkiem Radzieckim. W 1976 roku zdobył z kadrą złoty medal Letnich Igrzysk Olimpijskich. 29 października 1977 w wygranym 9:0 spotkaniu eliminacji Mistrzostw Świata 1978 z Maltą strzelił pierwszego gola w drużynie narodowej. Po raz ostatni w kadrze zagrał 19 listopada 1980 w wygranym 2:0 towarzyskim pojedynku z Węgrami. W latach 1975–1980 w drużynie narodowej rozegrał w sumie 35 spotkań i zdobył 5 bramek.

</doc>
<doc id="1872310" url="https://pl.wikipedia.org/wiki?curid=1872310" title="Google Closure Tools">
Google Closure Tools

Google Closure Tools – wysokopoziomowa biblioteka programistyczna do tworzenia aplikacji RIA w języku JavaScript. Został stworzony przez Google i współpracuje z takimi usługami jak Gmail, Dokumenty Google i Google Maps.
Skrypty pakietu.
Closure Compiler.
Closure Compiler jest optymalizatorem kodu do szybszego wykonywania.
Closure Library.
Closure Library jest biblioteką interfejsu użytkownika z widżetami.
Closure Templates.
Closure Templates jest systemem dynamicznego tworzenia kodu HTML dla języków Java i JavaScript.
Ponieważ język jest czasem nazywany "Soy". Nazwa "Soy" pojawia się też w dokumentacji i klasach, dlatego czasem system nazywany jest "Soy Templates".

</doc>
<doc id="1872316" url="https://pl.wikipedia.org/wiki?curid=1872316" title="Batin">
Batin

Batin (trl. bāţin, "wewnętrzny, ukryty, ezoteryczny, tajemny") 
– według nauk tradycji bengalskich baulów i sufich, to ezoteryczna doktryna Koranu.
Prorok miał nauczać ją w sposób niejawny, jedynie ją wzmiankować w treści Koranu.
Jako wiedza mistyczna ("ma'rifa") tłumaczy działania pobożnych wyznawców, postrzegane w wykładni prawa islamskiego (szariatu) jako niezgodne z nauczaniem Proroka. 
W objaśnieniach Ibn Arabiego, batin uzasadnia tawhid i miłość.
W opozycji do batin jest wiedza egzoteryczna objawienia – zahir.

</doc>
<doc id="1872317" url="https://pl.wikipedia.org/wiki?curid=1872317" title="Izopleta">
Izopleta

Izopleta, izarytma teoretyczna – linia na mapie przedstawiająca teoretyczny rozkład zjawiska oparty na interpolacji wartości z ograniczonej liczby punktów reprezentujących jednostki przestrzenne (np. na podstawie punktów reprezentujących wartości zjawiska dla jednostek administracyjnych lub pól geometrycznych). Izoplety przedstawiają ogólny rozkład natężenia zjawiska, jednak nie konkretne wartości tego zjawiska (przebieg izoplet wynika z zastosowanej metody interpolacji). 

</doc>
<doc id="1872322" url="https://pl.wikipedia.org/wiki?curid=1872322" title="Sarah Hendrickson">
Sarah Hendrickson

Sarah Catherine Hendrickson (ur. 1 sierpnia 1994 w Salt Lake City) – amerykańska skoczkini narciarska, złota medalistka mistrzostw świata z 2013, srebrna i brązowa medalistka mistrzostw świata juniorów, zwyciężczyni pierwszego w historii konkursu Pucharu Świata kobiet (3 grudnia 2011 w Lillehammer) i pierwsza w historii zwyciężczyni klasyfikacji generalnej PŚ (2011/2012).
Była najmłodszą zawodniczką wybraną do U.S. Ski Team. Reprezentowała Park City Nordic Ski Club.
Przebieg kariery.
Przed zawodami o Puchar Świata.
W międzynarodowych zawodach organizowanych przez Międzynarodową Federację Narciarską zadebiutowała 16 lutego 2008 podczas konkursu Pucharu Kontynentalnego w Breitenbergu, zajmując dwudziestą czwartą pozycję. Do końca sezonu najlepszym osiągnięciem było zajęcie 11. miejsca w Schönwald im Schwarzwald. Podczas odbywających się w tym roku mistrzostw świata juniorek w Zakopanem zajęła 16. miejsce. W sezonie 2008/2009 wystartowała jedynie w siedmiu zawodach Pucharu Kontynentalnego: czterech w Ameryce Północnej (Park City, Whistler) oraz w lutowych zawodach odbywających się tuż przed mistrzostwami świata seniorek w Libercu. Poza niespodziewanym zwycięstwem w Zakopanem zajmowała miejsca w drugiej dziesiątce. Latem 2009 po raz pierwszy wystartowała w letniej edycji pucharu kontynentalnego, podczas którego dwukrotnie w Lillehammer stanęła na podium (2. i 3. miejsce), kończąc rywalizację w klasyfikacji generalnej na czwartym miejscu. W sezonie 2009/2010 po raz drugi w karierze stanęła na podium zimowej edycji pucharu kontynentalnego. Podczas odbywającego się w Villach konkursie zajęła trzecie miejsce. W tym sezonie zawodniczka zdobyła dotychczas jedyny medal mistrzostw świata juniorek. W odbywającym się w Hinterzarten konkursie zajęła trzecie miejsce. Latem wystartowała w czterech zawodach w niemieckich miejscowościach Oberwiesenthal i Bischofsgrün, podczas których tylko w jednych zawodach nie stanęła na podium. W sezonie 2010/2011 raz stanęła na podium. W norweskim Vikersund zajęła drugie miejsce. W rozgrywanych w Otepää mistrzostwach świata juniorek nie obroniła brązowego medalu, zajmując 18. miejsce. Miesiąc później w mistrzostwach świata seniorek zajęła 16. miejsce.
2011/2012.
3 grudnia 2011 wystartowała w pierwszych zawodach Pucharu Świata kobiet w historii i od razu zwyciężyła, wyprzedzając drugą Coline Mattel o 29,3 punktu. Następne zawody odbyły się w Hinterzarten, gdzie zajęła 9. miejsce w pierwszym konkursie, a w drugim zwyciężyła, dzięki oddanym dwóm najdłuższym skokom w obu seriach. Po tygodniu dwukrotnie zwyciężyła w zawodach odbywających się w Predazzo, pokonując dwukrotnie drugą Danielę Iraschko. W kolejnych zawodach odbywających się w Hinzenbach to Austriaczka zwyciężyła, zaś Hendrickson dwukrotnie zajęła drugie miejsce. Po tygodniowej przerwie w Ljubnie zwyciężyła dwa razy, pokonując Sarę Takanashi. Kolejne zawody odbyły się w Zaō. W pierwszym, sobotnim dniu odbyły się dwa konkursy, w tym jedno dodatkowo w miejsce jednego z odwołanych konkursów w Szczyrku. W pierwszym Amerykanka zwyciężyła zaledwie o 1,1 punktu, a w drugim zajęła drugie miejsce, wymieniając się pozycjami z reprezentantką gospodarzy – Takanashi. Po zajęciu przez Danielę Iraschko 7. lokaty Amerykanka zapewniła sobie pierwszą w historii kryształową kulę.
2012/2013.
23 listopada 2012 w Lillehammer, podczas pierwszego w historii konkursu drużynowego – mieszanego inaugurującego sezon 2012/2013 Pucharu Świata w skokach narciarskich Sarah Hendrickson zdobyła piąte miejsce dla USA wraz z Lindsey Van, Andersem Johnsonem, Peterem Frenette. Kolejnego dnia w Lillehammer, podczas pierwszego indywidualnego konkursu PŚ kobiet w sezonie 2012/2013 Sarah Hendrickson zajęła drugie miejsce, przegrywając z Sarą Takanashi, jednocześnie wyprzedzając Anette Sagen. Dwa tygodnie później podczas próby przedolimpijskiej w Krasnej Polanie w pierwszym konkursie zwyciężyła, zaś w drugim zajęła siódme miejsce. W Ramsau ponownie zajęła siódme miejsce. W pierwszym konkursie w Schonach po raz pierwszy w karierze nie znalazła się w pierwszej dziesiątce zawodów pucharu świata, zajmując jedenaste miejsce. W drugim zajęła piąte miejsce tracąc do zwyciężczyni Anette Sagen 4,4 punktu. Tydzień później w Hinterzarten zwyciężyła po raz drugi w sezonie oraz była druga, przegrywając z Takanashi.
Podczas mistrzostw świata juniorów w narciarstwie klasycznym w Libercu w konkursie indywidualnym nie obroniła tytułu wicemistrzowskiego i zajęła szóste miejsce. W konkursie drużynowym wraz z Manon Maurer, Niną Lussi oraz Emilee Anderson, jako członkini składu Stanów Zjednoczonych uplasowała się na ósmym miejscu.
Po zakończeniu mistrzostw uczestniczyła w japońskich konkursach Pucharu Świata, w których to zajęła 7. i 3. miejsce w Sapporo oraz 4. i 3. w Zaō. Tydzień później w słoweńskiej miejscowości Ljubno zajęła 2. i 3. miejsce.
Tydzień później wystartowała w seniorskich mistrzostwa świata, podczas których zdobyła złoty medal w konkursie indywidualnym. Już w pierwszej serii prowadziła, skacząc 106 m. W drugiej serii skoczyła 103 metry. Lepszą notę w drugiej serii miała Takanashi jednak przewaga z pierwszej serii wystarczyła by zdobyć tytuł mistrzyni świata. Dwa dni później wystąpiła w konkursie mieszanym, w którym razem z: Jessicą Jerome, Peterem Frenette oraz Andersem Johnsonem zajęła szóste miejsce. Wśród zawodniczek Hendrickson uzyskała najlepszy wynik. W pierwszej serii skoczyła 99 metrów, a w drugiej 104,5 metra. Łączna suma punktów była wyższa o dwa od drugiej Takanashi.
Po mistrzostwach odbyły się jeszcze dwa konkursy w Norwegii w ramach Pucharu Świata. W obu zwyciężyła Amerykanka, wyprzedzając Takanashi oraz Seifriedsberger. W końcowej kwalifikacji Pucharu Świata zajęła drugie miejsce, zdobywając 1047 punktów. Przegrała z Takanashi o 250 punktów.
2013/2014.
Sezon letni rozpoczęła od zdobycia tytułu mistrzyni Stanów Zjednoczonych w skokach narciarskich na skoczni Utah Olympic Park w Park City. Tytuł zdobyła dzięki skokom na odległość 125,5 oraz 111,5 metra. Wynik ten pozwolił wyprzedzić drugą Jessica Jerome o 12,3 punktu. Po tych zawodach zawodniczka wystartowała we Courchevel w konkursach Letniego Grand Prix. Hendrickson uczestniczyła w konkursie mieszanym na dużej skoczni oraz w konkursie indywidualnym na skoczni normalnej. Przez zawodami drużynowymi w obu seriach treningowych osiągnęła najdłuższe odległości. Mimo tak dobrych wyników w seriach treningowych, zawodniczka nie spisała się najlepiej w konkursie, gdzie skoczyła 115 oraz 117 metrów. Wynik ten pomógł reprezentacji USA zająć szóste miejsce. Dzień później w zawodach indywidualnych zajęła drugie miejsce, ustępując jedynie najlepszej tego dnia Słowence Emie Klinec.
Pod koniec sierpnia podczas treningu w Oberstdorfie na dużej skoczni Schattenbergschanze Hendrickson doznała kontuzji prawego kolana, po tym jak nie ustała skoku na odległość 148 metrów. 29 sierpnia przeprowadzono operację, która miała na celu rekonstrukcję więzadła krzyżowego przedniego, pobocznego piszczelowego oraz stawu kolanowego z łękotką. Operacja zakończyła się sukcesem. W październiku mimo kontuzji zawodniczka została nominowana do żeńskiej kadry skoków narciarski na sezon zimowy. Hendrickson na skocznię wróciła na skocznię po pięciu miesiącach. Swoje pierwsze skoki po kontuzji odbyła 11 stycznia 2014 na obiektach w Park City.
Ostatecznie zawodniczka została powołana na igrzyska olimpijskie. Hendrickson wystartowała, mimo iż przed zawodami skarżyła się na odczuwany dyskomfort oraz zdarzające się bóle, przez które musiała ograniczać liczbę oddanych skoków. Podczas treningów nie osiągała dobrych rezultatów, plasując się w trzeciej dziesiątce zawodniczek. W kilku skokach treningowych startowała z niższej belki startowej chcąc skupić się na swojej technice skoku. W odbywającym się 11 lutego 2014 pierwszym w historii igrzysk konkursie skoków kobiet oddała pierwszy w konkursie historyczny skok, lecąc na 94. metr. Prowadziła do piątego skoku pierwszej serii, kiedy to wyprzedziła ja rodaczka Lindsey Van. Ostatecznie po pierwszej serii zajmowała 19. miejsce. W drugiej serii skoczyła 91,5 metra i ostatecznie zajęła 21. miejsce. Do zwyciężczyni Cariny Vogt straciła prawie trzydzieści punktów.
Po zawodach ogłosiła swoje rozczarowanie wynikiem, ogłaszając jednocześnie, że po zawodach olimpijskich nie wystartuje już w zawodach tego sezonu, chcąc skoncentrować się na przygotowaniach do letnich startów.
2014/2015.
Nowy sezon rozpoczęła startem w konkursie Letniego Pucharu Kontynentalnego w Trondheim. W obu konkursach sklasyfikowana została na drugim miejscu, przegrywając w obu przypadkach z Japonką Sarą Takanashi. Tydzień po tych zawodach wyraziła swoje zadowolenie z uzyskanych wyników w Norwegii i zapowiedziała akces do obrony tytułu mistrza świata w Falun. 12 października 2014 roku w Lake Placid zdobyła złoty medal w krajowych mistrzostwach na igelicie.
Z początkiem grudnia wystartowała w inauguracyjnych zawodach Pucharu Świata w Lillehammer, w których zajęła dziewiąte miejsce. W połowie grudnia wystartowała w Notodden w ramach Pucharu Kontynentalnego. Oba konkursy zakończyła w czołowej piątce, zajmując kolejno czwarte oraz piąte miejsce. Pierwsze konkursy w 2015 roku zaliczyła występem w Pucharze Świata w Sapporo, gdzie plasowała się na piątej i ósmej pozycji. Tydzień później w jednoseryjnym konkursie w Zaō sklasyfikowana została poza trzydziestką, bo na trzydziestym czwartym miejscu. Kolejne zawody, w których wzięła udział, odbywały się w Oberstdorfie. Tam pierwszy konkurs zakończyła na siedemnastej pozycji. Drugi zaś na ostatnim, czterdziestym miejscu będąc wraz z Czeszką Doleželovą współautorką najkrótszego skoku w konkursie. Po konkursach w Niemczech Hendrickson skrytykowała organizatorów zawodów za nieprawidłowy dobór belek startowych, co miało odbić się na uzyskiwanych prędkościach na progu. Na przełomie stycznia i lutego w austriackim Hinzenbach konkursy kończyła na ósmym i piętnastym miejscu. Tydzień później w Râșnovie oba konkursy zakończyła będąc sklasyfikowana w drugiej dziesiątce. Przed konkursami w Ljubnie została oficjalnie powołana do kadry USA na zbliżające się mistrzostwa świata. Amerykanka stwierdziła, że średnie wyniki uzyskiwane przez nią w tym sezonie były związane ze stresem, który powodowała perspektywa obrony tytułu sprzed dwóch lat. W Słowenii Hendrickson po raz pierwszy w sezonie stanęła na podium zawodów, zajmując w obu konkursach trzecie miejsce.
W drugiej połowie lutego wystartowała w Mistrzostwach Świata 2015 w szwedzkim Falun. Konkurs indywidualny zakończyła na szóstym miejscu straciwszy do nowej mistrzyni świata Niemki Cariny Vogt ponad dziesięć punktów. Dwa dni później w konkursie drużyn mieszanych wraz z Nitą Englund, Nicholasem Alexandrem oraz Williamem Rhoadsem zajęła siódme miejsce.
W połowie marca, niespełna trzy tygodnie po zakończonych mistrzostwach wzięła udział w finałowym konkursie Pucharu Świata w Oslo. Konkurs ten zakończyła na drugim miejscu. W całym cyklu sklasyfikowana została na ósmej lokacie.
2015/2016.
Podczas przeprowadzonego z nią wywiadu przez FIS w lipcu 2015 roku oznajmiła, że chciałaby ponownie odnieść triumf w końcowej klasyfikacji generalnej Pucharu Świata oraz zdobyć medal podczas igrzysk olimpijskich w Pjongczangu. Miesiąc wcześniej, bo w czerwcu Hendrickson ponownie doznała kontuzji prawego kolana i poinformowała o swojej absencji w nadchodzącym sezonie.
2016/2017.
Po półtorarocznej przerwie od startów Amerykanka wróciła do treningów na skoczni. Na początku listopada 2016 roku zapowiedziała, że chce wystartować w zawodach w Lillehammer, które zainaugurują kolejny sezon Pucharu Świata.
2 grudnia 2016 zgodnie ze swoimi zapowiedziami wystartowała w konkursach w Norwegii. Oba występy zakończyła na przełomie pierwszej i drugiej dziesiątki, zajmując kolejno jedenaste i ósme miejsce. Tydzień później w Niżnym Tagile zajmowała miejsca na końcu pierwszej i w połowie drugiej dziesiątki zawodów. Na początku stycznia 2017 roku w Oberstdorfie na skoczni dużej pierwszy konkurs zakończył się dla niej dziewiątą pozycją. Drugi zaś ukończyła na miejscu szesnastym. W drugiej połowie miesiąca wzięła udział w konkursach odbywanych w Japonii. W Sapporo dwukrotnie zajmowała lokaty na początku drugiej dziesiątki, a w Zaō w pierwszym konkursie sklasyfikowana została na miejscu jedenastym, a w drugim na szesnastym. W Râșnovie była czternasta, oraz dziesiąta. Był to jej czwarty konkurs w sezonie, który zakończyła w najlepszej dziesiątce konkursu. Na początku lutego wystartowała w Hinzenbach, gdzie zajmowała miejsca w połowie drugiej dziesiątki.
Trzy tygodnie po swoim ostatnim starcie w zawodach znalazła się na liście startowej konkursu Mistrzostw Świata 2017 w Lahti. 24 lutego w konkursie indywidualnym zajęła dwudzieste trzecie miejsce. Dwa dni później wraz z Nitą Englund, Michaelem Glasderem i Kevinem Bicknerem wystartowała w konkursie drużyn mieszanych, kończąc zawody na ósmym miejscu.
Po mistrzostwach świata wystartowała w finałowych zawodach Pucharu Świata w Oslo. Tam zajęła dwudziestą pierwszą lokatę, co na przestrzeni całego sezonu było dla niej najsłabszym wynikiem. W końcowej klasyfikacji generalnej cyklu zajęła czternaste miejsce.
W rozmowie po zakończeniu sezonu wyznała, że cały sezon zmagała się z brakiem zaufania do samej siebie, czego powodem było kontuzjowane kolano. W maju została wybrana do komitetu zawodników FIS.
2017/2018.
11 sierpnia 2017 roku rozpoczęła sezon startem w Courchevel w ramach Letniego Grand Prix. Konkurs indywidualny ukończyła na ósmej pozycji. Tydzień później wystartowała w czeskim Frenštácie, gdzie w pierwszym konkursie była dziewiąta, a w drugim piętnasta. W pierwszej połowie września w Czajkowskim zajmowała miejsca na przełomie drugiej i trzeciej dziesiątki. Letni cykl zakończyła na czternastej pozycji. Przed zimowym sezonem nie otrzymała wsparcia finansowego ze strony amerykańskiego związku.
Na początku grudnia wystartowała w inaugurującym Puchar Świata turnieju Lillehammer Triple rozgrywanym w Norwegii. Nie udało jej się przebrnąć przez kwalifikacje do pierwszych dwóch konkursów. W trzecim nie wystartowała. W całym cyklu ze względu na brak zdobytych punktów nie została sklasyfikowana w klasyfikacji generalnej turnieju.
W konkursach w Hinterzarten rozegranych w połowie miesiąca wystartowała w konkursie drużynowym z Nitą Englund, Niną Lussi i Abby Ringquist, zajmując ósme miejsce. Dzień wcześniej nie przeszła pomyślnie kwalifikacji do konkursu indywidualnego kończąc zawody na czterdziestej piątej pozycji. 2018 rok rozpoczęła od krajowych kwalifikacji do południowokoreańskich zimowych igrzysk olimpijskich. Zawody te wygrała, gwarantując sobie tym samym pewne miejsce w składzie na zbliżające się igrzyska. Następnie wystartowała w Japonii w Sapporo. Tam nie udało jej się zakwalifikować do obu konkursów indywidualnych. W Zaō w konkursach indywidualnych zajmowała miejsce w drugiej połowie czwartej dziesiątki, nie zdobywając punktów do klasyfikacji generalnej Pucharu Świata. W rozegranym tam drugim i ostatnim zarazem konkursem drużynowym w sezonie zajęła siódme miejsce z Nitą Englund, Tarą Geraghty-Moats oraz z Abby Ringquist.
Dwa tygodnie później wystartowała w Zimowych Igrzyskach Olimpijskich 2018 w Pjongczangu. Konkurs indywidualny zakończyła na dziewiętnastej pozycji, poprawiając swój ostatni rezultat sprzed czterech lat zaledwie o dwie pozycje.
Po zakończeniu igrzysk wystartowała w Oberstdorfie, w zawodach kończących Puchar Świata. Tam zajęła kolejno dwudziestą szóstą i trzydziestą szóstą pozycję. Sezon ten zakończyła na czterdziestym piątym miejscu.
2018/2019.
Na początku listopada w wywiadzie przeprowadzonym w jednej z amerykańskich audycji wyznała, że nie chce rezygnować ze sportu jednocześnie myśląc o kształceniu się. Miesiąc później, bo z początkiem grudnia oznajmiła, że nie wystartuje w żadnym z konkursów w tym sezonie, a czas ten poświęci na edukację. W maju 2019 roku wystartowała w zawodach Red Bull 400 na skoczni w Ironwood, w których zwyciężyła. W kwietniu dostała powołanie do kadry B kobiet na nadchodzący sezon.
2019/2020.
Przed rozpoczęciem sezonu zapowiedziała swój start w Pucharze Świata. 14 września 2019 roku wystartowała w konkursie Letniego Pucharu Kontynentalnego w Lillehammer, gdzie zajęła dziewiąte miejsce. Tydzień później wzięła udział w finałowych konkursach cyklu w austriackim Stams. Pierwszy konkurs zakończył się dla niej dyskwalifikacją, zaś drugi zajęciem szóstej pozycji. W klasyfikacji generalnej cyku zajęła dwudzieste czwarte miejsce.
2020/2021.
W lipcu 2020 r. przeszła operację pleców. W sezonie 2020/2021 nie wystartowała w żadnych międzynarodowych zawodach. 26 marca 2021 za pośrednictwem serwisu społecznościowego Instagram poinformowała o zakończeniu swojej sportowej kariery.

</doc>
<doc id="1872327" url="https://pl.wikipedia.org/wiki?curid=1872327" title="Zahir (islam)">
Zahir (islam)

Zahir (trl. ẓāhir, "zewnętrzny, widoczny, egzoteryczny") 
– według nauk tradycji bengalskich baulów i sufich to egzoteryczna doktryna Koranu.
Jest dostępna wprost dla wszystkich odbiorców. Przynależą do niej reguły prawa islamskiego (szariat). W opozycji do niej jest wiedza ezoteryczna objawienia – batin.

</doc>
<doc id="1872341" url="https://pl.wikipedia.org/wiki?curid=1872341" title="Singen">
Singen

Niemcy:

</doc>
<doc id="1872342" url="https://pl.wikipedia.org/wiki?curid=1872342" title="Nadnaturalny horror w literaturze">
Nadnaturalny horror w literaturze

Nadnaturalny horror w literaturze (ang. "Supernatural Horror in Literature") – esej historyczno- i teoretycznoliteracki H.P. Lovecrafta z lat 1925–1927 (rozszerzony w latach 30. XX wieku). Powstał za namową Paula Cooka, przyjaciela pisarza. Po raz pierwszy ukazał się w czasopiśmie „Recluse”. 
Esej składa się z kilku rozdziałów, omawiających historię literatury grozy oraz przedstawiający sylwetki jej twórców (osobny rozdział poświęcony jest twórczości Edgara Allana Poe, którego Lovecraft podziwiał). Ponadto wstęp do utworu zawiera Lovecrafta teorię gatunku.

</doc>
<doc id="1872348" url="https://pl.wikipedia.org/wiki?curid=1872348" title="Granatnik XM320">
Granatnik XM320



</doc>
<doc id="1872352" url="https://pl.wikipedia.org/wiki?curid=1872352" title="Kombu">
Kombu

 – surowiec kulinarny uzyskiwany z kilku gatunków wodorostów z rzędu listownicowców, przede wszystkim listownicy japońskiej ("Saccharina japonica", syn. "Laminaria japonica"), a w mniejszym stopniu z "Saccharina religiosa" ("Laminaria religiosa"), "Saccharina cichorioides" ("L. cichorioides"), "Alaria crassifolia" i różnych gatunków "Arthrothamnus". Wykorzystywany jest w kuchni japońskiej i innych krajów Dalekiego Wschodu.
Historia.
Najwcześniejszy zachowany dokument wzmiankujący o kombu to Shoku Nihongi z 797 roku, lecz przypuszcza się, że spożywano je znacznie wcześniej, już w okresie Jōmon (12 000 p.n.e. do 300 p.n.e.). W późniejszych czasach opracowano sposób suszenia, co pozwoliło na dłuższy okres przechowywania. 
Zastosowanie.
Obecnie kombu jest eksportowane z Japonii do wielu krajów na całym świecie. Mimo stosunkowo skomplikowanego cyklu rozwojowego (heteromorficzna przemiana pokoleń) w Chinach laminaria japońska jest uprawiana w zagrodach morskich, a jej plechy są przetwarzane na suszony surowiec. W trakcie obróbki może być barwiony zielenią malachitową, proszkowany itp.

</doc>
<doc id="1872354" url="https://pl.wikipedia.org/wiki?curid=1872354" title="Aurélie De Ryck">
Aurélie De Ryck

Aurélie De Ryck (ur. 17 grudnia 1992) – belgijska lekkoatletka, tyczkarka.

</doc>
<doc id="1872355" url="https://pl.wikipedia.org/wiki?curid=1872355" title="Lahr">
Lahr

Niemcy:
Osoby:

</doc>
<doc id="1872358" url="https://pl.wikipedia.org/wiki?curid=1872358" title="Furtwangen">
Furtwangen

Niemcy:

</doc>
<doc id="1872359" url="https://pl.wikipedia.org/wiki?curid=1872359" title="Pio Campidelli">
Pio Campidelli



</doc>
<doc id="1872362" url="https://pl.wikipedia.org/wiki?curid=1872362" title="Triberg">
Triberg

Niemcy:

</doc>
<doc id="1872363" url="https://pl.wikipedia.org/wiki?curid=1872363" title="Schonach">
Schonach

Niemcy:
Zobacz też:

</doc>
<doc id="1872365" url="https://pl.wikipedia.org/wiki?curid=1872365" title="Reetta Hämäläinen">
Reetta Hämäläinen

Reetta Hämäläinen (ur. 13 lutego 1992) – fińska lekkoatletka, tyczkarka.

</doc>
<doc id="1872366" url="https://pl.wikipedia.org/wiki?curid=1872366" title="Aram (imię)">
Aram (imię)

Aram – jest to imię męskie popularne na Bliskim Wschodzie. W języku kurdyjskim oznacza "spokojny". W Polsce nie obchodzi imienin. Aram był według Biblii synem Sema i wnukiem Noego.

</doc>
<doc id="1872386" url="https://pl.wikipedia.org/wiki?curid=1872386" title="Love will tear us apart">
Love will tear us apart



</doc>
<doc id="1872389" url="https://pl.wikipedia.org/wiki?curid=1872389" title="Lubomla">
Lubomla



</doc>
<doc id="1872391" url="https://pl.wikipedia.org/wiki?curid=1872391" title="Sucha biała pora">
Sucha biała pora

Sucha biała pora (ang. "A Dry White Season", afrikaans "’N droë wit seisoen") – powieść południowoafrykańskiego pisarza André Brinka opublikowana w 1979 roku. 
Książkę oparto na o autentycznych wydarzeniach, które rozegrały się w Południowej Afryce w latach siedemdziesiątych XX wieku. Główny wątek to śledztwo bohatera książki, Afrykanera Bena du Toit, w sprawie zamordowania czarnoskórego sprzątacza. W wyjaśnieniu sprawy przeszkadzają kłamstwa i wykręty policji.
W 1980 roku powieść zdobyła Martin Luther King Memorial Prize oraz Prix Médicis za dzieło zagraniczne. W 1989 roku na jej podstawie nakręcono film pod tytułem "Sucha biała pora" z Donaldem Sutherlandem w roli głównej. W 1989 roku nakładem Wydawnictwa Iskry ukazał się polski przekład Tomasza Wyżyńskiego.

</doc>
<doc id="1872392" url="https://pl.wikipedia.org/wiki?curid=1872392" title="Lane Cove">
Lane Cove

Lane Cove – geograficzna nazwa dzielnicy (przedmieścia), położona na terenie samorządu lokalnego Lane Cove, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1872396" url="https://pl.wikipedia.org/wiki?curid=1872396" title="Wybory prezydenckie w Chorwacji w 2009 roku">
Wybory prezydenckie w Chorwacji w 2009 roku



</doc>
<doc id="1872404" url="https://pl.wikipedia.org/wiki?curid=1872404" title="Lane Cove North">
Lane Cove North

Lane Cove North – geograficzna nazwa dzielnicy (przedmieścia), położona na terenach samorządów lokalnych Lane Cove i City of Willoughby, wchodzących w skład aglomeracji Sydney, w stanie Nowa Południowa Walia, w Australii.

</doc>
<doc id="1872408" url="https://pl.wikipedia.org/wiki?curid=1872408" title="Pomnik Jubileuszowy w Mińsku">
Pomnik Jubileuszowy w Mińsku

Pomnik Jubileuszowy (określany też mianem kaplicy; ) — pomnik o charakterze religijnym wzniesiony przez rzymskich katolików w Mińsku w 1826 roku dla upamiętnienia rocznicy Soboru Nicejskiego; zniszczony w czasach sowieckich.
Historia.
W 1825 roku w świecie chrześcijańskim uroczyście obchodzono 1500. rocznicę Soboru Nicejskiego I, który zatwierdził główne dogmaty i symbole chrześcijaństwa. Papież Leon XII ogłosił ten rok jubileuszowym, jednak w kościołach na Białorusi święto obchodzone było dopiero w następnym roku. Z tej okazji wzniesiono na obrzeżach Mińska pomnik-kapliczkę. Ten unikatowy pomnik był widoczny na fotografiach z kolekcji Bazylego Kaledy jeszcze w 1947 roku. Jednak po pewnym czasie, robiąc miejsce na plac Jubileuszowy, budowlę zniszczono.
Opis.
Biała budowla utrzymana była w stylu klasycyzmu i miała formę kolumny na kwadratowym postumencie zwieńczonej krzyżem. Znajdowała się na placu, który otrzymał od niej (używaną do dziś) nazwę placu Jubileuszowego, w przybliżeniu w tym miejscu, gdzie obecnie znajduje się sklep „Technika u bycie”.

</doc>
<doc id="1872412" url="https://pl.wikipedia.org/wiki?curid=1872412" title="Lactophrys bicaudalis">
Lactophrys bicaudalis



</doc>
<doc id="1872414" url="https://pl.wikipedia.org/wiki?curid=1872414" title="TSL">
TSL



</doc>
<doc id="1872419" url="https://pl.wikipedia.org/wiki?curid=1872419" title="Fred Beardsley">
Fred Beardsley

Frederick William Beardsley (ur. 1856 w Nottingham, zm. 1939 w Londynie) – angielski piłkarz, grał na pozycji bramkarza.
Początkowo grał w Nottingham Forest. Następnie znalazł pracę w zakładach zbrojeniowych Royal Arsenal. W 1886 roku założono tam klub piłkarski, Woolwich Arsenal i Beardsley dołączył do tego zespołu. Drużyna nie miała jednak strojów, więc postanowił napisać list do swojego byłego klubu. Nottingham Forest w odpowiedzi przysłało Arsenalowi komplet czerwonych trykotów.
W zespole Woolwich Arsenal zadebiutował 5 października 1889 w meczu z zespołem Lyndhurst. Wraz ze swoim klubem wygrał rozgrywki London Charity Cup w 1890 roku i London Senior Cup rok później. W londyńskim klubie występował łącznie przez pięć sezonów i rozegrał 69 spotkań. Następnie od 1906 do 1910 był dyrektorem w Woolwich Arsenal.

</doc>
<doc id="1872420" url="https://pl.wikipedia.org/wiki?curid=1872420" title="Miss World 1961">
Miss World 1961

Miss World 1961 – 11. wybory Miss World, wygrała je Rosemarie Frankland – przedstawicielka gospodarzy konkursu. Konkurs został rozegrany 9 listopada 1961 r., tradycyjnie w Lyceum Theatre w Londynie. Galę finałową poprowadził Michael Aspel.
Notatki dot. państw uczestniczących.
Powracające państwa i terytoria.
Ostatnio uczestniczące w 1955:
Ostatnio uczestniczące w 1956:
Ostatnio uczestniczące w 1958:
Ostatnio uczestniczące w 1959:

</doc>
<doc id="1872421" url="https://pl.wikipedia.org/wiki?curid=1872421" title="4 Pułk Piechoty (austro-węgierski)">
4 Pułk Piechoty (austro-węgierski)

4 Dolnoaustriacki Pułk Piechoty Wielkiego Mistrza Zakonu Krzyżackiego (niem. "Niederösterreichisches Infanterieregiment Hoch- und Deutschmeister Nr. 4") – pułk piechoty cesarskiej i królewskiej Armii.
Historia pułku.
Pułk został utworzony w 1696 roku. 
Pułk nosił imię wielkiego mistrza zakonu krzyżackiego ().
Kolory pułkowe jasnoniebieski (himmelblau), guziki złote. 
W 1847 roku sztab pułku stacjonował w Wadowicach, a okręg werbunkowy znajdował się w Wiedniu.
W latach 1867–1868 sztab pułku stacjonował w Dubrowniku (wł. "Ragusa"), komenda okręgu uzupełnień w Wiedniu, a kancelaria rachunkowa w Korneuburgu. W 1869 roku sztab został przeniesiony do Grazu, a pułk otrzymał nazwę wyróżniającą „Dolnoaustriacki”. Komenda rezerwowa pułku znajdowała się w Korneuburgu.
W 1903 roku komenda pułku oraz bataliony (I-IV) stacjonowały w Wiedniu.
W 1904 roku komenda pułku oraz trzy bataliony (I-III) stacjonowały w Mostarze, a IV batalion w Wiedniu.
W 1909 roku komenda pułku oraz trzy bataliony (I-III) stacjonowały ponownie w Wiedniu, a IV batalion był detaszowany w Konjicy, w Bośni i Hercegowinie.
W 1912 roku I batalion został dyslokowany do Wöllersdorfu.
W 1914 roku pułk wchodził w skład II Korpus Austro-Węgier. Okręg uzupełnień pułku znajdował się w Wiedniu.
Skład narodowościowy w 1914 roku 95% – Niemcy.
Pułk walczył z Rosjanami w końcu 1914 i na początku 1915 roku w Galicji oraz w Królestwie Kongresowym. Żołnierze pułku są pochowani m.in. na cmentarzach w Jędrzejowie i Włodowicach.
Szefowie pułku.
Pierwszym szefem pułku był płk Franz Ludwig palatyn reński i książę von Neuburg (1696 – †18 IV 1732), a po nim kolejni wielcy mistrzowie zakonu krzyżackiego:

</doc>
<doc id="1872422" url="https://pl.wikipedia.org/wiki?curid=1872422" title="Lane Cove West">
Lane Cove West

Lane Cove West – geograficzna nazwa dzielnicy (przedmieścia), położona na terenie samorządu lokalnego Lane Cove, wchodzącego w skład aglomeracji Sydney, w stanie Nowa Południowa Walia, w Australii.

</doc>
<doc id="1872425" url="https://pl.wikipedia.org/wiki?curid=1872425" title="Purepecha">
Purepecha

Purepecha, w starszej literaturze określani jako Taraskowie – grupa etniczna zamieszkująca w meksykańskim stanie Michoacán, zwłaszcza w okolicy miast Uruapan i Pátzcuaro, na południe od Meksyku. Posługuje się własnym odrębnym językiem, niespokrewnionym z innymi językami indiańskimi.
Nazwa.
"P'urhépecha" jest nazwą własną ludu, określającą zarówno plemię, jak i jego język. Aztekowie nazywali ich "Michhuaque" – „posiadaczami ryb”, a ich kraj "Michhuacan" – „miejsce tych, którzy mają ryby”, co przetrwało we współczesnej nazwie stanu Michoacán. Hiszpanie nazwali tutejszy lud Taraskami, biorąc słowo "tarhascua" oznaczające „zięć” i „teść” za nazwę plemienia.
Historia.
P'urhépecha stworzyli w okresie prekolumbijskim własne państwo, stanowiące jedną z ważniejszych cywilizacji Mezoameryki. Jego stolicą był Tzintzuntzan. Państwo to nie zostało nigdy podbite przez Azteków pomimo kilku groźnych najazdów z ich strony.
Państwo Tarasków było wieloetniczne. Poza ludnością posługującą się językiem "purepecha", mieszkali tu przedstawiciele ludów Otomi, Matlatzinków, Mazahua oraz mówiące językiem nahua. Przypuszczalnie było ono bardziej scentralizowane niż inne państwa i imperia Mezoameryki.
Taraskowie stanowili potężną siłę militarną, posiadającą własne państwo. Był to jeden z niewielu ludów Meksyku mający przewagę liczebną nad Aztekami. Twórcą potęgi państwa Tarasków był władca Tariacuri, panujący w XIV wieku. Kampania azteckiego władcy ("tlatoani") Axayacatla zakończyła się klęską, a wojska azteckie zmuszone do odwrotu przez silniejszego, walczącego na własnym terenie przeciwnika, wróciły w niesławie do Tenochtitlánu. Jeden z władców o imieniu Zuuangua pokonał armię aztecką, dowodzoną przez Montezumę II. Dzięki temu udało mu się zachować niezależność i wzmocnić swoją władzę.
W okresie konkwisty zostało spustoszone, do czego przyczynił się przede wszystkim Nuño Beltrán de Guzmán. Jednym z najważniejszych źródeł informacji o dawnych Taraskach jest "Relación de Michoacán"
Kultura.
W swojej stolicy Tzintzuntzan na ogromnej platformie zbudowali pięć tzw. "yácatas", schodkowych piramid na planie koła. Prawdopodobnie "yácatas" pełniły funkcję grobowców władców Tarasków.
Taraskowie i prawdopodobnie inne ludy tego regionu znali metalurgię miedzi i brązu, z których wykonywali broń, ozdoby i przedmioty codziennego użytku. Znajomość tego rzemiosła przywędrowała prawdopodobnie z Ameryki Południowej morskim szlakiem wzdłuż zachodniego wybrzeża kontynentu. Najstarsze wyroby z miedzi pochodzą z lat 800–900, a z brązu z lat 1200–1300. Tak więc, w przeciwieństwie do Azteków i innych ludów prekolumbijskiej Mezoameryki, Taraskowie byli przedstawicielami epoki brązu.
P'urhépecha współcześnie.
P'urhépecha, w liczbie około 100 tysięcy, zachowują swój język i elementy prekolumbijskich tradycji, wymieszane z katolicyzmem. Jedną z nich są obchody nowego roku, nazywane "Jimbani Uexurhina".

</doc>
<doc id="1872430" url="https://pl.wikipedia.org/wiki?curid=1872430" title="Parafia Matki Bożej Nieustającej Pomocy w Duczkach">
Parafia Matki Bożej Nieustającej Pomocy w Duczkach

Parafia Matki Bożej Nieustającej Pomocy w Duczkach – parafia rzymskokatolicka przynależy do dekanatu wołomińskiego w diecezji warszawsko-praskiej.
Historia.
W 1905 roku w przysiółku Zenonów należącym do wsi Zagościniec, rosyjski pułkownik Krysztanowski postaqwił figurę Matki Bożej Niepokalanej. W 1938 roku mieszkańcy zbudowali małą kapliczkę. W 1957 roku plany utworzenia parafii w Zagościńcu, z powodu sprzeciwu władz państwowych nie doszły do skutku. 
W 1969 roku kapliczka została powiększona i zaczęto odprawiać Msze Święte. W 1973 roku ks. Zygmunt Krysztopa został wikariuszem parafii w Kobyłce i opiekunem kaplicy w Zenonowie, któremu powierzono zorganizowanie nowego ośrodka duszpasterskiego. Kaplica została ponownie powiększona i 25 maja 1975 roku bp Władysław Miziołek dokonał jej poświęcenia "pw. Matki Bożej Wspomożycielki Wiernych". 
W 1974 roku w Duczkach, ks. Zygmunt Krysztopa zakupił plac ze zdewastowaną oficyną, która po remoncie i rozbudowie stała się tymczasowa kaplicą. 9 września 1975 roku odprawiono pierwsza Mszę Świętą. 31 grudnia 1975 erygowano nowy ośrodek duszpasterski, a ks. Zygmunt Krysztopa został administratorem. 
6 marca 1980 roku dekretem kard. abpa Stefana Wyszyńskiego została erygowanaz parafia w Duczkach z wydzielonego terytorium: parafii Świętej Trójcy w Kobyłce, parafii Matki Bożej Częstochowskiej w Wołominie i parafii św. Jana Chrzciciela i św. Wojciecha w Poświętnem. 
W latach 1979–1985 zbudowano nowy kościół, który 9 września 1985 roku poświęcił kard. abp Józef Glemp. 9 czerwca 2002 roku odbyła się konsekracja kościoła, której dokonał bp Kazimierz Romaniuk.
Na terenie parafii jest 4 810 wiernych.

</doc>
<doc id="1872441" url="https://pl.wikipedia.org/wiki?curid=1872441" title="Lucille Opitz">
Lucille Opitz

Lucille Weber z d. Opitz (ur. 24 listopada 1977 w Berlinie Wschodnim) – niemiecka łyżwiarka szybka, złota medalistka olimpijska i dwukrotna medalistka mistrzostw świata.
Kariera.
Największy sukces w karierze Lucille Opitz osiągnęła w 2006 roku, kiedy wspólnie z Danielą Anschütz-Thoms, Anni Friesinger, Claudią Pechstein i Sabine Völker zwyciężyła w biegu drużynowym podczas igrzysk olimpijskich w Turynie. Opitz i Völker nie brały udziału w finale, jednak startowały w poprzednich rundach. Indywidualnie zajęła czternaste miejsce w biegu na 5000 m i trzydzieste na 1500 m. Na rozgrywanych rok później dystansowych mistrzostwach świata w Salt Lake City razem z Pechstein i Anschütz-Thoms zdobyła drużynowo brązowy medal. W swoim jedynym występie indywidualnym, biegu na 1500 m, zajęła tam jedenaste miejsce. W tym samym składzie Niemki zajęły trzecie miejsce również podczas dystansowych mistrzostw świata w Nagano w 2008 roku. Opitz nie wzięła tam udziału w żadnej konkurencji indywidualnej. Wielokrotnie startowała na wielobojowych mistrzostwach świata, jednak nigdy nie znalazła się w czołowej dziesiątce. Wielokrotnie też startowała w zawodach Pucharu Świata, sześciokrotnie stając na podium zawodów drużynowych. Jedyne drużynowe zwycięstwo Niemki z Opitz w składzie odniosły 18 lutego 2007 roku w Erfurcie. W 2009 roku zakończyła karierę.
W marcu 2009 roku wyszła za Gerda Webera.

</doc>
<doc id="1872442" url="https://pl.wikipedia.org/wiki?curid=1872442" title="Lucille Weber">
Lucille Weber



</doc>
<doc id="1872446" url="https://pl.wikipedia.org/wiki?curid=1872446" title="Tegri">
Tegri



</doc>
<doc id="1872447" url="https://pl.wikipedia.org/wiki?curid=1872447" title="Petroicidae">
Petroicidae



</doc>
<doc id="1872451" url="https://pl.wikipedia.org/wiki?curid=1872451" title="Siarczyn sodowo-wodorowy">
Siarczyn sodowo-wodorowy



</doc>
<doc id="1872452" url="https://pl.wikipedia.org/wiki?curid=1872452" title="Kurt Dalchow">
Kurt Dalchow

Kurt Dalchow (ur. 14 lipca 1908 w Berlinie, zm. 12 czerwca 1959) – niemiecki bokser, mistrz Europy.
Startując w Mistrzostwach Europy w Berlinie 1927 roku, zdobył złoty medal w kategorii koguciej. W mistrzostwach Niemiec, dwukrotnie wywalczył mistrzostwo, w 1927 w wadze koguciej i w 1928 w kategorii piórkowej. Walcząc na zawodowym ringu w latach 1931 – 1946, stoczył 20 walk, z czego 2 walki wygrał, 3 zremisował i 15 przegrał.

</doc>
<doc id="1872453" url="https://pl.wikipedia.org/wiki?curid=1872453" title="Prąd upływu">
Prąd upływu

Prąd upływu - jest to niewielki prąd, powstający podczas przyłożenia napięcia do dielektryka (izolatora).
Przepływ prądu upływu w dielektrykach stałych odbywa się dwiema drogami:
Dla prądu przemiennego powyższa upływność to składowa czynna.
Składowa bierna składa się ze:
Fazowy prąd upływu to suma geometryczna (wektorowa) składowej czynnej i biernej.
Dla (trójfazowych) urządzeń prądu przemiennego, stanowi sumę geometryczną (wektorową) fazowych prądów upływowych.
Dla zapewnienia odpowiedniej czułości zabezpieczeń upływnościowych, składową bierną redukuje się nastawnymi elementami LC (dławik o nastawnej indukcyjności + kondensator o pojemności dopasowanej do parametrów sieci).

</doc>
<doc id="1872458" url="https://pl.wikipedia.org/wiki?curid=1872458" title="Landhausviertel">
Landhausviertel

Landhausviertel (także: "Regierungsviertel") – część St. Pölten w Dolnej Austrii, położona bezpośrednio nad rzeką Traisen, około 800 m na południowy wschód od centrum miasta i starówki.
Geneza.
Po przeniesieniu w 1986 władz landu Dolnej Austrii z Wiednia do St. Pölten, konieczne stało się wybudowanie odpowiednich siedzib dla placówek rządowych i instytucji kulturalnych. Dzielnicę zabudowano biurowcami i budynkami użyteczności publicznej, reprezentującymi przede wszystkim tendencje neomodernistyczne. Landhausviertel stanowi "drugie centrum" miasta, oferując, oprócz miejsc pracy, także szeroką ofertę kulturalną.
Projektantem ogólnej koncepcji dzielnicy był zwycięzca konkursu – Ernst Hoffmann. Budowę ukończono w 1997.
Struktura i atrakcje.
Od starego miasta oddziela dzielnię ciąg ulic Schulring-Rennbahnstrasse. Do najważniejszych obiektów zlokalizowanych na terenie Regierungsviertel (oprócz biurowców i agend rządowych) należą:
Dojazd.
Spod głównego dworca kolejowego w St. Pölten do Landhausviertel dojechać można autobusami linii 2 i 9 (do przystanku "Landhaus Süd").

</doc>
<doc id="1872464" url="https://pl.wikipedia.org/wiki?curid=1872464" title="Bukowel">
Bukowel

Bukowel (ukr. Буковель) – ośrodek narciarski na zachodniej Ukrainie, w obwodzie iwanofrankiwskim, niedaleko miejscowości Polanica, należącej do miasta Jaremcze.
Geografia.
Kurort położony jest około 250 km od granicy z Polską, 30 km od miasta Jaremcze i 100 km na południowy zachód od Iwano-Frankiwska. Leży na stokach trzech gór: Bukowel (1127 m), Czarna Klewa (1246 m) oraz Dowga (1372 m).
Trasy i wyciągi narciarskie.
Ośrodek narciarski Bukowel jest usytuowany na trzech górach, dzięki czemu kompleks narciarski ma 65 km tras o wszystkich poziomach trudności, o długości od 300 do 2350 m i spadku od 40 do 285 m. Trasy przebiegają po stokach specjalnie wyposażonych w podłoże trawiaste, armatki śnieżne i osłony przeciwsłoneczne. Trzy stoki są oświetlone. Jednocześnie na stokach kompleksu może jeździć do 15000 osób. 16 wyciągów ma łączną przepustowość 34700 osób na godzinę (13 krzesełkowych, 1 talerzykowy, 2 multiwindy). W ośrodku działa szkoła narciarska i snowboardowa Bukovel Ski School, założona w 2001.
Trasy rowerowe.
Bukovel Bike Park jest wyposażony w trasy dla różnych dyscyplin kolarstwa górskiego, cross-country, downhill. Oferuje 10 tras o różnym poziomie trudności i długości: od tras przeglądowych do downhill i Super D. Łączna długość tras dla jazdy na rowerze to 46,7 km, a długość tras dla szybkiego zjeżdżania - 4,7 km. Odbywają się tu: Bukovel Grand Bike Fest, mistrzostwa Ukrainy w downhill, Bukovel DH.
Baza hotelowa i uzdrowisko.
W miejscowości istnieje siedem hoteli o różnym standardzie i pojemności 1500 łóżek oraz kolejne 1500 miejsc noclegowych wokół kurortu.
Od 2008 Bukowel zaczął się rozwijać jako centrum lecznicze i balneologiczne dla osób z problemami układu mięśniowo-szkieletowego, pokarmowego i dróg moczowych. Na terenie uzdrowiska znajduje się źródło z wodą mineralną, której właściwości lecznicze stwierdzono w Odeskim Instytucie Balneologii. Kurort jest znany z kadzi do kąpieli z wodą mineralną i wywarem ziołowym.
Igrzyska olimpijskie 2022.
Bukowel kandydował do współorganizowania zimowych igrzysk olimpijskich w 2022. Ukraina złożyła wniosek o przeprowadzenie Zimowej Olimpiady 2022 a Bukowel był uważany za czołowego kandydata na główną arenę sportową.

</doc>
<doc id="1872466" url="https://pl.wikipedia.org/wiki?curid=1872466" title="Grzegorz Niedźwiedzki">
Grzegorz Niedźwiedzki

Grzegorz Niedźwiedzki (ur. 1 września 1980 w Bychawie) – polski biolog, paleontolog, odkrywca.
Życiorys naukowy.
Ukończył Technikum Geologiczne im. Stanisława Staszica w Kielcach. Następnie studiował przez rok geologię na Uniwersytecie Warszawskim. W latach 2001–2007 studiował biologię na tej samej uczelni. W 2007 obronił pracę magisterską z biologii dotyczącą analizy paleoekologicznej wczesnojurajskiego ekosystemu z Sołtykowa w Górach Świętokrzyskich. Brał udział w pracach wykopaliskowych w Lipiu Śląskim koło Lisowic, gdzie odkryto pierwsze polskie dinozaury (2006–2007). Biolog był wówczas współpracownikiem dr. Tomasza Suleja oraz prof. Jerzego Dzika. W 2013 roku Niedźwiedzki doktoryzował się w Zakładzie Paleobiologii i Ewolucji UW, gdzie przygotował dysertację o drapieżnym późnotriasowym archozaurze ze stanowiska Lipie Śląskie koło Lisowic.
Był wielokrotnym stypendystą Prezesa Rady Ministrów i ministra edukacji narodowej. W 2000 otrzymał nagrodę specjalną Królewskiego Towarzystwa Geograficznego z Londynu, w 2008/2009 stypendium dla młodych naukowców „START” ufundowane przez Fundację na Rzecz Nauki Polskiej, zaś w 2009 nagrodę prezesa Polskiej Akademii Nauk za działalność naukowo-dydaktyczną.
Na jego cześć gatunkowi triasowego owada nadano nazwę "Chauliodites niedzwiedzkii".
W styczniu 2010 tygodnik „Nature” opublikował pracę dotyczącą odkrycia tropów dewońskiego tetrapoda (Tropy środkowodewońskich czworonogów z Zachełmia), które okazały się 18 mln lat starsze niż znane dotąd skamieniałości pierwszych tetrapodów. Niedźwiedzki dokonał odkrycia wraz z Piotrem Szrekiem z Państwowego Instytutu Geologicznego. Odkrycie przyczyniło się do rozwoju światowej paleontologii.
Od maja 2016 jest pracownikiem naukowym i prowadzi badania na Uniwersytecie w Uppsali (Szwecja).

</doc>
<doc id="1872467" url="https://pl.wikipedia.org/wiki?curid=1872467" title="Pora na seks">
Pora na seks

Pora na seks – pierwszy i jedyny album Piotra Zandera. Wydany w roku 1988 na nośniku kasety magnetofonowej nakładem wydawnictwa Polton.
Nagrania (A 1, A 3–6, B 3–5) zrealizowano w Studio Polskiego Radia w Szczecinie. Remix w Studio Teatru STU w Krakowie. Realizatorzy: Piotr Brzeziński, Piotr Madziar i Przemysław Kućko. Nagrania (B 1–2) zrealizowano w Studio Marcelego Latoszka. Realizator – Rafał Paczkowski. Nagranie (A 2) zrealizowano w Studio „Giełda” Polskiego Radia w Poznaniu. Realizator – Piotr Madziar.
Konsultacja muzyczna – Dorota Zamolska. Współpraca realizacyjna – Ryszard Gloger. Projekt graficzny i foto – Robert Król.

</doc>
<doc id="1872469" url="https://pl.wikipedia.org/wiki?curid=1872469" title="Mistrzostwa Europy w Wioślarstwie 2009 - jedynka kobiet">
Mistrzostwa Europy w Wioślarstwie 2009 - jedynka kobiet

Jedynka kobiet (W1x) – konkurencja rozgrywana podczas Mistrzostw Europy w Wioślarstwie 2009 w Brześciu między 18 a 20 września.

</doc>
<doc id="1872471" url="https://pl.wikipedia.org/wiki?curid=1872471" title="Urs Graf">
Urs Graf

Urs Graf (ur. 1485 w Solothurn, zm. po 1529) – szwajcarski, malarz i grafik.
Początkowo kształcił się pracowni swojego ojca, złotnika Hugo Grafa, później przeniósł się do Zurychu. Wykonywał drzeworyty z przeznaczeniem na ilustracje do książek, wykonywał akwaforty i ryciny. W 1512 roku został członkiem cechu złotników i obywatelem Bazylei. Często opuszczał rodzinę, by w poszukiwaniu przygód i łupów zaciągać się do wojska jako najemnik. Wcześnie wszedł w konflikt z prawem, był sądzony za znęcanie się nad żoną, "bezwstydne hultajstwo i plugastwo z nierządnicami", później był ścigany za usiłowanie zabójstwa. W 1518 został zmuszony do opuszczenia miasta, powrócił rok później i kontynuował pracę. Ostatecznie zaginął w 1527, ostatnim śladem jest podpisany rysunek z 1529.
Urs Graf w swoich pracach nawiązywał do twórczości Albrechta Dürera i Hansa Baldunga. Poruszał tematykę społeczną, religijną i erotyczną, przedstawiał też przemoc i okrucieństwa wojny, które znał z autopsji. Jego twórczość miała wpływ na uznanie rysunku jako niezależnej dziedziny sztuki. Dużą kolekcję jego grafik posiadają Fine Arts Museums of San Francisco i muzeum w Luwrze.

</doc>
<doc id="1872473" url="https://pl.wikipedia.org/wiki?curid=1872473" title="Autostrada A29 (Holandia)">
Autostrada A29 (Holandia)

Autostrada A29 (nl. "Rijksweg 29") – autostrada w Holandii zaczynająca się od węzła z autostradą A15. Do węzła z drogami N259 w kierunku Dinteloord i N268 w kierunku Oud Gastel.

</doc>
<doc id="1872478" url="https://pl.wikipedia.org/wiki?curid=1872478" title="Acid 3">
Acid 3



</doc>
<doc id="1872479" url="https://pl.wikipedia.org/wiki?curid=1872479" title="Fundacja Dajemy Dzieciom Siłę">
Fundacja Dajemy Dzieciom Siłę

Fundacja Dajemy Dzieciom Siłę (FDDS) (do 2016: Fundacja Dzieci Niczyje FDN) – największa w Polsce organizacja pozarządowa, która chroni dzieci przed krzywdzeniem i pomaga tym, które doświadczyły przemocy psychicznej, fizycznej i wykorzystywania seksualnego. Wspiera rodziców oraz opiekunów w rozwijaniu kompetencji rodzicielskich i wychowawczych. Organizuje szkolenia, seminaria i konferencje dla profesjonalistów na temat profilaktyki wykorzystywania dzieci i ochrony ich przed krzywdzeniem. Prowadzi anonimowy, bezpłatny i ogólnopolski telefon zaufania dla dzieci i młodzieży. Tworzy sieć Centrów Pomocy Dzieciom, które oferują pomoc psychologiczną, prawną oraz medyczną dzieciom pokrzywdzonym przestępstwem i ich rodzinom. Oferta pomocowa jest bezpłatna. 
Fundacja w ramach działań:
Działalność.
1991: Założenie Fundacji Dzieci Niczyje 
Fundacja powstała jako Fundacja Dzieci Niczyje i pierwotnie miała zajmować się tematem sieroctwa społecznego. Alina Margolis-Edelman (1922-2008) – lekarka i działaczka społeczna, uczestniczka powstania w getcie warszawskim, pierwowzór Ali z „Elementarza” Mariana Falskiego, przez wiele lat mieszkając w Paryżu, współtworzyła francuską organizację Médecins du Monde (Lekarze Świata). Uczestniczyła w wielu jej misjach pomocowych, m.in. w Wietnamie i Salwadorze. W Polsce założyła fundację w ramach misji Médecins du Monde. 
1993: Diagnoza problemu i strategia działania 
Badania problemów dzieci w Polsce pokazały, jak ogromną niszą jest przeciwdziałanie problemowi krzywdzenia dzieci. Przemoc fizyczna i psychiczna wobec dzieci oraz wykorzystywanie seksualne dzieci to problemy, którymi jeszcze w latach 90. ubiegłego wieku się nie zajmowano. Zmiana tej sytuacji stała się wielkim wyzwaniem dla fundacji, a jej misją pomoc dzieciom, które doświadczają przemocy i wykorzystywania seksualnego. Pierwszym projektem, który zrealizowała fundacja w 1993 roku były badania postaw i doświadczeń profesjonalistów pracujących z dziećmi. Wnioski były alarmujące – brak wiedzy, umiejętności interweniowania, bezczynność. Te wyniki były podstawą strategii działań Fundacji w pierwszych latach. Jej głównym celem stała się edukacja profesjonalistów w zakresie identyfikowania symptomów krzywdzenia dziecka i podejmowania interwencji. 
1993: Wsparcie profesjonalistów 
Od początku działania Fundacja dąży do tego, by każdy dorosły wiedział, jak reagować, gdy podejrzewa, że dziecko jest krzywdzone. Szczególna jest tu rola profesjonalistów, którzy pracują z dziećmi: nauczycieli, opiekunów, pedagogów, pracowników socjalnych, lekarzy, pielęgniarek, policjantów, etc., którzy mogą zidentyfikować problem i interweniować. Aby móc to robić, potrzebują jednak wiedzy i umiejętności. Fundacja organizuje szkolenia, seminaria, konferencje, które dotyczą różnych form problemu krzywdzenia dzieci, m.in. przemocy domowej i rówieśniczej, wykorzystywania seksualnego, zaniedbywania, zagrożeń w internecie. Przekazuje wiedzę i umiejętności z różnych obszarów: diagnozy, interwencji, pomocy terapeutycznej, czy działań profilaktycznych. Realizuje zarówno krótkie szkolenia uwrażliwiające, jak i pogłębione kursy zawodowych umiejętności. Opracowuje publikacje, które mogą dotrzeć do szerokiego grona profesjonalistów – poradniki, broszury, ulotki. Tworzy i udostępnia kursy e-learningowe. Wszystkie materiały edukacyjne są dostępne bezpłatnie na platformie edukacyjnej.
1996: Pierwsze placówki oferujące pomoc dzieciom krzywdzonym  
W 1996 r. powstały w Warszawie pierwsze placówki oferujące pomoc dzieciom krzywdzonym i ich rodzinom. Po kilku latach, w 2003 roku otworzono w Warszawie placówkę adresowaną do dzieci pokrzywdzonych przestępstwami, najczęściej wykorzystaniem seksualnym. Ważnym autorytetem podczas realizacji tego celu była dr Irena Kornatowska – współzałożycielka Fundacji, pierwsza prezes zarządu, psychiatra dziecięca.  
1999: Wymiar sprawiedliwości przyjazny dzieciom 
W 1999 roku otworzono pierwszy w Polsce, modelowy Przyjazny Pokój Przesłuchań Dzieci, który stał się inspiracją dla wielu organizacji i instytucji w całym kraju. Konieczność przesłuchania, wielokrotne opowiadanie o traumatycznych zdarzeniach, niepewność w zakresie swoich praw powodowały strach młodych świadków. Od wielu lat Fundacja edukuje profesjonalistów związanych z wymiarem sprawiedliwości – sędziów, biegłych psychologów – by, w swojej pracy uwzględniali potrzeby i możliwości dzieci. 
2001: Kampanie społeczne 
Fundacja jest organizatorem i współorganizatorem kampanii społecznych, które poruszają ważne zagadnienia i niejednokrotnie diagnozują wcześniej niedostrzegane problemy społeczne. Kampania „Dzieciństwo bez przemocy” była pierwszą polską kampanią, która zwracała uwagę na skalę problemu przemocy wobec dzieci, odbiła się szerokim echem w społeczeństwie, poruszyła środowiska lokalne, zaangażowała wiele osób, organizacji i instytucji.  
"Wybrane kampanie społeczne:" 
2002: Kwartalnik “Dziecko krzywdzone. Teoria, badania, praktyka” 
Od 2002 roku Fundacja tworzy kwartalnik „Dziecko krzywdzone. Teoria, badania, praktyka” - czasopismo adresowane do profesjonalistów pomagających dzieciom, pracowników akademickich, studentów i dziennikarzy.  Publikowane są w nim artykuły naukowe prezentujące wyniki badań, koncepcje teoretyczne, modele działań praktycznych w zakresie przeciwdziałania krzywdzeniu dzieci. Kwartalnik „Dziecko Krzywdzone. Teoria, badania, praktyka” znajduje się wykazie czasopism punktowanych Ministerstwa Nauki i Szkolnictwa Wyższego.
2003: Pierwsza konferencja nt. problemu krzywdzenia dzieci w Polsce  
Współorganizacja pierwszej i największej międzynarodowej konferencji nt. problemu krzywdzenia dzieci w Polsce wraz z organizacją ISPCAN., która zapoczątkowała organizowanie Ogólnopolskich Konferencji „Pomoc dzieciom – ofiarom przestępstw” (od 2018 “Dziecko pokrzywdzone przestępem”).  Sesje, referaty, warsztaty są poświęcone strategii pomocy dzieciom, które doświadczyły różnych form przemocy i wykorzystywania, ochronie praw dzieci uczestniczących w procedurach prawnych i konsekwencjom stosowania kar fizycznych wobec dzieci. Od 2004 r. konferencje odbywają się co roku, w Pałacu Kultury i Nauki w Warszawie, a jej współorganizatorem jest Miasto Stołeczne Warszawy. Konferencje są objęte patronatem honorowym Rzecznika Praw Obywatelskich, Rzecznika Praw Dziecka oraz Ministerstwa Sprawiedliwości.
2004: Dziecko w Sieci 
Zajmuje się problemami związanymi z przemocą z wykorzystaniem mediów elektronicznych i internetu, szkodliwymi treściami online, sekstingiem, uwodzeniem online, niebezpiecznymi kontaktami czy nadużywaniem mediów elektronicznych. Wsparcie skierowane jest do dzieci i młodzieży, jak również do ich rodziców, opiekunów oraz profesjonalistów pracujących z dziećmi – np. nauczycieli. Jest organizatorem Digital Youth Forum - jednodniowego wydarzenia dla młodzieży na temat kreatywnego wykorzystywania nowych technologii. Współorganizuje Dzień Bezpiecznego Internetu promujący bezpieczny dostęp dzieci i młodzieży do zasobów internetowych oraz Międzynarodową Konferencję "Bezpieczeństwo dzieci i młodzieży w internecie" poświęconą szerokiemu spektrum zagadnień związanych z bezpieczeństwem dzieci i młodzieży w internecie. Od 2017 roku w ramach programu działa poradnia “Dziecko w Sieci”. W poradni odbywają się konsultacje psychologiczne, terapia indywidualna i grupowa oraz spotkania warsztatowe. 
2007: Wsparcie rodziców 
Uruchomienie programu Dobry Rodzic - Dobry Start, którego celem jest ochrona małych dzieci (do 6 roku życia) przed krzywdzeniem poprzez wsparcie i edukację rodziców oraz promocję dobrego rodzicielstwa. Jest organizatorem Ogólnopolskiej konferencji „Ostrożnie – dziecko! Profilaktyka krzywdzenia małych dzieci”, która ma na celu zwiększenie wiedzy profesjonalistów z zakresu czynników ryzyka krzywdzenia małych dzieci, metod pracy z rodzinami ryzyka czy popularyzowanie dobrych praktyk w zakresie ochrony małych dzieci przed przemocą. Wydarzenie skierowane jest m.in. do pielęgniarek, psychologów, pracowników socjalnych, kuratorów, pracowników żłobków i przedszkoli, przedstawicieli władz samorządowych.
2008: Uruchomienie Telefonu Zaufania dla Dzieci i Młodzieży 
Numer należy do ogólnoeuropejskiej grupy bezpłatnych linii telefonicznych o charakterze społecznym, stworzonych z inicjatywy Komisji Europejskiej oraz od 2020 roku działa codziennie, 24 godziny na dobę. Jest obsługiwana przez wykwalifikowanych psychologów i pedagogów, którzy potrafią rozmawiać z młodymi ludźmi o ich problemach i są w stanie udzielić im profesjonalnej porady w sytuacjach kryzysowych. Konsultanci współpracują z ogólnopolską siecią instytucji i organizacji, które w przypadku podejrzenia, że zdrowie lub życie dziecka jest poważnie zagrożone są uprawnieni do inicjowania interwencji policyjnej.
2010: Powstanie Telefonu dla Rodziców i Nauczycieli w Sprawie Bezpieczeństwa Dzieci 
W 2010 roku Fundacja otworzyła kolejną linię pomocową –  bezpłatną i anonimową pomoc telefoniczną i online dla rodziców i nauczycieli, którzy potrzebują wsparcia i informacji w zakresie przeciwdziałania i pomocy psychologicznej dzieciom przeżywającym kłopoty i trudności takie jak: agresja i przemoc w szkole, cyberprzemoc i zagrożenia związane z nowymi technologiami, wykorzystanie seksualne, kontakt z substancjami psychoaktywnymi, depresja i obniżony nastrój, myśli samobójcze, zaburzenia odżywiania. Terapeuci i prawnicy Fundacji Dajemy Dzieciom Siłę udzielają konsultacji w zakresie podejmowania interwencji w przypadku podejrzenia przestępstw wobec dzieci, w szczególności wykorzystywania seksualnego, oraz pomocy psychologicznej dla dzieci doświadczonych przemocą i wykorzystywaniem seksualnym i uczestniczących w charakterze świadków i pokrzywdzonych w procedurach prawnych.
2010: Standardy Ochrony Dzieci  
Autorski program profilaktyki i przeciwdziałania krzywdzeniu dzieci realizowany przez FDDS we współpracy z lokalnymi władzami i instytucjami partnerskimi. Program adresowany jest do żłobków, przedszkoli, szkół podstawowych, gimnazjów, placówek opiekuńczo-wychowawczych, organizacji pozarządowych i innych instytucji, działających na rzecz dzieci. Jest to pierwszy program w Polsce, promujący bezpieczne organizacje i odpowiadający na potrzeby profesjonalistów i rodziców dzieci, w zakresie wdrażania standardów bezpiecznej dla dzieci organizacji. 
2011: Dział badawczy 
Aspekt badawczy jest ważną częścią działalności Fundacji. Bardzo ważnym elementem strategii przeciwdziałania problemom społecznym jest ich diagnoza, która umożliwia skuteczną ochronę dzieci przed krzywdzeniem. To pozwala trafnie planować działania profilaktyczne i potrzebną ofertę pomocy. Badania problemu dostarczają odpowiedzi na pytania o skalę problemu, a gdy są prowadzone regularnie, informują o tym, czy natężenie problemu się zmienia, czy podjęte działania były skuteczne, czy pojawiły się nowe zagrażające zjawiska. Cykliczne badania prowadzone w oparciu o tę samą metodologię pozwalają oceniać trendy zagrożeń bezpieczeństwa i rozwoju dzieci. Dział badawczy zrealizował m.in.: Ogólnopolską diagnozę skali i uwarunkowań krzywdzenia dzieci, a także badania m.in. na temat Patotreści w internecie, Kontaktu dzieci i młodzieży z pornografią czy stosowania kar fizycznych w wobec dzieci.  
2014: Klub Przyjaciół Dzieci  
Klub Przyjaciół Dzieci to sieć społecznego zaangażowania adresowana do osób, które angażują się w działania Fundacji oraz wspierają materialnie jej działania przez regularne przekazywanie darowizn. Specjalnie dla członków Klubu wydawany jest magazyn Dajemy Dzieciom Siłę, który informuje o podejmowanych przez Fundację działaniach.
2016: Zmiana nazwy Fundacji 
Po 25 latach działalności fundacja stała się największą w kraju organizacją kompleksowo zajmującą się przeciwdziałaniem przemocy wobec dzieci. Nazwa Fundacja Dzieci Niczyje kojarzona była głównie z dziećmi ulicy, z domów dziecka. Badania pokazały, że „dzieci niczyje” były odbierane przez podopiecznych fundacji i ich rodziców, opiekunów negatywnie i stygmatyzująco. Nowa nazwa i tożsamość wizualna fundacji są konsekwencją rozwoju organizacji, która od momentu założenia, znacznie rozszerzyła zakres działań. Sercem misji Fundacji pozostało działanie na rzecz dzieci doświadczających przemocy.
2017: Sieć Centrów Pomocy Dzieciom 
W 2017 roku Fundacja podjęła się tworzenia Sieci Centrów Pomocy Dzieciom – specjalistycznych placówek funkcjonujących w oparciu o wypracowane zagraniczne standardy. CPD oferują kompleksową pomoc: psychologiczną, prawną oraz medyczną dzieciom – ofiarom przemocy lub wykorzystywania i ich rodzinom – pod jednym dachem. Placówki są wzorowane na najbardziej nowoczesnych ośrodkach działających na świecie i funkcjonują w oparciu o najskuteczniejszy, interdyscyplinarny model pomocy dzieciom krzywdzonym. Inspiracją dla działania CPD są standardy modelu Barnahus wypracowane przez Komisję Europejską, a także amerykańskiego Child Advocacy Center. Obecnie FDDS prowadzi trzy takie Centra – w Gdańsku, Starogardzie Gdańskim i w Warszawie. Kolejne dwa prowadzone są przez organizacje partnerskie: Stowarzyszenie Szansa w Głogowie i Stowarzyszenia Klanza w Białymstoku. Fundacja pomaga dzieciom i młodzieży do 18 r. ż. i ich rodzicom/opiekunom.  
Placówki prowadzone przez FDDS.
Centrum Dziecka i Rodziny - Warszawa: placówka udziela wsparcia psychologicznego dla rodziców małych dzieci (w wieku 0-6 lat), którzy doświadczają trudności wychowawczych. Oferuje bezpośrednią pomoc dla rodziców małych dzieci (konsultacje, poradnictwo wychowawcze, warsztaty, spotkania edukacyjne) oraz dla małych dzieci. Oferta jest skierowana do rodziców, którzy doświadczają trudności wychowawczych, posiadają stany napięcia w związku z oczekiwaniem na dziecko, utratą dziecka (np. poronienie), depresję poporodową, problemy emocjonalne związane z rolą rodziców lub młodym wiekiem rodziców. 
Centrum Pomocy Dzieciom: specjalistyczna placówka świadcząca interdyscyplinarną pomoc dzieciom pokrzywdzonym przestępstwem i ich rodzinom/opiekunom, a także profesjonalistom pomagającym dzieciom krzywdzonym. Oferuje konsultacje psychologiczno-pedagogiczne, psychiatryczne, porady prawne, prowadzenie terapii indywidualnej dla dzieci pokrzywdzonych oraz dla ich rodziców i opiekunów; interwencje w sytuacjach kryzysowych w przypadkach podejrzenia przestępstw wobec dzieci; konsultacje dla profesjonalistów (psychologów, pedagogów, pracowników służby zdrowia, pracowników socjalnych) podejrzewających lub stwierdzających przestępstwa i krzywdzenie dzieci; prowadzenie grup wsparcia, socjoterapeutycznych i psychoedukacyjnych dla dzieci, młodzieży oraz rodziców i opiekunów, indywidualne lub grupowe przygotowanie do udziału w procedurach karnych. Ze wsparcia placówki korzystają głównie dzieci, które uczestniczą w procedurach prawnych, które są ofiarami lub świadkami przestępstw oraz dzieci, w przypadku których zachodzi podejrzenie krzywdzenia. Każdorazowo pomocą objęci są także opiekunowie dziecka w ww. sytuacjach. Pomoc w CPD jest bezpłatna.  
Akcje charytatywne.
Biegam dla dzieci jest grupą charytatywnych biegaczy FDDS. Zainteresowani mogą wziąć udział w półmaratonach, maratonach (FUNDACJA MARATON WARSZAWSKI), rywalizacji drużyn w maratonie sztafet (EKIDEN) i biegach przełajowych (CITY TRAIL). Wpłaty zebrane w ramach zbiórek wspierają działania Fundacji umożliwiając udzielanie bezpłatnej pomocy osobom pokrzywdzonych przestępstwem.  
List od Mikołaja to świąteczna akcja umożliwiająca zamówienie personalizowanego listu, który zostanie wysłany do wskazanego dziecka, czy też dorosłego. W ten sposób Fundacja zbiera środki finansowe, które później przeznacza na kompleksową pomoc podopiecznym. 

</doc>
<doc id="1872482" url="https://pl.wikipedia.org/wiki?curid=1872482" title="Klangturm">
Klangturm

Klangturm – neomodernistyczna wieża widokowa z komorami akustycznymi, znajdująca się na terenie Landhausviertel – urzędowo-kulturalnej dzielnicy St. Pölten w Dolnej Austrii nad rzeką Traisen.
Geneza.
Po przeniesieniu w 1986 władz landowych Dolnej Austrii z Wiednia do St. Pölten, konieczne stało się wybudowanie odpowiednich siedzib dla placówek rządowych i instytucji kulturalnych. Jednym z takich obiektów, które miały przyciągnąć do tej części miasta turystów i mieszkańców jest właśnie wieża Klangturm, zaprojektowana przez Ernsta Hoffmanna (autora całej koncepcji Landhausviertel) i zbudowana w latach 1996–1997. Jest to drugi, po katedrze, najwyższy budynek w mieście. W nocy iluminowany na czerwono i niebiesko.
Komory akustyczne.
W wieży istnieją trzy położone nad sobą kuliste komory akustyczne, przystosowane do rozmaitych działań artystycznych, których głównym elementem oddziaływania jest dźwięk.
Dojazd.
Spod głównego dworca kolejowego w St. Pölten, bezpośrednio pod Klangturm dojechać można autobusami linii 2 i 9 (do przystanku "Landhaus Süd").
Widok.
Klangturm jest bardzo rozległym, dookolnym punktem widokowym na stare miasto w St. Pölten i okoliczne masywy górskie. Dojazd na platformę widokową odbywa się przeszklonymi windami.

</doc>
<doc id="1872483" url="https://pl.wikipedia.org/wiki?curid=1872483" title="Clemens von Delbrück">
Clemens von Delbrück

Clemens Gottlieb Ernst Delbrück, od 1916 von Delbrück (ur. 19 stycznia 1856 w Halle (Saale), zm. 17 grudnia 1921 w Jenie) – pruski polityk.
Syn Ernsta, lekarza wojskowego, i Anny z domu Klenze; brat Antona.. Ukończył gimnazjum w Halle, później studiował prawo w Halle, Heidelbergu, Greifswaldzie i w Berlinie.
Z wykształcenia prawnik. Od 1885 do 15 stycznia 1892 landrat w Tucholi. W latach 1896–1902 I burmistrz, a następnie nadburmistrz Gdańska. Od 1902 do 1905 był nadprezydentem prowincji Prusy Zachodnie. W okresie od 18.10.1905 do 1909 pruski minister handlu i rzemiosła. Następnie do 1916 sekretarz stanu do spraw wewnętrznych Rzeszy. W listopadzie 1918 jeden z założycieli Niemieckiej Narodowej Partii Ludowej (DNVP).

</doc>
<doc id="1872484" url="https://pl.wikipedia.org/wiki?curid=1872484" title="Naoto Kan">
Naoto Kan

 – japoński polityk, poseł do Izby Reprezentantów, członek założyciel Partii Demokratycznej, w latach 1996–1999, 2002–2004 oraz od 2010 jej przewodniczący. Od 11 stycznia do 7 listopada 1996 minister zdrowia i pracy w rządzie Ryūtarō Hashimoto; od 6 stycznia do 8 czerwca 2010 minister finansów w rządzie Yukio Hatoyamy. Premier Japonii od 8 czerwca 2010 do 2 września 2011.
Edukacja i praca zawodowa.
Naoto Kan urodził się w 1946 w prefekturze Yamaguchi na południu Japonii jako syn kierownika fabryki. W marcu 1970 ukończył fizykę w Tokijskim Instytucie Technologii. Miesiąc później rozpoczął pracę w urzędzie patentowym. W grudniu 1971 zdał egzamin państwowy, po czym w kwietniu 1974 otworzył własne biuro patentowe.
Naoto Kan jest żonaty, ma dwóch synów.
Działalność polityczna.
Kan zaangażował się w działalność społeczną i polityczną w drugiej połowie lat 70. XX w., skupiając się szczególnie na sprawach związanych z ochroną środowiska. W przeciwieństwie do wielu japońskich oficjeli nie pochodził z rodziny o tradycjach politycznych, nie był także nigdy związany z rządzącą Partią Liberalno-Demokratyczną. W początkowym okresie swojej kariery politycznej był członkiem mniejszych opozycyjnych lewicowych partii politycznych.
W 1976 po raz pierwszy wziął udział w wyborach do Izby Reprezentantów, niższej izby japońskiego parlamentu. W roku następnym również bez powodzenia ubiegał się o mandat w Izbie Radców (izba wyższa). W 1979 roku po raz drugi przegrał wybory do Izby Reprezentantów. Dopiero rok później, w czasie wyborów w 1980 roku, został posłem do Izby Reprezentantów z okręgu Tokio nr 18, jako przedstawiciel . Od tego czasu przez kolejnych 10 kadencji izby zasiada nieprzerwanie w parlamencie. W 1993 pełnił w nim funkcję przewodniczącego Komisji Spraw Zagranicznych, a w 1995 członka Stałej Komisji Dyscyplinarnej.
W styczniu 1994 wstąpił do Nowej Partii Sakigake. W marcu 1994 został członkiem Stałego Komitetu partii, a miesiąc później przewodniczącym Komitetu ds. Polityki Programowej i Badań.
Od stycznia do listopada 1996 roku zajmował stanowisko ministra zdrowia i pracy w koalicyjnym rządzie premiera Ryūtarō Hashimoto. Na stanowisku tym zyskał uznanie opinii publicznej po tym, jak ujawnił skandal związany ze skażonymi produktami medycznymi. Doprowadził do publikacji dokumentów obarczających rząd winą za dopuszczenie do użytku produktów medycznych zainfekowanych wirusem HIV (m.in. w celu transfuzji krwi).
We wrześniu 1996 roku został jednym z założycieli i współprzewodniczącym Partii Demokratycznej. W kwietniu 1998 roku został wybrany przewodniczącym Partii Demokratycznej, pełniąc tę funkcję do września 1999. Na stanowisko to powrócił w grudniu 2002. Kierował partią w czasie wyborów parlamentarnych w 2003 roku. 10 maja 2004 zrezygnował ze stanowiska po tym, jak wyszło na jaw, że przez 10 miesięcy nie odprowadzał podatku od swoich dochodów w czasie pełnienia funkcji ministra zdrowia. Jako pokutę za przewinienie ogolił głowę, przyodział buddyjski strój i odbył pielgrzymkę po świątyniach na wyspie Sikoku. Jako polityk, w związku ze swoim wybuchowym charakterem, zyskał sobie przydomek „Ira-Kan”.
Po wygranej Partii Demokratycznej w wyborach parlamentarnych w sierpniu 2009 roku i odsunięciu po ponad 50 latach od władzy Partii Liberalno-Demokratycznej, 16 września 2009 objął stanowisko wicepremiera oraz ministra ds. strategii narodowej, polityki gospodarczej i fiskalnej w gabinecie premiera Yukio Hatoyamy. Stanął również na czele Biura Strategii Narodowej, nadzorującego opracowywanie polityki rządu i budżetu. 6 stycznia 2010 został mianowany wicepremierem oraz ministrem finansów.
Premier Japonii.
2 czerwca 2010, po 8 miesiącach sprawowania rządów, premier Yukio Hatayoma ogłosił swoją rezygnację ze stanowiska. Powodem decyzji było niespełnienie obietnic wyborczych dotyczących likwidacji lub przeniesienia amerykańskiej bazy wojskowej "Futenma" na wyspie Okinawa, a także zobowiązań dotyczących poprawy sytuacji gospodarczej kraju. Głosy wzywające premiera do rezygnacji pojawiły się także w szeregach samej Partii Demokratycznej, jako że przed lipcowymi wyborami do Izby Radców, poparcie dla premiera spadło do ok. 17%.
Po rezygnacji Hatoyamy, Kan był głównym kandydatem do stanowiska nowego lidera partii oraz szefa rządu. 3 czerwca 2010 jego dwaj potencjalni rywale, minister spraw zagranicznych Katsuya Okada oraz minister transportu Seiji Maehara udzielili mu poparcia, co w praktyce przesądzało o jego wygranej.
4 czerwca 2010 Kan został wybrany nowym przewodniczącym Partii Demokratycznej. W głosowaniu pokonał, stosunkiem głosów 291 do 129, jedynego swojego rywala Shinji Tarutoko, szeregowego członka Partii Demokratycznej i przewodniczącego Komisji Ochrony Środowiska w Izbie Reprezentantów. Tego samego dnia Kan został wybrany na stanowisko szefa rządu przez obie izby japońskiego parlamentu. W głosowaniu pokonał lidera opozycji Sadakazu Tanigakiego. Zapowiedział skupienie się na sprawach reform gospodarczych i opieki społecznej. Oznajmił, że sojusz ze Stanami Zjednoczonymi pozostanie podstawą japońskiej dyplomacji.
8 czerwca 2010 przedstawił skład gabinetu; 11 spośród 17 ministrów wchodziło w skład poprzedniego rządu Hatoyamy. Tego samego dnia premier i rząd zostali zaprzysiężeni na stanowiskach przez cesarza Akihito. Premier Kan zdeklarował wolę uczynienia z Japonii bardziej „energicznego” państwa, przebudowę jej finansów oraz zmniejszenie długu publicznego. Zobowiązał się do poprawy stosunków ze Stanami Zjednoczonymi oświadczając, że jego rząd obstaje przy porozumieniu z USA o przeniesieniu bazy wojskowej w północny rejon Okinawy w celu „złagodzenia ciężaru” dla mieszkańców wyspy. Zmiana na stanowisku premiera przyczyniła się do częściowej poprawy ocen pracy rządu i wzrostu notowań Partii Demokratycznej przed wyborami do Izby Radców.
Jednak w wyniku wyborów z 11 lipca 2010 Partia Demokratyczna utraciła większość mandatów w Izbie Radców. Porażka w wyborach spowodowała zorganizowanie wyborów przewodniczącego partii. 14 września 2010 premier Kan uzyskał reelekcję na stanowisku lidera Partii Demokratycznej, co pozwoliło mu także utrzymać urząd szefa rządu. Swojego rywala Ichirō Ozawę, byłego przewodniczącego partii, pokonał stosunkiem głosów 721 do 491.
W marcu 2011 Japonię dotknęła największa katastrofa od czasu II wojny światowej. Trzęsienie ziemi u wybrzeży Honsiu wywołało potężną falę tsunami, w wyniku czego doszło m.in. do awarii elektrowni atomowej w Fukushimie.
W kolejnych miesiącach po katastrofie pod adresem premiera zaczęły pojawiać się oskarżenia ze strony opozycji o nieradzeniu sobie z zadaniem odbudowy zniszczeń oraz niewłaściwym zarządzaniu skutkami awarii jądrowej. Opinię tę w sondażach podzielało większość badanych. 2 czerwca 2011 w parlamencie, z inicjatywy opozycyjnej Partii Liberalno-Demokratycznej, odbyło się głosowanie nad wotum zaufania dla rządu. Kan, dopiero tuż przed głosowaniem pozyskał poparcie wszystkich członków własnej partii, również rozczarowanych jego polityką. Poparcie zdobył jednak dzięki złożeniu obietnicy rezygnacji ze stanowiska szefa rządu w przyszłości, po przyjęciu kluczowych dla gospodarki i odbudowy kraju ustaw.
26 sierpnia 2011 parlament przyjął dwie wspomnienie wyżej ustawy, dotyczące budżetu oraz energii odnawialnej. Tego samego dnia premier Kan ogłosił swoją rezygnację ze stanowiska szefa partii, a w perspektywie stanowiska szefa rządu. 29 sierpnia 2011 nowym przewodniczącym Partii Demokratycznej został wybrany minister finansów Yoshihiko Noda, a premier Kan razem z całym gabinetem podał się do dymisji. 30 sierpnia 2011 parlament wybrał Nodę na stanowisko nowego szefa rządu. Objął on urząd 2 września 2011.

</doc>
<doc id="1872485" url="https://pl.wikipedia.org/wiki?curid=1872485" title="Gejsza nocy">
Gejsza nocy

Gejsza nocy – album Maryli Rodowicz wydany w 1986 przez Polskie Nagrania „Muza” na płycie winylowej.
Lista utworów.
źródło:
Twórcy.
źródło:

</doc>
<doc id="1872486" url="https://pl.wikipedia.org/wiki?curid=1872486" title="Antoni Dębiński">
Antoni Dębiński

Antoni Dębiński (ur. 28 kwietnia 1953 w Lublinie) – polski duchowny katolicki, profesor nauk prawnych, specjalista w zakresie prawa rzymskiego, rektor Katolickiego Uniwersytetu Lubelskiego Jana Pawła II w kadencjach 2012–2016 i 2016–2020.
Życiorys.
W 1978 ukończył studia filozoficzno-teologiczne na Wydziale Teologii Katolickiego Uniwersytetu Lubelskiego i studia prawa kanonicznego w zakresie prawa rzymskiego. W 1985 podjął pracę w Katedrze Prawa Rzymskiego KUL. W 1989 uzyskał stopień naukowy doktora, a w 1996 stopień doktora habilitowanego. W latach 1999–2004 był prodziekanem, a w latach 2004–2012 dziekanem Wydziału Prawa, Prawa Kanonicznego i Administracji KUL. W 2009 uzyskał tytuł profesora nauk prawnych. W 2012 został wybrany rektorem KUL. 5 maja 2016 wybrano go na to stanowisko na drugą kadencję trwającą do roku 2020.
Był nauczycielem akademickim Wydziału Zamiejscowego Nauk Prawnych i Ekonomicznych Katolickiego Uniwersytetu Lubelskiego w Tomaszowie Lubelskim.
Został członkiem Rady Naukowej kwartalnika „Prawo i Więź”.
Pod jego kierunkiem stopień naukowy doktora otrzymał m.in. ks. Krzysztof Burczak.
Odznaczenia.
W 2013 odznaczony Krzyżem Kawalerskim Orderu Odrodzenia Polski.
Wybrane publikacje.
Był współredaktorem wydanej w 2002 księgi jubileuszowej prof. Adama Strzembosza: "Ius et lex. Księga jubileuszowa ku czci profesora Adama Strzembosza", red. Antoni Dębiński, Alicja Grześkowiak, Krzysztof Wiak, Wydawnictwo KUL, Lublin 2002 

</doc>
<doc id="1872487" url="https://pl.wikipedia.org/wiki?curid=1872487" title="Alejandro Miranda">
Alejandro Miranda

Alejandro Miranda – piłkarz paragwajski, pomocnik.
Miranda razem z klubem Club Guaraní dwukrotnie zdobył tytuł mistrza Paragwaju – w 1921 i 1923 roku.
Wziął udział w wygranym przez Paragwaj turnieju Copa Chevallier Boutell 1923, gdzie zagrał w obu meczach z Argentyną.
Jako piłkarz klubu Guaraní wziął udział w turnieju Copa América 1923, gdzie Paragwaj zajął trzecie miejsce. Miranda zagrał tylko w meczu z Argentyną.

</doc>
<doc id="1872490" url="https://pl.wikipedia.org/wiki?curid=1872490" title="Smilniansky vrch">
Smilniansky vrch

Smilniansky vrch (pol. Smilniański Wierch, 749 m n.p.m.) – szczyt na Pogórzu Ondawskim na Słowacji. Nazwa pochodzi od wsi Smilno, leżącej na południe od szczytu.
Położenie.
Smilniański Wierch wznosi się niespełna 5 km na południe od grzbietu granicznego, którym biegnie granica polsko-słowacka. Masyw Smilniańskiego Wierchu ograniczony jest od północnego wschodu doliną źródłowego toku Ondawy, a od zachodu doliną potoku Riečka, należącego do dorzecza Topli. W kierunku północnym niski grzbiet ze wzniesieniem Pleskanka (576 m n.p.m.) łączy go z głównym grzbietem wododziałowym Karpat w rejonie przełęczy Dujawa. W kierunku południowo-zachodnim stoki góry opadają ku niewielkiej Kotlinie Zborowskiej (słow. Zborovská kotlina). W kierunku południowym odchodzi od masywu płaski, rozmyty grzbiet (na którym leży wspomniane Smilno), przekształcający się dalej w wododział Ondawy i Topli.
Ukształtowanie.
Masyw Smilniańskiego Wierchu, zbudowany z utworów fliszu karpackiego, jest górą o dwóch wierzchołkach. Główny wierzchołek leży w samym centrum masywu, drugi, minimalnie niższy (748 m n.p.m.) – ok. 800 m na zachód od tego pierwszego. Wierzchołki rozdzielone są płytkim siodłem (712 m n.p.m.). Rozciągłość masywu z zachodu na wschód wynosi ok. 5,5 km, zaś z północy na południe ok. 3,5 km. Stoki masywu, zwłaszcza od strony południowej, są dość wyraźnie rozczłonkowane licznymi dolinkami dopływów Ondawy i Riečki.
Cały masyw powyżej wysokości 470-500 m n.p.m. jest zalesiony. Tereny położone niżej pokrywają głównie pastwiska i łąki. Masyw jest zupełnie niezaludniony. Poza zabudowaniami wsi Jedlinka, podchodzącymi od strony południowo-wschodniej do wysokości ok. 430 m n.p.m., nie ma w nim żadnej zabudowy.
Na terenie masywu nie ma znakowanych szlaków turystycznych.

</doc>
<doc id="1872492" url="https://pl.wikipedia.org/wiki?curid=1872492" title="Mistrzostwa Europy w Wioślarstwie 2009 - dwójka podwójna mężczyzn">
Mistrzostwa Europy w Wioślarstwie 2009 - dwójka podwójna mężczyzn

Dwójka podwójna mężczyzn (M2x) – konkurencja rozgrywana podczas Mistrzostw Europy w Wioślarstwie 2009 w Brześciu między 18 a 20 września.

</doc>
<doc id="1872493" url="https://pl.wikipedia.org/wiki?curid=1872493" title="Myśliwi na śniegu">
Myśliwi na śniegu

Myśliwi na śniegu () – obraz niderlandzkiego malarza Pietera Bruegla.
Charakterystyka.
Powstał w 1565 r., na zamówienie zamożnego antwerpskiego bankiera i kolekcjonera sztuki, Niclaesa Jonghelincka, znajduje się w Kunsthistorisches Museum w Wiedniu. Dzieło to jest namalowane techniką olejną na desce i ma wymiary 117 × 162 cm. Stanowi część cyklu zatytułowanego "Pory roku". Cykl ten składał się z sześciu desek namalowanych w 1565 dla Niclaesa Jonghelincka, które w 1594 stały się własnością Habsburgów, a następnie zostały przekazane miastu Antwerpii jako gwarancja majątkowa. W 1659 pozostało pięć obrazów, które znajdują się w Wiedniu, Pradze i Nowym Jorku. Są to: "Sianokosy", "Żniwa", "Powrót stada" i "Pochmurny dzień". Obraz "Myśliwi na śniegu" ilustruje zimę. Seria obrazów, do których należy dzieło, nawiązuje do sięgającej średniowiecza tradycji umieszczania w modlitewnikach i brewiarzach szczegółowych miniatur przedstawiających życie dworu i wsi.
Opis.
Kolory użyte przez Bruegla dobrze oddają atmosferę zimy. Dominują tu kolory biały i bladoniebieski, a wyraziste dodatki są utrwalone w czerni. Wszystko to sprawia, że oglądający prawie odczuwa chłód emanujący z zimowego pejzażu, który może sprawiać wrażenie naturalności, ale jest w rzeczywistości stylizacją artystyczną, dokonaną w celu uwydatnienia charakterystycznych cech tej pory roku. Kompozycja obrazu zbudowana jest na krzyżujących się przekątnych, chociaż dzięki umiejętnemu zabiegowi umieszczenia drzew na pierwszym planie perspektywa ulega skróceniu i rzeczywista struktura malowidła pozostaje nieco w ukryciu.
Obraz przedstawia na pierwszym planie trzech myśliwych powracających z polowania, o czym świadczy lis niesiony przez jednego z nich. Za myśliwymi podąża sfora psów. W lewej części obrazu widać grupę ludzi przy płonącym ogniu. Zarówno myśliwi, jak i ludzie przy ogniu, to jedyne w miarę wyraźnie namalowane postacie ludzkie. Z kompozycji obrazu widać, że dla autora nie jest najważniejsze dokładne odwzorowanie postaci. Chodziło mu raczej o pejzaż, ludzie stanowią jedynie jego elementy, co najwyraźniej widać w rozproszonej grupie ludzi ślizgających się na zamarzniętym stawie, widocznej na drugim planie z prawej strony obrazu. Ludzie ci z daleka wyglądają jak czarne plamki. Postacie ludzkie, jak i latające ptaki oraz znajdujące się na pierwszym planie drzewa, namalowane są w tonacjach czerni, co w kontraście z bielą wszechobecnego śniegu uwydatnia atmosferę zimy. Zimową aurę podkreśla wiele elementów: ośnieżone góry w głębi, pokryte śniegiem dachy domów, zamarznięta woda tworząca rozległą ślizgawkę, ale także takie detale jak sople lodu zwisające z młyńskiego koła w prawej dolnej części malowidła.
Nawiązania.
"Myśliwi na śniegu" i "Zimowy pejzaż z łyżwiarzami i pułapką na ptaki" stały się inspiracją dla utworu Jacka Kaczmarskiego "Pejzaż zimowy". W tej ekfrazie, podobnie jak Bruegel, Kaczmarski skupia się na ograniczeniu przestrzeni przeznaczonej do rozrywki. Uwypukla kontrasty kolorystyczne bieli z granatem i czernią, a miniaturowe postaci ludzkie przyrównuje do kropli krwi.
"Zimowy pejzaż z sankami (Kaplica przy ul. Grodzieńskiej)" Witalisa Sarosieka (1945-2012) (1994; olej na panelu, 25 × 35 cm) przedstawiający zabytkową sokólską kapliczkę (z 1906, wybudowaną po ukazie tolerancyjnym cara Mikołaja II) na rozwidleniu ulic Grodzieńskiej i Kresowej – w kopnym śniegu, z motywem zimowej zabawy na sankach – nasuwa skojarzenia z pejzażami zimowymi Pietera Bruegela Młodszego.

</doc>
<doc id="1872495" url="https://pl.wikipedia.org/wiki?curid=1872495" title="Diecezja Charleston">
Diecezja Charleston

Diecezja Charleston (, ) – rzymskokatolicka diecezja ze stolicą w Charleston, w stanie Karolina Południowa, we wschodniej części Stanów Zjednoczonych.
Jest częścią regionu XIV (FL, GA, NC, SC) i granice diecezji pokrywają się w całości z terytorium stanu Karolina Południowa.
Diecezja powstała 11 lipca 1820 roku. Początkowo należała do metropolii Baltimore. W lutym 1962 roku została przeniesiona do nowo powstałej metropolii Atlanty, w której pozostaje do dziś. Siedzibą biskupa jest Charleston.

</doc>
<doc id="1872497" url="https://pl.wikipedia.org/wiki?curid=1872497" title="Conan Barbarzyńca">
Conan Barbarzyńca



</doc>
<doc id="1872501" url="https://pl.wikipedia.org/wiki?curid=1872501" title="Ludwig Koziczinski">
Ludwig Koziczinski

Ludwig Koziczinski (ur. 5 lipca 1869 – zm. 26 czerwca 1911 w Tatrach) – niemiecki architekt i mistrz budowlany, taternik, brat Konrada Koziczinskiego.
Był związany z Górnym Śląskiem. Jako architekt polecał się w Zabrzu już w 1895 r. W latach 1902–1911 był aktywnym taternikiem. Wspinał się najczęściej w towarzystwie swojego brata Konrada, Maximiliana Bröske i swojej żony Helene.
Zginął 26 czerwca 1911 roku w północnej ścianie Rohacza Ostrego, podczas wspinaczki w której towarzyszył mu Karl Jenne. W trudnym, kruchym terenie prowadzący Karl Jenne odpadł od ściany i pociągnął za sobą w przepaść asekurującego go Koziczinskiego. Obaj spadli z wysokości ok. 400 m ponosząc śmierć na miejscu. Zawiadomiony przez Helenę Koziczinski TOPR wyruszył nocą 29 czerwca na wyprawę ratunkową. Ciało L. Koziczinskiego odnaleziono tego samego dnia, ciało K. Jene dopiero podczas drugiej wyprawy odbytej 6 lipca. Zwłoki obydwu wspinaczy zostały zniesione z gór przez ratowników pod kierownictwem Mariusza Zaruskiego i pochowane na cmentarzu w Zubercu. Granitowe pomniki na ich grobach zostały wzniesione staraniem Towarzystwa Tatrzańskiego.
Ludwig Koziczinski upamiętniony został w nazewnictwie kilku tatrzańskich obiektów, m.in. Komina Bröskego i Koziczinskich w zachodniej ścianie Małej Kończystej oraz Żlebu Koziczinskiego opadającego spod Przełęczy w Ostrym.

</doc>
<doc id="1872506" url="https://pl.wikipedia.org/wiki?curid=1872506" title="Diecezja Charlotte">
Diecezja Charlotte

Diecezja Charlotte - diecezja Kościoła rzymskokatolickiego we wschodniej części Stanów Zjednoczonych, w metropolii Atlanty. 
Obejmuje zachodnią część stanu Karolina Północna. Powstała 12 listopada 1971 w wyniku wyłączenia części terytorium z diecezji Raleigh. Obecne granice uzyskała w roku 1977. Siedzibą biskupa jest Charlotte.

</doc>
<doc id="1872507" url="https://pl.wikipedia.org/wiki?curid=1872507" title="Nahua">
Nahua

Nahua (wymowa: "nała") – grupa autochtonicznych ludów Ameryki Północnej, posługujących się różnymi odmianami języka nahuatl. 
Historia.
Przodkowie dzisiejszych Nahua przybyli z północy na Wyżynę Meksykańską około V w. n.e. Grupa ta obejmowała w przeszłości takie ludy jak Toltekowie, Chichimekowie, Aztekowie, Tepanekowie, Tlaxcallanie i in. Na początku XVI w. zamieszkiwały one tereny dzisiejszego Meksyku, Gwatemali, Salwadoru i Nikaragui, a nawet Panamy. Po konkwiście w większości porzucały one swój język, przechodząc stopniowo na hiszpański.
Ludy Nahua obecnie.
Największa liczna osób posługujących się językiem nahuatl zamieszkuje w meksykańskich stanach Puebla, Veracruz, Hidalgo, Guerrero oraz San Luis Potosí. Poza Meksykiem istnieje jedynie niewielka enklawa w Salwadorze, tzw. Pipilowie.
Rząd meksykański gromadzi dane statystyczne dotyczące jedynie języka, a nie przynależności etnicznej. Tak więc w statystykach nie figurują Indianie, którzy mówią wyłącznie po hiszpańsku.

</doc>
<doc id="1872510" url="https://pl.wikipedia.org/wiki?curid=1872510" title="Instytut Spraw Zagranicznych">
Instytut Spraw Zagranicznych

Instytut Spraw Zagranicznych (ISZ) – niezależny think tank działający w formie prawnej fundacji w latach 2005-2015. 
Jego założycielami byli: Maciej Konarski, Piotr Marczewski, Damian Suchojad, Paweł Świeżak, Michał Tekliński, Filip Topolewski i Przemysław Wasilewski. 
Prezesem ISZ był Filip Topolewski, a następnie Piotr Chmielewski.
Misją ISZ było rozpowszechnianie wiedzy o świecie i stosunkach międzynarodowych oraz integracja osób zainteresowanych sprawami zagranicznymi i polityką zagraniczną Polski.
Do głównych celów instytucji należało:
Swoje statutowe cele ISZ realizował m.in.: 
Partnerami ISZ były m.in.: Ministerstwo Spraw Zagranicznych, Centrum Stosunków Międzynarodowych i Ambasada USA w Polsce.

</doc>
<doc id="1872511" url="https://pl.wikipedia.org/wiki?curid=1872511" title="Rabbit a la Berlin">
Rabbit a la Berlin



</doc>
<doc id="1872513" url="https://pl.wikipedia.org/wiki?curid=1872513" title="Nikolay Spinev">
Nikolay Spinev



</doc>
<doc id="1872514" url="https://pl.wikipedia.org/wiki?curid=1872514" title="Smilno">
Smilno

Smilno – wieś (obec) w powiecie Bardejów w kraju preszowskim na Słowacji, w historycznym regionie Szarysz. Powierzchnia 13,796 km². Ludność: 712 mieszkańców (21.05.2011 r.).
Smilno leży na Pogórzu Ondawskim, u południowych podnóży masywu Smilniańskiego Wierchu (słow. "Smilniansky vrch"), na wysokości 400–440 m n.p.m.
Pierwsza wzmianka o miejscowości pochodzi z 1250 r. We wsi wczesnogotycki kościół katolicki z XIII w., przebudowany w stylu barokowym w 1768 r.

</doc>
<doc id="1872515" url="https://pl.wikipedia.org/wiki?curid=1872515" title="Plan głodowy">
Plan głodowy

„Plan głodowy” (niem. "Hungerplan", także "Backe-Plan") – potoczna nazwa nadana przez historyków niemieckim planom ekonomicznej eksploatacji okupowanych terytoriów ZSRR.
Opracowane wiosną 1941 roku „Polityczno-gospodarcze wytyczne dla organizacji na Wschodzie” przewidywały, iż na zdobytych przez Wehrmacht terytoriach ZSRR konfiskowane będą wszystkie „nadwyżki” żywności, a uzyskane w ten sposób artykuły spożywcze zostaną przekazane walczącym na froncie wschodnim oddziałom lub cywilnej ludności III Rzeszy. Niemieccy przywódcy świadomie założyli, że na skutek realizacji tego planu umrze z głodu blisko 30 milionów obywateli ZSRR.
Założenia planu.
Geneza „Planu głodowego” sięgała wczesnych etapów planowania operacji „Barbarossa”. Dla niemieckich sztabowców szybko stało się jasne, że ogromne odległości do linii frontu oraz uboga infrastruktura transportowa ZSRR nie pozwolą na dostarczenie niemieckim żołnierzom odpowiedniej ilości zaopatrzenia z magazynów na terytorium Rzeszy. Z tego względu główny wydział gospodarczy Wehrmachtu zaproponował, aby do przełomu 1941 i 1942 roku „cała armia niemiecka (…) żywiła się na koszt Rosji”. Przyjęcie takiego rozwiązania miało odciążyć służby logistyczne Wehrmachtu i umożliwić im skupienie większości sił i środków na zapewnieniu regularnych dostaw amunicji dla walczących oddziałów. Ramowe założenia planu opracowano w marcu 1941 roku, natomiast w dniu 2 maja 1941 główny wydział gospodarczy Wehrmachtu wydał zestaw stosownych wytycznych. Niemieccy sztabowcy bez ogródek stwierdzili wówczas, że „dziesiątki milionów ludzi z pewnością umrą z głodu, jeśli zabierzemy wszystko, czego potrzebujemy”.
Nazistowskim przywódcom plan ten wydał się jednak za mało ambitny. Oczekiwali oni bowiem jak najszybszego rozpoczęcia gospodarczej eksploatacji podbitych ziem, pozwalającej zniwelować skutki gwałtownego przerwania współpracy ekonomicznej z ZSRR, którą III Rzesza owocnie prowadziła od momentu zawarcia paktu Ribbentrop-Mołotow. Hitler i jego bliscy współpracownicy obawiali się w szczególności społecznych niepokojów wywołanych kryzysem żywnościowym, gdyż pamiętali, że w podobnych okolicznościach doszło w Niemczech do rewolucji 1918 roku i upadku Cesarstwa Niemieckiego. Z tego względu przyjęto zasadę, że problemy związane ze spodziewanymi niedoborami żywności mogą dotknąć wyłącznie mieszkańców okupowanych państw (zwłaszcza ZSRR), a także jeńców wojennych i Żydów.
23 maja 1941 roku główny wydział gospodarczy Wehrmachtu przygotował nowy dokument – zatytułowany „Polityczno-gospodarcze wytyczne dla organizacji na Wschodzie” (potocznie „plan głodowy”). Tym razem przyjęto założenie, że sowieckie zasoby żywnościowe posłużą nie tylko do wykarmienia walczących na Wschodzie dywizji, lecz również do zaopatrywania cywilnej ludności III Rzeszy. Kluczową rolę w procesie przygotowania założeń „planu głodowego” odegrał także urząd ds. Planu Czteroletniego nadzorowany przez Hermanna Göringa. W tym kontekście należy zwłaszcza wymienić Herberta Backe – sekretarza stanu w ministerstwie rolnictwa, a zarazem komisarza do spraw wyżywienia w urzędzie ds. Planu Czteroletniego – od którego nazwiska „plan głodowy” jest czasem nazywany "Backe-Plan".
Szczególną rolę w niemieckich planach odgrywała Ukraina, o której Backe mówił, iż „z perspektywy rolniczej i przemysłowej stanowi ona najbardziej wartościową część Związku Radzieckiego”. Niemcy uznawali Ukrainę (wraz z częścią południowej Rosji) za „region nadwyżek” – produkujący więcej żywności niż potrzebuje jego ludność. Obszary miejskie na obszarze całego ZSRR, jak również Białoruś i północno-zachodnie regiony Rosji (mniej wydajne pod względem rolniczym) stanowiły z kolei „region deficytu”. „Polityczno-gospodarcze wytyczne dla organizacji na Wschodzie” przewidywały, że po rozpoczęciu inwazji na ZSRR żołnierze Wehrmachtu oraz członkowie aparatu okupacyjnego przystąpią do masowej konfiskaty „nadwyżek” żywności, które w normalnych warunkach były przeznaczone na wykarmienie populacji miejskiej oraz mieszkańców północnych regionów ZSRR. Planowano, że do końca 1941 roku do samej tylko Rzeszy trafi 7 milionów ton radzieckiego zboża. Backe opowiadał się za utrzymaniem systemu kołchozów na okupowanych obszarach ZSRR, gdyż w jego opinii stanowiły one narzędzie znacznie ułatwiające kontrolę nad podażą żywności. Backe miał ponoć stwierdzić, że „gdyby Sowieci nie załatwili tego wcześniej, Niemcy musieliby sami zaprowadzić kołchozy”.
Konfiskowane artykuły spożywcze miały posłużyć do wyżywienia żołnierzy na froncie, a także umożliwić III Rzeszy kontynuowanie wojny bez nadmiernych kosztów dla własnej ludności cywilnej. „Plan głodowy” miał również spełnić szereg celów politycznych związanych z niemieckimi planami kolonizacji Europy Wschodniej. Jednym z efektów jego realizacji miała być bowiem „likwidacja przemysłu, a zarazem znacznej części ludności w regionach deficytu”. W ten sposób „Plan głodowy” cofnąłby Związek Radziecki do ery przedindustrialnej i zamienił go w kraj znacznie słabiej zaludniony – bez przemysłu i wielkich miast. Autorzy planu z rozmysłem założyli, że na skutek jego realizacji blisko 30 milionów obywateli ZSRR umrze z głodu. W „wytycznych” z 23 maja 1941 roku znalazły się słowa: „wiele dziesiątek milionów ludzi na tym terytorium stanie się zbędnych i umrze lub będzie musiało wyemigrować na Syberię. Próby uratowania tamtejszej ludności od śmierci głodowej przez pozyskanie nadwyżek ze strefy czarnoziemów mogą być podejmowane jedynie kosztem zaopatrzenia dla Europy. Uniemożliwiłoby to Niemcom wytrzymanie do końca wojny oraz odebrałoby Niemcom i Europie zdolność oparcia się blokadzie. Pod tym względem musi panować absolutna jasność”. Z kolei w innym dokumencie stwierdzono, że „w żadnym wypadku nie może być mowy o utrzymaniu obecnego stanu, ponieważ chodzi tu o świadomy odwrót od tego, co zostało dokonane i o włączenie gospodarki rolnej Związku Radzieckiego w europejskie ramy. Efektem tego stanie się zamieranie przemysłu jak również wymieranie większej części społeczeństwa”.
Ten ludobójczy projekt został świadomie i bez większych oporów zaakceptowany przez najwyższe kierownictwo III Rzeszy. Martin Bormann mówił, że „miliony ludzi muszą umrzeć z głodu”. "Reichsmarschall" Göring przewidywał z kolei, że „śmierć będzie teraz siać swe największe żniwo od czasów wojny trzydziestoletniej”, a także dworował sobie, że „Ukraińcy będą musieli zjadać siodła kozackie”.
Realizacja Planu.
22 czerwca 1941 wojska niemieckie rozpoczęły inwazję na ZSRR. W ciągu następnych sześciu miesięcy w niemieckich rękach znalazły się rozległe obszary europejskiej części tego państwa (m.in. cała Ukraina). Na okupowanych terytoriach Niemcy starali się rekwirować niemal całą żywność, którą byli w stanie znaleźć – pozostawiając miejscową ludność z niewielkim lub żadnym zapasem na przetrwanie zimy. 16 września 1941 Göring wydał rozkaz, w którym przypomniał, że oddziały walczące na froncie wschodnim powinny „żyć z ziemi”, podkreślając jednocześnie, iż „na terenach okupowanych artykuły spożywcze winny być zapewnione tylko dla tych, którzy dla nas pracują”. Feldmarszałek Walter von Reichenau głosił, że „żywienie tutejszych mieszkańców jest takim samym nieporozumieniem, jak rozdawanie za darmo papierosów i chleba”. Inny generał stwierdził z kolei, że Niemcy będą musieli żywić się „jak na wojnach kolonialnych”. W podobnym kierunku szły rozkazy generała Eduarda Wagnera – Generalnego Kwatermistrza Wojsk Lądowych ("Generalquartiermeister in OKH") – który podkreślał, iż ludność ZSRR „może otrzymywać tylko minimum niezbędne do egzystencji”. 3 listopada 1941 w rozkazie skierowanym do dowództwa Grupy Armii „Północ” Wagner stwierdził, iż: „każdy pociąg z żywnością z ojczyzny uszczupla jej zasoby żywnościowe. Lepiej jest, by nasi rodacy mieli cokolwiek, a Rosjanie głodowali”. Niemieckim żołnierzom tłumaczono, że karmienie jeńców lub radzieckich cywilów jest równoznaczne odbieraniem pożywienia niemieckim dzieciom.
Do dziś historycy nie są w stanie obliczyć, ilu mieszkańców okupowanych ziem padło ofiarą tej polityki. Setki tysięcy, może miliony ludzi zmarło z głodu podczas surowej zimy 1941/1942 roku. Na skutek niemieckich działań klęska głodu dotknęła m.in. Kijów i Charków. W stolicy Ukrainy zmarło z głodu być może nawet do 50 tys. osób. Z kolei w Charkowie zmarło ok. 20 tys. mieszkańców – w tym 273 dzieci z miejskiego sierocińca. „Plan głodowy” miał w szczególności ogromny wpływ na tragiczną sytuację radzieckich jeńców wojennych. Jeszcze przed rozpoczęciem inwazji na ZSRR sztaby kilku niemieckich armii na Wschodzie wydały instrukcje, w których nakazywano, aby jeńcy otrzymywali tylko niewielkie ilości pokarmu najgorszej jakości. Niektóre rozkazy z góry przewidywały, że wartość kaloryczna jenieckich racji będzie znajdować się na poziomie niższym od minimum niezbędnego do przeżycia. Po rozpoczęciu wojny niemieckie dowództwo konsekwentnie obcinało racje żywnościowe dla jeńców. W efekcie wzięci do niewoli czerwonoarmiści tysiącami umierali z głodu, a w obozach jenieckich powszechny stał się kanibalizm. Do stycznia 1942 roku zmarło ponad 2 miliony radzieckich jeńców wojennych.
Kwestia żywnościowa była również jednym z głównych powodów, dla których Hitler podjął decyzję o rezygnacji z bezpośredniego szturmu na Moskwę i Leningrad na rzecz długotrwałego oblężenia – mającego na celu wygłodzenie ludności tych dwóch metropolii. W przypadku Moskwy niemieckie niepowodzenia na froncie uniemożliwiły realizację tego planu. Leningrad znajdował się jednak pod oblężeniem przez blisko 900 dni. Na skutek niemieckiej blokady zmarło wówczas – głównie na skutek głodu – blisko milion mieszkańców miasta. Niemcy od początku zakładali, iż taki będzie skutek oblężenia. Już 10 września 1941 profesor Wilhelm Ziegelmayer – ekspert ds. rolnych w Naczelnym Dowództwie Wehrmachtu ("Oberkommando der Wehrmacht") – zapisał w swoim dzienniku: „także i w przyszłości nie będziemy się zajmować kwestią kapitulacji Leningradu. Musi on zostać zniszczony za pomocą jakiejś naukowo opracowanej metody”. Burmistrz Hamburga, Carl Vincent Krogmann, podczas służbowej podróży na linię frontu zapisał natomiast: „przyjmuje się, że większa część liczącego 5,5 mln mieszkańców miasta umrze z głodu”. Generalny Kwatermistrz Wagner zapowiadał, że „zwłaszcza Leningrad powinien głodować”, a dwa miesiące później pisał w liście do żony: „najpierw musimy wydusić tych z Petersburga”, gdyż – jak to uzasadniał – nie można mieć „kilku milionów ludzi na swym utrzymaniu”. Konkluzja Wagnera brzmiała: „nie powinno być przy tym mowy o żadnych sentymentach”.
Ostatecznie klęska głodu na okupowanych obszarach ZSRR nie przybrała jednak tak wielkich rozmiarów, jak zakładali to niemieccy planiści. Wynikało to przede wszystkim z faktu, że Niemcy nie mieli dość sił i środków, aby kontrolować każdy kołchoz, obserwować wszystkie zbiory i zagwarantować, że nic nie zostało ukryte i nie umknęło ewidencji. Nie byli także w stanie szczelnie odseparować miast od wsi; brakowało im rozeznania w lokalnych uwarunkowaniach; znajomości kryjówek, schowków itp. Z kolei ludność ZSRR – zahartowana latami niedostatku i stalinowskiej kolektywizacji – potrafiła skutecznie walczyć o przetrwanie i ukryć lub zorganizować żywność niezbędną do przeżycia. Ponadto pomimo wyraźnych wytycznych z góry, lokalne władze okupacyjne (wojskowe i cywilne) realizowały plan konfiskaty żywności z dużą niekonsekwencją. Lokalni komendanci obawiali się, że wywołanie klęski głodu poprzez nazbyt skrupulatne wypełnianie założeń „wytycznych” może spowodować niekontrolowany rozwój partyzantki lub uniemożliwić wykorzystanie ludności okupowanych ziem w charakterze taniej siły roboczej. Zapewne część z nich kierowała się także względami humanitarnymi.
Dążenie do zniwelowania rozmaitych problemów gospodarczo-społecznych wywołanych niedoborami żywności było jedną z przyczyn, dla których kierownictwo III Rzeszy podjęło decyzję o przyspieszeniu tzw. ostatecznego rozwiązania kwestii żydowskiej – w szczególności na okupowanych obszarach Polski i ZSRR. Już 20 stycznia 1942 podczas konferencji w Wannsee zadecydowano o rozpoczęciu eksterminacji polskich Żydów przetrzymywanych w gettach na terenie Generalnego Gubernatorstwa i tzw. okręgu białostockiego. 

</doc>
<doc id="1872516" url="https://pl.wikipedia.org/wiki?curid=1872516" title="Modriča Maxima">
Modriča Maxima



</doc>
<doc id="1872517" url="https://pl.wikipedia.org/wiki?curid=1872517" title="Cerkiew św. Mikołaja w Szanghaju">
Cerkiew św. Mikołaja w Szanghaju

Cerkiew św. Mikołaja – cerkiew prawosławna w Szanghaju, wzniesiona w latach 1932–1934.
Inicjatorem wzniesienia świątyni był rosyjski biały emigrant, gen. Glebow. Budynek powstał dzięki prywatnym składkom wiernych oraz innych osób, np. brytyjskiego generała Fleminga. W planach twórców cerkiew miała upamiętniać los cara Mikołaja II, jego żony Aleksandry Fiodorowny, córek Olgi, Tatiany, Marii i Anastazji oraz syna Aleksego. Kamień węgielny pod cerkiew został położony na obszarach będących własnością Francji, 18 grudnia 1932. Budynek był gotowy 31 marca 1934.
Cerkiew była czynna do sierpnia 1955, kiedy została zamknięta dla kultu religijnego. Pełniła początkowo funkcję pralni, a następnie (co trwa do dnia dzisiejszego) zaadaptowano ją na lokal gastronomiczny. Cechy architektury cerkiewnej są w niej nadal wyraźne, stąd od 1994 znajduje się pod ochroną jako zabytek.
Od maja do grudnia 2010 w obiekcie odbywały się regularne nabożeństwa przeznaczone dla prawosławnych gości targów EXPO. W cerkwi obchodzono również Paschę w 2011.

</doc>
<doc id="1872520" url="https://pl.wikipedia.org/wiki?curid=1872520" title="Meleagris gallopavo">
Meleagris gallopavo



</doc>
<doc id="1872521" url="https://pl.wikipedia.org/wiki?curid=1872521" title="Gubernia astrachańska">
Gubernia astrachańska

Gubernia astrachańska () – jednostka administracyjna Imperium Rosyjskiego i RFSRR (gubernia) utworzona przez Piotra I 22 listopada 1717 ze stolicą w Astrachaniu poprzez wydzielenie z terytorium guberni kazańskiej. Zlikwidowana w 1925.
Gubernia zajmowała południowo-wschodnią część Rosji Europejskiej. Była położona pomiędzy 45° a 51° szerokości geograficznej północnej i 43° a 51° długości geograficznej wschodniej.
Powierzchnia guberni wynosiła w 1886 – 208 200 km² (182 913 wiorst kwadratowych). Gubernia graniczyła: od południa z obwodem terskim i gubernią stawropolską, od zachodu z Obwodem Wojska Dońskiego, od północnego zachodu z gubernią saratowską, od północy z gubernią samarską, od południowego wschodu z Morzem Kaspijskim, od wschodu – z obwodem uralskim.
Demografia.
Ludność według spisu powszechnego 1897 liczyła 1 003 542 osób.

</doc>
<doc id="1872522" url="https://pl.wikipedia.org/wiki?curid=1872522" title="Gross Kreutz (Havel)">
Gross Kreutz (Havel)



</doc>
<doc id="1872524" url="https://pl.wikipedia.org/wiki?curid=1872524" title="Aconitum excelsum">
Aconitum excelsum



</doc>
<doc id="1872526" url="https://pl.wikipedia.org/wiki?curid=1872526" title="Carola (grusza)">
Carola (grusza)

Grusza 'Carola' – odmiana uprawna (kultywar) gruszy należąca do grupy grusz zachodnich. Jesienna odmiana wyselekcjonowana w Szwecji w 1957 roku przez Olafa Bergendala. Krzyżówka odmian 'Johantorp' i 'Komisówka'. W Polsce pojawiła się w latach 80 XX wieku, do Rejestru Odmian wpisana w 1998 roku.
Zastosowanie.
Jesienna odmiana deserowa. Polecana zarówno do uprawy towarowej jak i amatorskiej, zwłaszcza w chłodniejszych rejonach. Jest dobrym zapylaczem dla odmian grusz: 'Konferencja' i 'Radana'; natomiast sama jest dobrze zapylana przez 'Amforę', 'Konferencję', 'Dicolor';. Do prawidłowego zapylenia wymagana jest obecność odmiany zapylającej gdyż owoców partenokrpicznych tworzy bardzo mało lub wcale.
Uprawa.
Wcześnie wchodzi w okres owocowania, owocuje obficie, przeważnie regularnie. Kwitnie średnio wcześnie.
Podkładka i stanowisko.
Jako podkładki zaleca się do nasadzeń amatorskich siewki gruszy kaukaskiej, w sadach intensywnych lepiej sprawdzają się typy pigwy, zwłaszcza pigwa S1 oraz MA. W starszym wieku wymaga cięcia prześwietlającego.
Zdrowotność.
Na mróz bardzo odporna, na parcha średnio odporna, wrażliwa na zarazę ogniową. Mało podatna na choroby drewna i kory.
Zbiór i przechowywanie.
Zbiór owoców najczęściej przypada na połowę września. Do spożycia nadają się po 3-4 tygodniach od zbioru. W chłodni można je przechować do końca stycznia.

</doc>
<doc id="1872527" url="https://pl.wikipedia.org/wiki?curid=1872527" title="Dzielnica żydowska w Eisenstadt">
Dzielnica żydowska w Eisenstadt

Dzielnica żydowska w Eisenstadt – teren byłej dzielnicy (getta) żydowskiego, znajdujący się w Eisenstadt – stolicy austriackiego Burgenlandu.
Położenie.
Dzielnica rozpościera się wzdłuż ulicy Unterbergstrasse i Placu Jerozolimskiego ("Jerusalemplatz") na zachód od zabytkowego centrum miasta i pałacu Esterházych.
Historia i zabytki.
Getto żydowskie powstało w Eisenstadt prawdopodobnie już w XIII w. Rozwinęło się w XVII w., a likwidacji uległo w 1938 za sprawą władz nazistowskich. Obecnie na terenie dzielnicy mieści się największe w Austrii Muzeum Żydowskie, poświęcone historii i obyczajom tutejszych Żydów. W północnej części (na tyłach szpitala) mieści się dobrze zachowany kirkut. Od strony Placu Jerozolimskiego stoi jedyny z dwóch, zachowany słup z łańcuchem (z 1862), który przeciągano podczas świąt i szabasu, tak aby nikt nie zakłócał spokoju i modlitwy. Ostatni raz przeciągnięto go w 1938.
Dzielnica, nieco zniszczona podczas II wojny światowej, jest częściowo zabudowana banalną architekturą powojenną, jednak poszczególne jej części zachowały dawny klimat.

</doc>
<doc id="1872532" url="https://pl.wikipedia.org/wiki?curid=1872532" title="Polski Związek Taekwondo Olimpijskiego">
Polski Związek Taekwondo Olimpijskiego

Polski Związek Taekwondo Olimpijskiego (PZTO; ang. Polish Taekwondo Federation) – ogólnopolski związek sportowy olimpijskiej wersji taekwondo zrzeszający kluby z całej Polski. Związek początkowo nosił nazwę "Polski Związek Taekwondo Sportowego", następnie "Polski Związek Taekwondo WTF". Polski Związek Taekwondo Olimpijskiego jest członkiem World Taekwondo Federation oraz European Taekwondo Union. 

</doc>
<doc id="1872533" url="https://pl.wikipedia.org/wiki?curid=1872533" title="Marian Wróbel">
Marian Wróbel

Marian Wróbel (ur. 1 stycznia 1907 we Lwowie, zm. 25 kwietnia 1960 w Warszawie) – problemista polski, zaliczający się do czołówki światowej.
Życiorys.
W latach 1947–1950 był najlepszym kompozytorem szachowym na świecie. Opublikował ponad 1000 zadań, zdobył 88 pierwszych nagród oraz setki wyróżnień w periodykach z całego świata.
W szachy nauczył się grać jako 5-letni chłopiec, ale zainteresowała go problemistyka. Z wykształcenia magister filologii polskiej, ale ze względu na słaby stan zdrowia (choroba kręgosłupa) poświęcił się całkowicie kompozycji szachowej.
Debiutował w 1922, a więc w wieku 15 lat. Już w 1928 międzynarodowy Związek Problemistów sklasyfikował go na IV miejscu na świecie. W 1948 został odznaczony Złotym Krzyżem Zasługi. W 1956 Międzynarodowa Federacja Szachowa nadała mu tytuł sędziego klasy międzynarodowej. Sędziował wiele imprez, w tym mistrzostwa Polski. Był też Członkiem Honorowym Polskiego Związku Szachowego
W 1954 otrzymał tytuł mistrza kompozycji szachowej. Międzynarodowa Federacja Szachowa nadała mu pierwsze tytuły międzynarodowe (arcymistrzowskie) w 1959, a kolejnej nominacji już nie dożył.
Napisał kilka książek związanych z kompozycją szachową:
Był cenionym wychowawcą i nauczycielem licznego grona polskich problemistów. Komisja Kompozycji Szachowej Polskiego Związku Szachowego ogłosiła rok 2007 – rokiem mistrza Mariana Wróbla.
W 2013 pośmiertnie otrzymał tytuł arcymistrza krajowego w kompozycji szachowej.

</doc>
<doc id="1872534" url="https://pl.wikipedia.org/wiki?curid=1872534" title="Ernst Ludwig von Jagow">
Ernst Ludwig von Jagow

Ernst Ludwig von Jagow (ur. 6 listopada 1853 w zamku Calberwisch w okolicy Osterburga, zm. 19 kwietnia 1930 w Brandenburgu) – pruski polityk, ostatni nadprezydent Prus Zachodnich.
Z wykształcenia prawnik, w latach 1886-1893 landrat w Osterburgu. W latach 1889-1901 poseł Sejmu Pruskiego. W latach 1895-1899 prezydent rejencji poznańskiej, a w latach 1901-1905 rejencji kwidzyńskiej. Od 1905 do likwidacji prowincji w 1919 był nadprezydentem prowincji Prusy Zachodnie.

</doc>
<doc id="1872535" url="https://pl.wikipedia.org/wiki?curid=1872535" title="Stan Van Gundy">
Stan Van Gundy

Stanley Alan Van Gundy (ur. 26 sierpnia 1959 w Indio) – amerykański trener koszykarski.
Życiorys.
Kariera trenerska.
Miami Heat.
Van Gundy zaczynał karierę trenera będąc asystentem Pata Rileya. W latach 1995–2003 pracował z nim w Miami Heat. Potem objął posadę pierwszego szkoleniowca drużyny z Florydy. W sezonie 2003/2004 jego drużyna zanotowała bilans 42–40. W play-off dotarła do 2. rundy. Rok później Van Gundy wygrał z Miami Heat 59 meczów w sezonie zasadniczym, przegrywając zaledwie 23. W play-off drużyna odpadła w finale konferencji. Sezon 2005/2006 był jego ostatnim w Heat. 12 grudnia 2005 zrezygnował z pracy w tym zespole. Łącznie w sezonie 2005/2006 poprowadził Heat w 21 spotkaniach, wygrywając 11 z nich. 
Orlando Magic.
W 2007 Van Gundy objął posadę pierwszego szkoleniowca innej drużyny z Florydy, a mianowicie Orlando Magic. W swoim pierwszym sezonie Van Gundy wygrał 52 z 82 spotkań "Magii z Orlando". W play-off drużyna prowadzona przez Dwighta Howarda dotarła do półfinału konferencji. Rok później Orlando wygrało 59 spotkań w sezonie zasadniczym, a Van Gundy mógł cieszyć się z wicemistrzostwa NBA. 28 września 2009 Van Gundy przedłużył kontrakt z Orlando Magic do 2011 roku. 21 maja 2012 został zwolniony z posady trenera Magic.
Detroit Pistons.
W maju 2014 podpisał pięcioletni, wart 35 milionów dolarów kontrakt z drużyną Detroit Pistons. Łączy funkcje głównego trenera oraz prezydenta do spraw transferów koszykarskich (ang. President of Basketball Operations). Będzie trzecim w NBA aktywnym trenerem łączącym obie funkcje. Pozostali dwaj to Doc Rivers (Los Angeles Clippers) oraz Gregg Popovich (San Antonio Spurs). 7 maja 2018 został zwolniony ze stanowiska głównego trenera oraz prezesa do spraw operacji koszykarskich.
22 października 2020 został trenerem New Orleans Pelicans. 17 czerwca 2021 został zwolniony ze stanowiska.
Rodzina.
Stan Van Gundy ma żonę Kim oraz czworo dzieci, Shannona, Michaela, Alison oraz Kelly. Jego ojciec Bill był trenerem koszykówki na uniwersytecie Brockport State w Nowym Jorku. Brat Stana Van Gundy'ego, Jeff także jest trenerem koszykówki. W latach 1995–2007 prowadził New York Knicks i Houston Rockets.

</doc>
<doc id="1872536" url="https://pl.wikipedia.org/wiki?curid=1872536" title="Batukamma">
Batukamma

Batukamma, Bodemma (telugu బతుకమ్మ) – święto wiosny obchodzone przez kobiety w regionie Telangana w indyjskim stanie Andhra Pradesh. Wypada na przełomie września i października, trwa 7 dni i kończy się na dwa dni przed innym świętem, Dasara, nazywanym tu "Durgasztami".
Nazwa święta pochodzi od słów w telugu: "batuku" („życie”) i "amma" („matka”) i jest związane z kultem bogini Gauri, personifikacji kobiecości.
Zwyczaje.
Symbolem święta jest specjalna aranżacja z kwiatów, składająca się z siedmiu koncentrycznych warstw, całość ma kształt stożka
Używa się do niej polnych kwiatów, kwitnących o tej porze roku: "gunuka, tangedi, lotos, alli, katla, teku". Kwiaty zbierane są przez mężczyzn, natomiast kobiety zajmują się ich układaniem na specjalnej tacy zwanej "tambalamu". Na szczycie stożka zawsze musi się znajdować kwiat dyni. Wieczorem kobiety tańczą i śpiewają wokół kompozycji z kwiatów, również zwanych "batukamma".

</doc>
<doc id="1872538" url="https://pl.wikipedia.org/wiki?curid=1872538" title="European Taekwondo Union">
European Taekwondo Union

European Taekwondo Union (ETU, pol. "Europejska Unia Taekwondo") – europejska federacja zrzeszająca narodowe związki sportowe taekwondo olimpijskiego z całej Europy. W Polsce członkiem ETU jest Polski Związek Taekwondo Olimpijskiego. Federacja jest jedynym organizatorem mistrzostw Europy w taekwondo wersji olimpijskiej.
Linki zewnętrzne.
Oficjalna strona

</doc>
<doc id="1872540" url="https://pl.wikipedia.org/wiki?curid=1872540" title="TVK SM">
TVK SM



</doc>
<doc id="1872543" url="https://pl.wikipedia.org/wiki?curid=1872543" title="Livovská Huta">
Livovská Huta

Livovská Huta – wieś (obec) w powiecie Bardejów w kraju preszowskim na Słowacji, w historycznym regionie Szarysz. Powierzchnia 14,216 km². Liczba ludności: 51 mieszkańców (21.05.2011 r.).
Livovská Huta leży w samym sercu Gór Czerchowskich, w zamknięciu doliny Topli, w strefie, w której przyjmuje ona swoje pierwsze dopływy: Krížovský potok i Banský potok (lewobrzeżne) oraz Hradský potok (prawobrzeżny). Wieś leży na wysokości 650 ÷ 670 m n.p.m., lecz jej kataster sięga po najwyższy szczyt tej grupy górskiej – Minčol (1157 m n.p.m.). Powstała w XVII w. na terenie feudalnego „państwa” Hertník. Na terenie wsi istniał tartak napędzany kołem wodnym oraz folusz. Działała huta szkła, produkująca butelki, a później również szlifiernia szkła, które pracowały do początków XX w.
Livovská Huta jest jedną z najmniejszych pod względem liczby mieszkańców wsi tej części Słowacji, w dodatku w dalszym ciągu się wyludniającą. Część starszych domostw przekształcono już w sezonowo zamieszkiwane domy letniskowe. Mieszkańcy w większości utrzymują się z pracy w lesie. Komunikacja autobusowa z Bardejowem.
We wsi zachowało się kilka ostatnich drewnianych chałup zrębowych z dachami krytymi gontem. W górnej części wsi kościół greckokatolicki pod wezwaniem św. Jakuba z 1937 r.
W granicach wsi, w jej południowo-zachodniej części, znajduje się rezerwat przyrody Pramenisko Tople, obejmujący źródliska rzeki Topli.

</doc>
<doc id="1872544" url="https://pl.wikipedia.org/wiki?curid=1872544" title="Aimone Spokojny">
Aimone Spokojny

Aimone Spokojny (ur. 1291, zm. 1343) – hrabia Sabaudii, hrabia Aosty i Moriany 1329–1343.
Aimone Spokojny był synem hrabiego Amadeusza V Wielkiego z dynastii sabaudzkiej i Sybilli z Bage. Tron Sabaudii objął po śmierci starszego brata. 1 maja 1330 w Casale Monferrato ożenił się z Jolantą Paleologiną z Montferratu (1318-1342), wnuczką cesarza bizantyjskiego - Andronika II i markiza Monferrat - Wilhelma VII. Para miała pięcioro dzieci:

</doc>
<doc id="1872545" url="https://pl.wikipedia.org/wiki?curid=1872545" title="Jun’ichi Watanabe">
Jun’ichi Watanabe

 – japoński pisarz.
Ukończył studia na Uniwersytecie Medycznym w Sapporo. Po zdaniu egzaminu państwowego w 1951 roku rozpoczął pracę jako chirurg ortopeda.
W 1969 roku zrezygnował z praktyki lekarskiej i poświęcił się wyłącznie pracy literackiej.
Otrzymał wiele nagród, w tym Nagrodę Naokiego w 1970 roku za "Hikari to kage" (Światło i cień) i Nagrodę Yoshikawy (1980) za "Tōki rakujitsu" (Daleki zachód słońca) i "Nagasaki Roshia yūjokan" (Rosyjski dom kurtyzan w Nagasaki).
Zdobył sławę powieścią "Shitsurakuen" (Jun’ichi Watanabe, 1955) o grzesznej miłości i zdradzie małżeńskiej. Popularność zdobyła także powieść " Hanauzumi" (Ukryty kwiat, 1970), wydana w Polsce w przekładzie z angielskiego pt. „Za kwietnymi polami” (2009). Jest ona poświęcona trudnej drodze życia pierwszej japońskiej lekarki medycyny zachodniej, Ginko Ogino (1851–1913).

</doc>
<doc id="1872546" url="https://pl.wikipedia.org/wiki?curid=1872546" title="Norbert Lippóczy">
Norbert Lippóczy

Norbert Lippóczy (ur. 11 marca 1902 r. w Tállya, zm. 24 czerwca 1996 w Tarnowie) – przedsiębiorca, kolekcjoner, bibliofil, współzałożyciel i wieloletni działacz Tarnowskiego Towarzystwa Przyjaciół Węgier. W 1992 roku otrzymał tytuł Honorowego Obywatela Miasta Tarnowa.
Życie.
Norbert Lippóczy urodził się w miejscowości Tállya w regionie Tokaj na Węgrzech, jako starszy syn Norberta i Anny, w rodzinie od XVI wieku zajmującej się produkcją wina, nobilitowanej w 1556 roku. Miał pięć sióstr i młodszego brata, Miklósa. Po ukończeniu Akademii Rolniczej w Debreczynie z tytułem inżyniera rolnictwa wyjechał w 1925 roku na praktykę do Finlandii, goszcząc u rodziny fińskiego artysty rzeźbiarza Alpo Sailo. W 1929 roku przyjechał wraz z ojcem do Tarnowa, objąć kierownictwo uruchamianej tam ekspozytury rodzinnego przedsiębiorstwa. Winiarnia, pod firmą Główny Skład Win Mszalnych Norberta Lippóczego, została otwarta 3 lipca 1929 roku w centrum miasta, przy placu Kazimierza Wielkiego. Jako zaprzysiężony dostawca win mszalnych obsługiwała głównie księży diecezji tarnowskiej i sandomierskiej, ale również firmy i osoby prywatne. W 1933 roku Norbert Lippóczy ożenił się z Kornelią Wojnar (ur. w Cieszynie, doktor polonistyki, absolwentka Uniwersytetu Jagiellońskiego, zm. w 2001 roku). W 1938 roku urodził im się jedyny syn, Piotr (prawnik, zm. w 1997 roku). Norbert Lippóczy czynnie uczestniczył w życiu wspólnoty Węgrów osiadłych w Tarnowie, był na przykład ojcem chrzestnym przyszłego malarza Gabriela Morvaya.
Działalność składu win Lippóczych w Tarnowie przerwał wybuch II wojny światowej. Podczas próby przedostania się przez granicę węgierską we wrześniu 1939 roku cała rodzina została zatrzymana przez funkcjonariuszy NKWD. Żona i syn Norberta Lippóczego zostali wkrótce zwolnieni i powrócili do Tarnowa, on zaś został skazany na karę pięciu lat pobytu w obozie pracy przymusowej. Po zwolnieniu w 1945 roku, jako osoba narodowości węgierskiej, nie został objęty repatriacją w ramach umowy pomiędzy Polską a ZSRR. Był zmuszony pozostać w Związku Radzieckim i podjąć pracę w fabryce odzieży. Udało mu się nawiązać kontakt z żoną i dzięki jej interwencji oraz działaniom polskiej ambasady w Moskwie w 1953 roku (po śmierci Stalina) powrócił do Polski. Jego wspomnienia z lat 1939–1953 ukazały się w formie książkowej, pod tytułem "Zapiski z gułagu", wydane w 1992 roku we Wrocławiu nakładem Polskiego Towarzystwa Ludoznawczego w serii "Biblioteka Zesłańca".
Norbert Lippóczy pozostał wraz z rodziną w Tarnowie, pracując jako kierownik octowni w tarnowskich zakładach "Powin". Ważnym wydarzeniem w jego życiu stały się rewolucja węgierska w 1956 roku i pomoc dla jej ofiar, spontanicznie organizowana przez mieszkańców Tarnowa. Na fali społecznego entuzjazmu i wzrostu sympatii dla Węgrów powstało wtedy Tarnowskie Towarzystwo Przyjaciół Węgier, którego Norbert Lippóczy był współzałożycielem. Aby wyrazić swoją wdzięczność za pomoc rodakom, przekazał tarnowskiemu Muzeum Diecezjalnemu kolekcję sztuki ludowej, składającą się z obrazów malowanych na szkle, rzeźb o tematyce sakralnej oraz pokuckich kafli piecowych.
W 1968 roku Norbert Lippóczy przeszedł na emeryturę, poświęcając się całkowicie kolekcjonerstwu i działalności społecznej. Współpracował z Muzeum Diecezjalnym i Muzeum Okręgowym w Tarnowie w organizowaniu wystaw, udostępniając także swoje zbiory. Za swój wkład w rozwój kulturalny Tarnowa i upowszechnianie wiedzy o Węgrzech został odznaczony m.in. Orderem Gwiazdy Republiki Węgier, odznakami Zasłużony Działacz Kultury i Pro Kultura Hungarica. 11 marca 1992 roku Rada Miejska w Tarnowie nadała Norbertowi Lippóczemu tytuł Honorowego Obywatela Miasta Tarnowa.
Norbert Lippóczy zmarł 24 czerwca 1996 roku i został pochowany w grobowcu rodzinnym na Starym Cmentarzu w Tarnowie. 23 kwietnia 1998 roku jednej z ulic w dzielnicy Piaskówka zostało nadane imię Norberta Lippóczego. 1 lipca 1999 roku na ścianie domu przy ul. Mickiewicza 1, w którym mieszkał, odsłonięto tablicę pamiątkową. Zaś 14 czerwca 2008 roku na skwerze Petőfiego w Tarnowie, w obecności oficjalnej delegacji z Tállya, uroczyście ustawiony został kopijnik ku pamięci Lippóczego.
Działalność kolekcjonerska.
Pasja kolekcjonerska Norberta Lippóczego sięgała 1925 roku. Wtedy, podczas pobytu w Finlandii, otrzymał w podarunku bibliofilski egzemplarz eposu "Kalevala". Zapoczątkował on zbiór 55 egzemplarzy przekładów eposu na różne języki oraz opracowań na temat "Kalevali", przekazany w latach 1990–1991 ówczesnej Wojewódzkiej Bibliotece Publicznej w Tarnowie (obecnie Miejska Biblioteka Publiczna im. Juliusza Słowackiego).
W trakcie swoich podróży Norbert Lippóczy zainteresował się także sztuką ludową, szczególnie obrazami malowanymi na szkle. Także one stworzyły obfitą kolekcję (ponad 300 egzemplarzy), która wzbogaciła zbiory Muzeum Diecezjalnego w Tarnowie.
Kolejną pasją Norberta Lippóczego były ekslibrisy. Pierwszy z nich dostał w prezencie od tarnowskiego artysty Józefa Szuszkiewicza. Głównie interesowały go znaki poświęcone winorośli i winiarstwu, ale w jego zbiorach znalazły się również ekslibrisy o innej tematyce. Grafiki z jego zbiorów były przedmiotem 64 wystaw, zarówno w Polsce, np. na Biennale Ekslibrisu Współczesnego w Malborku, jak i na Węgrzech, w byłej Czechosłowacji, Bułgarii i RFN. Norbert Lippóczy zbierał także literaturę specjalistyczną poświęconą ekslibrisowi. Znaczną część swoich zbiorów (ponad 20 tys. sztuk) przekazał do Muzeum Okręgowego w Tarnowie, pozostałe trafiły do Muzeum Rolnictwa w Budapeszcie, Muzeum Wina w Zielonej Górze i Muzeum Winiarstwa im. Henryka Fukiera w Warszawie.
Jeszcze jednym polem działalności kolekcjonerskiej Norberta Lippóczego były pamiątki z okresu Wiosny Ludów, szczególnie te związane z osobami gen. Józefa Bema i Sándora Petőfiego. Część z nich, jako depozyt Tarnowskiego Towarzystwa Przyjaciół Węgier, weszła w skład wystawy prezentującej postać Józefa Bema w Muzeum Okręgowym w Tarnowie.

</doc>
<doc id="1872547" url="https://pl.wikipedia.org/wiki?curid=1872547" title="Daniela Anschütz-Thoms">
Daniela Anschütz-Thoms

Daniela Anschütz-Thoms (ur. 20 listopada 1974 w Erfurcie) – niemiecka łyżwiarka szybka, dwukrotna medalistka olimpijska oraz wielokrotna medalistka mistrzostw świata i Europy.
Kariera.
Pierwszy sukces w karierze Daniela Anschütz-Thoms osiągnęła w 2003 roku, kiedy zdobyła brązowy medal podczas wielobojowych mistrzostw świata w Göteborgu. W zawodach tych wyprzedziły ją jedynie Kanadyjka Cindy Klassen oraz kolejna Niemka, Claudia Pechstein. Dwa lata później wspólnie z Anni Friesinger i Sabine Völker wywalczyła złoty medal w biegu drużynowym na dystansowych mistrzostwach świata w Inzell. Indywidualnie najlepiej wypadła tam w biegu na 3000 m, który ukończyła na czwartej pozycji, przegrywając walkę o medal z Kristiną Groves z Kanady. W tym samym roku była też druga za Friesinger podczas mistrzostw Europy w Heerenveen oraz czwarta na wielobojowych mistrzostwach świata w Moskwie. W 2006 roku wzięła udział w igrzyskach olimpijskich w Turynie, razem z Anni Friesinger, Lucille Opitz, Claudią Pechstein i Sabine Völker zwyciężając w biegu drużynowym. W startach indywidualnych była między innymi piąta na dystansie 5000 m i szósta na 3000 m. Razem z Pechstein i Opitz zdobyła też brązowy medal podczas dystansowych mistrzostw świata w Salt Lake City w 2007 roku i rozgrywanych rok później mistrzostw świata w Nagano. W Nagano trzecie miejsce zajęła również w biegu na 300 m, ustępując jedynie Kristinie Groves i Holenderce Paulien van Deutekom. Z dystansowych mistrzostw świata w Richmond w 2009 roku wróciła bez medalu, zajmując czwarte miejsce w biegu na 1500 m i piąte miejsce w biegach na 3000 i 5000 m oraz biegu drużynowym. Zdobyła za to srebrny medal na mistrzostwach Europy w Heerenveen, ulegając tylko Pechstein. W styczniu 2010 roku była trzecia na mistrzostwach Europy w Hamar, przegrywając z Czeszką Martiną Sáblíkovą i Ireen Wüst z Holandii. Blisko miesiąc później wzięła udział w igrzyskach olimpijskich w Vancouver, gdzie Niemki w składzie: Daniela Anschütz-Thoms, Anni Friesinger, Stephanie Beckert i Katrin Mattscherodt obroniły tytuł z Turynu. Blisko medalu była także w biegach na 3000 i 5000 m, jednak oba zakończyła na czwartej pozycji. Wielokrotnie stawała na podium zawodów Pucharu Świata, jednak nigdy nie zwyciężyła. Najlepsze rezultaty osiągała w sezonie 2008/2009, kiedy była druga w klasyfikacjach końcowych 3000/5000 m oraz 1500 m. Ponadto w sezonie 2006/2007 była druga, a w sezonie 2009/2010 trzecia w klasyfikacji 3000/5000 m. Wielokrotnie była medalistką mistrzostw Niemiec.
W 2005 roku w Calgary wspólnie z koleżankami z reprezentacji ustanowiła rekord świata w biegu drużynowym.

</doc>
<doc id="1872548" url="https://pl.wikipedia.org/wiki?curid=1872548" title="Daniela Anschütz">
Daniela Anschütz



</doc>
<doc id="1872549" url="https://pl.wikipedia.org/wiki?curid=1872549" title="Daniela Anschutz-Thoms">
Daniela Anschutz-Thoms



</doc>
<doc id="1872550" url="https://pl.wikipedia.org/wiki?curid=1872550" title="Daniela Anschutz">
Daniela Anschutz



</doc>
<doc id="1872551" url="https://pl.wikipedia.org/wiki?curid=1872551" title="Wanda Gołębiowska">
Wanda Gołębiowska

Wanda Gołębiowska (ur. 1948 w Krakowie, zm. 12 marca 2006 w Krakowie) – polska działaczka społeczności żydowskiej, wieloletnia przewodnicząca krakowskiego oddziału Towarzystwa Społeczno-Kulturalnego Żydów w Polsce.
Córka Mieczysława Gołębiowskiego i Aliny Fiszgrund z domu Birnbaum (1921–2006). Była członkiem Gminy Wyznaniowej Żydowskiej w Krakowie. Pochowana jest na cmentarzu Batowickim.

</doc>
<doc id="1872555" url="https://pl.wikipedia.org/wiki?curid=1872555" title="Konrad Koziczinski">
Konrad Koziczinski

Konrad Koziczinski (ur. 25 listopada 1875 - zm. ?) – niemiecki architekt, mistrz murarski i mistrz budowlany związany z Górnym Śląskiem, taternik, młodszy brat Ludwiga Koziczinskiego.
W Zabrzu samodzielną działalność budowlaną rozpoczął w 1909 r. Po śmierci brata (1911) pomagał przez pewien czas bratowej, Helene Koziczinsky, w prowadzeniu odziedziczonej przez nią po mężu firmy budowlanej. Sam Konrad Koziczinski był dwukrotnie żonaty. Z Mary z domu Mührenberg, zmarłą 19 grudnia 1930 r. w wieku 34 lat, doczekał się syna Gerharda i córki Iris-Marii. Druga żona, Margarete z domu Lippik, która zmarła 26 czerwca 1937 r. w wieku 41 lat, urodziła mu dwie córki: Ursulę i Marie-Johannę.
Konrad Koziczinski był aktywnym taternikiem krótko, jedynie w latach 1903–1906. Jego tatrzańskimi partnerami wspinaczkowymi byli najczęściej starszy brat Ludwig oraz inny niemiecki taternik Maximilian Bröske. Upamiętniony został w nazewnictwie kilku tatrzańskich obiektów, m.in. Komina Bröskego i Koziczinskich w zachodniej ścianie Małej Kończystej oraz szczytu Pośredniej Kończystej ("Koziczinski-Spitze" lub "Konrad-Turm" w nazewnictwie niemieckim, potem nazwę tę zmieniono na "Popperturm").
Nie wiemy kiedy i gdzie zmarł K. Koziczinski. Najbardziej znanym budynkiem, który po nim w Zabrzu pozostał, jest willa przy ul. Buchenwaldczyków 28–30 (obecnie żłobek miejski).

</doc>
<doc id="1872558" url="https://pl.wikipedia.org/wiki?curid=1872558" title="Chi Cheng (muzyk)">
Chi Cheng (muzyk)

Chi Cheng, właśc. Chi Ling Dai Cheng (ur. 15 lipca 1970 w Davis, zm. 13 kwietnia 2013) – amerykański muzyk, znany przede wszystkim jako basista amerykańskiego zespołu Deftones.
Życie prywatne.
Cheng urodził się w Davis w Kalifornii, ma siedmioro rodzeństwa. Studiował literaturę angielską na Kalifornijskim Uniwersytecie Stanowym w Sacramento. Nie ukończył jednak studiów ponieważ w 1989 r. postanowił dołączyć do Deftones. Jako jedyny z członków zespołu studiował. Był autorem tomiku poezji zatytułowanego "The Bamboo Parachute", który został wydany w 2000 r. na albumie. Miał żonę Colleen oraz syna Gabriela z byłą żoną, Adrienne. Był praktykującym buddystą, interesował się także taoizmem i szamanizmem. Był wegetarianinem.
Cheng był także sponsorem organizacji pomocy społecznej pomagającej bezdomnym mieszkańcom Sacramento rozwijać swoje talenty.
Wypadek samochodowy.
4 listopada 2008 r. Cheng odniósł poważne obrażenia w wypadku samochodowym w Santa Clara. Wokalista Deftones Chino Moreno napisał na blogu zespołu „Z przykrością informuję wszystkich, że nasz brat Chi Cheng uczestniczył w wypadku samochodowym ostatniej nocy. Obecnie przebywa w szpitalu Northern California Hospital w poważnym, ale stabilnym stanie. Jestem właśnie w drodze do szpitala, by być przy nim razem z resztą zespołu oraz członkami rodziny. Chi jest jednym z najsilniejszych ludzi jakich znam i modlę się, by ta siła pozwoliła mu wyzdrowieć. Proszę Was, pomódlcie się też za niego”.
Wskutek wypadku Cheng zapadł w śpiączkę. Zespół oznajmił w lutym 2009 r., że na festiwalu Bamboozle Left odbywającym się w kwietniu, wystąpi z zastępczym basistą Sergio Vegą (z Quicksand). 26 kwietnia Cheng trafił na oddział intensywnej terapii po prawie śmiertelnym zakażeniu sepsą Organizm zwalczył infekcję i Chi opuścił oddział tydzień później. Po opuszczeniu oddziału intensywnej terapii rozeszła się pogłoska, że Chi wybudził się ze śpiączki. Pogłoska ta została jednak zdementowana na stronie [www.oneloveforchi.com], gdzie poinformowano, że Cheng znajduje się w stanie minimalnej przytomności. 18 sierpnia Cheng przeszedł operację zastąpienia jednej z kości czaszki, którą usunięto po wypadku, by obniżyć wzmożone ciśnienie śródczaszkowe.
Strona [www.oneloveforchi.com] została stworzona w marcu 2009 r., by pomóc zbierać fundusze na pokrycie wydatków związanych z leczeniem Chenga. Fani mogli tam składać datki, a celem było uzbieranie kwoty 20 000 dolarów (później podniesionej do 50 000 i 100 000 dol.). Można tam też było przeczytać blogi i komentarze od rodziny Chenga oraz nagrywać wiadomości, które miały zostać odtworzone Chengowi, by przyspieszyć jego rekonwalescencję. W kwietniu 2009 r. PETA ogłosiła, że 20% przychodu ze sprzedaży koszulek „Happy Families, Not Happy Meals” zaprojektowanych przez Chi zostanie przeznaczona na jego leczenie. Na MySpace można wpisywać życzenia i komentarze dla Chenga. Uczynili to między innymi członkowie Sonic Youth, The Used, Flaw, Ill Niño oraz lider Limp Bizkit Fred Durst, który napisał: „CHI jest BOGIEM. CHI dotknął mojego serca jako artysta i jako człowiek. Urodził się po to, by rzucić światło na wszelką ciemność. Kocham go. Fakt. Jest ważny dla całej ludzkości. Z całego serca współczuję jemu, jego rodzinie, jego przyjaciołom oraz jego fanom. CHI na zawsze“.
Przyjaciel Chenga, basista Korna, Fieldy wraz z innymi muzykami nagrał utwór instrumentalny zadedykowany swemu przyjacielowi. Cały dochód został przekazany rodzinie Chenga. Utwór ma tytuł „A Song for Chi” i został zamieszczony na oficjalnej stronie. Kilka miesięcy później Răzvan Rădulescu (DJ Hefe) z rumuńskiego zespołu numetalowego Coma, wydał album kompilacyjny pod tytułem "From Eastern Europe with Love", na którym znalazły się utwory zespołów z Rumunii, Węgier, Bułgarii, Macedonii i Serbii. Dochody ze sprzedaży zostały przeznaczone na rzecz fundacji One Love For Chi foundation.
Zespół Deftones zagrał dwudniowy koncert w dniach 19 i 20 listopada 2009 r. w Hollywood. Dochód także został przeznaczony na leczenie Chenga. Gościnnie wystąpili: Far, Cypress Hill, Rodleen Getsic, Ben Kenney, Greg Puciato, Rick Verret, Tommy Lee, Mike Shinoda, P.O.D., Mark McGrath, Xzibit, Robert Trujillo, Rocky George and Mike Muir (Suicidal Tendencies), Dave Lombardo, Alexi Laiho, Daron Malakian, Shavo Odadjian, John Dolmayan oraz Max Cavalera.
W lutym 2012 poinformowano, że Cheng przebywa w stanie półświadomości (dotychczas była to pół-śpiączka). Ponadto muzyk reagował na komendy (unosił nogę na prośbę), lecz nadal leżał i nie mówił. Zmarł 13 kwietnia 2013.
Sprzęt.
Cheng używał wyłącznie gitar marki Fender. W trasie używał przeważnie 5 lub 6 gitar. Najczęściej grał na '59 Fender Precision Bass. Na płycie Adrenaline używa także '51 Fender Precision Bass.
Chociaż przeważnie wolał gitary 4-strunowe to przyznał, że podczas nagrywania albumu Deftones używał 5-strunowych Fenderów. Odtąd w występach na żywo grał na 5-strunowym Fenderze Roscoe Beck V.
Cheng używał 300-watowego wzmacniacza, all-tube Ampeg SVT 2 Pro Heads, dwóch Ampeg 8x10 Cabinets i Tech 21 SansAmp PSA-1. Używał też pedałów OD-3 OverDrive i CE-5 Chorus Ensemble Boss’a.

</doc>
<doc id="1872559" url="https://pl.wikipedia.org/wiki?curid=1872559" title="Mistrzostwa Europy w Wioślarstwie 2009 - dwójka podwójna kobiet">
Mistrzostwa Europy w Wioślarstwie 2009 - dwójka podwójna kobiet

Dwójka podwójna kobiet (W2x) – konkurencja rozgrywana podczas Mistrzostw Europy w Wioślarstwie 2009 w Brześciu między 18 a 20 września.

</doc>
<doc id="1872561" url="https://pl.wikipedia.org/wiki?curid=1872561" title="TV7">
TV7



</doc>
<doc id="1872563" url="https://pl.wikipedia.org/wiki?curid=1872563" title="Wieś to też Polska">
Wieś to też Polska



</doc>
<doc id="1872568" url="https://pl.wikipedia.org/wiki?curid=1872568" title="Kręgowce lądowe">
Kręgowce lądowe



</doc>
<doc id="1872571" url="https://pl.wikipedia.org/wiki?curid=1872571" title="Wyższa Szkoła Informatyki i Zarządzania „Copernicus” we Wrocławiu">
Wyższa Szkoła Informatyki i Zarządzania „Copernicus” we Wrocławiu

Wyższa Szkoła Informatyki i Zarządzania „Copernicus” we Wrocławiu – uczelnia niepubliczna, działająca we Wrocławiu od 2001 roku. Wpisana do rejestru uczelni niepaństwowych 22 listopada 2001 roku pod pozycją 88. Organem założycielskim było Centrum Transferu Technologiczno-Edukacyjnego.
Rektorem Szkoły jest dr Adam Maciej Sosnowski a funkcję kanclerza pełni dr Ewa Kostrzewa.
Podstawową jednostką organizacyjną Uczelni jest Wydział Informatyki. Dziekan dr inż. Franciszek Roman Milewicz.
Uczelnia daje możliwość podjęcia nauki na kierunku I stopnia (inżynierskim) Informatyka. Wcześniej Szkoła kształciła również na kierunkach: Administracja oraz Fizjoterapia.

</doc>
<doc id="1872573" url="https://pl.wikipedia.org/wiki?curid=1872573" title="Høje Taastrup (stacja kolejowa)">
Høje Taastrup (stacja kolejowa)

Høje Taastrup – stacja kolejowa w Høje Taastrup "(Høje Taastrup Station)" w gminie Høje-Taastrup, na Zelandii, w Danii. Stacja posiada 3 perony. Jest jedną z największych, najnowocześniejszych i najważniejszych stacji kolejowych w Danii, na której zatrzymują się wszystkie pociągi międzynarodowe do i z Kopenhagi. Stacja jest ostatnim przystankiem w kierunku zachodnim szybkiej kolei miejskiej Kopenhagi linii B i Bx. Została oddana do użytku w 1986 r.

</doc>
<doc id="1872575" url="https://pl.wikipedia.org/wiki?curid=1872575" title="Jerzy Śliwowski">
Jerzy Śliwowski

Jerzy Władysław Śliwowski (ur. 1 maja 1907 w Warszawie, zm. 25 lutego 1983 tamże) – polski adwokat i teoretyk prawa karnego, działacz polityczny, współzałożyciel i wieloletni wykładowca Wydziału Prawa Uniwersytetu Mikołaja Kopernika.
Życiorys.
Syn Rocha Władysława, adwokata, i Marii z Ostrowskich. Po ukończeniu w 1924 Gimnazjum im. Zamoyskiego w Warszawie, studiował na Wydziale Prawa Uniwersytetu Warszawskiego, otrzymując w roku 1928 dyplom magistra prawa. W roku 1933 ukończył Szkołę (później Akademię) Nauk Politycznych, po czym odbył aplikację przy Prokuratorii Generalnej, praktykował również w sądownictwie warszawskim. W 1939 uzyskał stopień doktora nauk prawnych na Uniwersytecie w Nancy nostryfikowany następnie na Uniwersytecie Warszawskim.
Po powrocie do kraju w 1939 rozpoczął prywatną praktykę adwokacką, którą prowadził również w okresie okupacji niemieckiej (1939–1944). Pomagał w opiece nad więźniami hitlerowskimi (akcja „Patronat”). W latach 1944–1945 był więziony przez Niemców w Grodzisku Mazowieckim, Skierniewicach i Łodzi, uciekł z transportu do obozu koncentracyjnego.
Po zakończeniu wojny pracował jako adwokat, m.in. w Grodzisku Mazowieckim. Bronił zbrodniarzy hitlerowskich, w tym Ericha Kocha. Wykładał na Uniwersytecie Łódzkim i Akademii Nauk Politycznych. w roku 1948 został mianowany zastępcą profesora na Uniwersytecie Mikołaja Kopernika oraz kierownikiem Zakładu Prawa Karnego. Wykłady prowadził do roku 1952, powrócił zaś na tę katedrę w roku 1959. Był twórcą Wydziału Prawa UMK i wieloletnim wykładowcą Katedry Prawa Karnego. Współtwórca kodeksu karnego wykonawczego z 1969. W latach l952—1960 prowadził też wykłady zlecone na Uniwersytecie Marii Skłodowskiej-Curie w Lublinie.
Od 1945 działał w Stronnictwie Demokratycznym. W wyborach 1947 bez powodzenia ubiegał się o mandat posła z listy Bloku Demokratycznego w okręgu Pruszków. Zasiadał w Wojewódzkiej Radzie Narodowej z ramienia SD.
Jego imieniem nazwano audytorium w budynku UMK. Po latach prof. Stanisław Salmonowicz ujawnił, że Śliwowski był przez 15 lat współpracownikiem SB o pseudonimie „Kazus”.
Spoczywa na cmentarzu Powązkowskim w Warszawie (kwatera 330, rząd 1, grób 7).

</doc>
<doc id="1872576" url="https://pl.wikipedia.org/wiki?curid=1872576" title="Kontrgambit Albina">
Kontrgambit Albina



</doc>
<doc id="1872577" url="https://pl.wikipedia.org/wiki?curid=1872577" title="Iran na Zimowych Igrzyskach Olimpijskich 2002">
Iran na Zimowych Igrzyskach Olimpijskich 2002

Iran na Zimowych Igrzyskach Olimpijskich 2002 reprezentowało 2 zawodników.
Wyniki reprezentantów Iranu.
Narciarstwo alpejskie.
Mężczyźni

</doc>
<doc id="1872579" url="https://pl.wikipedia.org/wiki?curid=1872579" title="Urniaże">
Urniaże

Urniaże (lit. Urnėžiai) - wieś położona na historycznej Laudzie, 2 km na południe od Datnowa i 6 km na północny zachód od Kiejdan, nad rzeczką Jawgiełką (lit. Jaugilos). Nazwa ma pochodzić od nazwiska dawnych właścicieli - Urniażów. W 1923 r. wieś liczyła 246 osób, wyłącznie Polaków, w 1959 - 138 osób, a w 2001 pozostało już tylko 39 starszych osób.
W Urniażach urodził się Tadeusz Jasudowicz, polski profesor nauk prawnych, specjalista w zakresie praw człowieka.

</doc>
<doc id="1872581" url="https://pl.wikipedia.org/wiki?curid=1872581" title="Autostrada A15 (Holandia)">
Autostrada A15 (Holandia)

Autostrada A15 (nl. "Rijksweg 15") - holenderska autostrada biegnąca równoleżnikowo o długości około 204 km. Zaczyna się na węźle Oostvoorne z drogą N218 do miasta Enschede. Trasa między skrzyżowaniem Bemmel, a węzłem Oud-Dijk jest w planach. Od węzła Oud-Dijk do Enschede droga oznakowana jako A18.

</doc>
<doc id="1872584" url="https://pl.wikipedia.org/wiki?curid=1872584" title="Miss World 1962">
Miss World 1962

Miss World 1962 - 12. edycja konkursu Miss World odbyła się w Lyceum Theatre w Londynie. W konkursie wzięły udział 33 państwa. Galę finałową poprowadził Michael Aspel. Konkurs wygrała, jako druga Holenderka, Catharina Lodders.
Notatki dot. państw uczestniczących.
Powracające państwa i terytoria.
Ostatnio uczestniczące w 1959:
Ostatnio uczestniczące w 1960:

</doc>
<doc id="1872596" url="https://pl.wikipedia.org/wiki?curid=1872596" title="Boyz">
Boyz

Boyz – pierwszy singel brytyjskiej wokalistki M.I.A. z drugiego albumu "Kala". Utwór został napisany przez M.I.A. oraz Dj Switch'a. W grudniu 2007 piosenka została umieszczona na dziewiątym miejscu w rankingu stu najlepszych piosenek według magazynu "Rolling Stone".
Teledysk.
Teledysk do singla został wyreżyserowany przez Jasona Williamsa i nakręcony na Jamajce pod koniec kwietnia 2007. Na początku maja w internecie pojawiły się pierwsze fotografie z teledysku. W klipie M.I.A. śpiewa i tańczy w towarzystwie kilku mężczyzn wykonujących taniec jamajski. W jednej ze scen można zobaczyć M.I.A. tańczącą wokół nieistniejącego samochodu. Wideo miało premierę na oficjalnej stronie internetowej M.I.A. oraz na stronie MySpace 10 czerwca 2007.
Listy utworów, formaty i wersje singla.
Promo CD
12" vinyl
U.S. CD single (Enhanced EP)/USB wristband

</doc>
<doc id="1872597" url="https://pl.wikipedia.org/wiki?curid=1872597" title="Marcin Jacobson">
Marcin Jacobson

Marcin Jacobson (ur. 8 stycznia 1950 w Gdyni) – polski manager, producent i wydawca muzyczny.
Życiorys.
W 1970 r. debiutował jako didżej w pierwszej polskiej dyskotece Musicorama w Sopocie. Był kierownikiem "Akcji Lato" (Gdańsk 1977), programu promującego młode polskie zespoły rockowe. Współtwórca ruchu Muzyka Młodej Generacji (1978).
Współorganizator festiwali: Pomorska Jesień Jazzowa i Jazz Jantar, Międzynarodowe Konfrontacje Muzyczne „Pop Session” w Sopocie (1978–1981) i Festiwalu w Jarocinie (1980). Dyrektor programowy festiwalu w Jarocinie (1987). 
Dyrektor, a następnie redaktor naczelny Radia BIELSKO w Bielsku-Białej (1996–1998). Prezes oraz A&amp;R Sceny FM w Krakowie (1998–2001). Współorganizator koncertów m.in. Tiny Turner, Jana Garbarka, Joe Zawinula, Paco de Lucíi, Davida Murray, Tilla Broennera, Petera Beetsa i Candy Dulfer, a także Festiwali Piosenki w Sopocie (1989–1991), Opolu (1988) oraz Bielskiej Zadymki Jazzowej (2002–2004).
Prowadził wiele koncertów jazzowych (Jazz nad Odrą, Jazz Jantar, Pomorska Jesień Jazzowa) i rockowych (Pop Session, John Mayall, Suzi Quatro) w charakterze konferansjera.
Publikował teksty o muzyce w periodykach: „Jazz”, „Jazz Forum”, „Magazyn Muzyczny”, „Warsaw Voice”, „Tygodnik Kulturalny”, „Czas”, „Scena”, „Machina”.
We współpracy z Metal Mind Productions, zapoczątkował serię wydawniczą wykonawców, którzy w latach 80. nie doczekali się wydania płyt – Cytrus, Ogród Wyobraźni, Art Rock, Mietek Blues Band, Immanuel. Doprowadził również do wydania reedycji wszystkich nagrań grup Krzak i TSA.
Współpracował m.in. z zespołami TSA, Krzak, SBB, Akurat, Psio Crew. Współtwórca sukcesu m.in. grupy Dżem i Martyny Jakubowicz.
Obecnie prowadzi agencję koncertową, jest managerem m.in. pianisty jazzowego Sławka Jaskułke i legendarnej formacji String Connection.
Jest współorganizatorem i byłym graczem Bielskiej Ligi Koszykówki (druga co do wielkości amatorska liga koszykówki w Polsce).
Żonaty, ma czworo dzieci.

</doc>
<doc id="1872598" url="https://pl.wikipedia.org/wiki?curid=1872598" title="Blastocladiaceae">
Blastocladiaceae

Blastocladiaceae H.E. Petersen – rodzina grzybów należąca do rzędu pączkorostowców ("Blastocladiales"", której typem nomenklatorycznym jest "Blastocladia".
Charakterystyka.
Grzyby z rodziny "Blastocladiaceae" to przeważnie żyjące w środowisku wodnym saprotrofy, niekiedy pasożyty.
Systematyka.
"Blastocladiales, Incertae sedis, Blastocladiomycetes, Incertae sedis, Blastocladiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:

</doc>
<doc id="1872603" url="https://pl.wikipedia.org/wiki?curid=1872603" title="Allomyces">
Allomyces

Allomyces E.J. Butler – rodzaj grzybów należący do rodziny "Blastocladiaceae".
Systematyka i nazewnictwo.
Pozycja w klasyfikacji według Index Fungorum: "Blastocladiaceae, Blastocladiales, Incertae sedis, Blastocladiomycetes, Incertae sedis, Blastocladiomycota, Fungi".
Synonim: "Septocladia" Coker &amp; F.A. Grant 1922.

</doc>
<doc id="1872605" url="https://pl.wikipedia.org/wiki?curid=1872605" title="Blastocladia">
Blastocladia

Blastocladia Reinsch – rodzaj grzybów należący do rodziny "Blastocladiaceae".
Systematyka i nazewnictwo.
Pozycja w klasyfikacji według Index Fungorum: "Blastocladiaceae, Blastocladiales, Incertae sedis, Blastocladiomycetes, Incertae sedis, Blastocladiomycota, Fungi".
Nazwa polska na podstawie rekomendacji Komisji ds. Polskiego Nazewnictwa Grzybów przy Polskim Towarzystwie Mykologicznym.

</doc>
<doc id="1872609" url="https://pl.wikipedia.org/wiki?curid=1872609" title="Zagrożenie asymetryczne">
Zagrożenie asymetryczne



</doc>
<doc id="1872619" url="https://pl.wikipedia.org/wiki?curid=1872619" title="Sukcesja dynastyczna">
Sukcesja dynastyczna



</doc>
<doc id="1872620" url="https://pl.wikipedia.org/wiki?curid=1872620" title="Jimmy">
Jimmy

Jimmy – drugi singel brytyjskiej wokalistki M.I.A. z drugiego albumu "Kala". Jest to pierwszy singel M.I.A. wydany w Japonii. Singel został wydany w Wielkiej Brytanii na CD oraz 7" i 12" płycie winylowej. W lutym 2008 utwór pojawił się na amerykańskich listach przebojów, osiągając dwudziestą ósmą pozycję po pięciu tygodniach na liście.
Teledysk.
Teledysk do utworu "Jimmy" wyreżyserował przyjaciel z dzieciństwa Nezar Khammal. W klipie M.I.A. tańczy ze złotą koroną na głowie a wraz z nią jedenastu tancerzy przebranych w złote stroje hindusów. Wspólnie wykonują wszystkie odmiany tańca "tysiąca rąk".
Listy utworów, formaty i wersje singla.
UK CD singel
UK 12" vinyl
UK 7" vinyl
iTunes Digital Singel

</doc>
<doc id="1872622" url="https://pl.wikipedia.org/wiki?curid=1872622" title="Medaliści igrzysk olimpijskich w narciarstwie dowolnym">
Medaliści igrzysk olimpijskich w narciarstwie dowolnym

Medaliści igrzysk olimpijskich w narciarstwie dowolnym – zestawienie zawodników i zawodniczek, którzy przynajmniej raz stanęli na podium zawodów olimpijskich w narciarstwie dowolnym.
Narciarstwo dowolne po raz pierwszy w programie olimpijskim pojawiło się podczas igrzysk w Calgary w 1988 roku. Wówczas rozegrano zawody w jeździe po muldach, skokach akrobatycznych i balecie na nartach. Konkurencje te miały jednak charakter pokazowy i nie przyznawano za nie medali olimpijskich. Jako pełnoprawną dyscyplinę olimpijską narciarstwo dowolne włączono do kalendarza igrzysk w Albertville w 1992 roku. Skład konkurencji był taki jak w Calgary, jednak za rywalizację w jeździe po muldach przyznano medale. Podczas kolejnych zimowych igrzysk, w 1994 roku w Lillehammer, skoki akrobatyczne stały się pełnoprawną konkurencją olimpijską, zrezygnowano natomiast z rozgrywania zawodów w balecie. Konkurencje olimpijskie nie zmieniały się aż do igrzysk w Vancouver w 2010 roku – od tego momentu zaczęto rywalizować również w skicrossie. W 2014 roku, podczas igrzysk w Soczi, nowymi konkurencjami olimpijskimi zostały half-pipe i slopestyle.
Najwięcej medali olimpijskich w narciarstwie dowolnym zdobyli zawodnicy i zawodniczki z Kanady, w dorobku których jest 25 medali – 12 złotych, 9 srebrnych i 4 brązowe. 
Najbardziej utytułowanymi zawodnikami są Kanadyjczyk Alexandre Bilodeau i Amerykanin David Wise, którzy mają na koncie po dwa złote medale olimpijskie. W klasyfikacji zawodniczek najlepsza jest Norweżka Kari Traa, w której dorobku są trzy medale, po jednym z każdego koloru. Traa pozostaje jedyną, która zdobyła trzy medale olimpijskie w narciarstwie dowolnym.
Dwukrotnie zdarzyło się, że wszystkie miejsca na podium olimpijskim zajęli reprezentanci jednego kraju. Obie te sytuacje wydarzyły się w 2014 roku w Soczi – najpierw w slopestyle’u wszystkie medale zdobyli Amerykanie (Joss Christensen, Augustus Kenworthy i Nicholas Goepper), a następnie w skicrossie dokonali tego Francuzi (Jean Frédéric Chapuis, Arnaud Bovolenta i Jonathan Midol).
Medaliści chronologicznie.
Jazda po muldach mężczyzn.
Poniższa tabela przedstawia wszystkich medalistów igrzysk olimpijskich w jeździe po muldach mężczyzn w latach 1992–2022. Pierwszym zawodnikiem, który zdobył medale w tej konkurencji na dwóch kolejnych igrzyskach, był Edgar Grospiron w 1992 i 1994 roku. Poza nim dokonali tego Janne Lahtela w 1998 i 2002 roku, Dale Begg-Smith w 2006 i 2010 roku oraz Alexandre Bilodeau w 2010 i 2014 roku. Ten ostatni jest również pierwszym narciarzem dowolnym, który obronił tytuł mistrza olimpijskiego i pierwszym zdobywcą dwóch złotych medali olimpijskich w tej dyscyplinie.
W tabeli nie uwzględniono zawodów pokazowych rozegranych w 1988 roku, podczas igrzysk w Calgary. W zawodach tych pierwsze miejsce zajął Håkan Hansson, drugi był Hans Engelsen Eide, a trzeci Edgar Grospiron.
Skoki akrobatyczne mężczyzn.
W poniższym zestawieniu ujęto wszystkich medalistów igrzysk olimpijskich w skokach akrobatycznych mężczyzn w latach 1994–2022. W tej konkurencji najbardziej utytułowanym zawodnikiem jest Ukrainiec Ołeksandr Abramenko, w dorobku którego jest złoty i srebrny medal.
W tabeli nie przedstawiono zawodów pokazowych rozegranych w 1988 i 1992 roku. W Calgary zwyciężył Jean-Marc Rozon, drugi był Didier Méda, a trzeci Lloyd Langlois. W Albertville triumfował Philippe LaRoche, drugie miejsce zajął Nicolas Fontaine, a trzeci był Didier Méda.
Skicross mężczyzn.
W zestawieniu pokazano medalistów igrzysk olimpijskich w skicrossie mężczyzn w latach 2010–2018. Żaden z narciarzy nie wywalczył więcej niż jednego medalu w tej konkurencji. Podczas igrzysk w Soczi całe podium olimpijskie zajęli reprezentanci Francji.
Slopestyle mężczyzn.
Slopestyle mężczyzn włączono do kalendarza igrzysk olimpijskich w 2014 roku w Soczi. Medalistami zostali reprezentanci Stanów Zjednoczonych, jeden z nich – Nicholas Goepper zdobył także medale podczas igrzysk w Pjongczangu i Pekinie. W tabeli przedstawiono medalistów w latach 2014–2022.
Half-pipe mężczyzn.
Half-pipe mężczyzn zadebiutował na igrzyskach olimpijskich w Soczi w 2014 roku. W poniższej tabeli przedstawiono medalistów w tej konkurencji.
Big air mężczyzn.
Big air mężczyzn w narciarstwie dowolnym po raz pierwszy znalazł się w kalendarzu olimpijskim w Pekinie w 2022 roku. Poniżej wymieniono medalistów olimpijskich w tej konkurencji.
Jazda po muldach kobiet.
Poniższa tabela przedstawia wszystkie medalistki igrzysk olimpijskich w jeździe po muldach kobiet w latach 1992–2022. Najwięcej medali – sześć – zdobyły w tej konkurencji reprezentantki Stanów Zjednoczonych. Multimedalistkami w jeździe po muldach są: Kari Traa (złoto, srebro i brąz w latach 1998–2006) – jedyna narciarka dowolna z trzema medalami na koncie oraz Stine Lise Hattestad (złoto i brąz w latach 1992–1994), Jelizawieta Kożewnikowa (srebro i brąz w latach 1992–1994), Tae Satoya (złoto i brąz w latach 1998–2002), Shannon Bahrke (srebro i brąz w latach 2002–2010), Jennifer Heil (złoto i srebro w latach 2006–2010) oraz Hannah Kearney (złoto i brąz w latach 2010–2014).
W zestawieniu nie uwzględniono zawodów pokazowych rozegranych w 1988 roku, podczas igrzysk w Calgary. W zawodach tych pierwsze miejsce zajęła Tatjana Mittermayer, druga była Raphaëlle Monod, a trzecia Conny Kissling.
Skoki akrobatyczne kobiet.
W tabeli zaprezentowano wszystkie medalistki igrzysk olimpijskich w skokach akrobatycznych kobiet w latach 1994–2022. Najwięcej medali w tej konkurencji zdobyły Chinki, które siedmiokrotnie stanęły na podium olimpijskim. Najbardziej utytułowanymi zawodniczkami są Xu Mengtao i Hanna Huśkowa – obie zdobyły po jednym złotym i jednym srebrnym medalu. Multimedalistkami są również Australijki Alisa Camplin i Lydia Lassila (obie po jednym złotym i brązowym medalu) oraz Chinka Li Nina (dwa srebrne medale).
W zestawieniu nie uwzględniono zawodów pokazowych rozegranych w 1988 i 1992 roku. W Calgary zwyciężyła Melanie Palenik, druga była Sonja Reichart, a trzecia Carin Hernskog. W Albertville wygrała Colette Brand, na drugim miejscu uplasowała się Marie Lindgren, a na trzecim Elfie Simchen.
Skicross kobiet.
Skicross kobiet jest w programie igrzysk olimpijskich od igrzysk w 2010 roku w Vancouver. We wszystkich trzech konkursach złote medale zdobyły Kanadyjki. W poniższej tabeli przedstawiono medalistki zawodów.
Slopestyle kobiet.
Slopestyle kobiet zadebiutował na igrzyskach olimpijskich w 2014 roku w Soczi. Poniżej przedstawiono medalistki w tej konkurencji w latach 2014–2022.
Half-pipe kobiet.
Half-pipe kobiet po raz pierwszy włączono do kalendarza olimpijskiego w Soczi w 2014 roku. Poniżej wymieniono medalistki olimpijskie w tej konkurencji.
Big air kobiet.
Big air kobiet w narciarstwie dowolnym po raz pierwszy znalazł się w kalendarzu olimpijskim w Pekinie w 2022 roku. Poniżej wymieniono medalistki olimpijskie w tej konkurencji.
Skoki akrobatyczne drużynowo.
Od igrzysk w Pekinie w 2022 roku w programie olimpijskim znajduje się rywalizacja drużynowa w skokach akrobatycznych. Poniżej przedstawiono medalistów w tej konkurencji.
Klasyfikacje medalowe.
Klasyfikacja zawodników.
W poniższym zestawieniu ujęto klasyfikację zawodników, którzy zdobyli przynajmniej jeden medal olimpijski w narciarstwie dowolnym. W przypadku, gdy dany zawodnik zdobywał medale dla dwóch krajów, podano wszystkie państwa, w barwach których startował. W przypadku, gdy dwóch zawodników zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
W statystykach nie uwzględniono konkurencji pokazowych rozegranych w 1988 i 1992 roku.
Klasyfikacja zawodniczek.
W poniższej tabeli przedstawiono klasyfikację zawodniczek, które zdobyły przynajmniej jeden medal olimpijski w narciarstwie dowolnym. W przypadku zawodniczek, które startowały pod kilkoma nazwiskami, ujęto wszystkie te nazwiska. Podobnie uczyniono w przypadku zawodniczek startujących w barwach kilku państw. W przypadku zawodniczek z taką samą liczbą medali wszystkich kruszców w pierwszej kolejności wzięto pod uwagę rok zdobycia pierwszego medalu olimpijskiego, a w drugiej porządek alfabetyczny.
W statystykach nie uwzględniono konkurencji pokazowych rozegranych w 1988 i 1992 roku.
Klasyfikacja państw.
Poniższa tabela przedstawia klasyfikację państw, które zdobyły przynajmniej jeden medal olimpijski w narciarstwie dowolnym. Uwzględniono wspólnie medale zdobyte przez mężczyzn i kobiety. Nie zostały wliczone występy w konkurencjach pokazowych w 1988 i 1992 roku.
Klasyfikacja państw według lat.
W poniższej tabeli zestawiono państwa według liczby medali zdobytych w narciarstwie dowolnym podczas kolejnych edycji zimowych igrzysk olimpijskich. Przedstawiono sumę wszystkich medali (złotych, srebrnych i brązowych) we wszystkich konkurencjach łącznie. 
Klasyfikacja państw według konkurencji.
W poniższej tabeli przedstawiono liczbę medali zdobytych przez poszczególne państwa w konkurencjach narciarstwa dowolnego. Zastosowano skróty używane przez Międzynarodową Federację Narciarską:

</doc>
<doc id="1872623" url="https://pl.wikipedia.org/wiki?curid=1872623" title="Spring Awakening">
Spring Awakening



</doc>
<doc id="1872626" url="https://pl.wikipedia.org/wiki?curid=1872626" title="Piracy Funds Terrorism">
Piracy Funds Terrorism

Piracy Funds Terrorism Volume 1 – zwykle określane po prostu jako Piracy Funds Terrorism jest mixtapem wyprodukowanym przez brytyjską artystkę M.I.A. i amerykańskiego DJ Diplo z wykorzystaniem wokalnych utworów przeznaczonych na debiutancki album M.I.A. "Arular". Mixtape został wyprodukowany w domowym studiu Diplo w Filadelfii. Album nigdy nie został oficjalnie wydany, jednak był promowany przez M.I.A. oraz za pośrednictwem Internetu do promowania debiutanckiego krążka Arular.
Spis utworów.
Pierwszy nakład „Piracy Funds Terrorism” zawierał błędne utwory, które zostały ponownie ustalone dla drugiego tłoczenia.

</doc>
<doc id="1872627" url="https://pl.wikipedia.org/wiki?curid=1872627" title="Dialekty języka polskiego">
Dialekty języka polskiego

Dialekty języka polskiego – regionalne odmiany języka polskiego, używane na terenie Polski i Kresów Wschodnich. Wykazują znaczną odrębność od polszczyzny standardowej (literackiej sensu largo), głównie w zakresie fonetyki i leksyki. Z obiegowymi dialektami polszczyzny związane są cztery podobne do siebie zjawiska fonetyczne: mazurzenie, szadzenie, jabłonkowanie i kaszubienie. Innymi cechami charakterystycznymi niektórych gwar polskich są: bylaczenie (gwary północnokaszubskie) i brak wałczenia (gwary wschodnie Mazowsza i gwary Kresów Wschodnich).
Współcześnie obserwuje się wyraźną tendencję do homogenizowania polszczyzny i porzucania dialektów niestandardowych na rzecz odmiany ogólnej języka, cechującej się szerszym zasięgiem terytorialnym i wyższym poważaniem społecznym. Z punktu widzenia lingwistyki język ogólny również można zaliczyć do dialektów języka polskiego – mowa wówczas o tzw. dialekcie standardowym lub kulturalnym. Artykuł ten koncentruje się jednak na formach o podłożu terytorialnym.
Dialekty.
Obszar występowania ludowej polszczyzny pokrywa się obecnie mniej więcej z terytoriami dawnej II Rzeczypospolitej, czyli Polski bez Pomorza Zachodniego, Ziemi lubuskiej, Łużyc, Dolnego Śląska i północnej części polskich Prus Wschodnich, ale z zachodnimi Białorusią i Ukrainą oraz południowo-wschodnią Litwą (głównie Wileńszczyzną). Na ziemiach odzyskanych używa się odmiany zwanej nieprecyzyjnie nowymi dialektami mieszanymi, czyli dialektu kulturalnego z niewielkimi naleciałościami regionalnymi z dowolnych dialektów, głównie kresowych.
Dialekty języka polskiego dzielą się na dwie grupy:
Charakterystyka.
Dialekty w Polsce:
Dialekty używane poza obecnymi granicami Polski, na Kresach Wschodnich, kolektywnie nazywane "polszczyzną kresową":
Kształtowanie i rozwój.
Historia dialektów języka polskiego sięga czasów przedpiastowskich skupisk plemiennych – Pomorzan (Pomorze), Polan (Wielkopolska), Wiślan (Małopolska), Mazowszan (Mazowsze) i Ślężan (Śląsk).
Rozwój dialektów polskich można podzielić na cztery okresy:
Ludność polska posługuje się powszechnie dialektami ludowymi, ale z czasem wśród inteligencji wykształca się forma tzw. dialektu kulturalnego, będąca początkiem unifikacji i integracji językowej narodu polskiego. W zależności od znaczenia regionów kraju język literacki rozwija się początkowo w Wielkopolsce, później w Małopolsce. Ludność wiejska kontynuuje tradycje posługiwania się rodzimymi gwarami.
Znaczenie języka literackiego zaczyna wzrastać kosztem regionalnych odmian polszczyzny. Język ogólnopolski przejmuje rolę środka komunikacji warstw wykształconych, w tym duchowieństwa, szlachty i mieszczaństwa. Dialekty stają się mową ludności wiejskiej, kształtują się także gwary miejskie.
Procesy scalające języka nasilają się wraz z rozwojem mediów i wykształcania się klas społeczeństwa.
Postępujący zanik dialektów ludowych na rzecz uniwersalnego języka ogólnopolskiego.

</doc>
<doc id="1872629" url="https://pl.wikipedia.org/wiki?curid=1872629" title="Orkiestra (film 1990)">
Orkiestra (film 1990)

Orkiestra (ang. "The Orchestra", fr. "L'orchestre") – film animowany z 1990 roku, w reżyserii Zbigniewa Rybczyńskiego.
Jest to dzieło fantasmagoryczne, wypełnione symbolami i odwołaniami kulturowymi. Przedstawia los człowieka, którego życie i śmierć stanowią nieodłączną i spójną całość: w scenie otwierającej i zamykającej obraz pojawia się karawan. Wedle słów Tadeusza Sobolewskiego: „Sposób przedstawienia losu człowieka jako całości, w jednym obrazie, nasuwa na myśl alegorie średniowieczne, czy renesansowe.” W filmie znajdują się także odwołania do ustrojów komunistycznych i nieuchronnego upadku każdego z nich.
Całość "Orkiestry" składa się z sześciu płynnie następujących po sobie sekwencji, z których każda dzieje się w innym miejscu i ilustrowana jest jedną ze znanych kompozycji, kolejno:
Film został wyprodukowany w systemie HDTV, we własnym studiu reżysera, Zbig Vision Studio w Hoboken pod Nowym Jorkiem. Dzięki urządzeniom, które Rybczyński sam skonstruował, mógł otrzymać efekt płynących, obracających się przestrzeni. Autorką choreografii jest Patricia „Pat” Birch.
Na potrzeby "Orkiestry", oprócz tych w studiu, wykonano zdjęcia w Luwrze, katedrze w Chartres i operze Garnier.

</doc>
<doc id="1872630" url="https://pl.wikipedia.org/wiki?curid=1872630" title="Fiszbin">
Fiszbin



</doc>
<doc id="1872631" url="https://pl.wikipedia.org/wiki?curid=1872631" title="Samodzielny Batalion Spadochroniarzy Nembo">
Samodzielny Batalion Spadochroniarzy Nembo

Samodzielny Batalion Spadochroniarzy "Nembo" (wł. "Battaglione autonomo paracadutisti "Nembo"") – oddział wojskowy Sił Zbrojnych RSI podczas II wojny światowej.
Historia.
Po kapitulacji Włoch 8 września 1943 r., większość żołnierzy 3 Batalionu kpt. Edoardo Sali i 12 Batalionu mjr Mario Rizzattiego oraz oddziału uzupełnieniowego z Viterbo 184 Dywizji Spadochronowej "Nembo" opowiedziała się po stronie nowych władz Włoskiej Republiki Socjalnej (RSI). Oba bataliony zostały przeniesione do Rzymu, gdzie ich żołnierze dołączyli do pozostałych spadochroniarzy, którzy poparli RSI. Zostało z nich sformowane Raggruppamento Volontari Paracadutisti Italiani, wysłane wkrótce na wybrzeże Lacjum w rejon Maccarese-Santa Severa w celu obrony przed ewentualnym desantem wojsk alianckich. Przemiano je tam na Raggruppamento Paracadutisti "Nembo", którego liczebność doszła do kilku tysięcy żołnierzy, i podporządkowano niemieckiej 2 Dywizji Strzelców Spadochronowych. Pod koniec 1943 r. ok. 1,2 tys. spadochroniarzy zostało przeniesionych na przeszkolenie do Spoleto, gdzie podzielono ich na dwa bataliony szkoleniowe. Wkrótce wydzielona grupa 150 ochotników wyjechała do Fryburga na specjalistyczne przeszkolenie spadochronowe. Następnie przeszli jeszcze intensywny kurs taktyczny w Le Courtine koło Awinionu. W połowie lutego 1944 r. powrócili do Spoleto, dołączając do sformowanego tam pod koniec stycznia 350-osobowego Samodzielnego Batalionu Spadochroniarzy "Nembo". Na jego czele stanął kpt. Corrado Alvino. W tym czasie pod Anzio i Nettuno wysadziły desant morski wojska alianckie (patrz: Operacja Shingle). Wespół z wojskami niemieckimi wysłano tam Batalion "Nembo". Włosi 16 lutego trafili w rejon Ardea i natychmiast weszli do boju. Po 4 dniach ciężkich walk wraz z niemieckimi spadochroniarzami z 4 Dywizji Strzelców Spadochronowych zostali zmuszeni do odwrotu, ponosząc ogromne straty sięgające 70% liczebności. Zyskali jednak wysokie uznanie ze strony Niemców, którzy przyznali im aż 15 Krzyży Żelaznych 2 klasy. Pomiędzy 15 marca i 15 maja przebywali w gotowości bojowej w rejonie Cuore-Bosco dei Pini-Bosco di Fossignano-Macchia S. W tym czasie przybyło ze Spoleto i Rzymu ok. 550 rekrutów na uzupełnienie batalionu. Następnie oddział wszedł w skład Pułku Spadochroniarzy Arditi "Folgore" pod dowództwem mjr. Mario Rizzattiego.

</doc>
<doc id="1872632" url="https://pl.wikipedia.org/wiki?curid=1872632" title="Elektrownia Wodna Wrocław II">
Elektrownia Wodna Wrocław II

Elektrownia Wodna Wrocław II ("Północna", "Kraftwerk") – elektrownia wodna położona we Wrocławiu, na rzece Odra, a dokładniej na jej odnodze przepływającej przez Śródmiejski Węzeł Wodny, tzw. Odrze Północnej, wchodząca w skład stopnia wodnego w odniesieniu do którego stosuje się nazwę: Mieszczański Stopień Wodny – "Śródmiejski Węzeł Wodny Dolny". Położona jest w 1,2 km biegu rzeki "Odry Północnej" – ok. 252 km "Odry". Wybudowana została w latach 1924–1925, w miejscu istniejącego wcześniej młyna "Werdermühle", a przekazanie elektrowni władzom miasta nastąpiło w 26 stycznia 1926 roku.
Elektrownia mieści się na lewym brzegu rzeki, na północnym krańcu tej części wyspy Kępa Mieszczańska. Na północ od elektrowni, w korycie rzeki, położony jest piętrzący wodę, między innymi na potrzeby tej elektrowni, Jaz Elektrowni Wodnej Wrocław II, a za korytem rozciąga się teren osiedla Nadodrze. Przy elektrowni przebiega Ulica Pomorska, a w jej ciągu położone są Mosty Pomorskie.
W elektrowni zainstalowane zostały dwie turbiny Francisa oraz generatory firmy Siemens z 1924 roku, o mocy 500kVA każdy pracujący do dziś. Moc całkowita 1 MW. W celu zwiększenia produkcji prądu w Elektrowni Wodnej Wrocław I, w 1959 roku zmieniono położenie robocze klap na "Jazie Elektrowni Wodnej Wrocław II". Jest to elektrownia przepływowa. Obie elektrownie wrocławskie obecnie należą do spółki z o.o. - "Tauron Ekoenergia" (wcześniej "Jeleniogórskie Elektrownie Wodne").
Budynek elektrowni w zakresie architektury został zaprojektowany przez Maxa Berga. Jaroslav Vonka wykonał natomiast zdobienia bram wejściowych. Elektrownia północna dnia 10 sierpnia 1993 wpisana została do rejestru zabytków pod numerem A/1496/52
5/Wm.

</doc>
<doc id="1872633" url="https://pl.wikipedia.org/wiki?curid=1872633" title="Lee Addy">
Lee Addy

Lee Addy (ur. 7 lipca 1990) – ghański piłkarz grający na pozycji lewego obrońcy.
Kariera klubowa.
Pierwszym profesjonalnym klubem w karierze Addy’ego była Nania FC. W połowie 2008 roku został piłkarzem klubu Bechem Chelsea i wtedy też zadebiutował w jego barwach w pierwszej lidze ghańskiej. W 2008 roku został uznany najlepszym obrońcą ligi Ghany. Następnie grał w: FK Crvena zvezda, Dalian A’erbin, Dinamie Zagrzeb, NK Lokomotiva Zagrzeb, FK Čukarički i Lusaka Dynamos.
Kariera reprezentacyjna.
W dorosłej reprezentacji Ghany Addy zadebiutował 30 września 2009 roku w przegranym 0:2 towarzyskim spotkaniu z Argentyną. W 2010 roku został powołany do kadry na Puchar Narodów Afryki 2010.

</doc>
<doc id="1872634" url="https://pl.wikipedia.org/wiki?curid=1872634" title="Junichi Watanabe">
Junichi Watanabe



</doc>
<doc id="1872636" url="https://pl.wikipedia.org/wiki?curid=1872636" title="Huangpu">
Huangpu



</doc>
<doc id="1872638" url="https://pl.wikipedia.org/wiki?curid=1872638" title="Traktat Lozański">
Traktat Lozański



</doc>
<doc id="1872641" url="https://pl.wikipedia.org/wiki?curid=1872641" title="Rahim Ayew">
Rahim Ayew

Abdul Ibrahim „Rahim” Ayew (ur. 16 kwietnia 1988 w Tamale) – ghański piłkarz grający na pozycji środkowego pomocnika.
Kariera klubowa.
W latach 2000–2002 Ayew uczęszczał na Adisadel College, gdzie grał w drużynie piłkarskiej. W 2002 roku został zawodnikiem klubu Nania FC, w którym funkcję prezesa pełni jego ojciec Abédi Pelé. W 2005 roku awansował do kadry pierwszej drużyny i wtedy też zadebiutował w jego barwach w pierwszej lidze ghańskiej. W 2008 roku odszedł z Nanii do Sekondi Eleven Wise i w drużynie tej występował przez jeden sezon.
W połowie 2009 roku Ayew został zawodnikiem egipskiego klubu Zamalek SC z Kairu, z którym w sezonie 2009/2010 wywalczył wicemistrzostwo Egiptu. W styczniu 2011 przeszedł do belgijskiego Lierse SK. W Eerste klasse zadebiutował 29 stycznia 2011 w wygranym 1:0 meczu z Charleroi.
W 2013 roku wrócił do Ghany, gdzie został graczem klubu Asante Kotoko SC. W sezonie 2013/2014 zdobył z nim mistrzostwo oraz puchar Ghany. W 2016 roku odszedł do gibraltarskiej Europy. W debiutanckim sezonie 2016/2017 wywalczył z nią mistrzostwo Gibraltaru.
Kariera reprezentacyjna.
W reprezentacji Ghany Ayew zadebiutował 18 listopada 2009 roku w zremisowanym 0:0 towarzyskim spotkaniu z Angolą. W 2010 roku został powołany do kadry na Puchar Narodów Afryki 2010.
Życie prywatne.
Bracia Rahima, André i Jordan, także są piłkarzami. Ojciec Rahima, Abédi Pelé, także był piłkarzem i rozegrał 73 mecze w kadrze narodowej. W reprezentacji Ghany grał też stryj Rahima, Kwame Ayew.

</doc>
<doc id="1872650" url="https://pl.wikipedia.org/wiki?curid=1872650" title="Emmanuel Agyemang-Badu">
Emmanuel Agyemang-Badu

Emmanuel Agyemang-Badu (ur. 2 grudnia 1990 w Berekum) – ghański piłkarz grający na pozycji defensywnego pomocnika.
Kariera klubowa.
Karierę piłkarską Agyemang-Badu rozpoczął w klubie Berlin FC. Następnie w 2001 roku został zawodnikiem Berekum Arsenal. W 2007 roku awansował do kadry pierwszej drużyny i wtedy też zadebiutował w jego barwach w pierwszej lidze ghańskiej. W 2008 roku został wypożyczony do Asante Kotoko z miasta Kumasi, a w 2009 roku trafił na kolejne wypożyczenie, tym razem do hiszpańskiego Recreativo Huelva. W Segunda División rozegrał tylko jedno spotkanie i jeszcze w 2009 roku wrócił do Ghany, do Asante Kotoko.
W styczniu 2010 Agyemang-Badu przeszedł z Berekum Arsenal do Udinese Calcio, z którym podpisał 4,5-letni kontrakt. W sezonie 2017/2018 był wypożyczony do tureckiego Bursasporu.
Kariera reprezentacyjna.
W 2009 roku Agyemang-Badu wraz z reprezentacją Ghany U-20 wystąpił na Mistrzostwach Świata U-20 w Egipcie. Z Ghaną wywalczył mistrzostwo świata, a w finałowym spotkaniu z Brazylią wykorzystał decydujący o zwycięstwie rzut karny w serii rzutów karnych.
W dorosłej reprezentacji Ghany Agyemang-Badu zadebiutował 8 czerwca 2008 roku w wygranym 3:2 spotkaniu eliminacji do Mistrzostw Świata 2010 z Lesotho. W 2009 roku awansował z Ghaną na ten Mundial, a w 2010 roku został powołany do kadry na Puchar Narodów Afryki 2010.

</doc>
<doc id="1872654" url="https://pl.wikipedia.org/wiki?curid=1872654" title="Aristarch Lentułow">
Aristarch Lentułow

Aristarch Wasiljewicz Lentułow (ros. Аристарх Васильевич Лентулов, ur. 4 stycznia/16 stycznia 1882 we wsi Worona w guberni penzeńskiej, zm. 15 kwietnia 1943 w Moskwie) — rosyjski i radziecki malarz, scenograf i pedagog.
Życiorys.
Urodził się w rodzinie wiejskiego duchownego. Studiował malarstwo w uczelniach artystycznych w Penzie i Kijowie, a następnie u Dmitrija Kardowskiego w Sankt Petersburgu. W roku 1910 był współzałożycielem moskiewskiej grupy „Bubnowyj Walet” (Walet Karo) 
W latach 1910–1911 Lentułow studiował w Paryżu w studiu Le Fauconnier i w akademii La Palette. Zapoznał się tam z twórczością Fernanda Légera i Roberta Delaunay. Po powrocie do Rosji wpłynął na rozwój rosyjskiego futuryzmu, m.in. na twórczość Wasilija Kandinskiego i Kazimierza Malewicza.
Lentułow jeszcze przed Rewolucją Październikową rozpoczął projektowanie scenografii dla moskiewskiego Teatru Kameralnego („Kumoszki z Windsoru” Szekspira, 1916) i Teatru Wielkiego („Prometeusz” Skriabina, 1919).
W roku 1925 uczestniczył w paryskiej Międzynarodowej Wystawie Sztuki Dekoracyjnej i Wzornictwa, gdzie został nagrodzony dyplomem za scenografię do opery Antona Rubinsteina „Demon”. 
W roku 1928 Lentułow został członkiem Stowarzyszenia Artystów Moskiewskich i jego przewodniczącym. W skład stowarzyszenia weszło wielu dawnych członków grupy „Bubnowyj Walet” (Walet Karo). 
Lentułow zajmował się też dydaktyką. Od roku 1919 wykładał na Wchutiemasie, 1937 został powołany na profesora moskiewskiego Instytutu im. Surikowa.

</doc>
<doc id="1872658" url="https://pl.wikipedia.org/wiki?curid=1872658" title="Daniel Adjei">
Daniel Adjei

Daniel Yaw Adjei (ur. 10 listopada 1989 w Dansomanie) – ghański piłkarz grający na pozycji bramkarza.
Kariera klubowa.
Karierę piłkarską Adjei rozpoczął w klubie B.T. International. Następnie w 2007 roku został zawodnikiem akademii piłkarskiej klubu Liberty Professionals FC z rodzinnego Dansomanu. W 2008 roku awansował do kadry pierwszej drużyny i wtedy też zadebiutował w jego barwach w pierwszej lidze ghańskiej. Zawodnikiem Liberty był do 2013 roku. Następnie występował w zespołach Free State Stars FC, Liberty Professionals FC, Medeama SC, Simba SC oraz Jimma City.
Kariera reprezentacyjna.
W 2009 roku Adjei wraz z reprezentacją Ghany U-20 wystąpił na Mistrzostwach Świata U-20 w Egipcie. Z Ghaną wywalczył mistrzostwo świata, a w finałowym spotkaniu z Brazylią obronił trzy rzuty karne w serii rzutów karnych.
Pierwsze powołanie do dorosłej reprezentacji Ghany Adjei otrzymał w 2009 roku na mecz z Mali. W 2010 roku został powołany do kadry na Puchar Narodów Afryki 2010.

</doc>
<doc id="1872660" url="https://pl.wikipedia.org/wiki?curid=1872660" title="Ludwig-Maximilians-Universität München">
Ludwig-Maximilians-Universität München



</doc>
<doc id="1872668" url="https://pl.wikipedia.org/wiki?curid=1872668" title="Tojad Hosta">
Tojad Hosta



</doc>
<doc id="1872669" url="https://pl.wikipedia.org/wiki?curid=1872669" title="Królestwo niebieskie (film 2001)">
Królestwo niebieskie (film 2001)

Królestwo niebieskie - amerykańska tragikomedia z 2001 roku na podstawie sztuki "Dearly Departed" Davida Deana Bottrella i Jessie Jones.
Fabuła.
Umiera stary i skąpy Bud Slocumb. Na jego pogrzeb zjeżdża cała rodzinka: zrozpaczona wdowa Raynelle; bezrobotny syn Junior, który zdradza swoją żonę Charisse, drugi syn Ray Bud, który walczy z alkoholizmem i wspierającą go żonę Lucille. Poza nimi pojawia się też młodsza córka Delightful, która ciągle coś je; religijna ciotka Marguerite i jej kapryśny syn Royce oraz Juanita - żona ich bogatego kuzyna. Podczas tych trzech dni rodzina rozwiąże swoje problemy i rozpętają się nowe waśnie...

</doc>
<doc id="1872671" url="https://pl.wikipedia.org/wiki?curid=1872671" title="Jonathan Mensah">
Jonathan Mensah

Jonathan Mensah (ur. 13 lipca 1990 w Akrze) – ghański piłkarz grający na pozycji środkowego obrońcy w Columbus Crew.
Kariera klubowa.
Karierę piłkarską Mensah rozpoczął w klubie Ashanti Gold SC. W 2007 roku awansował do kadry pierwszej drużyny i wtedy też zadebiutował w jego barwach w pierwszej lidze ghańskiej. W 2008 roku odszedł do drużyny Free State Stars, grającej w Premier Soccer League, czyli lidze Republiki Południowej Afryki. Sezon później odszedł do drugiej ligi hiszpańskiej, do Granady.
Kariera reprezentacyjna.
W 2009 roku Mensah wraz z reprezentacją Ghany U-20 wystąpił na Mistrzostwach Świata U-20 w Egipcie i na tym turnieju był podstawowym zawodnikiem swojej drużyny. Z Ghaną wywalczył mistrzostwo świata i wystąpił w finałowym spotkaniu z Brazylią, wygranym po serii rzutów karnych.
W 2010 roku Mensah został powołany do kadry na Puchar Narodów Afryki 2010.

</doc>
<doc id="1872672" url="https://pl.wikipedia.org/wiki?curid=1872672" title="Beton zbrojony">
Beton zbrojony



</doc>
<doc id="1872674" url="https://pl.wikipedia.org/wiki?curid=1872674" title="Wow! (album)">
Wow! (album)

Wow! – album muzyczny Magdy Fronczewskiej, wydany w 1990 roku nakładem Polskich Nagrań.
Album ukazał się na trzech nośnikach: płycie winylowej, kasecie, a w 1991 roku także na CD. Na albumie znalazły się m.in. znane piosenki „Myszka widziała ostatnia” i „Laleczka z saskiej porcelany”. Druga z nich uplasowała się na 9. miejscu listy przebojów "Radiowa piosenka tygodnia" na antenie Programu I Polskiego Radia.

</doc>
<doc id="1872676" url="https://pl.wikipedia.org/wiki?curid=1872676" title="Jaworzyna Krynicka">
Jaworzyna Krynicka

Jaworzyna Krynicka lub Jaworzyna (1114 m) – szczyt w Beskidzie Sądeckim, znajdujący się w Krynicy-Zdroju, na obszarze gminy Muszyna. Jest najwyższym szczytem w Paśmie Jaworzyny.
Topografia.
Jaworzyna Krynicka znajduje się w grani głównej wschodniej części Pasma Jaworzyny. W północno-zachodnim kierunku do Bukowej (1077 m) grań ta jest względnie równa i niemal płaska, natomiast w południowo-wschodnim kierunku z Jaworzyny dość stromo, poprzez wierzchołki Bystrego Wierchu, Palenicy, Szczawnej Góry, Smereczyn i Jastrzębskiej Góry opada w widły Kryniczanki, Muszynki i Jastrzębika. Jaworzyna jest też zwornikiem dla dwóch bocznych grani – długiej południowej z wierzchołkiem Zaruby i krótkiej wschodniej opadającej do doliny Czarnego Potoku. Dolinami pomiędzy czterema grzbietami Jaworzyny spływają cztery potoki: Czarny Potok i jego dopływ Izwór, Jastrzębik i Szczawniczek.
Zagospodarowanie.
Jaworzyna Krynicka jest silnie zagospodarowana. Na jej wierzchołek kursuje z doliny Czarnego Potoku kolej gondolowa. Dzięki temu, jak również dzięki dużym trawiastym obszarom na jej grzbiecie, jest Jaworzyna dobrym i masowo odwiedzanym punktem widokowym. Panorama widokowa (z różnych miejsc) obejmuje cały horyzont. Jest też zimą ośrodkiem narciarskim, jednym z największych w Polsce. U jej stóp w dolinie Czarnego Potoku znajduje się nowoczesna Stacja Narciarska Jaworzyna Krynicka: 8 tras narciarskich, obsługiwanych przez kolejkę gondolową i 7 wyciągów. Łącznie jest tutaj 14 km tras zjazdowych (w tym najdłuższa oświetlona trasa narciarska w Polsce), planowane są też następne. W górnej części północnego stoku znajduje się Schronisko PTTK na Jaworzynie Krynickiej, obok niego dyżurka GOPR i Muzeum Turystyki Górskiej na Jaworzynie Krynickiej.
Jest też Jaworzyna węzłem szlaków turystyki pieszej i rowerowej. Na szczycie znajduje się maszt radiowo-telewizyjny, restauracja i bufety.
W 2021 roku nad dachem górnej stacji kolei gondolowej rozpoczęła się budowa platformy widokowej z tarasem, która umożliwi obserwacje z wysokości 1022 m. 
Przyroda.
W większości Jaworzyna jest zalesiona. Niegdyś na grzbiecie były liczne polany, użytkowane przez Łemków. Po ich wysiedleniu zostały w większości zalesione. Później na stokach wycięto część lasu na potrzeby kolejki gondolowej i narciarskich tras zjazdowych. Obecnie trasy te są dobrymi punktami widokowymi. Są też jaskinie i wychodnie. Największa z nich znajduje się na wschodnim stoku. Jest to Kamień Diabelski.
Pierwotnie Jaworzynę porastał las bukowo-jodłowy. Las świerkowy na grzbiecie powstał w wyniku zalesienia. Oprócz tych trzech podstawowych gatunków drzew na Jaworzynie można spotkać jawory, jesiony, wiązy, modrzewie, sosny, jarzębiny, brzozy, iwy i olsze. Przy schronisku do niedawna rosła 60-letnia zasadzona sosna limba (pomnik przyrody), obecnie w tym miejscu znajduje się drewniana figura Jana Pawła II. Przy drodze dojazdowej do schroniska jest nasienny drzewostan bukowy. Z rzadkich w Polsce gatunków roślin występuje na Jaworzynie Krynickiej m.in. ostrożeń dwubarwny.
Ze zwierząt w masywie Jaworzyny występują wszystkie większe gatunki krajowych ssaków: jelenie, dziki, sarny, rysie, wilki i niedźwiedzie. Te ostatnie nie występują tutaj stale; niekiedy migrują ze Słowacji lub z Bieszczadów.

</doc>
<doc id="1872679" url="https://pl.wikipedia.org/wiki?curid=1872679" title="Ryūjō">
Ryūjō

„Ryūjō” – nazwa noszona na przestrzeni dziejów przez kilka japońskich okrętów:

</doc>
<doc id="1872682" url="https://pl.wikipedia.org/wiki?curid=1872682" title="Eva Becla">
Eva Becla



</doc>
<doc id="1872683" url="https://pl.wikipedia.org/wiki?curid=1872683" title="Milovan Rajevac">
Milovan Rajevac

Milovan Rajevac (ser. Милован Рајевац, ur. 2 stycznia 1954 w Čajetinie) – serbski piłkarz grający na pozycji obrońcy.
Kariera piłkarska.
Karierę piłkarską Rajevac rozpoczął w klubie Borac Čačak. W latach 1975–1978 występował w jego barwach w drugiej lidze jugosłowiańskiej. W 1978 roku odszedł do FK Crvena zvezda. W klubie tym grał przez rok, a następnie na sezon odszedł do FK Vojvodina. W latach 1980–1984 ponownie występował w drugoligowym Boracu Čačak, a od początku 1985 do lata 1986 roku był piłkarzem Slobody Užice, w której zakończył karierę.
Kariera trenerska.
Po zakończeniu kariery piłkarskiej Rajevac został trenerem. W 1996 roku samodzielnie objął zespół Slobody Užice. W 2004 roku wrócił do pracy trenera i krótko prowadził FK Crvena zvezda. W latach 2006–2007 był trenerem FK Vojvodina, a w 2008 roku został szkoleniowcem Boracu Čačak. W tym samym roku został mianowany selekcjonerem reprezentacji Ghany, z którą awansował na Mistrzostwa Świata 2010 i Puchar Narodów Afryki 2010.

</doc>
<doc id="1872688" url="https://pl.wikipedia.org/wiki?curid=1872688" title="Centrum Szkolenia Łączności">
Centrum Szkolenia Łączności



</doc>
<doc id="1872689" url="https://pl.wikipedia.org/wiki?curid=1872689" title="Division 1 (Algieria)">
Division 1 (Algieria)



</doc>
<doc id="1872691" url="https://pl.wikipedia.org/wiki?curid=1872691" title="Centralny Ośrodek Szkolenia Wojsk Łączności">
Centralny Ośrodek Szkolenia Wojsk Łączności

Centralny Ośrodek Szkolenia Wojsk Łączności im. Marcelego Nowotki – ośrodek szkolenia żołnierzy zawodowych oraz kandydatów na żołnierzy zawodowych Wojsk Łączności z siedzibą w Legnicy. Rozformowana 22 września 1997.
Historia.
5 września 1966 roku powołano Podoficerską Szkołę Zawodową Wojsk Łączności. Szkołę skoszarowano w obiektach po Oficerskiej Szkole Korpusu Bezpieczeństwa Wewnętrznego w Legnicy. 10 lutego 1968 roku nadanie sztandaru ufundowanego przez społeczeństwo Legnicy i przeniesienie Szkoły Chorążych z Zegrza. Szkoła zmieniła nazwę na 14 Ośrodek Szkolenia Wojsk Łączności. 1 października 1976 roku 14 Ośrodek Szkolenia Wojsk Łączności został przeformowany w Centralny Ośrodek Szkolenia Wojsk Łączności. 1 września 1994 roku nazwę szkoły zmieniono na Centrum Szkolenia Łączności.
22 września 1997 roku rozkazem szefa Sztabu Generalnego Wojska Polskiego powołano w Zegrzu Centrum Szkolenia Łączności i Informatyki na bazie rozformowanych Wyższej Szkoły Oficerskiej Wojsk Łączności i Centrum Szkolenia Łączności.
Do koszar po COSWŁ w Legnicy przeniesiono 11 Batalion Rozpoznania Radioelektronicznego (JW 3182), który rozformowano w czerwcu 2007 r.

</doc>
<doc id="1872693" url="https://pl.wikipedia.org/wiki?curid=1872693" title="Kasztanowiec drobnokwiatowy">
Kasztanowiec drobnokwiatowy

Kasztanowiec drobnokwiatowy ("Aesculus parviflora" Walt.) – gatunek roślin należący do rodziny mydleńcowatych (lub wydzielanej przez niektórych rodziny kasztanowcowatych). Pochodzi z Ameryki Północnej (stany: Alabama, Georgia, Karolina Południowa). W Anglii zaczęto go uprawiać od 1785 jako roślinę ozdobną, w Polsce od 1808. Wyjątkowy w porównaniu do innych kasztanowców ze względu na krzaczasty pokrój i kwitnienie w okresie letnim.
Biologia i ekologia.
Roślina wieloletnia. Kwitnie późno w porównaniu do innych kasztanowców bo latem, w miesiącach od lipca do sierpnia. W swojej ojczyźnie kasztanowiec ten zapylany jest przez motyle i dlatego jego kwiaty zaczynają silnie pachnąć dopiero wieczorem. W obrębie swego naturalnego zasięgu kwiaty zapylane są przez kolibry, w Polsce wieczorem odwiedzają je ćmy. W Polsce roślina rzadko tylko zawiązuje nasiona.
Zmienność.
Wyróżnia się formę "serotina" Rehd. zakwitającą o około 2–3 tygodnie później od typu.
Uprawa.
Jest rośliną ciepłolubną, ale bardzo dobrze znosi mrozy. Jest cennym krzewem ozdobnym ze względu na późne kwitnienie. Najlepiej rośnie na stanowisku słonecznym lub półcienistym i żyznej, przepuszczalnej glebie. Najlepiej prezentuje się sadzony pojedynczo, dodatkowo pojedyncze sadzenie uzasadnione jest faktem, że silnie rozrasta się głusząc sąsiednie rośliny. Należy wokół niego zostawić szeroki pas ziemi, by roślina mogła się swobodnie rozrastać. Podczas surowych mrozów roślina może przemarzać i dlatego nie zaleca się jej sadzić w obszarach górskich oraz w Polsce północno-wschodniej.

</doc>
<doc id="1872694" url="https://pl.wikipedia.org/wiki?curid=1872694" title="Karin Dreijer">
Karin Dreijer

Karin Elisabeth Dreijer (ur. 7 kwietnia 1975 w Nacka) wokalistka i współzałożycielka zespołu The Knife (wraz z bratem Olofem), wokalistka i gitarzystka zespołu Honey Is Cool, od jesieni 2008 roku prowadząca również solową działalność artystyczną. Gościnnie wystąpiła w utworach zespołu Röyksopp ("What Else Is There" z albumu The Understanding oraz "This Must Be It" i "Tricky Tricky" z albumu Junior).

</doc>
<doc id="1872695" url="https://pl.wikipedia.org/wiki?curid=1872695" title="Aesculus parviflora">
Aesculus parviflora



</doc>
<doc id="1872697" url="https://pl.wikipedia.org/wiki?curid=1872697" title="COSWŁ">
COSWŁ



</doc>
<doc id="1872698" url="https://pl.wikipedia.org/wiki?curid=1872698" title="Hollis Conway">
Hollis Conway

Hollis Conway (ur. 8 stycznia 1967 w Chicago) – amerykański lekkoatleta, który specjalizował się w skoku wzwyż.
Dwukrotnie uczestniczył w igrzyskach olimpijskich (Seul 1988 oraz Barcelona 1992) przywożąc z tych zawodów dwa medale: srebrny i brązowy. W roku 1991 odniósł trzy sukcesy: zwyciężył w halowych mistrzostwach świata i uniwersjadzie oraz zdobył brązowy medal mistrzostw świata na stadionie. 9-krotnie był mistrzem Stanów Zjednoczonych w skoku wzwyż.

</doc>
<doc id="1872700" url="https://pl.wikipedia.org/wiki?curid=1872700" title="Śalagrama">
Śalagrama



</doc>
<doc id="1872701" url="https://pl.wikipedia.org/wiki?curid=1872701" title="Henryk Tomaszewicz">
Henryk Tomaszewicz

Henryk Tomaszewicz (ur. 10 października 1942 w Sanguniszkach k. Mejszagoły) – polski hydrobotanik, naukowiec Uniwersytetu Warszawskiego.
Życiorys.
Studia na Wydziale Biologii i Nauk o Ziemi UW ukończył w 1966, stopień doktora uzyskał w 1972, doktora habilitowanego w 1978, a stanowisko profesora nadzwyczajnego w 1991. W latach 90. XX w. kierownik Zakładu Fitogeografii UW (Wydział Biologii Uniwersytetu Warszawskiego). Przez wiele lat kierownik Stacji Terenowej Uniwersytetu Warszawskiego w Sajzach. Był członkiem Państwowej Rady Ochrony Przyrody. Mąż dr Grażyny Tomaszewicz – również hydrobotaniczki.
Aktywność naukowa.
Autor i współautor kilkudziesięciu publikacji naukowych z zakresu ekologii i botaniki. Specjalizuje się w ekologii makrofitów, zwłaszcza w zakresie fitosocjologii i hydrochemii. Wieloletni członek Polskiego Towarzystwa Botanicznego. We wczesnych badaniach poddał weryfikacji fitosocjologiczne ujęcie zbiorowisk hydrofitów według szkoły francusko-szwajcarskiej dominującej w środkowoeuropejskiej syntaksonomii roślinności lądowej, propagując utożsamianie gatunku charakterystycznego z dominantem. Jego podejście zostało zaakceptowane w polskiej fitosocjologii. Następnie zajmował się bioindykacyjną wartością zbiorowisk makrofitów. W czasie konfliktu wokół budowy trasy Via Baltica, wbrew oficjalnemu stanowisku Rady Wydziału Biologii UW, poparł stanowisko ówczesnego rządu, który optował za poprowadzeniem trasy przez dolinę Rospudy, co spotkało się z krytyką środowiska naukowego, w tym kierownictwa jednostki, w której jest zatrudniony (Zakładu Botaniki Środowiskowej, Instytutu Botaniki i Wydziału Biologii UW). W wyniku dyskusji, jaka się wywiązała w związku ze zdaniem Henryka Tomaszewicza, obok zarzutów merytorycznych, podniesiono kwestie formalne, gdyż Tomaszewicz w mediach przedstawiany był niezgodnie z prawdą jako kierownik Zakładu Botaniki Środowiskowej (co sugerowało, że jego stanowisko reprezentuje opinię całej jednostki naukowej) oraz jako specjalista od torfowisk rospudzkich, mimo że w rzeczywistości zajmuje się przede wszystkim roślinnością jeziorną.

</doc>
<doc id="1872702" url="https://pl.wikipedia.org/wiki?curid=1872702" title="Maskotki Zimowych Igrzysk Olimpijskich 2010">
Maskotki Zimowych Igrzysk Olimpijskich 2010

Miga i Quatchi to oficjalne maskotki Zimowych Igrzysk Olimpijskich 2010 Vancouver, natomiast Sumi jest maskotką igrzysk paraolimpijskich. Mukmuk nie jest maskotką oficjalną, ale często występuje razem z Migą, Quatchim i Sumim.
Maskotki przedstawiają pierwsze istoty jakie według wierzeń ludności autochtonicznej Kanady zasiedliły ich ziemie.

</doc>
<doc id="1872704" url="https://pl.wikipedia.org/wiki?curid=1872704" title="Powiększenie optyczne">
Powiększenie optyczne



</doc>
<doc id="1872709" url="https://pl.wikipedia.org/wiki?curid=1872709" title="Francuska Żandarmeria Narodowa">
Francuska Żandarmeria Narodowa

Francuska Żandarmeria Narodowa (fr. "Gendarmerie nationale") – wyodrębniona formacja francuskiej policji, która jednocześnie jest częścią francuskich sił zbrojnych. Obecnie, od 1 stycznia 2009 podlega Ministerstwu Spraw Wewnętrznych. Kwatera główna znajduje się w Paryżu.

</doc>
<doc id="1872714" url="https://pl.wikipedia.org/wiki?curid=1872714" title="Aesculus macrostachya">
Aesculus macrostachya



</doc>
<doc id="1872715" url="https://pl.wikipedia.org/wiki?curid=1872715" title="Wradźajatra">
Wradźajatra

Wradźajatra (trl. vrajayātra, także Wradźaparikrama) – pielgrzymka hinduistyczna przebiegająca w mieście Vrindavan i okolicy, spopularyzowana przez Narajanę Batta
– wisznuickiego świętego z XVI w.
Celem wradźajatry jest odwiedzenie miejsc związanych z lila Kryszny – pasterza, Radhy – żony innego hindusa i pasterek (gopi). Trasa prowadzi częścią miejską i przyległymi do Wrindawanu lasami. Pielgrzymi odwiedzają: stawy, strumienie, wzgórza, groty i świątynie związane z pobytem tam Kryszny. Odbywają się prelekcje i przedstawienia, prezentujące wydarzenia, które rozegrały się w danym miejscu, w oparciu o treść Bhagawatapurany.

</doc>
<doc id="1872716" url="https://pl.wikipedia.org/wiki?curid=1872716" title="Gendarmerie Nationale">
Gendarmerie Nationale



</doc>
<doc id="1872723" url="https://pl.wikipedia.org/wiki?curid=1872723" title="Witold Stanisław Kozak">
Witold Stanisław Kozak

Witold Stanisław Kozak (ur. 27 kwietnia 1956 w Garwolinie) – polski malarz, rzeźbiarz, grafik, krytyk sztuki, filozof, poeta. Należy do Związku Polskich Artystów Plastyków.
Życiorys.
Ukończył XXV Liceum Ogólnokształcące im. Józefa Wybickiego w Warszawie. Absolwent historii sztuki Katolickiego Uniwersytetu Lubelskiego. Podczas studiów razem z Romanem Muszyńskim, Martą Dłubak i Markiem Ratajczakiem reaktywował grupę plastyczną INOPS studentów KUL. Uczestniczył w międzynarodowej konferencji artystycznej, „Sztuka w kontekście rzeczywistości” Riviera-Remont, Warszawa 1979. Brał udział w licznych przedsięwzięciach światowego ruchu artystycznego „Mail-Art” reprezentując Polskę i Francję. W latach 1975 – 1982 studiował teorię sztuki i malarstwo w pracowni Henryka Stażewskiego w Warszawie. W latach 1980 – 1982 pracował jako dziennikarz i redaktor graficzny w miesięczniku dla Polonii Hejnał Mariacki. Swoje artykuły publikował na łamach Kultury, Literatury, Akcentu, Midrasza, W drodze. W latach 80. pracował we Francji między innymi jako dziennikarz – fotoreporter w dzienniku Nice-Matin. W latach 1986 – 1988 był wykładowcą historii sztuki w Ecole Internationale Tunon w Monte Carlo.
Jest autorem aranżacji i tablicy pamiątkowej w Izbie Pamięci Stefana Grota-Roweckiego, dawnym lokalu konspiracyjnym Armii Krajowej w Warszawie. Wykonał projekt okolicznościowej pieczątki – datownika, na zlecenie poczty francuskiej, z okazji setnej rocznicy urodzin Le Corbusiera. W kaplicy w Ségus (Pireneje Wysokie) znajdują się zaprojektowane przez niego witraże. Zrealizował także projekt aranżacji wnętrza XI wiecznego zamku Grimaldich w Roquebrune–Cap–Martin na południu Francji. Od 2001 roku współpracował z Bydgoskim Informatorem Kulturalnym. W jego dorobku znajdują się liczne publikacje z zakresu historii sztuki, sztuki sakralnej, teorii i krytyki sztuki. Był członkiem jury XI–XVI Ogólnopolskiego Konkursu Twórczości Więziennej. Należał do Polskiego Stowarzyszenia Edukacji Plastycznej w Bydgoszczy. Jest jednym z założycieli Bydgoskiego Stowarzyszenia Artystycznego. W ramach działalności Stowarzyszenia brał udział w Festiwalu Sztuk "Rejs". Jest członkiem Kapituły Medalu Jerzego Sulimy-Kamińskiego przyznawanego w uznaniu zasług dla kultury regionu Pomorza i Kujaw. Wziął udział w Bydgoskim Kongresie Kultury (2012 r.). Jest sygnatariuszem Bydgoskiego Paktu dla Kultury (grudzień 2012 r.)
W swoim dorobku ma kilkadziesiąt wystaw indywidualnych w kraju i za granicą. Uczestniczył także w licznych wystawach zbiorowych w Polsce oraz w ponad stu ekspozycjach międzynarodowych w ośrodkach sztuki nowoczesnej, muzeach, galeriach uniwersyteckich i galeriach sztuki współczesnej. Opublikował ponad sto artykułów dotyczących sztuki w kilkudziesięciu katalogach wystaw, periodykach i prasie codziennej.
Jego prace znajdują się w posiadaniu uniwersyteckich ośrodków sztuki nowoczesnej, miejskich zbiorów muzealnych, galerii i osób prywatnych w Polsce, Europie, USA. Kanadzie, Izraelu Japonii i Meksyku.
W roku 1999 Witold Stanisław Kozak otrzymał główną nagrodę i wyróżnienie w Ogólnopolskim Konkursie "O ludzką twarz człowieka", Krośnice 1999. W 2012 otrzymał stypendium Prezydenta Miasta Bydgoszczy w dziedzinie twórczości plastycznej.

</doc>
<doc id="1872726" url="https://pl.wikipedia.org/wiki?curid=1872726" title="Gaudenty (biskup Brescii)">
Gaudenty (biskup Brescii)

Święty Gaudenty (, względnie: Brixianus; po pol. również Gaudencjusz) (ur. w IV wieku, zm. ok. 410) – biskup Brescii (ok. 387–410), święty Kościoła katolickiego.
Wiadomo o nim, że został wyświęcony na biskupa w Mediolanie przez św. Ambrożego i że zdołał wyprosić u cesarza Arkadiusza rewizję wyroku na św. Janie Chryzostomie. W polskim piśmiennictwie patrystycznym mamy monografię dotyczącą Gaudentego, którą opracował Bazyli Degórski. 
Jest autorem 21 "Kazań" ("Tractatus"; w tym 10 homilii wielkanocnych). Ostatnie z tych kazań mówi o poprzednim biskupie Brescii, św. Filastriuszu (łac. "Filastrius"), pod kierownictwem którego kształcił się.
Jego wspomnienie liturgiczne obchodzone jest 25 października.

</doc>
<doc id="1872730" url="https://pl.wikipedia.org/wiki?curid=1872730" title="S-tog">
S-tog

S-tog – kolej miejska w Kopenhadze. DSB S-tog a/s jest spółką należącą do Danske Statsbaner. S-tog, obok metra, autobusów miejskich oraz tramwajów wodnych jest częścią systemu zintegrowanego transportu miejskiego w Kopenhadze.
Historia.
W okresie międzywojennym wraz z rozwojem miasta Kopenhagi pojawiła się potrzeba budowy wydajnego systemu transportu publicznego. Postanowiono o budowie systemu kolei miejskiej, Pierwsza linia S-tog została uruchomiona w 1934 roku i kursowała na trasie dzisiejszej linii A. Dwa lata później uruchomiona została kolejna linia B. Kolej od początku była zelektryfikowana. Początkowo pociągi na każdej linii kursowały w 20-minutowym takcie, lecz w 2007 roku wprowadzono takt 10-minutowy. Z czasem system S-tog stał się jednym z podstawowych systemów transportu publicznego w Kopenhadze. 
Sieć S-tog.
Na sieć S-tog składa się siedem linii oznaczanych literami alfabetu. Łączna długość sieci to 170 km oraz 84 stacje, z czego 8 znajduje się poza granicami Kopenhagi. Linie rozchodzą się promieniście z centrum miasta i łączą się na głównej linii kolejowej. Oprócz tego jedna linia oznaczona literą F kursuje po tzw. "Ringbanen" i objeżdża centrum miasta szerokim łukiem, łącząc odgałęzienia sieci. Na wszystkich liniach obowiązuje 10-minutowy takt, poza linią F, gdzie pociągi kursują co 5 minut oraz linią Bx i H, gdzie częstotliwość wynosi 20 min. W weekendy kursują jedynie linie A, B, C oraz F z częstotliwością wynoszącą 20 min w soboty (10 dla linii F i w niektórych okresach dnia także C), a w niedziele i święta w odstępach co 30 min. System S-tog przewozi dziennie ponad 300 tys. pasażerów, a wraz z metrem – 500 tys. Zasilanie na sieci S-tog odbywa się poprzez napowietrzną sieć trakcyjną, a pociągi posiadają na dachu zamontowane pantografy. Od początku istnienia systemu pociągi były napędzane prądem stałym 1,65 kV, co odróżniało system S-tog od pozostałych linii kolejowych w Danii, gdzie po elektryfikacji w latach 80. zastosowano prąd zmienny o napięciu 25 kV.
Odgałęzienia sieci.
Sieć S-tog bazuje na sieciach odgałęziających się promieniście od głównej linii magistralnej przebiegającej przez centrum Kopenhagi. 
Północne odgałęzienia to linie kolejowe:
Południowe odgałęzienia sieci to linie kolejowe:
Ponadto wszystkie odgałęzienia spina pierścień w postaci linii o nazwie Ringbanen.
Tabor.
W sieci S-tog na przestrzeni lat były wykorzystywane pociągi czterech generacji. Wszystkie są to elektryczne zespoły trakcyjne. Pociągi pierwszej generacji były eksploatowane w latach 1934–1978 i składały się z trzech członów. Druga generacja weszła do eksploatacji w 1967 roku i wycofana została w 2007. Pociągi tej generacji miały 2 lub 4 człony i były wykorzystywane w trakcji pojedynczej lub wielokrotnej. Pociągi trzeciej generacji wykorzystywano w latach 1986–2006. Składały się one z czterech członów, jednak wycofano je stosunkowo szybko ze względu na ich dużą awaryjność. Obecnie w eksploatacji są wyłącznie pojazdy czwartej generacji wyprodukowane w latach 1996–2007. Składają się one z ośmiu członów i zostały wyprodukowane przez konsorcjum Alstom – Siemens Mobility. Maksymalna prędkość wynosi 120 km/h, jednak na większości odcinków poruszają się z prędkością 80–90 km/h. DSB S-tog posiadają 105 składów czwartej generacji. Pociągi czwartej generacji mają charakterystyczny kształt wybrzuszonych bocznych ścian, co zapewnia większą pojemność pociągu, a także bezpieczniejsze wsiadania i wysiadanie z pociągu. W ten sposób maksymalnie została wykorzystana skrajnia sieci S-tog.

</doc>
<doc id="1872731" url="https://pl.wikipedia.org/wiki?curid=1872731" title="Kultura maglemorska">
Kultura maglemorska



</doc>
<doc id="1872733" url="https://pl.wikipedia.org/wiki?curid=1872733" title="Albumy numer jeden w roku 2010 (Polska)">
Albumy numer jeden w roku 2010 (Polska)

Artykuł prezentuje albumy muzyczne numer jeden na notowaniu OLiS w roku 2010.

</doc>
<doc id="1872734" url="https://pl.wikipedia.org/wiki?curid=1872734" title="Wielka Pętla Wielkopolski">
Wielka Pętla Wielkopolski

Wielka Pętla Wielkopolski (Pętla Wielkopolsko-Lubusko-Kujawska) – szlak żeglugi śródlądowej o długości 688 km, prowadzący z Kostrzyna nad Odrą Wartą do Santoka, następnie Notecią przez Czarnków i Nakło na przedmieścia Bydgoszczy, skąd Kanałem Górnonoteckim przez jezioro Gopło i Kanał Ślesiński do Konina. Następnie szlak prowadzi Wartą przez Poznań i Międzychód do Santoka, w którym Warta łączy się z Notecią.
Część Wielkiej Pętli (z Kruszwicy do portu w Koninie-Morzysławiu) jest zwana Wodnymi Wrotami Wielkopolski.
Części składowe.
Szlak prowadzi przez trzy województwa:
Pętla Wielkopolski dzieli się na następujące odcinki:
Przebieg szlaku.
Od Kostrzyna nad Odrą do Bydgoszczy szlak prowadzi międzynarodową drogą wodną E70 Wisła-Odra. Od Krzyża do Nakła na odcinku 137,4 km Noteć jest skanalizowana za pomocą 14 stopni wodnych (jaz i śluza). Przy pomocy śluz statki pokonują spad wynoszący 26,93 m. Jazy składane są na zimę i stawiane na wiosnę, wobec czego nawigacja trwa od połowy kwietnia do połowy grudnia.
Noteć prowadzi środkiem Pradoliny Toruńsko-Eberswaldzkiej. Brzegi rzeki otaczają łąki, torfowiska oraz skraj Puszczy Noteckiej. Krawędzie doliny otoczone są miejscami pasmami wzgórz moreny czołowej (m.in. okolice Santoka). Od Nakła do połączenia z Kanałem Górnonoteckim szlak prowadzi Kanałem Bydgoskim. Jest to najstarszy oddany do użytku kanał wodny na ziemiach polskich (1773-1774), czynny do dnia dzisiejszego. Na odcinku śluza Józefinki – śluza Osowa Góra na Kanale Bydgoskim występuje najwyższy poziom wody (58 m n.p.m.) na całej drodze Wisła-Odra. Kanałem można dotrzeć do Bydgoszczy i następnie Brdą spłynąć do Wisły.
Pętla Wielkopolska odgałęzia się od Kanału Bydgoskiego w miejscu ujścia Kanału Górnonoteckiego. Szlak prowadzi na południe drogą wodną Kanał Bydgoski-Warta o długości 146,6 km.
Początkowo trasa prowadzi Kanałem Górnonoteckim i wymaga pokonania spadu 13,68 m na 6 śluzach. W Dębinku występuje wodny węzeł rozrządowy, w którym przy pomocy 2 śluz i 3 jazów następuje podział wody zasilającej Noteć i Kanał Górnonotecki. Po pokonaniu śluzy Antoniewo wpływa się na Noteć górną, która przepływa przez 5 jezior: Wolickie, Sadłogoszcz, Wojdal, Mielno i Szarlej.
Kolejnym etapem jest jedno z największych w Polsce jezior: Gopło, objęte parkiem krajobrazowym pod nazwą Nadgoplański Park Tysiąclecia. Atrakcją tego regionu jest Kruszwica z Mysią Wieżą. Od Gopła do Konina szlak prowadzi Kanałem Ślesińskim, który stanowi połączony przekopami łańcuch jezior konińsko-ślesińskich. Trasa kanału położona jest w dolinie rynny polodowcowej, wśród krajobrazu wzniesień morenowych. Woda w jeziorach jest bardzo ciepła, gdyż tworzą one obieg chłodniczy Zespołu Elektrowni Pątnów-Adamów-Konin.
Od Konina do Santoka szlak prowadzi rzeką Wartą, w Pradolinie Warszawsko-Berlińskiej.
Pod Koninem, Śremem i Międzychodem występują malownicze wzgórza morenowe. Na odcinku 11 km szlak prowadzi przez Wielkopolski Park Narodowy. W dolinie rzeki i na jej obrzeżach założono liczne parki krajobrazowe:
Przystanie.
Przystanie:

</doc>
<doc id="1872736" url="https://pl.wikipedia.org/wiki?curid=1872736" title="Igor Paklin">
Igor Paklin

Igor Wasiljewicz Paklin "Игорь Васильевич Паклин" (15 czerwca 1963 w Biszkeku) – kirgiski lekkoatleta, specjalizujący się w skoku wzwyż, który w pierwszych latach kariery startował w barwach Związku Radzieckiego.
Kariera.
Dwukrotnie startował w igrzyskach olimpijskich: Seul 1988 oraz Barcelona 1992. Medalista mistrzostw świata w hali i na stadionie oraz mistrzostw Europy. W 1983 oraz 1985 roku zdobywał złote krążki uniwersjady. 4 września 1985 w Kobe uzyskując wynik 2,41 m ustanowił nowy rekord świata, który przetrwał do 30 czerwca 1987 roku.

</doc>
<doc id="1872738" url="https://pl.wikipedia.org/wiki?curid=1872738" title="Ealing Broadway (stacja kolejowa)">
Ealing Broadway (stacja kolejowa)

Ealing Broadway – stacja w Londynie, w dzielnicy Ealing obsługująca metro londyńskie oraz pociągi przewoźników kolejowych. Stacja znajduje się w trzeciej strefie biletowej. Na stacji zatrzymują się pociągi First Great Western (który pełni też rolę przewoźnika zarządzającego stacją) i Heathrow Connect, które jadą następnie do Paddington. Jest to też końcowa stacja metra linii District oraz Central (a dokładniej odgałęzień obu tych linii, czerpiących swą nazwę od tej właśnie stacji).
Stacja przyjęła pierwsze pociągi 6 kwietnia 1838, została oficjalnie otwarta 1 grudnia tego roku pod nazwą "Ealing". Obecnie stacja składa się z 4 peronów kolejowych, dwóch linii metra Central oraz trzech linii District (zwykle w użyciu są tylko dwa).

</doc>
<doc id="1872742" url="https://pl.wikipedia.org/wiki?curid=1872742" title="Letov Š-50">
Letov Š-50

Letov Š-50 – czechosłowacki samolot rozpoznawczy i lekki bombowy, zbudowany w 1938 roku w wytwórni Letov w Pradze.
Historia.
W styczniu 1936 roku czechosłowackie Ministerstwo Obrony Narodowej opracował program budowy prototypów samolotów kilku kategorii, którego celem opracowanie nowoczesnych samolotów dla lotnictwa wojskowego. W programie podano szczegółowe wymagania taktyczno-techniczne różnych typów samolotu w tym dla trzymiejscowego dziennego i nocnego taktycznego samolotu obserwacyjnego i rozpoznawczego bliskiego zasięgu. Na podstawie tych wymagań czechosłowacka wytwórnia lotnicza "Letov" opracował projekt samolotu "Letov Š-50".
Projekt samolotu opracowany został przez konstruktora Aloisa Šmolika i był to pierwszy w historii wytwórni Letov samolot o całkowicie metalowej konstrukcji. Wyposażony był jako pierwszy samolot czechosłowacki w mechanicznie obracaną wieżyczkę strzelecką firmy Tatra na grzbiecie kadłuba. W prototypie zastosowano stałe podwozie i silniki gwiazdowe typu "Avia Rk-17", ale w maszynach seryjnych zamierzano zamontować podwozie chowane i mocniejsze silniki francuskie "Gnôme-Rhône 14M" o mocy po 700 KM (515 kW), co miało spowodować wzrost prędkości maksymalnej do 370 km/h. Budowa prototypu trwała jednak dość długo ze względu na brak doświadczenia w budowie całkowicie metalowych samolotów. W 1937 roku na wielkiej narodowej wystawie lotniczej w Pradze pokazano drewnianą makietę samolotu w skali 1:1. Oblot prototypu "Letov Š-50" planowano początkowo na marzec 1938 roku, ale właściwe próby w locie rozpoczęły się dopiero w listopadzie 1938 roku.
Po zajęciu Czechosłowacji przez Niemcy w marcu 1939 roku samolot został przez nich przejęty i otrzymał cywilną niemiecką rejestracją D-OPCO oraz swastykami na usterzeniu. Samolot wystawiono w lecie 1939 roku na międzynarodowej wystawie lotniczej w Brukseli, na stanowisku Protektoratu Czech i Moraw. Po wystawie samolot wrócił do zakładów, a następnie przekazano go do ośrodka doświadczalnego Luftwaffe w Rechlinie, gdzie przeprowadzono szereg testów. W trakcie tych testów uległ on uszkodzeniu, powrócił wtedy do wytwórni, gdzie ostatecznie go zezłomowano.
Użycie w lotnictwie.
Samolot "Letov Š-50" używany był tylko do testów fabrycznych, a po zajęciu Czechosłowacji przechodził testy w ośrodku doświadczalnym Luftwaffe w Rechlinie. 
Opis konstrukcji.
Samolot "Letov Š-50" był dwusilnikowy trzymiejscowy średniopłat wolnonośny z zakrytymi kabinami załogi, konstrukcja całkowicie metalowa. Podwozie stałe trójkołowym z kółkiem ogonowym.

</doc>
<doc id="1872743" url="https://pl.wikipedia.org/wiki?curid=1872743" title="Letov S-328">
Letov S-328



</doc>
<doc id="1872745" url="https://pl.wikipedia.org/wiki?curid=1872745" title="Gabriel Lame">
Gabriel Lame



</doc>
<doc id="1872746" url="https://pl.wikipedia.org/wiki?curid=1872746" title="Parafia św. Macieja w Pawłowie Kościelnym">
Parafia św. Macieja w Pawłowie Kościelnym

Parafia pw. św. Macieja w Pawłowie Kościelnym - rzymskokatolicka parafia należąca do dekanatu dzierzgowskiego, diecezji płockiej, metropolii warszawskiej. Poprzednio należała do dekanatu przasnyskiego, diecezji płockiej, metropolii warszawskiej. Siedziba parafii mieści się w Pawłowie Kościelnym.
Parafia została erygowana 2 lutego 1456 przez bpa Pawła Giżyckiego.
Miejsca święte.
Kościół parafialny.
Kościół murowany (stojący do dziś) pod wezwaniem Najświętszej Maryi Panny i św. Antoniego w stylu gotyckim. Poważnie zniszczony w czasie II bitwy przasnyskiej. Kościół został odbudowany z inicjatywy ks. Stanisława Bobińskiego i Jana Więckowskiego.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="1872748" url="https://pl.wikipedia.org/wiki?curid=1872748" title="Pętla Toruńska">
Pętla Toruńska

Pętla Toruńska – szlak kajakowy o długości 487 km, prowadzący z Torunia Wisłą do Bydgoszczy, następnie Doliną Dolnej Wisły, Nogatem, Kanałem Jagiellońskim, rzeką Elbląg do Elbląga, następnie Kanałem Elbląskim do Ostródy i dalej Drwęcą z powrotem do Torunia).
Szlak jest niedostępny dla jachtów od jazu w Samborowie. Jego atrakcyjność zwiększa szereg miejscowości o wyjątkowych walorach krajoznawczych i historycznych, m.in. związanych z historią Zakonu Krzyżackiego. Szlak prowadzi przez Kanał Elbląski z pochylniami, Park Krajobrazowy Doliny Dolnej Wisły oraz Pojezierze Brodnickie.
Przebycie całego szlaku, szczególnie z odgałęzieniem na Pojezierze Brodnickie (dodatkowo ok. 50 km) wymaga 3-4 tygodni.
Przystanie.
Najważniejsze przystanie:

</doc>
<doc id="1872749" url="https://pl.wikipedia.org/wiki?curid=1872749" title="Ealing Common">
Ealing Common

Ealing Common – stacja w Londynie, w dzielnicy Ealing obsługująca pociągi metra linii Piccadilly oraz District. Znajduje się w trzeciej strefie biletowej. Sąsiednie stacje linii Piccadilly to Acton Town oraz North Ealing, natomiast dla District line to Acton Town i Ealing Broadway.
Stacja posiada 2 perony obsługujące obie linie. Została otwarta 1 lipca 1879 przez Metropolitan District Railway (obecnie District line) na nitce z Turnham Green do Ealing Broadway. Stacja zanim otrzymała obecną nazwę, nazywała się Ealing Common and West Acton.

</doc>
<doc id="1872752" url="https://pl.wikipedia.org/wiki?curid=1872752" title="Delfiny oceaniczne">
Delfiny oceaniczne



</doc>
<doc id="1872754" url="https://pl.wikipedia.org/wiki?curid=1872754" title="Kazimierz Michalski (duchowny)">
Kazimierz Michalski (duchowny)

Kazimierz Antoni Michalski (ur. 18 sierpnia 1898 w Gnieźnie zm. 11 lutego 1975 w Poznaniu) – kapłan, kanonik, dziekan, pierwszy polski proboszcz w parafii św. Jadwigi w Zielonej Górze.
Życiorys.
Syn urzędnika miejskiego Stanisława (zm. 1939) i Antoniny z Wawrzyniaków. Uczęszczał do gimnazjum w Gnieźnie, gdzie w 1917 zdał maturę. W latach 1917–1919 był wcielony do niemieckiej armii. W 1919 wstąpił do Seminarium Duchownego w Poznaniu, a ukończył w 1922 w Gnieźnie. Został wyświęcony 17 grudnia 1922. Do sierpnia 1923 był wikariuszem w Wolsztynie, następnie prefektem w Trzemesznie (gimnazjum męskie), Wągrowcu (seminarium nauczycielskie męskie), Lesznie (seminarium nauczycielskie żeńskie) i Poznaniu (gimnazjum im. św. Jana Kantego i gimnazjum żeńskiego Najświętszego Serca Pana Jezusa) oraz dyrektorem Instytutu Akcji Katolickiej w Poznaniu. "W 1932 został powołany na stanowisko Sekretarza Generalnego Sodalicji Mariańskiej Pań, później Katolickiego Stowarzyszenia Młodzieży, a w 1939 został Dyrektorem Diecezjalnego Instytutu Akcji Katolickiej."
Po wybuchu II wojny światowej pełnił funkcję kapelana wojskowego, uczestniczył w walkach nad Bzurą. 9 listopada 1939 został aresztowany przez Gestapo i wywieziony na izolację do klasztoru w Kazimierzu Biskupim, a stamtąd w kwietniu 1940 do Dachau. Do wyzwolenia (przez wojska amerykańskie 29 kwietnia 1945) był więziony w obozach w Dachau i Mauthausen-Gusen.
Po powrocie do kraju był społecznikiem i organizatorem życia kościelnego na ziemiach zachodnich. 22 października 1945 objął parafię św. Jadwigi w Zielonej Górze. Wkrótce potem został mianowany zielonogórskim dziekanem na obszarze od dawnej granicy polsko-niemieckiej (Konotop–Kolsko) po obecną (Gubin). Cały czas pozostawał w konflikcie z władzami PRL-u i po odmowie złożenia obowiązkowego ślubowania na wierność PRL w 1952 został zmuszony do opuszczenia probostwa i wyjechał do Poznania. Powrócił w 1956, ale i tym razem po wydarzeniach zielonogórskich, stając w obronie Kościoła i wolności w sporze z władzą o Dom Katolicki musiał w 1960 opuścić parafię.
Zmarł 11 lutego 1975 w Poznaniu. 13 marca 2010 – po ekshumacji z cmentarza w Poznaniu – został pochowany w grobowcu dla zasłużonych kapłanów Zielonej Góry, przy konkatedrze św. Jadwigi.
Upamiętnienie.
6 października 1985 w kościele św. Jadwigi Śląskiej odsłonięto tablicę pamięci.
27 kwietnia 2010 został Honorowym Obywatelem Zielonej Góry.
23 kwietnia 2011 jego imieniem nazwano nowo wybudowaną ulicę łączącą ul. Wyszyńskiego i ul. Botaniczną w Zielonej Górze.
W 60. rocznicę wydarzeń w obronie Domu Katolickiego, 30 maja 2020 na skwerze przy konkatedrze odsłonięto pomnik ks. Kazimierza Michalskiego.

</doc>
<doc id="1872759" url="https://pl.wikipedia.org/wiki?curid=1872759" title="Renata Zarębska">
Renata Zarębska

Renata Zarębska (ur. 1965) – polska aktorka, kaskaderka i artystka kabaretowa.
Życiorys.
Pierwszy raz pojawiła się na ekranie w 1982 roku, w filmie "Jest mi lekko" Kidawy, do którego nagrała także piosenkę. Cztery lata później nagrała tytułowy utwór do filmu "Komedianci z wczorajszej ulicy".
W 1987 roku zagrała w filmie "Do domu" Janusza Zaorskiego, a następnie pojawiła się w roli Zofii Holszańskiej w serialu "Królewskie sny". Ukończyła studia na PWST w Warszawie w roku 1989 i wzięła wówczas udział w X Przeglądzie Piosenki Aktorskiej we Wrocławiu.
W roku 1990 zdobyła rozgłos jako wokalistka, wykonując piosenkę „Noc z Renatą” podczas XXVII KFPP w Opolu. Nagranie to dotarło do 3. miejsca na liście Radiowa Piosenka Tygodnia w Programie I Polskiego Radia. Rok później pojawiła się w polsko-francuskim filmie wojennym "Dzieci wojny (fr. Les enfants de la guerre)" w reżyserii Krzysztofa Rogulskiego.

</doc>
<doc id="1872763" url="https://pl.wikipedia.org/wiki?curid=1872763" title="Mecklenburgische Seenplatte">
Mecklenburgische Seenplatte

Niemcy:

</doc>
<doc id="1872765" url="https://pl.wikipedia.org/wiki?curid=1872765" title="Sandra Kiriasis">
Sandra Kiriasis

Sandra Kiriasis z d. Prokoff (ur. 4 stycznia 1975 w Dreźnie) – niemiecka bobsleistka (pilot boba), dwukrotna medalistka olimpijska w dwójkach kobiet.
Przez wiele lat trenowała saneczkarstwo. Bobsleistką została w 2000. Brała udział w trzech igrzyskach (2002, 2006 i 2010) i na dwóch (2002, 2006) zdobywała medale. W Salt Lake City bobsleje w wykonaniu kobiet debiutowały w programie igrzysk, a Prokoff w parze z zajęła Ulrike Holzner drugie miejsce. Cztery lata później została mistrzynią olimpijską, partnerowała jej Anja Schneiderheinze. Z różnymi partnerkami stawała na podium mistrzostw globu (także w drużynie) i Pucharu Świata.

</doc>
