<doc id="1872766" url="https://pl.wikipedia.org/wiki?curid=1872766" title="Rejencja frankfurcka">
Rejencja frankfurcka

Rejencja frankfurcka (niem. "Regierungsbezirk Frankfurt") – pruska i niemiecka jednostka administracyjna istniejąca na terenie prowincji Brandenburgia w latach 1815–1945. Obecnie na jej terenie leży kraj związkowy Brandenburgia, wschodnia część należy do Polski.
Historia.
Rejencja została utworzona wraz z prowincją Brandenburgia w roku 1815 i obejmowała wschodnią część prowincji. W 1938 roku w związku z likwidacją Marchii Granicznej z rejencji odłączono powiat choszczeński i strzelecki, a dołączono powiaty babimojski, międzyrzecki i skwierzyński. Po II wojnie światowej tereny rejencji na wschód od Odry włączono do Polski, a pozostała część znalazła się w radzieckiej strefie okupacyjnej i później została włączona do NRD.
Podział administracyjny.
Stolica: Frankfurt nad Odrą "(Frankfurt (Oder))"
Powiaty grodzkie ("Stadtkreise"):
Powiaty ziemskie ("Landkreise"):

</doc>
<doc id="1872767" url="https://pl.wikipedia.org/wiki?curid=1872767" title="Sandra Prokoff">
Sandra Prokoff



</doc>
<doc id="1872769" url="https://pl.wikipedia.org/wiki?curid=1872769" title="Alfa Romeo 33 Stradale">
Alfa Romeo 33 Stradale

Alfa Romeo 33 Stradale – sportowy samochód osobowy produkowany przez włoską firmę Alfa Romeo w latach 1967–1971. Dostępny jako 2-drzwiowe coupé. Do napędu użyto silnika V8 o pojemności dwóch litrów, w którym zastosowano wtrysk wielopunktowy. Moc przenoszona była na oś tylną poprzez 6-biegową manualną skrzynię biegów. Wiadomo o 18 powstałych egzemplarzach. Nadwozie zaprojektował Franco Scaglione.
W 1968 roku 33 Stradale był najdroższym samochodem osobowym dostępnym w wolnej sprzedaży – kosztował 17 000 USD, przeciętna cena nowego samochodu wynosiła w tym czasie 2822 USD.

</doc>
<doc id="1872770" url="https://pl.wikipedia.org/wiki?curid=1872770" title="Delphinus commersonii">
Delphinus commersonii



</doc>
<doc id="1872771" url="https://pl.wikipedia.org/wiki?curid=1872771" title="Ernest Wettyn">
Ernest Wettyn

Ernest (ur. 24 marca 1441 w Miśni, zm. 26 sierpnia 1486 w Colditz) – od 1464 r. książę saski (do 1485 r. wraz z młodszym bratem Albrechtem) i elektor Rzeszy Niemieckiej z dynastii Wettinów (protoplasta linii ernestyńskiej tego rodu).
Życiorys.
Był drugim z synów elektora saskiego Fryderyka II Łagodnego oraz Małgorzaty, córki Ernesta Żelaznego z dynastii Habsburgów, najstarszym z żyjących w chwili śmierci ojca. Jeszcze przed objęciem tronu, w 1455 stał się (wraz z bratem Albrechtem) obiektem porwania przez mającego do jego ojca pretensje finansowe rycerza Kunza von Kauffungen. Porywacz, zdążający w kierunku granicy czeskiej został jednak schwytany, a dzieci Fryderyka Łagodnego uwolnione.
Po śmierci ojca w 1464 r. odziedziczył władzę w Saksonii wraz ze swoim młodszym bratem Albrechtem (początkowo niepełnoletnim), przy czym Ernestowi, jako starszemu przypadła godność elektora Rzeszy. Ernest poświęcił się przede wszystkim sprawom wewnętrznym, sprawnie administrując swoim krajom. W sprawach Rzeszy popierał on (wbrew antyhusyckiemu stanowisku Kościoła i ludności swego kraju) husyckiego króla czeskiego Jerzego z Podiebradów, co stanowiło kontynuację układu zawartego jeszcze przez jego ojca w 1459 r. Później starał się zbliżyć do króla węgierskiego Macieja Korwina, próbując jednak jednocześnie utrzymać ścisłe związku z cesarzem Fryderykiem III Habsburgiem, swoim wujem.
W okresie swoich rządów poczynił liczne nabytki terytorialne oraz starał się umocnić stanowisko Wettinów w Rzeszy. W 1472 r. nabył Żagań, a w 1477 r. Żary, Beeskow i Storkow. Te działania, a także uzyskanie dla swojego syna Ernesta w 1476 r. arcybiskupstwa Magdeburga (na dodatek ten ostatni w 1479 r. został też koadiutorem biskupstwa w Halberstadt) wywołały konflikt z margrabiami brandenburskimi. W 1480 r. Ernest wybrał się w podróż do Rzymu. Jedną z jej konsekwencji było objęcie w 1482 r. przez kolejnego syna Ernesta, Albrechta, stanowiska arcybiskupa Moguncji (jednego z duchownych elektorów Rzeszy). W 1482 r. po śmierci stryja Wilhelma przyłączył do Saksonii Turyngię.
W 1485 r. zawarł z bratem Albrechtem (mimo ostrzeżeń tego ostatniego) układ w Lipsku, na mocy którego państwo saskie zostało między obu braci podzielone: Ernest, który był elektorem Rzeszy, otrzymał część Saksonii z Wittenbergą i Turyngię. Od obu braci pochodziły dwie linie dynastii wettińskiej (ernestyńska i albertyńska), które rządziły w swoich częściach (także je dalej dzieląc) przez kolejne stulecia. Podział oznaczał też osłabienie pozycji Wettinów w Rzeszy.
Rok po podziale, w 1486 r. Ernest zmarł wskutek upadku z konia. Jego następcą został jego najstarszy syn Fryderyk III Mądry.
Potomkowie.
19 września 1460 r. poślubił w Lipsku Elżbietę, córkę księcia bawarskiego Albrechta III, zmarłą w 1484 r. Ze związku tego pochodziły następujące dzieci:

</doc>
<doc id="1872772" url="https://pl.wikipedia.org/wiki?curid=1872772" title="Lagenorhynchus floweri">
Lagenorhynchus floweri



</doc>
<doc id="1872776" url="https://pl.wikipedia.org/wiki?curid=1872776" title="Cephalorhynchus albiventris">
Cephalorhynchus albiventris



</doc>
<doc id="1872777" url="https://pl.wikipedia.org/wiki?curid=1872777" title="Cephalorhynchus obtusata">
Cephalorhynchus obtusata



</doc>
<doc id="1872778" url="https://pl.wikipedia.org/wiki?curid=1872778" title="Delphinus eutropia">
Delphinus eutropia



</doc>
<doc id="1872779" url="https://pl.wikipedia.org/wiki?curid=1872779" title="Phocaena albiventris">
Phocaena albiventris



</doc>
<doc id="1872780" url="https://pl.wikipedia.org/wiki?curid=1872780" title="Phocaena obtusata">
Phocaena obtusata



</doc>
<doc id="1872782" url="https://pl.wikipedia.org/wiki?curid=1872782" title="Anja Schneiderheinze">
Anja Schneiderheinze



</doc>
<doc id="1872783" url="https://pl.wikipedia.org/wiki?curid=1872783" title="Anja Schneiderheinze-Stöckel">
Anja Schneiderheinze-Stöckel

Anja Schneiderheinze-Stöckel (ur. 8 kwietnia 1978 w Erfurcie) – niemiecka bobsleistka, złota medalistka olimpijska z Turynu.
Przez wiele lat trenowała łyżwiarstwo szybkie. Bobsleistką została w 2001. W 2006 wspólnie z Sandrą Kiriasis triumfowała w dwójkach na igrzyskach olimpijskich w Turynie. Z Kiriasis stawała również na podium mistrzostw globu (złoto w 2005) i Pucharu Świata.

</doc>
<doc id="1872784" url="https://pl.wikipedia.org/wiki?curid=1872784" title="Anja Schneiderheinze-Stockel">
Anja Schneiderheinze-Stockel



</doc>
<doc id="1872785" url="https://pl.wikipedia.org/wiki?curid=1872785" title="5 Pułk Piechoty (austro-węgierski)">
5 Pułk Piechoty (austro-węgierski)

Węgierski Pułk Piechoty Nr 5 (IR. 5) – pułk piechoty cesarskiej i królewskiej Armii. 
Historia pułku.
Pułk został utworzony w 1762 roku, w latach 1805-1808 5 Pułk Piechoty Cesarstwa Austriackiego.
Pułk stacjonował w Munkács do około 1860, od tego czasu w Szathmár
, potem w Iglau, Brünn, Wiedniu, Kaiser-Ebersdorf, Kaschau.
Okręg uzupełnień nr 5 Satu Mare (węg. "Szatmár-Németi", ) na terytorium 6 Korpusu.
Swoje święto pułk obchodził 24 czerwca w rocznicę bitwy pod Custozą stoczonej w 1866 roku.
Kolory pułkowe: różowy (rosenrot), guziki złote.
W 1873 roku sztab pułku stacjonował w Wiedniu, natomiast komenda uzupełnień oraz batalion zapasowy Satu Mare.
W 1903 roku pułk stacjonował w Egerze z wyjątkiem 4. batalionu, który załogował w Prjepolju.
W 1909 roku komenda pułku razem z 1. batalionem stacjonowała w Preszowie, 2. batalion w Nowej Wsi Spiskiej ("Igló"), 3. batalion w Satu Mare, a 4. batalion w Sabinovie.
W latach 1910-1914 komenda pułku razem z 1. batalionem stacjonowała w Preszowie ("Eperjes"), 3. batalion w Satu Mare (węg. "Szatmárnémeti"), a 4. batalion w Sabinovie (węg. "Kisszeben"), natomiast 2. batalion był detaszowany w Rogaticy.
W 1914 roku pułk (bez 2. batalionu) wchodził w skład 29 Brygady Piechoty należącej do 15 Dywizji Piechoty, natomiast detaszowany 2. batalion był podporządkowany komendantowi 7 Brygady Górskiej należącej do 1 Dywizji Piechoty.
Szefowie pułku.
Kolejnymi szefami pułku byli:
W latach 1864-1870 drugim szefem pułku był FML Gustav Heinrich Wetzlar von Plankenstern.

</doc>
<doc id="1872787" url="https://pl.wikipedia.org/wiki?curid=1872787" title="Zaburzenia transowe i opętaniowe">
Zaburzenia transowe i opętaniowe



</doc>
<doc id="1872788" url="https://pl.wikipedia.org/wiki?curid=1872788" title="Eastern Promises">
Eastern Promises



</doc>
<doc id="1872789" url="https://pl.wikipedia.org/wiki?curid=1872789" title="Bitwa pod Cambrai">
Bitwa pod Cambrai



</doc>
<doc id="1872791" url="https://pl.wikipedia.org/wiki?curid=1872791" title="H to He, Who Am the Only One">
H to He, Who Am the Only One

H to He, Who Am the Only One – trzeci album studyjny brytyjskiego zespołu z nurtu rocka progresywnego Van der Graaf Generator wydany w roku 1970. W roku 2005 ukazała się poszerzona, zremasterowana wersja płyty zawierająca dwa dodatkowe utwory. Pierwszy z nich – "Squid 1" / "Squid 2" / "Octopus" – pochodzi z sesji nagraniowej do następnego albumu zespołu, Pawn Hearts. W trakcie nagrywania płyty z zespołem rozstał się basista Nic Potter.
Lista utworów.
Album zawiera utwory:
Twórcy.
Twórcami albumu są:

</doc>
<doc id="1872793" url="https://pl.wikipedia.org/wiki?curid=1872793" title="Jerzy Bogdan Kos">
Jerzy Bogdan Kos

Jerzy Bogdan Kos (ur. 24 marca 1931 w , zm. 9 października 2018) – polski lekarz, poeta i działacz społeczny.
Życiorys.
Ukończył studia na Wydziale Lekarskim Akademii Medycznej we Wrocławiu. Od 1956 r. pracował w służbie zdrowia powiatu trzebnickiego, od 1960 r. dyrektor szpitala w Będkowie k. Trzebnicy.
Członek zespołu redakcyjnego czasopisma „Medycyna Wiejska”. Poeta, publicysta, działacz społeczny. Już w czasie studiów współpracował z pismami społeczno-kulturalnymi. Debiutował w 1953 r. wierszami opublikowanymi w tygodniku „Dziś i jutro”, a w 1958 r. ukazała się jego pierwsza książka – zbiór wierszy „Na karuzeli sekundnika”. Jerzy Bogdan Kos był redaktorem naczelnym rocznika „Pomosty”. Wiersze, opowiadania, reportaże, artykuły publicystyczne i recenzje publikował na łamach: „Odry”, „Nowych Sygnałów”, „Poglądów”, „Wrocławskiego Tygodnika Katolickiego”, „Literatury na Świecie”, „Więzi”, „Tygodnika Kulturalnego” i w „Służbie Zdrowia”. Wiersze tłumaczone były na język francuski i niemiecki. Był autorem lub współautorem książek popularyzujących wiedzę o zdrowiu i chorobach, a także autorem prac naukowych, publikowanych w pismach lekarskich. Należał do Unii Polskich Pisarzy Medyków, a jednocześnie był redaktorem „Biblioteki Trzebnickiej”, redaktorem naczelnym rocznika „Brzask” (Trzebnica) i kwartalnika „Dolnośląski Diariusz Lekarski”. Był członkiem zespołu redakcyjnego pism „Oświata Zdrowotna” (Wrocław), „Dolny Śląsk” (Wrocław), „Okolice” (Oborniki Śląskie – Trzebnica), „Kocie Góry” (Oborniki Śląskie – Trzebnica). W latach 1960–2006 pełnił funkcję prezesa, a od 2007 roku był honorowym prezesem Towarzystwa Miłośników Ziemi Trzebnickiej.
Za osiągnięcia w pracy odznaczony został Złotym i Srebrnym Krzyżem Zasługi. Był prezesem wrocławskiego Oddziału SPP. Mieszkał we Wrocławiu.
Twórczość.
Publikacje książkowe:

</doc>
<doc id="1872794" url="https://pl.wikipedia.org/wiki?curid=1872794" title="Jill Bakken">
Jill Bakken

Jill Bakken (ur. 25 stycznia 1977) – amerykańska bobsleistka (pilot boba). Złota medalistka olimpijska z Salt Lake City.
Treningi w bobslejach rozpoczęła w 1994. Igrzyska w 2002 były jej jedyną olimpiadą. Bobsleje w wykonaniu pań debiutowały w programie olimpijskim, a Bakken i jej partnerka Vonetta Flowers zostały pierwszymi mistrzyniami olimpijskimi w tej konkurencji.

</doc>
<doc id="1872795" url="https://pl.wikipedia.org/wiki?curid=1872795" title="Delphinus hastatus">
Delphinus hastatus



</doc>
<doc id="1872796" url="https://pl.wikipedia.org/wiki?curid=1872796" title="Świątynia Lingaradży w Bhubaneśwarze">
Świątynia Lingaradży w Bhubaneśwarze

Świątynia Lingaradży – świątynia hinduistyczna z początku XI.w znajdująca się w mieście Bhubaneśwar w indyjskim stanie Orissa.
Jest największą i jedną z najstarszych świątyń w Bhuwaneśwarze, nazywanym „Miastem Świątyń”. Stanowi klasyczny przykład oriskiej architektury świątynnej, nazywanej stylem Kalingi oraz ważne centrum pielgrzymkowe. Świątynia poświęcona jest bogowi Śiwie, do niego nawiązuje również sama nazwa "Lingaradża" „Król lingi”.

</doc>
<doc id="1872798" url="https://pl.wikipedia.org/wiki?curid=1872798" title="Delphinus heavisidii">
Delphinus heavisidii



</doc>
<doc id="1872801" url="https://pl.wikipedia.org/wiki?curid=1872801" title="Rejencja poczdamska">
Rejencja poczdamska

Rejencja poczdamska (niem. "Regierungsbezirk Potsdam") – pruska i niemiecka jednostka administracyjna istniejąca na terenie prowincji Brandenburgia w latach 1815–1945. Na jej terenie leżą obecnie dwa kraje związkowe Berlin oraz Brandenburgia.
Historia.
Rejencja została utworzona wraz z prowincją Brandenburgia w roku 1815 i obejmowała zachodnią część prowincji bez Berlina. 1 stycznia 1822 Berlin wraz z rejencją berlińską został włączony do rejencji poczdamskiej, lecz 1 kwietnia 1875 został ponownie odłączony. W 1920 terytorium rejencji uległo zmniejszeniu w związku z przyłączeniem części terenów powiatów leżących wokół Berlina do tzw. Wielkiego Berlina. Po II wojnie światowej tereny rejencji znalazły się w radzieckiej strefie okupacyjnej i później zostały włączone do NRD.
Podział administracyjny.
Stolica: Poczdam ("Potsdam")
Powiaty grodzkie:
Powiaty ziemskie:

</doc>
<doc id="1872804" url="https://pl.wikipedia.org/wiki?curid=1872804" title="6 Pułk Piechoty (austro-węgierski)">
6 Pułk Piechoty (austro-węgierski)

Węgierski Pułk Piechoty Nr 6 (niem. "Ungarisches Infanterieregiment Nr. 6") – pułk piechoty cesarskiej i królewskiej Armii.
Pułk został utworzony w 1762 roku, w latach 1805–1807 – 6 Pułk Piechoty Cesarstwa Austriackiego.
Okręg uzupełnień nr 6 Nowy Sad (węg. "Ujvidék", ) na terytorium 4 Korpusu.
W historii swojego istnienia nosił następujące imię: 1851-1880 "Coronini-Cronberg", 1880-1918 "Carl I. König v. Rumänien".
Kolory pułkowe: różowy (rosenrot), guziki srebrne.
Dyslokacje.
Dyslokacja w roku 1873.
Dowództwo – Pola komenda uzupełnień oraz batalion zapasowy – Nowy Sad.
Dyslokacja w latach 1903–1905.
Dowództwo oraz bataliony III i IV w Wiedniu, I batalion w Wöllersdorfie a II w Nowym Sadzie.
Dyslokacja w latach 1906–1909.
Dowództwo oraz bataliony I, II i III w Budapeszcie, IV w Nowym Sadzie.
Dyslokacja w latach 1910–1914.
Dowództwo oraz bataliony II i III w Budapeszcie, I w Bileci, IV w Nowym Sadzie.
Przydział w roku 1914.
32 Dywizja Piechoty.

</doc>
<doc id="1872806" url="https://pl.wikipedia.org/wiki?curid=1872806" title="Kaja Bień">
Kaja Bień

Kaja Bień "de domo Piotrowska" (ur. 14 lutego 1960 w Szczecinie) – polska aktorka teatralna i filmowa. 
Biografia.
W 1983 ukończyła studia w Państwowej Wyższej Szkole Teatralnej im. Ludwika Solskiego w Krakowie - Wydział Aktorski we Wrocławiu. Była związana m.in. z Teatrem im. Aleksandra Fredry w Gnieźnie (1983-1984), Teatrem im. Stefana Jaracza w Olsztynie (1984-1985), Teatrem Dramatycznym w Gdyni (1985-1987) i Teatrem Nowym im. Tadeusza Łomnickiego w Poznaniu (1998-2009) oraz Lubuskiego Teatru im. Leona Kruczkowskiego w Zielonej Górze (2010-2014).
Była żoną aktora Krzysztofa Bienia oraz siostrzenicą Tadeusza Łomnickiego.

</doc>
<doc id="1872808" url="https://pl.wikipedia.org/wiki?curid=1872808" title="Electra hectori">
Electra hectori



</doc>
<doc id="1872811" url="https://pl.wikipedia.org/wiki?curid=1872811" title="Wilhelm Korczowski">
Wilhelm Korczowski

Wilhelm Korczowski (ur. 21 maja 1895 we Lwowie, zm. 14 stycznia 1941 w Mauthausen-Gusen) – polski oficer, pracownik administracji Huty w Węgierskiej Górce. 
Życiorys.
Urodził się w rodzinie Kaspra i Marii. Studiował na Akademii Handlowej. Od 7 września 1914 w Legionach Polskich. Przydzielony do baonu uzupełniającego w Krakowie. Następnie służył w 1. kompanii III batalionu 1 Pułku Piechoty. Został ranny pod Łowczówkiem 24 grudnia 1914. W marcu 1915 leczył się w Grazu, a następnie w Piszczanach. 28 sierpnia 1915 przebywał w Szpitalu Fortecznym nr 9 w Krakowie. 10 września 1917 uznany za zdolnego do służby pomocniczej.
W 1934, jako podporucznik taborów pospolitego ruszenia pozostawał w ewidencji Powiatowej Komendy Uzupełnień Żywiec. Posiadał przydział do Oficerskiej Kadry Okręgowej Nr V. Był wówczas „w dyspozycji dowódcy Okręgu Korpusu Nr V”.
Oficer kampanii wrześniowej, aresztowany wiosną 1940 roku, deportowany 5 maja do Dachau (nr 7372), potem przeniesiony 26 czerwca 1940 do Mauthausen-Gusen (nr 5283) i tam zamordowany 14 stycznia 1941 roku. Jego zwłoki zostały spalone w krematorium Mauthausen Gusen 20 stycznia wraz z 93 zwłokami innych, większości polskich więźniów. (według listy z 20 stycznia 1941 - zachowanej w Muzeum Mauthausen). 
Symboliczna urna z prochami z obozu jest pochowana na cmentarzu Rakowickim w Krakowie.

</doc>
<doc id="1872812" url="https://pl.wikipedia.org/wiki?curid=1872812" title="Zawilec japoński">
Zawilec japoński

Zawilec japoński ("Anemone scabiosa" H.Lév. &amp; Vaniot) – gatunek z rodziny jaskrowatych. Roślina ta od dawna uprawiana jest w Japonii i tutaj wyhodowano ozdobną odmianę, obecnie uprawianą w licznych krajach świata. Takson jest problematyczny i w różnych źródłach różnie ujmowany, w tym jako odmiana występującego w Chinach zawilca "Anemone hupehensis".
Morfologia.
Tworzy dość wysokie i luźno rozgałęzione pędy, na których wiosną wyrastają duże, promieniste kwiaty w kolorze od białego do fiołkoworóżowego. Liście wyłącznie odziomkowe, podzielone na wiele palczastych łatek. Zawilec japoński jest wyższy od chińskiego i posiada więcej płatków, niż chiński, dziki gatunek, od którego pochodzi. Np. odmiana `Prinz Heinrich` ma 10 lub więcej jaśniejszych na spodniej stronie płatków.
Uprawa.
W krajach o cieplejszym klimacie jest rośliną wieczniezieloną. Uprawiany jest ze względu na swoje piękne kwiaty, może być też rośliną okrywową. Zakwita dość późno. Rozmnaża się go głównie wegetatywnie, przez podział rozrośniętych kęp, można też przez nasiona wysiewane latem. Uprawiane jest wiele odmian, m.in.:

</doc>
<doc id="1872814" url="https://pl.wikipedia.org/wiki?curid=1872814" title="Świątynia Dźagannatha w Puri">
Świątynia Dźagannatha w Puri

Świątynia Dźagannatha w Puri – hinduistyczna świątynia dedykowana Dźagannathowi (Krysznie), znajdująca się w miejscowości Puri w indyjskim stanie Orissa. Jest popularnym miejscem dorocznych pielgrzymek, nazywanych Ratha Jatra połączonych z widowiskową procesją udekorowanych świątynnych wozów ratha.

</doc>
<doc id="1872815" url="https://pl.wikipedia.org/wiki?curid=1872815" title="Anemone japonica">
Anemone japonica



</doc>
<doc id="1872816" url="https://pl.wikipedia.org/wiki?curid=1872816" title="OWU">
OWU



</doc>
<doc id="1872820" url="https://pl.wikipedia.org/wiki?curid=1872820" title="E. Hoffmann Price">
E. Hoffmann Price

E. Hoffmann Price (ur. 3 lipca 1898, zm. 18 czerwca 1988) – amerykański pisarz science fiction wydający w magazynach typu pulp. Dziś znany jest głównie z opowiadania "Przez bramy srebrnego klucza" ("Through the Gates of the Silver Key"), które napisał razem z H.P. Lovecraftem.

</doc>
<doc id="1872822" url="https://pl.wikipedia.org/wiki?curid=1872822" title="Ciacho (ścieżka dźwiękowa)">
Ciacho (ścieżka dźwiękowa)



</doc>
<doc id="1872829" url="https://pl.wikipedia.org/wiki?curid=1872829" title="José Revueltas">
José Revueltas

José Revueltas Sánchez (ur. 20 listopada 1914, zm. 14 kwietnia 1976) – meksykański pisarz, eseista, i działacz polityczny. Pochodził z rodziny artystycznej, w skład której wchodziło rodzeństwo: Silvestre (kompozytor), Fermín (malarz) i Rosaura (aktorka).
Życie.
Często więziony za działalność polityczną. Już jako 14-latek po raz pierwszy został wysłany do więzienia o zaostrzonym rygorze. Uczestniczył w Ruchu Kolejarzy w 1958 r. za co został uwięziony ponownie. W 1968 roku został oskarżony o przynależność do meksykańskiego ruchu studenckiego, który doprowadził do manifestacji na Placu Trzech Kultur w mieście Meksyk. Pokojowy w zamysłach młodych wiec zakończył się brutalną interwencją policji i wojska. Aresztowany i wysłany do więzienia w Palacio de Lecumberri, gdzie napisał jedną z najbardziej popularnych książek: El Apando (Złodziej).
José Revueltas od początku miał rewolucyjne poglądy. Praktykował to, co wkrótce stanie się jego najważniejszym pedagogicznym wnioskiem: produkt doświadczania rzeczywistości, poprzez wiedzę teoretyczną, którą dostarcza czytanie. Z tego powodu opuścił gimnazjum, i poświęcił się zwiedzaniu bibliotek i nabywaniu książek. Był człowiekiem o wielu obliczach, poświęcał się na wszystkich frontach socjalizacji i upolityczniania społeczeństwa - ostatnich zadań rewolucji. Posługiwał się literaturą i scenariuszami filmowymi, by promować swój projekt.
Wstąpił do Komunistycznej Partii Meksyku w 1928, ale został z niej usunięty w 1943 za krytykę biurokratycznych praktyk.
Założył Ligę Espartaquista (Spartan League) i Partido Popular Socialista (Popularną Partię Socjalistyczną, lub PPS), z której również został usunięty z powodu krytyki lewicowców.

</doc>
<doc id="1872833" url="https://pl.wikipedia.org/wiki?curid=1872833" title="Piąty rząd Konrada Adenauera">
Piąty rząd Konrada Adenauera

Piąty rząd Konrada Adenauera – od 14 grudnia 1962 do 11 października 1963.

</doc>
<doc id="1872835" url="https://pl.wikipedia.org/wiki?curid=1872835" title="Milowan Rajewać">
Milowan Rajewać



</doc>
<doc id="1872840" url="https://pl.wikipedia.org/wiki?curid=1872840" title="Porthmadog F.C.">
Porthmadog F.C.

Porthmadog Football Club (wal.: Clwb Pêl Droed Porthmadog) to drużyna piłkarska występująca w Cymru North.

</doc>
<doc id="1872845" url="https://pl.wikipedia.org/wiki?curid=1872845" title="Hopej">
Hopej



</doc>
<doc id="1872847" url="https://pl.wikipedia.org/wiki?curid=1872847" title="Feresa occulta">
Feresa occulta



</doc>
<doc id="1872848" url="https://pl.wikipedia.org/wiki?curid=1872848" title="Delphinus intermedius">
Delphinus intermedius



</doc>
<doc id="1872849" url="https://pl.wikipedia.org/wiki?curid=1872849" title="Richard Durand">
Richard Durand

Richard Durand, właściwie Richard van Schooneveld (ur. 5 kwietnia 1976) – holenderski DJ i producent. Tworzy głównie w klimatach trance, techno i electro.
Życiorys.
Od młodości interesował się muzyką. Uczył się grać na fortepianie. W roku 1997 wystąpił po raz pierwszy na żywo pod pseudonimem G-Spott. Od tamtej pory często pracował razem z DJ Jose, z którym nagrał kilka albumów. Od 2003 G-Spott grywał na żywo przed setami popularnych DJ'ów. Na swoim koncie ma występy na takich festiwalach jak Mysteryland, Trance Energy, Dance Valley i Pleasure Island.
W 2005 światło dzienne ujrzał utwór "Make Me Scream" sygnowany pseudonimem Richard Durand. Przez kilka następnych lat jego własne produkcje nie odnosiły zbyt wielkich sukcesów. Znacznie większą popularnością cieszyły się jego remixy dla utworów takich artystów jak Armin van Buuren, Fragma, Audio Bullys czy Snow Patrol. Dzięki zremiksowaniu utworów "Lethal Industry" i "Flight 643" DJ'a Tiësto Richard stał się bardziej popularny poza granicami Holandii. W 2007 otrzymał od Tiësto tytuł "Tip For The Top". 
Jest rezydentem klubu Judgement Sundays na Ibizie. Jego utwory grają tacy artyści jak Paul van Dyk, Ferry Corsten, Judge Jules czy Eddie Halliwell. 

</doc>
<doc id="1872850" url="https://pl.wikipedia.org/wiki?curid=1872850" title="Kanał Bachorze">
Kanał Bachorze

Kanał Bachorze (Kanał Piastowski) – kanał wodny o długości 46,4 km na Kujawach, łączący Noteć w Kruszwicy ze Zgłowiaczką w Brześciu Kujawskim. Z uwagi na to, że kanał przecina wododział Odry i Wisły, jego wody w części zachodniej i wschodniej płyną w dwóch przeciwnych kierunkach.
Jedno ramię uchodzi do jeziora Gopło i jest jednym z największych jego dopływów, drugie natomiast uchodzi do Zgłowiączki, będącej dopływem Wisły.
Ciek ten wykorzystuje pradolinę, którą wody pra-Wisły odpływały ku zachodowi w fazie poprzedzającej powstanie pradoliny Noteci. Później, przez długi czas dolina Bachorzy stanowiła ramię pomocnicze Wisły. Do XV wieku ciek ten stanowił drogę żeglowną, a obecnie jest kanałem melioracyjnym. 
Jego średni przepływ przy ujściu do Zgłowiączki wynosi zaledwie 0,15 m3/s. Lustro wody zalega na rzędnej 81,6-82,6 m n.p.m. Do Bachorzy uchodzi szereg cieków (bez nazw) płynących z północy i północnego zachodu. Cieki te charakteryzują się niewielkimi przepływami, a w czasie suchych lat wysychają. 
Powierzchnia zlewni równa jest 291,6 km2, w tym:
Zlewnia Kanału Bachorze jest intensywnie użytkowana rolniczo, stąd głównym źródłem zanieczyszczeń są spływy obszarowe, a ich konsekwencją wysokie stężenie związków azotowych.
Kanał Bachorze jest elementem szlaku kajakowego Pętla Kujawska.
Historia.
Najstarsza wzmianka o drodze wodnej przez Bachorze pochodzi z 1297 r. Za czasów króla Przemysła II u ujścia Zgłowiączki do Wisły powstała wtedy osada służebna Korabniki, której nazwa wzięła się od płaskodennych statków, mogących pokonać płytki kanał przecinający Bachorze. Rejon Bachorza był w czasie wiosennego przyboru wód całkowicie zalany i można było przeprawić się tędy łodzią.
Było to miejsce dogodne do połączenia dorzeczy Wisły i Odry w jeden system, gdyż odległość do pokonania (od jeziora Gopło do Wisły) wynosiła ok. 40 km, a teren był płaski i podmokły. W związku z tym ówcześni władcy nakazali podjęcie prac nad pogłębieniem koryta płynących tu niewielkich rzek i połączeniem ich w system umożliwiający żeglugę przez cały rok. Prace były żmudne i często przerywane, bowiem były to niespokojne czasy rozbicia dzielnicowego.
Obecna forma kanału powstała podczas prac melioracyjnych, przeprowadzonych w połowie XIX wieku.
Pierwsze prace melioracyjne podjęto w 1836, a zasadniczą część prac wykonano w lipcu-sierpniu 1855 (Kolberg podaje datę 1858).

</doc>
<doc id="1872853" url="https://pl.wikipedia.org/wiki?curid=1872853" title="Albert (serial animowany)">
Albert (serial animowany)

Albert (ang. "Fat Albert and the Cosby Kids") – amerykański serial animowany wyemitowany w latach 1972-1985.
Fabuła.
Serial opowiada o perypetiach Grubego Alberta i jego przyjaciół, którzy przeżywają wspólnie niesamowite przygody.
Wersja polska.
W Polsce serial był nadawany ok. 1999-2000 r. na kanale TVN w Bajkowym kinie oraz RTL 7/TVN Siedem w wersji lektorskiej (Janusz Kozioł) i z dubbingiem.
Wystąpili:
i inni

</doc>
<doc id="1872857" url="https://pl.wikipedia.org/wiki?curid=1872857" title="Vonetta Flowers">
Vonetta Flowers

Vonetta Flowers (ur. 29 października 1973) – amerykańska bobsleistka. Złota medalistka olimpijska z Salt Lake City.
Przez wiele lat była lekkoatletką, specjalizowała się w sprincie i skoku w dal. Brała udział w dwóch zimowych igrzyskach (IO 02, IO 06). W 2002 bobsleje w wykonaniu pań debiutowały w programie olimpijskim, a Flowers i jej partnerka Jill Bakken zostały pierwszymi mistrzyniami olimpijskimi w tej konkurencji. Flowers zdobyła złota jako pierwszy czarnoskóry sportowiec w historii zimowych igrzysk olimpijskich. Wraz z Jean Racine wywalczyła brązowy medal mistrzostw świata w 2004.

</doc>
<doc id="1872860" url="https://pl.wikipedia.org/wiki?curid=1872860" title="Globicephala macrorhynchus">
Globicephala macrorhynchus



</doc>
<doc id="1872862" url="https://pl.wikipedia.org/wiki?curid=1872862" title="Globicephalus brachypterus">
Globicephalus brachypterus



</doc>
<doc id="1872863" url="https://pl.wikipedia.org/wiki?curid=1872863" title="Globicephala scammonii">
Globicephala scammonii



</doc>
<doc id="1872864" url="https://pl.wikipedia.org/wiki?curid=1872864" title="Globicephala sieboldii">
Globicephala sieboldii



</doc>
<doc id="1872867" url="https://pl.wikipedia.org/wiki?curid=1872867" title="Pętla Kujawska">
Pętla Kujawska

Pętla Kujawska – szlak kajakowy o długości 269 km, prowadzący z Bydgoszczy na zachód Kanałem Bydgoskim (drogą wodną Wisła-Odra), następnie na południe Kanałem Górnonoteckim i Notecią górną, na wschód Kanałem Bachorze oraz rzeką Zgłowiączką do Włocławka. Powrót następuje rzeką Wisłą przez Nieszawę, Toruń, Solec Kujawski i następnie Brdą skanalizowaną do centrum Bydgoszczy.
Szlak wodny okrąża historyczny region Kujaw, stąd bierze się jego nazwa.
Podczas żeglugi szlakiem dwukrotnie przekracza się wododział Wisły i Odry: na Kanale Bydgoskim przed ujściem Kanału Górnonoteckiego oraz po raz drugi na Kanale Bachorze. 
Części składowe.
Pętla Kujawska dzieli się na następujące odcinki:

</doc>
<doc id="1872868" url="https://pl.wikipedia.org/wiki?curid=1872868" title="Dźagannatha">
Dźagannatha



</doc>
<doc id="1872869" url="https://pl.wikipedia.org/wiki?curid=1872869" title="Globicephala edwardii">
Globicephala edwardii



</doc>
<doc id="1872870" url="https://pl.wikipedia.org/wiki?curid=1872870" title="Globicephala leucosagmaphora">
Globicephala leucosagmaphora



</doc>
<doc id="1872871" url="https://pl.wikipedia.org/wiki?curid=1872871" title="Delphinus melas">
Delphinus melas



</doc>
<doc id="1872873" url="https://pl.wikipedia.org/wiki?curid=1872873" title="Emil Stürtz">
Emil Stürtz

Emil Stürtz (ur. 15 listopada 1892 w Wipsowie koło Olsztyna, zaginął w Berlinie 21 kwietnia 1945) – nazista, gauleiter i ostatni nadprezydent Marchii Granicznej oraz Brandenburgii.
Zawodowo marynarz niemieckiej Marynarki Cesarskiej, został ciężko ranny na pokładzie krążownika liniowego "Seydlitz" podczas bitwy jutlandzkiej. W 1918 roku zwolniony ze służby z przyczyn zdrowotnych. Od 1925 roku członek NSDAP. Od 1930 roku poseł Reichstagu, a od października tego samego roku gauleiter. W 1936 roku został (początkowo komisarycznie) nadprezydentem prowincji Brandenburgia i nadprezydentem Marchii Granicznej. Od 1937 nadprezydent Berlina. Ostatni raz był widziany w Berlinie 21 kwietnia 1945 roku, później prawdopodobnie dostał się do niewoli radzieckiej i tam zmarł. Oficjalnie uznany za zmarłego orzeczeniem administracyjnym z dnia 24 sierpnia 1957 roku (z datą śmierci 31 grudnia 1945).

</doc>
<doc id="1872875" url="https://pl.wikipedia.org/wiki?curid=1872875" title="Ulica Fryderyka Chopina we Włocławku">
Ulica Fryderyka Chopina we Włocławku

Ulica Fryderyka Chopina – ulica Włocławka znajdująca się w centralnej części miasta – ma ponad 5,1 km.
Ulica zaczyna się na skrzyżowaniu, na którym z ulicy Warszawskiej (biegnącej od Placu Wolności) zmienia się w ulice Fryderyka Chopina, a kończy na Wschodzie Leśnym. Na prawie całej długości jest szeroką, dwujezdniową, czteropasmową arterią. Chopina jest częścią drogi krajowej nr 91.
Przy ulicy znajduje się wiele ciekawych obiektów, m.in.:
W pobliżu ulicy znajduje się m.in.:

</doc>
<doc id="1872878" url="https://pl.wikipedia.org/wiki?curid=1872878" title="Puchar Świata w Lekkoatletyce 2010">
Puchar Świata w Lekkoatletyce 2010



</doc>
<doc id="1872880" url="https://pl.wikipedia.org/wiki?curid=1872880" title="Zawilec chiński">
Zawilec chiński

Zawilec chiński ("Anemone hupehensis") – gatunek rośliny z rodziny jaskrowatych, pochodzi z zachodnich i środkowych Chin i Tajwanu. Jest uprawiany w wielu krajach świata jako roślina ozdobna. Często błędnie nazywany jest zawilcem japońskim (zawilec japoński jest tylko jego wyhodowaną w Japonii odmianą). Kwitnie w sierpniu i wrześniu.
Uprawa.
Uprawiany jest ze względu na swoje piękne kwiaty, może być też rośliną okrywową. Zakwita dość późno. Rozmnaża się go głównie wegetatywnie, przez podział rozrośniętych kęp. 
Zmienność.
Występuje w dwu odmianach:
Przez skrzyżowanie "A. hupehensis" i "A. vitifolia" otrzymano zawilca mieszańcowego ("A. hybrida").

</doc>
<doc id="1872884" url="https://pl.wikipedia.org/wiki?curid=1872884" title="Wybory prezydenckie w Niemczech w 1954 roku">
Wybory prezydenckie w Niemczech w 1954 roku

Wybory prezydenckie w Niemczech w 1954 roku odbyły się 17 lipca. Zgodnie z konstytucją prezydenta wybierało Zgromadzenie Federalne złożone z deputowanych Bundestagu oraz w równej liczbie elektorów wybranych przez parlamenty lokalne (Landtagi). Z 1018 głosów Theodor Heuss otrzymał 871 głosów. Został wybrany na prezydenta już w pierwszej rundzie głosowania. Tym samym stał się pierwszą osobą w historii RFN, która po raz drugi z rzędu została wybrana Prezydentem Federalnym.
Wyniki.
W czasie wyboru prezydenta federalnego w 1954 przebywający nadal w więzieniu Dönitz otrzymał jeden głos, co przy odczytaniu wyników głosowania wywołało powszechne niezadowolenie w Zgromadzeniu Federalnym.

</doc>
<doc id="1872891" url="https://pl.wikipedia.org/wiki?curid=1872891" title="Zygmunt Ruszczewski">
Zygmunt Ruszczewski

Prof. dr med. Zygmunt Edward Ruszczewski (ur. 3 marca 1917 w Kazaniu, zm. 1 września 1968) – anatomopatolog, naukowiec i organizator życia naukowego i zawodowego polskiej anatomii patologicznej. Założyciel i pierwszy Dyrektor Centrum Medycyny Doświadczalnej i Klinicznej Polskiej Akademii Nauk w Warszawie, Kierownik Katedry Anatomii Patologicznej Instytutu Kształcenia Podyplomowego Wojskowej Akademii Medycznej w Warszawie, Naczelny Anatomopatolog Wojska Polskiego, członek założyciel Polskiego Towarzystwa Anatomopatologów i wieloletni wiceprezes jego Zarządu Głównego, pułkownik WP
Odznaczony Krzyżem Kawalerskim Orderu Odrodzenia Polski oraz Złotym Krzyżem Zasługi. 
Pochowany jest na Cmentarzu Komunalnym (dawnym Wojskowym) na Powązkach w Warszawie (kwatera B14-3-11).

</doc>
<doc id="1872900" url="https://pl.wikipedia.org/wiki?curid=1872900" title="Sony α900">
Sony α900

Sony α900 (oznaczenie fabryczne DSLR-A900) – pierwsza pełnoklatkowa, profesjonalna lustrzanka cyfrowa ze stabilizacją matrycy produkowana przez japońską firmę Sony. Jej premiera miała miejsce we wrześniu 2008 roku.
Innowacje.
Alfa 900 w dniu premiery była lustrzanką o największej oferowanej rozdzielczości wśród aparatów pełnoklatkowych, oferując rozdzielczość 24,6 MPx na matrycy CMOS.
Był to też pierwszy aparat posiadający stabilizację matrycy pełnoklatkowej, funkcję znaną do tej pory tylko z kompaktów oraz lustrzanek z matrycami APS-C.
Sony z tym korpusem zaprezentowało również po raz pierwszy opcję Inteligentnego podglądu (ang. "Intelligent Preview"). Przy pomocy przycisku podglądu głębi ostrości fotograf mógł wykonać podgląd, zdjęcie które nie było przechowywane na karcie pamięci aparatu, a umożliwiało dokonywanie na nim poglądowych zmian ekspozycji, balansu bieli, czy optymalizacji zakresu dynamicznego. Po dobraniu pożądanych ustawień fotograf mógł je zatwierdzić i przystąpić dalszej pracy.

</doc>
<doc id="1872901" url="https://pl.wikipedia.org/wiki?curid=1872901" title="Cheryl Burke">
Cheryl Burke

Cheryl Bautista Burke (ur. 3 maja 1984) – amerykańska tancerka.
Życiorys.
Dorastała w Atherton w Kalifornia. Jest filipińsko-rosyjsko-irlandzkiego pochodzenia. W wieku czterech lat rozpoczęła edukację baletową. Potem zaczęła tańczyć tańce towarzyskie.
Zimą 2006 zadebiutowała jako trenerka tańca w programie "Dancing with the Stars". W programie uczyła tańca osobistości medialne, takie jak: Drew Lachey (wygrali 2. edycję), Emmitt Smith (wygrali 3. edycję i zajęli 4. miejsce w 15., specjalnej edycji), Ian Ziering (4. miejsce w 4. edycji), Wayne Newton (10. miejsce w 5. edycji), Cristián de la Fuente (3. miejsce w 6. edycji), Maurice Greene (5. miejsce w 7. edycji), Gilles Marini (2. miejsce w 8. edycji), Tom DeLay (13. miejsce w 9. edycji), Chad Ochocinco (4. miejsce w 10. edycji), Rick Fox (6. miejsce w 11. edycji), Chris Jericho (7. miejsce w 12. edycji), Rob Kardashian (2. miejsce w 13. edycji), William Levy (3. miejsce w 14. edycji), D. L. Hughley (9. miejsce w 16. edycji), Jack Osbourne (3. miejsce w 17. edycji), Drew Carey (8. miejsce w 18. edycji), Antonio Sabato Jr. (8. miejsce w 19. edycji), Ryan Lochte (7. miejsce w 23. edycji), Terrell Owens (6. miejsce w 25. edycji) i Juan Pablo Di Pace (5. miejsce w 27. edycji).
W 2017 zastąpiła Abby Lee Mller w programie "Dance Moms".

</doc>
<doc id="1872902" url="https://pl.wikipedia.org/wiki?curid=1872902" title="Sony α 900">
Sony α 900



</doc>
<doc id="1872905" url="https://pl.wikipedia.org/wiki?curid=1872905" title="Thames Television">
Thames Television

Thames Television – brytyjski regionalny, komercyjny nadawca telewizyjny, emitujący od 30 lipca 1968 do 31 grudnia 1992 oraz od 1 stycznia 2019 kanał pod tą samą nazwą, który obejmował swym zasięgiem Londyn i okoliczne hrabstwa. Stacja nadawała w ramach sieci ITV.
Historia.
Stacja telewizyjna.
Koncesja Thames Television obejmowała nadawanie tylko od poniedziałkowego poranka do wczesnego wieczora w piątek. W weekendy jej częstotliwości były wykorzystywane przez London Weekend Television, stanowiącą zupełnie odrębny podmiot, działający na podstawie osobnej koncesji. 16 października 1991 roku Thames przegrała przetarg na przedłużenie swojej koncesji, która trafiła w ręce Carlton Television (po serii zmian własnościowych, dziś stanowi ona część ITV plc).
Głównym ośrodkiem produkcyjnym Thames Television były Teddington Studios, zlokalizowane na terenie London Borough of Richmond upon Thames. Przez większość czasu jej współwłaścicielami były wytwórnia muzyczno-filmowa EMI oraz grupa przemysłowa British Electric Traction, obie już dziś nieistniejące.
Identyfikacja.
Charakterystyczną cechą wszystkich programów produkowanych przez Thames Television była otwierająca je plansza z napisem "Thames" (co jest angielską nazwą Tamizy) na tle najbardziej znanych zabytków Londynu oraz pięknego, pełnego białych chmur błękitnego nieba. Planszy towarzyszyła krótka fanfara zatytułowana "Salute to Thames".
Firma producencka.
Po utracie koncesji, firma ograniczyła swoją działalność do produkcji programów dla innych nadawców. Kilkakrotnie zmieniała właścicieli i nazwy, aż w 2003 została połączona z inną spółką producencką, Talkback Productions, tworząc nową firmę Talkback Thames. Należy ona do RTL Group (za pośrednictwem jej spółki zależnej FremantleMedia). Talkback Times produkuje programy i seriale dla wszystkich głównych brytyjskich nadawców. Do jej najbardziej znanych w Polsce produkcji należą "Zielone skrzydło" czy "Technicy-magicy", oba realizowane na zlecenie Channel 4.
Thames Television w Polsce.
Polską spółką-córką Thames Television jest Thames Television Poland, z siedzibą w Warszawie. Głównymi klientami grupy są TVP, dla której produkowane są "Familiada" oraz "Rolnik szuka żony" oraz TVN, dla którego produkuje ona m.in. "Mam talent!" oraz seriale "Na Wspólnej" i "BrzydUla". Dla telewizji Polsat produkowany był serial "Miodowe lata".

</doc>
<doc id="1872906" url="https://pl.wikipedia.org/wiki?curid=1872906" title="Kazimierz Michalski">
Kazimierz Michalski



</doc>
<doc id="1872908" url="https://pl.wikipedia.org/wiki?curid=1872908" title="Rat Race">
Rat Race

Rat Race – czwarty singiel brytyjskiej grupy "drugiej fali ska" The Specials. Na rynku ukazał się w 1980 roku nakładem wytwórni 2 Tone Records. Producentem singla byli Dave Jordan. Zajął 5 pozycję na brytyjskiej liście przebojów.
Pierwotnie zamieszczony tylko na japońskiej wersji pierwszego albumu "Specials" (2 Tone Rec. 1979), w 1991 pojawił się na kompilacji "The Singles Collection" (2 Tone Rec. / Chrysalis).
Spis utworów.
str.A
str.B

</doc>
<doc id="1872909" url="https://pl.wikipedia.org/wiki?curid=1872909" title="Milan Kriššák">
Milan Kriššák

Milan Kriššák (ur. 30 stycznia 1944 w Strážach, obecnie Poprad, zm. 2 lipca 1979 r. w Popradzie) – słowacki taternik, alpinista, przewodnik tatrzański i ratownik górski.
Milan Kriššák był z zawodu hydraulikiem. Taternictwem aktywnie zajmował się od 1960 roku. W latach 1966–1968 wspinał się w Alpach, gdzie dokonał szeregu trudnych przejść. W 1970 roku zdobył uprawnienia przewodnickie I klasy. W 1974 roku został zawodowym ratownikiem, a od 1977 roku posiadał uprawnienia trenera alpinistycznego.
W latach 1969–1979 brał udział w licznych czechosłowackich wyprawach wspinaczkowych, m.in. w Himalaje, Pamir i Hindukusz. Jego największym wspinaczkowym osiągnięciem było piąte wejście na Makalu, którego dokonał w 1976 roku. Był również współautorem albumu o tymże szczycie.
Milan Kriššák zmarł 2 lipca 1979 roku w jednym z popradzkich szpitali. Powodem śmierci były rany odniesione podczas katastrofy ratowniczego śmigłowca, która miała miejsce 25 czerwca tegoż roku poniżej progu Capiego Stawu w tatrzańskiej Dolinie Młynickiej. Tablica upamiętniająca Milana Kriššáka znajduje się na Tatrzańskim Cmentarzu Symbolicznym pod Osterwą.
W maju 1978 poślubił Františkę Orolínovą, z którą miał syna Michala i córkę Evę, urodzonych odpowiednio w 1977 i 1979.

</doc>
<doc id="1872910" url="https://pl.wikipedia.org/wiki?curid=1872910" title="Ulica 3 Maja w Gdańsku">
Ulica 3 Maja w Gdańsku

Ulica 3 Maja (niem. "Nordpromenade") – jedna z najważniejszych ulic gdańskiego Śródmieścia. Przebiega południkowo na wschodniej skarpie Grodziska.
Komunikacja.
Ulica łączy dwa ważne wiadukty Gdańska: Błędnik oraz Hucisko. W skarpie pod ulicą przebiega tunel łączący Dworzec Główny z dworcem PKS. Wzdłuż ulicy prowadzi torowisko tramwajowe, po którym poruszają się tramwaje linii 4 i 11.

</doc>
<doc id="1872911" url="https://pl.wikipedia.org/wiki?curid=1872911" title="Milan Krissak">
Milan Krissak



</doc>
<doc id="1872912" url="https://pl.wikipedia.org/wiki?curid=1872912" title="Glomerales">
Glomerales

Glomerales J.B. Morton &amp; Benny – rząd grzybów należący do grzybów kłębiakowych ("Glomeromycota").
Systematyka.
Pozycja w klasyfikacji według Index Fungorum: "Glomerales, Incertae sedis, Glomeromycetes, Glomeromycotina, Glomeromycota, Fungi".
Rząd ten do taksonomii grzybów wprowadzili Joseph.B. Morton i Gerard Leonard Benny w 1990 r. Według "Dictionary of the Fungi" należą do niego:

</doc>
<doc id="1872919" url="https://pl.wikipedia.org/wiki?curid=1872919" title="Puchar Europy w lekkoatletyce 2008">
Puchar Europy w lekkoatletyce 2008



</doc>
<doc id="1872921" url="https://pl.wikipedia.org/wiki?curid=1872921" title="Cerkiew Chrystusa Zbawiciela w Tiencinie">
Cerkiew Chrystusa Zbawiciela w Tiencinie

Cerkiew Chrystusa Zbawiciela – nieistniejąca cerkiew prawosławna w Tiencinie, nad brzegiem Bai He.
Cerkiew została wzniesiona dla upamiętnienia 108 żołnierzy rosyjskich zabitych w mieście w czasie powstania bokserów. Zostali oni pochowani pod ołtarzem świątyni. Ze względu na swój charakter (była to cerkiew-pomnik) oraz niewielkie rozmiary (mieściła jedynie 20 osób) nie była wykorzystywana w pracy rosyjskiej misji prawosławnej ukierunkowanej na głoszenie prawosławia wśród Chińczyków, lecz służyła niemal wyłącznie Rosjanom. W 1922 z inicjatywy hieromnicha Wiktora (Swiatina) cerkiew została rozbudowana, a przy rekonsekracji zmieniono jej wezwanie na Opieki Matki Bożej. Po przebudowie budynek mógł pomieścić pięć razy większą liczbę wiernych.
W czasie wojny chińsko-japońskiej (1937–1945) przekształcona przez Japończyków na magazyn. Po zakończeniu działań wojennych odrestaurowana, otrzymała nowe wezwanie – św. Mikołaja. Zamknięta w 1965, została zburzona podczas rewolucji kulturalnej. 
W czerwcu 1970 na miejscu cerkwi odkryty został oryginalny kamień węgielny z napisem w języku rosyjskim. Jest to jedyny zachowany do naszych czasów ślad świątyni.

</doc>
<doc id="1872922" url="https://pl.wikipedia.org/wiki?curid=1872922" title="Mauser wz. 1898">
Mauser wz. 1898



</doc>
<doc id="1872923" url="https://pl.wikipedia.org/wiki?curid=1872923" title="Puchar Europy w lekkoatletyce 2007">
Puchar Europy w lekkoatletyce 2007



</doc>
<doc id="1872926" url="https://pl.wikipedia.org/wiki?curid=1872926" title="Puchar Europy w lekkoatletyce 2006">
Puchar Europy w lekkoatletyce 2006



</doc>
<doc id="1872928" url="https://pl.wikipedia.org/wiki?curid=1872928" title="Puchar Europy w lekkoatletyce 2005">
Puchar Europy w lekkoatletyce 2005



</doc>
<doc id="1872930" url="https://pl.wikipedia.org/wiki?curid=1872930" title="Nabatingue Toko">
Nabatingue Toko

Nabatingue Tokomon Dieudonné (ur. 21 sierpnia 1952 roku w Ndżamenie) – piłkarz czadyjski, występował w lidze francuskiej. Karierę zakończył w 1986 roku. Grał na pozycji napastnika.
Kariera.
Piłkarz przez całą karierę występował tylko w lidze francuskiej. W Ligue 1 zadebiutował 18 stycznia 1976 roku w przegranym przez OGC Nice 1-4 spotkaniu z AS Monaco. Jego łączny dorobek w tej lidze to 274 spotkania, w których zdobył 61 bramek. Ponadto Nabatingue Toko grał również w seniorskiej reprezentacji Czadu.

</doc>
<doc id="1872932" url="https://pl.wikipedia.org/wiki?curid=1872932" title="Puchar Europy w lekkoatletyce 2004">
Puchar Europy w lekkoatletyce 2004



</doc>
<doc id="1872934" url="https://pl.wikipedia.org/wiki?curid=1872934" title="Puchar Europy w lekkoatletyce 2003">
Puchar Europy w lekkoatletyce 2003



</doc>
<doc id="1872937" url="https://pl.wikipedia.org/wiki?curid=1872937" title="Puchar Europy w lekkoatletyce 2002">
Puchar Europy w lekkoatletyce 2002



</doc>
<doc id="1872939" url="https://pl.wikipedia.org/wiki?curid=1872939" title="Puchar Europy w lekkoatletyce 2001">
Puchar Europy w lekkoatletyce 2001



</doc>
<doc id="1872941" url="https://pl.wikipedia.org/wiki?curid=1872941" title="Puchar Europy w lekkoatletyce 2000">
Puchar Europy w lekkoatletyce 2000



</doc>
<doc id="1872943" url="https://pl.wikipedia.org/wiki?curid=1872943" title="Puchar Europy w lekkoatletyce 1999">
Puchar Europy w lekkoatletyce 1999



</doc>
<doc id="1872945" url="https://pl.wikipedia.org/wiki?curid=1872945" title="Puchar Europy w lekkoatletyce 1998">
Puchar Europy w lekkoatletyce 1998



</doc>
<doc id="1872947" url="https://pl.wikipedia.org/wiki?curid=1872947" title="Puchar Europy w lekkoatletyce 1997">
Puchar Europy w lekkoatletyce 1997



</doc>
<doc id="1872949" url="https://pl.wikipedia.org/wiki?curid=1872949" title="Puchar Europy w lekkoatletyce 1996">
Puchar Europy w lekkoatletyce 1996



</doc>
<doc id="1872951" url="https://pl.wikipedia.org/wiki?curid=1872951" title="Puchar Europy w lekkoatletyce 1995">
Puchar Europy w lekkoatletyce 1995



</doc>
<doc id="1872953" url="https://pl.wikipedia.org/wiki?curid=1872953" title="Puchar Europy w lekkoatletyce 1994">
Puchar Europy w lekkoatletyce 1994



</doc>
<doc id="1872955" url="https://pl.wikipedia.org/wiki?curid=1872955" title="Puchar Europy w lekkoatletyce 1993">
Puchar Europy w lekkoatletyce 1993



</doc>
<doc id="1872957" url="https://pl.wikipedia.org/wiki?curid=1872957" title="Puchar Europy w lekkoatletyce 1991">
Puchar Europy w lekkoatletyce 1991



</doc>
<doc id="1872961" url="https://pl.wikipedia.org/wiki?curid=1872961" title="Puchar Europy w lekkoatletyce 1989">
Puchar Europy w lekkoatletyce 1989



</doc>
<doc id="1872963" url="https://pl.wikipedia.org/wiki?curid=1872963" title="Puchar Europy w lekkoatletyce 1987">
Puchar Europy w lekkoatletyce 1987



</doc>
<doc id="1872965" url="https://pl.wikipedia.org/wiki?curid=1872965" title="Puchar Europy w lekkoatletyce 1985">
Puchar Europy w lekkoatletyce 1985



</doc>
<doc id="1872967" url="https://pl.wikipedia.org/wiki?curid=1872967" title="Puchar Europy w lekkoatletyce 1983">
Puchar Europy w lekkoatletyce 1983



</doc>
<doc id="1872969" url="https://pl.wikipedia.org/wiki?curid=1872969" title="Puchar Europy w lekkoatletyce 1981">
Puchar Europy w lekkoatletyce 1981



</doc>
<doc id="1872971" url="https://pl.wikipedia.org/wiki?curid=1872971" title="Puchar Europy w lekkoatletyce 1979">
Puchar Europy w lekkoatletyce 1979



</doc>
<doc id="1872974" url="https://pl.wikipedia.org/wiki?curid=1872974" title="Puchar Europy w lekkoatletyce 1977">
Puchar Europy w lekkoatletyce 1977



</doc>
<doc id="1872976" url="https://pl.wikipedia.org/wiki?curid=1872976" title="Puchar Europy w lekkoatletyce 1970">
Puchar Europy w lekkoatletyce 1970



</doc>
<doc id="1872978" url="https://pl.wikipedia.org/wiki?curid=1872978" title="Stereotype">
Stereotype

Stereotype/International Jet Set – piąty singiel brytyjskiej grupy "drugiej fali ska" The Specials. Na rynku ukazał się w 1980 roku nakładem wytwórni 2 Tone Records. Producentem singla byli Dave Jordan. Zajął 6 pozycję na brytyjskiej liście przebojów. Singiel promował drugi album The Specials "More Specials" (2 Tone Rec. 1980).
Spis utworów.
str.A
str.B

</doc>
<doc id="1872984" url="https://pl.wikipedia.org/wiki?curid=1872984" title="Biskupi Bordeaux">
Biskupi Bordeaux

Lista biskupów i arcybiskupów Bordeaux
Wczesne średniowiecze.
Biskupstwo zostało założone przez Konstantyna I Wielkiego na synodzie w Arles w 314

</doc>
<doc id="1872986" url="https://pl.wikipedia.org/wiki?curid=1872986" title="Jellamma">
Jellamma

Jellamma – bogini hinduistyczna, szczególnie znana w środkowych i południowych Indiach. Czczona głównie przez niższe kasty, dalitów, i adiwasich. Urodziła się w bardzo niskiej dźati ("niedotykalna"). Świętość zawdzięcza awatarowi.
Jella(amma) nie była boginią z urodzenia. Ryszi Dźamadagni, potomek rysziego Bhrigu, polecił synowi Paraśuramie zabić swoją żonę Renukę. Ten odciął matce głowę, ale poprosił ojca o jej wskrzeszenie. Zginęła w podobny sposób wtedy również obecna tam Jellamma. inna kobieta. Przywrócone do życia jej ciało otrzymało na skutek pomyłki Paraśuramy, uznanego za awatara Wisznu z hinduistycznej trójcy (trimurti), głowę Renuki, żony mędrca.
Określana jest wieloma innymi imionami: Mahankali, Jogamma, Somalamma, Gundamma,Pochamma. Uważana jest za manifestację Kali.

</doc>
<doc id="1872989" url="https://pl.wikipedia.org/wiki?curid=1872989" title="Nizina Północnochińska">
Nizina Północnochińska



</doc>
<doc id="1872992" url="https://pl.wikipedia.org/wiki?curid=1872992" title="Glomus">
Glomus

Glomus Tul. &amp; C. Tul. – rodzaj grzybów należący do rodziny "Glomeraceae".
Charakterystyka.
Gatunki grzybów z rodzaju "Glomus" tworzą mikoryzę endotroficzną z korzeniami roślin, bez której prawdopodobnie nie są w stanie się rozwijać. W niektórych przypadkach związek ten nie musi być mutualistyczny i może przeradzać przeradza się w pasożytnictwo, zarówno ze strony gatunków z tego rodzaju jak i roślin, z którymi współżyją.
Systematyka i nazewnictwo.
"Glomeraceae, Glomerales, Incertae sedis, Glomeromycetes, Glomeromycotina, Glomeromycota, Fungi".

</doc>
<doc id="1873002" url="https://pl.wikipedia.org/wiki?curid=1873002" title="Febronia (męczennica)">
Febronia (męczennica)



</doc>
<doc id="1873003" url="https://pl.wikipedia.org/wiki?curid=1873003" title="Jerzy Krókowski">
Jerzy Krókowski

Jerzy Krókowski (ur. 17 października 1898 r. w Krakowie, zm. 8 września 1967 r. we Wrocławiu) – polski taternik, filolog klasyczny, historyk literatury, nauczyciel, profesor Uniwersytetu Wrocławskiego (od 1954 roku, zwyczajny od 1959 roku) i starszy brat taterniczki Zofii Krókowskiej.
Jerzy Krókowski był aktywnym taternikiem od ok. 1924 roku. Wspinał się najczęściej ze swoją młodszą siostrą Zofią, Stanisławem Zarembą i Marianem Sokołowskim. W 1927 roku napisał taternickie wspomnienie opublikowane pod tytułem "Moja pierwsza wycieczka w Tatry". Po tragicznej śmierci swojej siostry pod Ostrym Szczytem w 1928 roku zaprzestał dalszej działalności taternickiej.

</doc>
<doc id="1873005" url="https://pl.wikipedia.org/wiki?curid=1873005" title="Devil’s Got A New Disguise – The Very Best of Aerosmith">
Devil’s Got A New Disguise – The Very Best of Aerosmith

The Very Best Of - Devil's Got a New Disguise – kompilacja największych przebojów zespołu Aerosmith wydana w 2006 roku.

</doc>
<doc id="1873006" url="https://pl.wikipedia.org/wiki?curid=1873006" title="Bitwa pod Intombe">
Bitwa pod Intombe

Bitwa nad Intombe – starcie zbrojne, które miało miejsce 12 marca 1879 w czasie wojny brytyjsko-zuluskiej. Bitwa zakończyła się zwycięstwem Zulusów.
Przebieg.
W końcu lutego 1879 z miejscowości Lydenburg został wysłany konwój z amunicją dla wysuniętej brytyjskiej placówki w Lünebergu (ob. północno-wschodnia część Południowej Afryki). Z powodu niesprzyjającej pogody konwój, w sile osiemnastu furmanek z zaopatrzeniem i jednej kompanii piechoty, utknął kilka mil od celu nad rzeką Intombe. Część konwoju zdołała przejść na drugi brzeg, ale kilka wozów uwięził na brzegu lub w rzece wysoki poziom wody i przez kilka dni starano się je przeprowadzić do reszty konwoju. Akcją tą dowodził kpt. David Moriarty, wyznaczony przez głównodowodzącego – majora Charlesa Tuckera, który już wcześniej z pozostałymi trzema kompaniami dotarł do Lünebergu. 11 marca major Tucker zorganizował konwój w szyk taborowy (kształtem przypominał literę „V” opartą o brzeg rzeki) i powrócił do miasta. Rzeka jednak jeszcze tego samego dnia opadła, powodując sporą lukę pomiędzy konwojem a nowym brzegiem. Dodatkowo obrona została osłabiona przez odesłanie 30 ludzi na drugą stronę Intombe.
W nocy z 11 na 12 marca widoczność była bardzo słaba, ale Brytyjczycy zlekceważyli to podobnie jak nieco później wystrzał z karabinu w pobliżu ich obozu. Tymczasem ok. 5 rano jeden ze strażników na przeciwległym brzegu dostrzegł podkradających się pod obóz wojowników zuluskich. Wszczęty alarm nie zdał się na wiele, gdyż Zulusi błyskawicznie wdarli się do obozu i żołnierze zostali otoczeni ze wszystkich stron. W powszechnym bezładzie Brytyjczycy nie zdołali sformować się w szyku i zostali zmasakrowani. Dowodzący w obozie kpt. Moriarty zdołał stawić opór, ale szybko został trafiony assegai i zmarł. Podobno jego ostatnie słowa brzmiały: „"Już po mnie. Strzelajcie, chłopcy"”. Rozkaz zdołało wykonać jednak tylko kilku podwładnych i wkrótce później „bitwa” była skończona.
Nielicznym Brytyjczykom udało się przepłynąć rzekę pod osłoną wartowników z przeciwległego brzegu. Widząc zagładę całej kompanii, zastępca maj. Tuckera, porucznik Henry Harward, rozkazał natychmiastowy odwrót wszystkich ocalałych. Sam porucznik – nie czekając na wykonanie rozkazu – uciekł do Lünebergu. Zulusi tymczasem zaczęli przeprawiać się przez Intombe. Wycofującymi się ocalałymi – w liczbie ok. 40 –dowodził sierżant Anthony Clarke Booth. Zulusi kontynuowali pościg na odległość ok. 3 km od rzeki, jednak ostrzeliwani przez Brytyjczyków nie zdołali dogonić ocalałych. Podczas pościgu zginęli jedynie czterej żołnierze, którzy oddzielili się od reszty.
Skutki.
Zulusi przejęli całą pozostawioną przy rzece amunicję i zapasy, a wozy zniszczyli. Powiadomiony o wszystkim przez por. Harwarda, maj. Tucker zebrał kilkuset żołnierzy i wyruszył z miasta, ale gdy dotarł na miejsce starcia, zobaczył już tylko odchodzących w oddali Zulusów. W obozie Brytyjczycy znaleźli jednego żywego żołnierza, który cudem zdołał uciec w dół rzeki, oraz dwóch czarnoskórych furmanów. Nikt więcej nie przeżył.
Bitwa wykazała, że brytyjskie linie zaopatrzenia są powolne, a wojsko jest od nich całkowicie uzależnione. Kolejne zuluskie ataki w tę lukę mogłyby zaś w przyszłości całkowicie uniemożliwić działalność brytyjskim oddziałom na większym terenie.
Porucznik Harward niespodziewanie uniknął procesu za porzucenie swoich żołnierzy na polu bitwy, ale jego dalsza kariera w wojsku została przekreślona i zrzekł się swojego patentu oficerskiego w maju 1880. Z kolei sierżant Booth, za wykazane męstwo, został odznaczony Krzyżem Wiktorii.

</doc>
<doc id="1873007" url="https://pl.wikipedia.org/wiki?curid=1873007" title="Do Nothing">
Do Nothing

Do Nothing – szósty singiel brytyjskiej grupy "drugiej fali ska" The Specials. Na rynku ukazał się w 1980 roku nakładem wytwórni 2 Tone Records. Producentami singla byli Dave Jordan (A1, B1) i Jerry Dammers (B2). Zajął 4 pozycję na brytyjskiej liście przebojów. Singiel promował drugi album The Specials "More Specials" (2 Tone Rec. 1980). 
W wersji wydanej we Włoszech na stronie B zamieszczono utwór "Man at C&amp;A" (2 Tone Rec. CHS TT307 - 1980).
Spis utworów.
wersja podstawowa.
str.A
str.B
wersja włoska.
str.A
str.B

</doc>
<doc id="1873009" url="https://pl.wikipedia.org/wiki?curid=1873009" title="Fritz Freitag">
Fritz Freitag

Fritz Freitag (ur. 28 kwietnia 1894 w Olsztynie, zm. 10 maja 1945 w Sankt Andrä im Lungau) – żołnierz i policjant niemiecki. SS-Brigadeführer, dowódca 14 Dywizji Grenadierów SS, Oberstleutnant policji niemieckiej. Zmarł śmiercią samobójczą.
Urodzony w rodzinie urzędnika kolejowego. Wstąpił do służby zawodowej w Armii Cesarstwa Niemieckiego w 1 Wschodniopruskim Pułku Grenadierów. W czasie I wojny światowej awansowany w 1915 do stopnia podporucznika (niem. "Leutnant"), przez następne trzy lata dowódca kompanii, czterokrotnie ranny. Odznaczony Krzyżem Żelaznym I i II klasy.
Po klęsce Niemiec w wojnie, w 1919 wstąpił do Freikorpsów, a w 1920 do Schutzpolizei, w służbie policyjnej osiągnął ostatecznie stopień Oberstleutnanta. Członek NSDAP.
We wrześniu 1940 wstąpił do Waffen-SS i znalazł się w sztabie Heinricha Himmlera jako szef oddziału operacyjnego. W ramach przygotowań do ataku Niemiec na ZSRR został mianowany szefem sztabu , uczestniczył w akcjach antypartyzanckich i zbrodniach Einsatzgruppen na Białorusi. Awansowany do stopnia SS-Standartenführera, a następnie SS-Oberführera sprawował kolejno funkcje: dowódcy 2 Policyjnego Pułku piechoty SS, 8 Dywizji Kawalerii SS Florian Geyer, 2 brygady piechoty SS, 4 Dywizji Grenadierów Pancernych SS Polizei, wreszcie od 20 listopada 1943 dowódca 14 Dywizji Grenadierów SS. Od 20 kwietnia 1944 SS-Brigadeführer i generał- major Waffen-SS.
Uczestniczył w bitwie pod Brodami (lipiec 1944), wraz z 800 żołnierzami dywizji wydostał się z okrążenia. Odznaczony we wrześniu 1944 Krzyżem Rycerskim. 24 kwietnia 1945 po przekształceniu dywizji w 1 Dywizję Ukraińskiej Armii Narodowej odsunięty przez gen. Pawło Szandruka od dowodzenia jednostką.
Popełnił samobójstwo w Sankt Andrä im Lungau przed kapitulacją dywizji w rejonie Tamsweg przed wojskami brytyjskimi i amerykańskimi. Za oficjalne miejsce śmierci jest podawany Graz.

</doc>
<doc id="1873012" url="https://pl.wikipedia.org/wiki?curid=1873012" title="Lista filmów IMAX DMR">
Lista filmów IMAX DMR

Lista filmów, które zostały nakręcone na taśmie 35mm i poddane procesowi DMR, polepszającemu jakość do pokazów na 70mm taśmach w kinach IMAX. Filmy te nie były kręcone specjalnymi kamerami do filmów IMAX.

</doc>
<doc id="1873013" url="https://pl.wikipedia.org/wiki?curid=1873013" title="Miss World 1963">
Miss World 1963

Miss World 1963 – 13. edycja konkursu Miss World, odbyła się ona 7 listopada 1963 r. w Lyceum Theatre w Londynie. Tytuł najpiękniejszej zdobyła Carole Joan Crawford z Jamajki. Pierwszą wicemiss została Elaine Miscall z Nowej Zelandii, zaś drugą Marja-Liisa Ståhlberg reprezentująca Finlandię.
Notatki dot. państw uczestniczących.
Powracające państwa i terytoria.
Ostatnio uczestniczące w 1958:
Ostatnio uczestniczące w 1959:
Ostatnio uczestniczące w 1961: 

</doc>
<doc id="1873017" url="https://pl.wikipedia.org/wiki?curid=1873017" title="Ulica Kruszyńska we Włocławku">
Ulica Kruszyńska we Włocławku

Ulica Kruszyńska - Znajduje się w południowej części miasta, ma prawie 2 km, należy do najważniejszych ulic miasta. Na prawie całej długości jest szeroką, dwujezdniową, czteropasmową arterią. Kruszyńska jest częścią drogi krajowej nr 62.
Przy ulicy znajduje się wiele ciekawych obiektów, m.in.:

</doc>
<doc id="1873018" url="https://pl.wikipedia.org/wiki?curid=1873018" title="V.League">
V.League

V.Premier League (wcześniej V.League) – najwyższa klasa rozgrywkowa japońskiej ligi siatkówki kobiet oraz mężczyzn. Organizatorem rozgrywek jest Japoński Związek Siatkówki.
Historia ligi.
Ligę utworzono w 1994 roku po przekształceniu wcześniejszej Japońskiej Ligi Siatkówki w nowe rozgrywki. W 2006 roku nazwa "V.League" została zmieniona na V.Premier League. 
Nazwy ligi.
W całej swej historii liga nosiła następujące nazwy:

</doc>
<doc id="1873024" url="https://pl.wikipedia.org/wiki?curid=1873024" title="Grzegorz Grzeban">
Grzegorz Grzeban

Grzegorz Grzeban, właśc. Grzegorz Bagdasarian (ur. 28 lipca 1902 w Kiszyniowie, zm. 21 października 1991 w Warszawie) – polski kompozytor szachowy, profesor biochemii.
Życiorys.
Debiutował w 1927. Ułożył około 160 studiów, zdobył 60 wyróżnień w tym 25 nagród. Mistrz Polski w dziale studiów (w latach 1946–1962; II i IV championat). W swoich albumach Międzynarodowa Federacja Szachowa wyróżniła 7 jego kompozycji.
Sędzia międzynarodowy kompozycji szachowej FIDE od 1960. Mistrz krajowy kompozycji szachowej od 1960.
W latach 1959–1979 był redaktorem działu studiów w miesięczniku "Szachy". W latach 1966–1976 był Przewodniczącym Komisji Kompozycji Szachowej Polskiego Związku Szachowego.
Za swe zasługi odznaczony medalem stulecia sportu, złotą odznaką PZSzach (1970) oraz honorowym członkostwem Polskiego Związku Szachowego(1976).
Był wychowawcą młodego pokolenia polskich kompozytorów. Wspólnie z Janem Rusinkiem napisał książkę "Studium szachowe w Polsce 1890–1980".
Został pochowany na cmentarzu Powązkowskim kwatera 116-1-16.

</doc>
<doc id="1873030" url="https://pl.wikipedia.org/wiki?curid=1873030" title="Schoolyard Ghosts">
Schoolyard Ghosts

Schoolyard Ghosts — szósty album studyjny brytyjskiego duetu No-Man.
Do wydania dostępnego w sklepie internetowym zespołu dołączono drugą płytę, zawierającą alternatywne wersje utworów z płyty.

</doc>
<doc id="1873037" url="https://pl.wikipedia.org/wiki?curid=1873037" title="Biuro tłumaczeń">
Biuro tłumaczeń

Biuro tłumaczeń, agencja tłumaczeń – przedsiębiorstwo usługowe wykonujące tłumaczenia z języka źródłowego na docelowy oraz inne pokrewne usługi (adiustacja, korekta, formatowanie, redakcja tekstu, DTP, konsultacja językowa, lokalizacja).
Do standardowych usług agencji tłumaczeń należą:
Agencje tłumaczeń zajmują się zwykle tłumaczeniem tekstów nieliterackich, czyli tzw. użytkowych. Poza obsługą tłumaczeń języka ogólnotematycznego agencje często świadomie specjalizują się w wykonywaniu tłumaczeń fachowych w danej dziedzinie (np. prawo, medycyna, technika, bankowość i finanse, reklama i marketing, ekonomia, ochrona środowiska, Unia Europejska itd.) oraz w określonych typach tekstów (np. artykuły naukowe, akty prawne, strony internetowe, instrukcje obsługi, dokumenty, raporty, materiały promocyjne, korespondencja oficjalna itd.). Specjalizacja wymaga zbudowania odpowiednio wykwalifikowanego zespołu doświadczonych tłumaczy, konsultantów z danej dziedziny oraz kompetentnych korektorów. 
Organizacja pracy.
Agencje tłumaczeń działają jako pośrednicy między zlecającymi klientami a współpracującymi z agencją freelancerami lub rzadziej zatrudnionymi w niej na stałe tłumaczami. Duża część klientów agencji to klienci instytucjonalni, którzy zlecają agencji kompleksową obsługę językową swojej instytucji lub firmy na zasadzie outsourcingu. Alternatywnym rozwiązaniem jest zatrudnienie w firmie lub instytucji wewnętrznego tłumacza lub stworzenie wewnętrznego działu tłumaczeń, jednak nawet wtedy konieczne może być zlecania części pracy na zewnątrz.
W agencji rozdzielaniem zadań między tłumaczy i koordynacją pracy zajmuje się zwykle kierownik projektów (ang. "project manager") lub po prostu sekretarka. Niekiedy tłumaczy wspiera też terminolog, czuwający na spójnością terminologii stosowanej w danym tekście i aktywnie ją do danego projektu przygotowujący. Pozwala to oszczędzić czas tłumaczy, zwiększyć ich wydajność oraz poprawić spójność i jakość tłumaczonych tekstów. Odesłane przez tłumaczy teksty poddawane są w agencji kontroli jakości (korekta, formatowanie itp.) przed odesłaniem gotowego tłumaczenia do klienta. W mniejszych agencjach rolę sekretarki, koordynatora, terminologa, redaktora i kierownika projektu łączy często jedna osoba, np. właściciel agencji.
Narzędzia pracy.
Obecnie obieg dokumentów oraz płatności odbywa się prawie całkowicie (z wyjątkiem tłumaczeń poświadczonych) w formie elektronicznej, bez konieczności bezpośredniego kontaktu między klientem i agencją. Podstawowymi kanałami spływania tekstów od zleceniodawców, a także przekazywania ich tłumaczom i korektorom, jest poczta elektroniczna oraz rzadziej fax. Przy większej liczbie klientów i zleceń oraz dużym zespole tłumaczy agencje posiłkują się zwykle specjalnymi programami typu CRM oraz workflow manager do kompleksowego zarządzania projektami i rozliczeniami finansowymi. Coraz powszechniej stosuje się też narzędzia typu CAT, tzn. programy wspomagające tłumaczenie i zarządzanie terminologią. Przyjmując zlecania agencja musi być przygotowana do obsługi i konwersji dokumentów nie tylko w formatach tekstowych ale także HTML, arkuszach kalkulacyjnych i wielu formatach graficznych, co wymaga korzystania z profesjonalnego wsparcia informatycznego.
Model biznesowy.
Agencje zarabiają na marży między opłatą pobieraną od zleceniodawcy a rzeczywistymi kosztami tłumaczenia (wynagrodzeniem tłumaczy zatrudnionych w agencji lub z nią współpracujących, kosztami utrzymania agencji, szkoleń, marketingu, sprzętu i oprogramowania komputerowego itp.). Niekiedy tłumaczenie jest tylko jedną z kilku dziedzin działalności firmy, która działa także jako szkoła języków, wydawnictwo, agencja obsługująca konferencje, agencja reklamowa czy kancelaria prawna. Zdarza się też, że działy tłumaczeń służące jednej firmie wykorzystują dostępne zasoby pracy wykonując zlecenia zewnętrzne z innych źródeł i funkcjonują de facto jako agencja (tzw. insourcing).
Organizacje branżowe.
Na polskim rynku od 2001 r. działa Polskie Stowarzyszenie Biur Tłumaczeń. Jest to organizacja branżowa stawiająca sobie za cel reprezentację polskich firm świadczących usługi tłumaczeniowe i lokalizacyjne, promowanie dobrych praktyk i norm jakości, działalność naukową i szkoleniową, wymianę informacji, doświadczeń oraz budowanie pozytywnego wizerunku branży tłumaczeniowej. PSBT jest członkiem międzynarodowych organizacji branżowych (EUATC, OASIS, LISA i tekom).

</doc>
<doc id="1873043" url="https://pl.wikipedia.org/wiki?curid=1873043" title="Metropolia wiedeńska">
Metropolia wiedeńska

Metropolia wiedeńska (niem. Kirchenprovinz Wien) – jedna z dwóch metropolii Kościoła rzymskokatolickiego w Austrii, obejmująca północną i wschodnią część kraju. Powstała 1 czerwca 1722 roku. W jej skład wchodzi jedna archidiecezja i trzy diecezje. Najważniejszą świątynią jest Katedra św. Szczepana w Wiedniu. Od 1995 godność metropolity sprawuje kardynał Christoph Schönborn OP.

</doc>
<doc id="1873045" url="https://pl.wikipedia.org/wiki?curid=1873045" title="Burdż Dubaj">
Burdż Dubaj



</doc>
<doc id="1873048" url="https://pl.wikipedia.org/wiki?curid=1873048" title="Burdż Chalifa">
Burdż Chalifa

Burdż Chalifa (arab. برج خليفة, "Burǧ Ḫalīfa", "Burj Khalifa", po polsku także: "Wieża Chalify", przed otwarciem: "Burdż Dubajj", arab. برج دبي, "Burǧ Dubayy", "Burj Dubai", pol. "Wieża Dubaju") – wieżowiec w Dubaju, w Zjednoczonych Emiratach Arabskich, zbudowany przez przedsiębiorstwa Samsung Constructions, BESIX i Arabtec, o wysokości 828 metrów. Najwyższy budynek świata, który pobił rekord wysokości swojego poprzednika - Masztu radiowego w Konstantynowie (646m), polskiej budowli będącej najwyższa na świecie w latach 1974-1991 (do momentu zawalenia). Jego nazwa pochodzi od imienia szejka Chalify ibn Zajida Al Nahajjana, byłego prezydenta Zjednoczonych Emiratów Arabskich.
Budowa, rozpoczęta 21 września 2004, zakończyła się 16 sierpnia 2009. Wysokość 827,9 metrów została osiągnięta 17 stycznia 2009, a oficjalne otwarcie nastąpiło 4 stycznia 2010. Budynek ma 163 piętra użytkowe. Koszt jego budowy wyniósł 1,5 miliarda dolarów.
Wygląd i wystrój.
Wieżowiec Burdż Chalifa zaprojektowany został przez przedsiębiorstwo architektoniczne Skidmore, Owings and Merrill, które projektowało także budynki Willis Tower oraz 1 World Trade Center. Ogólny jego wygląd nawiązuje do kwiatu pustyni z rodzaju "Hymenocallis" oraz architektury islamu (różne ornamenty). Budowla składa się z centralnego rdzenia oraz trzech „ramion”, które w miarę zwiększania się wysokości są coraz mniejsze, co nadaje jej smukłość. Na samym szczycie centralny rdzeń przechodzi w iglicę. Najniższe piętra przeznaczono na hotel, którego wystrojem zajął się Giorgio Armani.
Rozmiary.
Początkowo konstrukcja miała mieć wysokość około 100 metrów i wykorzystywała projekt niewybudowanej nigdy wieży Grollo Tower w Melbourne w Australii. Niedługo potem przedsiębiorstwo Skidmore, Owings and Merrill nadało budynkowi obecny kształt i wygląd, podnosząc jego wysokość najpierw do 650, a później do 705 metrów. Główny architekt, Adrian Smith, uznał jednak, że górne partie budynku nie wyglądają odpowiednio i postanowił jeszcze bardziej zwiększyć wysokość konstrukcji, by nadać wieżowcowi smuklejszy wygląd. Szczytowe partie budynku, od piętra 154 wzwyż, są zbudowane tylko na lekkiej stalowej konstrukcji (a nie na żelbetowym szkielecie, jak niższe piętra). Inwestor (przedsiębiorstwo Emaar) uważał, że w ten sposób szczyt wieży będzie mógł być podwyższony, by pobić ewentualnych konkurentów do tytułu najwyższego budynku świata – jednak gdy budowę ukończono, nie jest to możliwe.
17 stycznia 2009 wieżowiec osiągnął docelową wysokość 828 m.
Rekordy.
Burdż Chalifa:
W wyniku problemów spowodowanych bankructwem przedsiębiorstwa odpowiedzialnego za elewację pierwsze jej elementy pojawiły się na budynku dopiero w połowie 2007. Do czasu jej montażu Burdż Chalifa był więc najwyższym betonowym szkieletem nieukończonego budynku, wyższym niż hotel Rjugjong w Korei Północnej, mający 105 pięter i 330 metrów wysokości, który miał ten tytuł do 2006.
Strajk robotników.
Pracownicy budujący Wieżę Chalify skarżyli się na niskie płace i złe warunki pracy. Według danych z prasy zarobek doświadczonego cieśli wynosił 7,60 USD dziennie, a pracownik niewykwalifikowany zarabiał 4 USD. Niektórzy pracodawcy zatrzymywali paszporty swoich pracowników do ukończenia budowy, a pensje były wypłacane z opóźnieniem. W ZEA istnienie związków zawodowych jest zabronione, dlatego 21 marca 2006 wybuchły ogromne zamieszki, a pracownicy zniszczyli samochody, biura i budynki w pobliżu budowy. Według urzędników szkody wyniosły około 20 milionów euro. Pracownicy następnego dnia zaczęli strajk i przyłączyli się do strajkujących robotników z dubajskiego lotniska, lecz po negocjacjach wrócili do pracy.
Konkurencja.
11 stycznia 2010 saudyjski książę, miliarder Alwalid ibn Talal, ogłosił, że należący do niego Kingdom Holding Company planuje zainwestować w budowę drapacza chmur Jeddach Tower, o rekordowej wysokości co najmniej 1000 metrów, i przewyższyć tym samym Burdż Chalifa. Budynek miałby stanąć w portowym mieście Dżudda w Arabii Saudyjskiej.
Do 2021 w Dubaju miała powstać wieża nadawcza i widokowa Dubai Creek Tower, która będzie liczyć około 1345 metrów wysokości. Ma to być najwyższa wieża (i zarazem najwyższa budowla) na świecie, przewyższająca obecną rekordzistkę, Tokyo Skytree. Koszty są szacowane na 1 000 000 000 dolarów.

</doc>
<doc id="1873049" url="https://pl.wikipedia.org/wiki?curid=1873049" title="Diecezja Abari">
Diecezja Abari



</doc>
<doc id="1873051" url="https://pl.wikipedia.org/wiki?curid=1873051" title="Agencja tłumaczeniowa">
Agencja tłumaczeniowa



</doc>
<doc id="1873055" url="https://pl.wikipedia.org/wiki?curid=1873055" title="Miejsce wiązania anestetyków i alkoholi">
Miejsce wiązania anestetyków i alkoholi

Miejsce wiązania anestetyków i alkoholi – specyficzne miejsce zlokalizowane na powierzchni receptorów jonotropowych, z którymi oddziałują wziewne środki znieczulające (np. halotan) oraz alkohole wywołując działanie farmakologiczne. Miejsce to ma zapewne postać małej "kieszeni" utworzonej z reszt aminokwasów hydrofobowych. Endogennymi ligandami tych receptorów są przypuszczalnie pochodne kwasów tłuszczowych.

</doc>
<doc id="1873056" url="https://pl.wikipedia.org/wiki?curid=1873056" title="Diecezja Abbir Germaniciana">
Diecezja Abbir Germaniciana



</doc>
<doc id="1873057" url="https://pl.wikipedia.org/wiki?curid=1873057" title="Beaver Dam (Wisconsin)">
Beaver Dam (Wisconsin)

Beaver Dam – miasto w Stanach Zjednoczonych, stan Wisconsin, hrabstwo Dodge. Liczba ludności w roku 2017 wynosiła 16 369 osób. Powierzchnia całkowita wynosi 95,9 km², z których 88,7 km² to ląd oraz 7,1 km² (7,46%) to wody.

</doc>
<doc id="1873058" url="https://pl.wikipedia.org/wiki?curid=1873058" title="Obwód Vlora">
Obwód Vlora



</doc>
<doc id="1873060" url="https://pl.wikipedia.org/wiki?curid=1873060" title="Sepolia (stacja metra)">
Sepolia (stacja metra)

Sepolia – to druga stacja linii 2 ateńskiego metra. Poprzednia stacja to Ajos Andonios, a następna Atiki.

</doc>
<doc id="1873063" url="https://pl.wikipedia.org/wiki?curid=1873063" title="Michał Arcichowski">
Michał Arcichowski

Michał Arcichowski (ur. 14 września 1863 w Wólce Zamkowej, zm. 24 marca 1937 w Warszawie) – polski polityk, poseł na Sejm Ustawodawczy i Sejm I kadencji w latach 1919–1927, nauczyciel, publicysta, samorządowiec.
Życiorys.
Urodził się w rodzinie Andrzeja i Karoliny z domu Mazurczyk. Ojciec za udział w powstaniu styczniowym utracił szlachectwo. Michał Arcichowski uczył się w gimnazjum w Janowie Podlaskim oraz w seminarium nauczycielskim w Siennicy. Po ukończeniu edukacji pracował jako nauczyciel we Włocławku a później w szkołach podwarszawskich miejscowości: Służew i Mokotów (obecnie obie miejscowości w składzie warszawskiej dzielnicy Mokotów). Działalność społeczną rozpoczął w 1893 zakładając tajne towarzystwo nauczycieli szkół powszechnych Królestwa Polskiego. W towarzystwie tym angażował się w organizację zajazdów, wykładów i wycieczek krajoznawczych dla nauczycieli. Do 1905 publikował w czasopiśmie "Polak", pisywał też do "Zorzy" i "Przeglądu Wszechpolskiego". Działał w Towarzystwie Oświaty Narodowej wyjeżdżając z wykładami na wieś. Od 1905 był członkiem Ligi Narodowej. W tym samym roku wydał broszurę "Burzenie kościołów na Litwie". W 1906 został aresztowany na zebraniu nauczycielskim i przebywał w areszcie 24 godziny, zawieszono go także w pełnieniu obowiązków nauczyciela przez okres 6 miesięcy. Był członkiem Zarządu Związku Unarodowienia Szkół. W okresie I wojny światowej organizował bursy dla nauczycieli-uchodźców, współpracował także z Centralnym Komitetem Obywatelskim w Warszawie. Za zaangażowanie w sprawy oświaty Arcichowski był karany grzywnami przez niemieckie władze okupacyjne. W latach 1916–1919 był radnym Rady Miejskiej w Warszawie (do 1917 jako przedstawiciel kurii nauczycielskiej). Od 1919 pełnił funkcję kierownika szkoły na Mokotowie. W tym samym roku został wybrany posłem na Sejm Ustawodawczy z listy nr 2 (Polski Komitet Wyborczy Powiatowy) w okręgu wyborczym nr 34 (Bielsk Podlaski). W Sejmie zasiadał w klubie parlamentarnym Związku Sejmowego Ludowo-Narodowego. Uczestniczył w pracach komisji parlamentarnej do spraw oświaty i w komisji wodnej. Do Sejmu I kadencji został wybrany z listy nr 8 (Chrześcijański Związek Jedności Narodowej) w okręgu nr 4 (Ostrów Mazowiecka) W Sejmie I kadencji funkcjonował w komisji petycyjnej, oświatowej i jako zastępca członka w komisji robót publicznych. Po zakończeniu sprawowania mandatu poselskiego powrócił do pracy w oświacie. W latach 30. był członkiem Stronnictwa Narodowego w kole partyjnym na Mokotowie. Został pochowany na cmentarzu Powązkowskim w Warszawie (kwatera 119-3-17).
Rodzina.
Michał Arcichowski miał ośmioro rodzeństwa: Marię, Aleksandra, Tomasza, Antoniego, Zofię, Agnieszkę, Kazimierza i Franciszka. Do końca życia pozostał kawalerem. Wziął na wychowanie dziewczynkę z domu dziecka, którą także wykształcił.

</doc>
<doc id="1873065" url="https://pl.wikipedia.org/wiki?curid=1873065" title="Schodnia (Rosja)">
Schodnia (Rosja)

Schodnia (ros. Сходня) – dawne rosyjskie miasto w obwodzie moskiewskim. Miasto znajduje się nad rzeką Schodnia, około 30 km na północny zachód od Moskwy. 15 września 2004 Schodnia została włączona do miasta Chimki. 
Miasto zostało założone w 1874 roku i uzyskało status miasta w 1961 roku.

</doc>
<doc id="1873066" url="https://pl.wikipedia.org/wiki?curid=1873066" title="Jacka Skubikowskiego imieniny polskiej piosenki">
Jacka Skubikowskiego imieniny polskiej piosenki

Jacka Skubikowskiego imieniny polskiej piosenki – dwupłytowy album zawierający na 1 CD piosenki wykonane na koncercie imieninowym Jacka Skubikowskiego, który odbył się w warszawskiej Fabryce Trzciny 6 lutego 2007 roku. 2 CD zawiera piosenki Jacka Skubikowskiego jako autora i wykonawcę. Album został wydany rok później 25 lutego 2008.

</doc>
<doc id="1873067" url="https://pl.wikipedia.org/wiki?curid=1873067" title="Diecezja Abbir Maius">
Diecezja Abbir Maius



</doc>
<doc id="1873068" url="https://pl.wikipedia.org/wiki?curid=1873068" title="Skhodnja">
Skhodnja



</doc>
<doc id="1873069" url="https://pl.wikipedia.org/wiki?curid=1873069" title="Agencja tłumaczeń">
Agencja tłumaczeń



</doc>
<doc id="1873072" url="https://pl.wikipedia.org/wiki?curid=1873072" title="Mirosław Skonieczny">
Mirosław Skonieczny

Mirosław Józef Skonieczny (ur. 2 marca 1964 w Siemyślu) – polski polityk, samorządowiec, burmistrz Piotrkowa Kujawskiego.
Życiorys.
Ma wykształcenie wyższe. Należał do Samoobrony RP. W wyborach samorządowych w 2002 zdobył mandat radnego rady powiatu włocławskiego, który wygasł ze względu na wybór na urząd burmistrza Piotrkowa Kujawskiego w tych samych wyborach. W wyborach w 2006 uzyskał reelekcję. Następnie wystąpił z Samoobrony RP i przeszedł do Platformy Obywatelskiej.
W wyborach samorządowych w 2010, jako kandydat tej partii uzyskał reelekcję w wyborach burmistrza, uzyskując w II turze 65,95% głosów.
Życie prywatne.
Jest żonaty, ma dwoje dzieci.

</doc>
<doc id="1873076" url="https://pl.wikipedia.org/wiki?curid=1873076" title="Korth">
Korth

Korth GmbH - niemiecki producent broni z siedzibą w Ratzeburgu.

</doc>
<doc id="1873078" url="https://pl.wikipedia.org/wiki?curid=1873078" title="Atiki (stacja metra)">
Atiki (stacja metra)

Atiki – to w części podziemnej trzecia stacja na linii nr 2 metra w Atenach. Jednocześnie na poziomie ulicy jest to stacja linii nr 1 naziemnej, miejskiej kolei elektrycznej "ilektrikos", łączącej Pireus z Kifisią. Pomiędzy przystankami Atiki, Wiktoria, Omonia i Monastiraki linia nr 1 także przebiega pod ziemią, jako historycznie pierwsza linia metra.
Poprzednia stacja linii nr 2 to Sepolia, a następna to Larisa. Poprzednia stacja linii nr 1 to Wiktoria, następna to Ajos Nikolaos.

</doc>
<doc id="1873080" url="https://pl.wikipedia.org/wiki?curid=1873080" title="Walter Schimana">
Walter Schimana

Walter Schimana (ur. 12 marca 1898 w Troppau, zm. 12 września 1948 w Salzburgu) – niemiecki policjant, członek NSDAP, SA i SS, SS-Gruppenführer i generał porucznik Waffen-SS i Policji w czasie II wojny światowej.
Członek NSDAP od 1926 roku. Po przejęciu władzy w Niemczech przez NSDAP rozpoczął w 1934 roku karierę w Schutzpolizei, od stopnia kapitana.
W czasie II wojny światowej był Dowódcą SS i Policji (niem. SSPF) w Saratowie, następnie od 21 lipca 1942 roku Dowódcą SS i Policji na Białorusi z siedzibą w Mińsku. Od 20 kwietnia 1943 roku był równolegle formalnie dowódcą organizowanej 14 Dywizji Grenadierów SS. 18 października 1943 roku został mianowany Wyższym Dowódcą SS i Policji (niem. HSSPF) w okupowanej Grecji. Funkcję tę objął po Jürgenie Stroopie i sprawował do wycofania się Niemców z Grecji we wrześniu-październiku 1944 roku. Jest odpowiedzialny za Holocaust Żydów greckich i zbrodnie wobec greckiej ludności cywilnej i partyzantki, w tym za organizację i działalność Batalionów Bezpieczeństwa.
Po opuszczeniu Grecji mianowany Wyższym Dowódcą SS i Policji regionu dunajskiego z siedzibą w Wiedniu. Funkcję tę sprawował do końca wojny.
Aresztowany przez aliantów, popełnił samobójstwo w areszcie przed procesem.
Odznaczony Krzyżem Żelaznym I i II klasy.

</doc>
<doc id="1873083" url="https://pl.wikipedia.org/wiki?curid=1873083" title="No Way Out (2001)">
No Way Out (2001)



</doc>
<doc id="1873084" url="https://pl.wikipedia.org/wiki?curid=1873084" title="Archidiecezja wiedeńska">
Archidiecezja wiedeńska

Archidiecezja wiedeńska – archidiecezja Kościoła rzymskokatolickiego we wschodniej Austrii. Została erygowana 18 stycznia 1469 roku. 1 czerwca 1722 została podniesiona do rangi archidiecezji.
Podział administracyjny archidiecezji.
Archidiecezja wiedeńska podzielona jest na trzy wikariaty, w których skład wchodzi określona liczba dekanatów.

</doc>
<doc id="1873089" url="https://pl.wikipedia.org/wiki?curid=1873089" title="Sclerocystis dussii">
Sclerocystis dussii

Sclerocystis dussii (Pat.) Höhn. – gatunek grzybów należący do rodziny "Glomeraceae".
Systematyka.
Pozycja w klasyfikacji według Index Fungorum: "Glomeraceae, Glomerales, Incertae sedis, Glomeromycetes, Incertae sedis, Glomeromycota, Fungi".
Według Index Fungorum jest to takson niepewny. 
Charakterystyka.
Grzyby z gatunku "Sclerocystis dussii" tworzą mikoryzę endotroficzną z korzeniami roślin.

</doc>
<doc id="1873091" url="https://pl.wikipedia.org/wiki?curid=1873091" title="Sclerocystis">
Sclerocystis



</doc>
<doc id="1873094" url="https://pl.wikipedia.org/wiki?curid=1873094" title="Takryna">
Takryna

Takryna (łac. "Tacrini hydrochloridum") – organiczny związek chemiczny, inhibitor acetylocholinoesterazy stosowany w leczeniu choroby Alzheimera. Z powodu hepatotoksyczności lek został wycofany z obrotu.
Mechanizm działania.
Acetylocholinoesteraza jest enzymem rozkładającym acetylocholinę do choliny i kwasu octowego. Takryna hamuje aktywność acetylocholinoesterazy i w ten sposób zwiększa ilość wolnej acetylocholiny. Wzrasta przekaźnictwo w układzie cholinergicznym ośrodkowego układu nerwowego (OUN), co zmniejsza objawy otępienia występujące w chorobie Alzheimera.
Farmakokinetyka.
Dostępność biologiczna po podaniu doustnym wynosi do 36%. Z białkami krwi lek wiąże się w 55%. Lek jest metabolizowany w wątrobie przy udziale izoenzymu CYP1A2 cytochromu P450, a następnie wydalany przez nerki. Biologiczny okres półtrwania wynosi od 2 do 4 godzin.
Zastosowanie kliniczne.
W badaniach wykazano, że może mieć niewielki korzystny wpływ na zdolności poznawcze i inne wskaźniki kliniczne, chociaż wyniki badań są ograniczone i znaczenie kliniczne tych wyników nie jest jasne.
Wykorzystanie takryny jest ograniczone przez słabą biodostępność po podaniu doustnym, konieczność podawania czterech dawek na dobę oraz znaczne działania niepożądane (w tym nudności, biegunka, nietrzymanie moczu i hepatotoksyczność). Z tych powodów niewielu pacjentów może tolerować dawki terapeutyczne leku.

</doc>
<doc id="1873096" url="https://pl.wikipedia.org/wiki?curid=1873096" title="The Least We Can Do Is Wave to Each Other">
The Least We Can Do Is Wave to Each Other

The Least We Can Do Is Wave To Each Other – drugi album studyjny brytyjskiego zespołu z nurtu rocka progresywnego Van der Graaf Generator wydany w roku 1970. W roku 2005 ukazała się poszerzona, zremasterowana wersja płyty zawierająca dwa dodatkowe utwory. Autorem wszystkich kompozycji jest Peter Hammill.
Lista utworów.
Album zawiera następujące utwory:
Twórcy.
Twórcami albumu są:

</doc>
<doc id="1873102" url="https://pl.wikipedia.org/wiki?curid=1873102" title="Stawiam na Tolka Banana">
Stawiam na Tolka Banana



</doc>
<doc id="1873104" url="https://pl.wikipedia.org/wiki?curid=1873104" title="D.O.A. (Death of Auto-Tune)">
D.O.A. (Death of Auto-Tune)

"D.O.A. (Death of Auto-Tune)" – singel amerykańskiego rapera Jaya-Z, pochodzący z jego albumu "The Blueprint 3". Miał premierę na antenie nowojorskiej stacji radiowej Hot 97 5 czerwca 2009 roku. Tekst odnosi się do nadużywania auto-tune w przemyśle muzycznym. W piosence wykorzystano sample "In the Space" francuskich kompozytorów Janko Nilovica i Dave’a Sarkysa. Pojawiające się na początku "D.O.A." wersy "Na, Na, Na..." zainspirowane były utworem "Na Na Hey Hey Kiss Him Goodbye" zespołu Steam.
Piosenka zdobyła dwie nominacje do nagród Grammy oraz nominację do MTV Video Music Award: Najlepszy teledysk - hip-hop. 
"D.O.A. (Death of Auto-Tune)" zajęła 1. miejsce na liście najlepszych piosenek 2009 roku według MTV oraz 3. w zestawieniu najlepszych utworów 2009 roku według Amazon.com.
Inspiracje i tworzenie.
Jeszcze przed stworzeniem "D.O.A. (Death of Auto-Tune)", Kanye West i Jay-Z nagrali wspólnie piosenkę przy użyciu auto-tune. Jednakże niedługo po tym West usłyszał jej instrumentalną wersję w aranżacji No I.D. i pomyślał o wyprodukowaniu utworu anty-auto-tune'owego. Następnie postanowili usunąć z "The Blueprint 3" wszystkie piosenki nagrane przy użyciu tego procesora. Jay-Z stwierdził, że celem utworu było "nakreślenie linii w piasku", twierdząc jednocześnie, iż docenia wykorzystanie auto-tune przez artystów "z uchem do melodii" np. T-Paina i Kanye Westa, jednak zbyt wielu ludzi używa go jako kul. Jedną z inspiracji do napisania "D.O.A." była reklama sieci fast foodowej Wendy’s, w której wykorzystano auto-tune. Jay-Z odniósł wtedy wrażenie, że to, co kiedyś było trendem, stało się nadużywanym chwytem. Tytuł odnosi się również do medycznego terminu "D.O.A." ("Dead on Arrival", ang. "zgon przed przybyciem").
Wideoklip.
27 czerwca 2009 roku premierę miał zwiastun teledysku. Cała wersja (wyreżyserowana przez Anthony’ego Mandlera) została po raz pierwszy zaprezentowana 28 czerwca, po zakończeniu gali BET Awards.
Teledysk ukazuje Jaya w różnych sceneriach, w tym w opuszczonej fabryce, w ekskluzywnej nowojorskiej restauracji Rao's oraz grającego w karty w kuchni. Gościnnie w wideoklipie pojawił się aktor Harvey Keitel oraz koszykarz LeBron James.
Wideoklip był nominowany do nagród MTV Video Music Awards 2009 w kategoriach: najlepszy męski teledysk oraz najlepszy teledysk hip-hopowy.
Teledysk do "D.O.A. (Death of Auto-Tune)" umieszczony został również na 17. miejscu listy 100 najlepszych wideoklipów 2009 roku, sporządzonej przez BET.
Reakcje.
9 czerwca Trey Songz zamieścił na swoim blogu nieoficjalny remiks "D.O.A. (Death of Auto-Tune)". Remiksy nagrali także: AZ, Jay Rock, Bone Thugs-n-Harmony, Avery Storm, Lil Wayne oraz Asher Roth. Dwa remiksy utworu wydał Royce Da 5'9; jeden indywidualny i jeden z udziałem członków grupy Slaughterhouse. The Game opublikował w odpowiedzi na "D.O.A." diss zatytułowany "I'm So Wavy (Death of Hov)", oskarżając Jaya-Z o nienadążanie za hip-hopowym przemysłem. Twierdził również, że jego 39 lat oznacza, iż jest zbyt stary, aby pozostać na scenie muzycznej. Rapera w jednym z wywiadów skrytykował poza tym DJ Webstar, mówiąc:
Jay-Z skomentował jego wypowiedź:
Wykonania na żywo.
Dwa dni po premierze piosenki na antenie Hot 97, Jay-Z wystąpił podczas dorocznego koncertu Summer Jam na Giants Stadium i po raz pierwszy wykonał na żywo "D.O.A. (Death of Auto-Tune)". Pod koniec swojej części zaskoczył go T-Pain, który dołączył do Jaya na scenie. Raper wykonał utwór również podczas gali BET Awards 2009.
Pozycje na listach.
- * Brak oficjalnego wydania singla.

</doc>
<doc id="1873109" url="https://pl.wikipedia.org/wiki?curid=1873109" title="Kościół św. Józefa Oblubieńca Niepokalanej Bogurodzicy Maryi w Warszawie">
Kościół św. Józefa Oblubieńca Niepokalanej Bogurodzicy Maryi w Warszawie



</doc>
<doc id="1873112" url="https://pl.wikipedia.org/wiki?curid=1873112" title="Kymco Activ">
Kymco Activ

Kymco Activ – skuter produkowany przez tajwańską firmę Kymco. Jest bliźniaczym modelem Kymco Nexxon (który różni się tylko wyglądem i paroma nowinkami, jak miejsce na kask pod siedzeniem). Sylwetka skutera przypomina klasyczny motorower. Posiada 3 odmiany silnikowe: 50ccm, 110cc i 125ccm. Posiada 4-stopniową, półautomatyczną skrzynię biegów z odśrodkowym sprzęgłem (wyświetlacz pokazuje aktualny bieg), 17 calowe koła, bardzo mały schowek pod siedzeniem.

</doc>
<doc id="1873113" url="https://pl.wikipedia.org/wiki?curid=1873113" title="Dojo Toolkit">
Dojo Toolkit

Dojo Toolkit – opensource’owa biblioteka programistyczna (czasem nazywana zestawem narzędzi) dla języka JavaScript. Został rozpoczęty przez Aleksa Russella, Dylana Schiemanna, Davida Schontzlera i innych w 2004. Jest rozpowszechniana na licencji BSD i Academic Free License. Fundacja Dojo jest organizacją non-profit stworzoną do promowania biblioteki.
System widżetów Dijit.
Widżety.
Widżety Dojo składają się z kodu JavaScript, HTML i CSS. Oferuje między innymi:
Skórki.
Można użyć skórek takich jak "tundra", "soria" i innych w celu zmiany wyglądu widżetów. Niektóre aplikacje takie jak TinyMCE, mają własny system skórek i mogą być zmieniane bez naruszania reszty interfejsu.
Możliwości.
Asynchroniczna komunikacja.
Jedną z ważniejszych możliwości aplikacji AJAX jest asynchroniczna komunikacja przeglądarki z serwerem. Tradycyjnie jest to wykonywane z użyciem obiektu XMLHttpRequest języka JavaScript. Dojo oferuje wrapper (dojo.io.bind) pozwalający na korzystanie z XMLHttpRequest w różnych przeglądarkach bez zmiany kodu. Potrafi też wykorzystać inne metody transportu (jak np. ukryte ramki iframe) i różne formaty wymiany danych.
System paczek.
Dojo oferuje system paczek w stylu modułowego programowania funkcjonalności w oddzielnych paczkach. Bazowy bootstrapper Dojo inicjuje przestrzenie nazw paczek: takie jak io, event itp. w przestrzeni nazw dojo.
Paczki Dojo zajmują od kilku do kilkunastu plików i może być ustalone jakie pliki włączają się w skład. Każda paczka i plik definiują również wszelkie zależności. Kiedy paczka zostanie załadowana, wszelkie zależności też zostaną załadowane.
Przechowywanie danych po stronie klienta.
Obok funkcji do czytania i zapisywania ciasteczek, Dojo oferuje lokalny, działający po stronie klienta, schowek nazywany "Schowkiem Dojo". Działa na takich przeglądarkach jak Internet Explorer, Mozilla Firefox i Safari. W przeglądarce Firefox 2 działa samodzielnie; w innych przeglądarkach tworzy ukryty aplet Flash. Programista używający Dojo Storage musi być obeznany z użytym mechanizmem i tablicami asocjacyjnymi (z metodami takimi jak put() i get()).
Przechowywanie danych po stronie serwera.
Od lutego 2007 roku Dojo obsługuje większość schowków po stronie serwera poprzez przestrzeń nazw dojo.data:
Fundacja Dojo.
Fundacja Dojo jest organizacją non-profit do wspierania projektów opensource.
Wspierane projekty.
Fundacja Dojo wspiera poniższe projekty razem z Dojo Toolkit:

</doc>
<doc id="1873114" url="https://pl.wikipedia.org/wiki?curid=1873114" title="NewYorker">
NewYorker



</doc>
<doc id="1873126" url="https://pl.wikipedia.org/wiki?curid=1873126" title="Moises Arias">
Moises Arias



</doc>
<doc id="1873130" url="https://pl.wikipedia.org/wiki?curid=1873130" title="Statmos Larisis">
Statmos Larisis

Statmos Larisis – jest to stacja linii 2. Ta stacja ma połączenie z Międzynarodową liną kolei. Następna stacja to Metaksurjio.

</doc>
<doc id="1873133" url="https://pl.wikipedia.org/wiki?curid=1873133" title="Dyskografia Marillion">
Dyskografia Marillion

Artykuł przedstawia kompletną dyskografię zespołu Marillion, na którą w 2009 składało się 15 albumów studyjnych, 5 koncertowych, 14 kompilacji i 35 singli. Zespół w roku 2009 tworzyli: wokalista i pianista Steve Hogarth, gitarzysta Steve Rothery, Pete Trewavas (gitarzysta basowy, grający również na pianinie, a także dodający wokal wspierający do utworów), keyboardzista Mark Kelly i perkusista Ian Mosley.
Największy sukces komercyjny w historii grupy odniósł wydany w 1985 album "Misplaced Childhood", który uplasował się na 1. miejscu listy UK Albums Chart, pozostając na liście przez 41 tygodni, co jest rekordem w historii zespołu.
Kompilacje.
Wydawnictwa Front Row Club.
Zapożyczając ideę grupy King Crimson, Marillion przechowuje i gromadzi swoje archiwa, po czym wydaje swoje najlepsze koncerty (np. ze względu na jakość występu, jakość dźwięku, ważność, prestiż koncertu) na zasadzie subskrypcji. Fani płacą z góry za cztery (pierwotnie sześć) nagrań, w momencie wydania zaś są automatycznie logowani do systemu subskrypcji. Klienci mogą również nabywać wydawnictwa archiwalne za wirtualne pieniądze. Ilość każdorazowo wydawanych nagrań jest mocno ograniczona (prawdopodobnie nie więcej niż 3000), nie są one też wznawiane w razie wyczerpanie zapasów.
Marillion poinformował, że po wydaniu "Front Row Club Issue 40" w styczniu 2008 (nagranie live z trasy koncertowej „SnowWhere Else” (koniec 2007)), wszystkie wydawnictwa Front Row Club będą dostępne jedynie w formacie download.

</doc>
<doc id="1873134" url="https://pl.wikipedia.org/wiki?curid=1873134" title="British Leyland">
British Leyland

British Leyland – dawne brytyjskie przedsiębiorstwo branży motoryzacyjnej utworzone w 1968 roku w wyniku połączenia British Motor Holdings Ltd. i Leyland Motor Corporation Ltd. pod nazwą British Leyland Motor Corporation Ltd. (BLMC). W 1975 roku zostało częściowo znacjonalizowane, a nazwa została zmieniona na British Leyland Ltd. W 1978 roku nazwę ponownie zmieniono – tym razem na BL plc.
British Leyland skupiał znaczną część brytyjskiego przemysłu motoryzacyjnego, a jego udziały w brytyjskim rynku samochodów pod koniec lat 60. XX wieku wynosiły około 40%. W 1969 r. zatrudniał 196 tys. pracowników, a wartość sprzedanych wyrobów przekraczała 2,3 mld ówczesnych dolarów. W 1971 r. był na 10 miejscu pod względem wartości produkcji wśród przedsiębiorstw ówczesnej Europy Zachodniej.
British Leyland był właścicielem dochodowych marek, takich jak Jaguar, Rover, Land Rover oraz Mini, zmagał się jednak z problemami finansowymi. Próby restrukturyzacji koncernu zawiodły i w 1986 roku przedsiębiorstwo przekształcono w Rover Group, późniejsze MG Rover Group, które w 2005 roku zbankrutowało i zostało nabyte przez chiński koncern Nanjing Automobile Group.

</doc>
<doc id="1873135" url="https://pl.wikipedia.org/wiki?curid=1873135" title="British Leyland Motor Corporation">
British Leyland Motor Corporation



</doc>
<doc id="1873141" url="https://pl.wikipedia.org/wiki?curid=1873141" title="Leyland Motor Corporation">
Leyland Motor Corporation



</doc>
<doc id="1873145" url="https://pl.wikipedia.org/wiki?curid=1873145" title="Agromiasteczko">
Agromiasteczko

Agromiasteczko (ros. aгрогородок, "agrogorodok"; biał. aграгарадок, "ahraharadok") – osiedle rolnicze budowane na podstawie rozplanowania miejskiego, stanowiące centrum mieszkaniowo-administracyjno-gospodarczo-usługowe.
Idea agromiasteczek była rozpropagowana w byłym ZSRR, choć przypadki znajdują się też w Polsce, np. Manieczki. Agromiasteczka przeżywają swój renesans na Białorusi. Oprócz tego znajdują się w Wenezueli, gdzie powstały w ramach współpracy białorusko-wenezuelskiej.

</doc>
<doc id="1873147" url="https://pl.wikipedia.org/wiki?curid=1873147" title="Eugeniusz Iwanow">
Eugeniusz Iwanow

Eugeniusz Iwanow (ur. 3 lutego 1933 w Brześciu) – kompozytor szachowy, działacz problemowy i szachowy
Życiorys.
Opublikował około 1000 zadań, zdobył ponad 350 nagród i wyróżnień (w tym 54 pierwszych nagród). Ma duże zasługi w rozwoju powojennej problemistyki.
Szachami zainteresował się w wieku 16 lat. Zadebiutował w 1952 w tygodniku "Przyjaźń". W 1957 zdobył tytuł mistrza krajowego, a w 1988 – mistrza FIDE w kompozycji szachowej.
Wybrane sukcesy Eugeniusza Iwanowa w samomatach:
Międzynarodowa Federacja Szachowa w 1967 nadała mu tytuł sędziego klasy międzynarodowej w kompozycji szachowej. W latach 1992–2004 był przewodniczącym Komisji Kompozycji Szachowej Polskiego Związku Szachowego.
Eugeniusz Iwanow w latach 1961–2003 wydawał pismo "Problemista". W latach 1976–1990 był prezesem Okręgowego Związku Szachowego w Częstochowie.
W 2014 roku został odznaczony Złotą Honorową Odznaką Polskiego Związku Szachowego.

</doc>
<doc id="1873151" url="https://pl.wikipedia.org/wiki?curid=1873151" title="Ningsia-Huej">
Ningsia-Huej



</doc>
<doc id="1873153" url="https://pl.wikipedia.org/wiki?curid=1873153" title="Noah Lindsey Cyrus">
Noah Lindsey Cyrus



</doc>
<doc id="1873156" url="https://pl.wikipedia.org/wiki?curid=1873156" title="Ivan Dieška">
Ivan Dieška

Ivan Dieška (ur. 4 października 1941 w Bratysławie, zm. 10 grudnia 2006) – słowacki taternik, alpinista i autor literatury górskiej.
Ivan Dieška był aktywnym taternikiem od ok. 1960 roku, wspinał się zarówno w lecie, jak i w zimie. Wspinaczkę uprawiał nie tylko w Tatrach, bywał również w Alpach i innych górach świata. Był uczestnikiem kilku czechosłowackich wypraw w Himalaje. Od 1968 roku piastował różnorakie wysokie stanowiska w czechosłowackich i słowackich organizacjach alpinistycznych. Był autorem kilku książek o tematyce wspinaczkowej m.in. "Cvičné skaly na Slovensku", "Horolezectvo zblízka" i współautorem książki "Horolezectvo, encyklopédia".

</doc>
<doc id="1873158" url="https://pl.wikipedia.org/wiki?curid=1873158" title="Ivan Dieska">
Ivan Dieska



</doc>
<doc id="1873164" url="https://pl.wikipedia.org/wiki?curid=1873164" title="II liga polska w piłce siatkowej mężczyzn (2009/2010)">
II liga polska w piłce siatkowej mężczyzn (2009/2010)

II liga polska w piłce siatkowej mężczyzn 2008/2009 – 20. edycja ligowych rozgrywek siatkarskich trzeciego szczebla, organizowanych przez Polski Związek Piłki Siatkowej pod nazwą II liga.
Zmagania toczyły się trójetapowo:
Drużyny uczestniczące.
Grupa I.
Grupę I tworzy 10 klubów siatkarskich z województw: dolnośląskiego (część), lubuskiego, wielkopolskiego, zachodniopomorskiego.
 
Grupa II.
Grupę II tworzy 11 klubów siatkarskich z województw: łódzkiego, opolskiego, dolnośląskiego (część), śląskiego (część).
 
 
Grupa III.
Grupę III tworzy 10 klubów z województw: kujawsko-pomorskiego, mazowieckiego, podlaskiego, pomorskiego i warmińsko-mazurskiego.
Grupa IV.
Grupę IV tworzy 10 klubów z województw: lubelskiego, małopolskiego, podkarpackiego, śląskiego (części) i świętokrzyskiego.
Grupa III.
 

</doc>
<doc id="1873165" url="https://pl.wikipedia.org/wiki?curid=1873165" title="Glomus macrocarpum">
Glomus macrocarpum

Glomus macrocarpum Tul. &amp; C. Tul. – gatunek grzybów należący do rodziny "Glomeraceae", typ nomenklatoryczny rodzaju "Glomus". Nazwa gatunkowa pochodzi od greckiego słowa "macrocarpus", znaczącego "wielkoowocnikowy".
Systematyka i nazewnictwo.
Pozycja w klasyfikacji według Index Fungorum: "Glomus, Glomeraceae, Glomerales, Incertae sedis, Glomeromycetes, Incertae sedis, Glomeromycota, Fungi".
Synonimy:
Charakterystyka.
Żyje w glebie, tworząc mikoryzę endotroficzną z korzeniami roślin. Wytwarza owocniki o pokroju okrągławym, elipsoidalnym o średnicy do 1,2 cm, zawierające 2–15 zarodników. Zarodniki mają postać żółtych, okrągławych chlamydospor o średnicy ok. 110–120 µm, czasami mają pokrój eliptyczny lub gruszkowaty o zbliżonych wymiarach, nie wybarwiają się pod wpływem odczynnika Melzera.

</doc>
<doc id="1873166" url="https://pl.wikipedia.org/wiki?curid=1873166" title="Alfa Romeo Matta">
Alfa Romeo Matta

Alfa Romeo Matta − terenowy samochód osobowy produkowany przez włoską firmę Alfa Romeo w latach 1952-1954. Do napędu użyto silnika R4 o pojemności 1,9 litra. Moc przenoszona była na obie osie poprzez 4-biegową manualną skrzynię biegów z reduktorem.
Samochód ten produkowany był na zamówienie włoskiego ministerstwa obrony z przeznaczeniem na samochody policyjne i wojskowe.
W sumie wyprodukowano 2050 pojazdów (według innych źródeł 2075), z których 50 trafiło do użytkowników prywatnych.

</doc>
<doc id="1873172" url="https://pl.wikipedia.org/wiki?curid=1873172" title="Miss World 1964">
Miss World 1964

Miss World 1964 – 14. edycja konkursu piękności Miss World, która zakończyła się sukcesem Brytyjki Ann Sidney. Gala finałowa miała miejsce 12 listopada 1964 r., ponownie w Lyceum Theatre w Londynie. W konkursie debiutowały państwa karaibskie: Aruba i Montserrat.
Notatki dot. państw uczestniczących.
Powracające państwa i terytoria.
Ostatnio uczestniczące w 1958:
Ostatnio uczestniczące w 1959:
Ostatnio uczestniczące w 1961: 
Ostatnio uczestniczące w 1962: 

</doc>
<doc id="1873173" url="https://pl.wikipedia.org/wiki?curid=1873173" title="Jeløya">
Jeløya

Jeløya – należąca do Norwegii (okręg Østfold) przybrzeżna wyspa, położona w zewnętrznej części Oslofjorden. Od lądu stałego oddzielona jest cieśniną Moss. Wyspa ma około 2 km szerokości i 4 km długości, natomiast jej powierzchnia wynosi ok. 19,6 km². Wyspa wchodzi w skład miasta Moss. Zamieszkuje ją około 12 tys. ludzi.

</doc>
<doc id="1873176" url="https://pl.wikipedia.org/wiki?curid=1873176" title="Shivering isles">
Shivering isles



</doc>
<doc id="1873177" url="https://pl.wikipedia.org/wiki?curid=1873177" title="Knights of the nine">
Knights of the nine



</doc>
<doc id="1873179" url="https://pl.wikipedia.org/wiki?curid=1873179" title="Finiq">
Finiq

Finiq (grec. Φοινίκη) – miejscowość w południowo-zachodniej części Albanii, w okręgu Delvina. W starożytości było to centrum kulturowe Chaonów.

</doc>
<doc id="1873180" url="https://pl.wikipedia.org/wiki?curid=1873180" title="Mesopotam">
Mesopotam

Mesopotam (grec. Μεσοπόταμος) - miejscowość w południowo-zachodniej części Albanii, w okręgu Delvina, obwodzie Wlora. 

</doc>
<doc id="1873181" url="https://pl.wikipedia.org/wiki?curid=1873181" title="Nigel Clough">
Nigel Clough

Nigel Howard Clough (ur. 19 marca 1966 w Sunderlandzie) – angielski piłkarz i trener, reprezentant kraju grający na pozycji pomocnika. 
Kariera klubowa.
Nigel Clough urodził się w Sunderland jako syn trenera Briana Clougha. Dołączył do Nottingham Forest jako junior po ukończeniu szkoły w 1982 roku. Stał się podstawowym zawodnikiem od sezonu 1985/86, kiedy to z 15 bramkami w sezonie był najlepszym strzelcem drużyny. W kwietniu 1988 1,5 miliona funtów chciała zapłacić za niego włoska Pisa, ale oferta została odrzucona i Clough pozostał w Forest, który zajął trzecie miejsce w tym sezonie i następnym. 
Pozostał wśród najlepszych strzelców Forest przez kolejne pięć sezonów, pomagając im zdobyć Puchar Ligi w sezonach 1988/89 i 1989/90. Byli także półfinalistami Pucharu Anglii w 1987/88 i 1988/89 oraz zagrali w przegranym finale w sezonie 1990/91. Clough był najlepszym strzelcem Forest w sezonie 1992/93 z dziesięcioma golami w nowej Premier League, ale drużyna z ligi, po czym jego ojciec Brian przeszedł na emeryturę po 18 latach jako menedżer.
Clough opuścił Forest, aby kontynuować grę w piłkę nożną Premier League, i przed sezonem 1993/94 został kupiony za 2,25 mln funtów przez Liverpool. Clough strzelił dwa gole w swoim debiucie dla Liverpoolu przeciwko Sheffield Wednesday 14 sierpnia 1993. Do końca sierpnia 1993 roku czterokrotnie trafiał do siatki dla "The Reds", ale przed Bożym Narodzeniem walczył o miejsce w pierwszej drużynie po pojawieniu się 18-letniego Robbiego Fowlera u boku Iana Rusha w ataku Liverpoolu. Liverpool przeżywał również kolejny rozczarowujący sezon w lidze, co doprowadziło do rezygnacji Graeme'a Sounessa ze stanowiska menedżera pod koniec stycznia 1994 roku i powołania trenera Roya Evansa na jego następcę.
Cloughowi udało się trafić do siatki jeszcze trzy razy w tym sezonie, a jego ostatnie dwa gole padły 4 stycznia 1994, kiedy strzelił dwa gole przeciwko Manchesterowi United na Anfield. Clough stracił miejsce w składzie i ostatecznie opuścił Anfield w styczniu 1996.
Podpisał kontrakt z walczącym o utrzymanie w Premier League Manchesterem City, który kupił go za 1,5 miliona funtów. Clough grał we wszystkich pozostałych 15 ligowych występach Manchesteru City po przybyciu na Maine Road, strzelając dwa gole, ale to nie wystarczyło do utrzymania w lidze i wkrótce potem stracił miejsce w drużynie z powodu kontuzji.
Wrócił do Nottingham Forest na wypożyczenie w grudniu 1996 roku, kiedy Stuart Pearce został tymczasowym menadżerem. Strzelił raz przeciwko Leicester City.
Po raz kolejny powrócił do Premier League w sezonie 1997/98, kiedy został wypożyczony do Sheffield Wednesday. Jego jedynym meczem ligowym dla klubu z South Yorkshire była porażka 2:5 u siebie z Derby County. Był to również jego ostatni mecz na profesjonalnym poziomie. 
Kariera reprezentacyjna.
Karierę reprezentacyjną Clough rozpoczął 23 maja 1989 w zremisowanym 0:0 spotkaniu z Chile. W 1992 pojechał na Mistrzostwa Europy do Szwecji. Na turnieju pełnił rolę zawodnika rezerwowego. 
Clough wystąpił w trzech meczach eliminacji do Mistrzostw Świata 1994. Po raz ostatni w drużynie "Synów Albionu" zagrał 19 czerwca 1993 w meczu z Niemcami, zakończonym porażką 1:2. Łącznie Nigel Clough w latach 1989–1993 wystąpił w 14 spotkaniach reprezentacji Anglii.
Kariera trenerska.
Clough od 28 października 1998 pracował jako trener w Burton Albion. Od 2002 do 2006 pełnił rolę grającego trenera, rozgrywając dla Burton 91 spotkań ligowych. Łącznie pracował w drużynie przez ponad 10 lat, prowadząc ją w 709 meczach. 
W latach 2009–2013 trenował Derby County. Od 23 października 2013 do 25 maja 2015 prowadził Sheffield United. Od 7 grudnia 2015 ponownie został zatrudniony jako trener Burton Albion. Podczas drugiego podejścia w tej drużynie prowadził ją w 228 meczach ligowych. Od 6 listopada 2020 jest trenerem Mansfield Town. 
Sukcesy.
Nottingham Forest
Liverpool

</doc>
<doc id="1873182" url="https://pl.wikipedia.org/wiki?curid=1873182" title="Vergo">
Vergo

Vergo - miejscowość w południowo-zachodniej części Albanii, w okręgu Delvina, w obwodzie Wlora. 

</doc>
<doc id="1873184" url="https://pl.wikipedia.org/wiki?curid=1873184" title="Instytut Allerhanda">
Instytut Allerhanda

Instytut Allerhanda – prawniczy think tank działający w formie fundacji. Jest niezależną, pozauniwersytecką i apolityczną jednostką naukowo-badawczą i ekspercką. Celem Instytutu są interdyscyplinarne i porównawcze studia nad rolą instytucji prawnych w konstytuowaniu oraz funkcjonowaniu rynku, zarówno z punktu widzenia kształtu danej regulacji, jak i ram instytucjonalnych jej tworzenia. Inicjatorem, założycielem i prezesem Instytutu jest dr hab. Arkadiusz Radwan.
Instytut prowadzi badania nad prawem prywatnym, a także prawem procesowym, gospodarczym (handlowym, upadłościowym i gospodarczym publicznym) oraz prawem rynku finansowego i kapitałowego. W zakresie zainteresowań Instytutu są też zagadnienia transformacji i reformy prawa, transplantów prawnych, implementacji prawa wspólnotowego, a także europeizacji, harmonizacji i unifikacji prawa.
Instytut Allerhanda powstał w 2009 i działa w formie fundacji. Ideę powołania Instytutu poparli, podpisując list otwarty, znani przedstawiciele świata prawniczego i ekonomicznego, m.in.: Grzegorz Domański, Lech Gardocki, Ewa Łętowska, Andrzej Mączyński, Maksymilian Pazdan, Zbigniew Radwański, Marek Safjan, Stanisław Sołtysiński, Andrzej Szajkowski, Stanisław Waltoś, Szewach Weiss, Andrzej Zoll.
Fundatorami instytutu byli Leszek Allerhand, Michał Bobrzyński, Grzegorz Domański, Arkadiusz Radwan, Adam Redzik, Wojciech Rogowski, Stanisław Sołtysiński.
Patronem Instytutu jest prawnik, uczony, kodyfikator i adwokat – profesor Uniwersytetu Jana Kazimierza we Lwowie Maurycy Allerhand. Prace Instytutu wspierał jego wnuk, doktor Leszek Allerhand.
W 2018 r. Instytut Allerhanda zaczął wydawać własne czasopismo naukowe – „Głos Prawa. Przegląd Prawniczy Allerhanda”. Redaktorem naczelnym jest Adam Redzik, a redaktorami Arkadiusz Radwan i Wojciech Rogowski. Czasopismo ukazuje się w cyklu półrocznym. Publikuje artykuły w języku polskim i angielskim z zakresu prawa i ekonomii.

</doc>
<doc id="1873185" url="https://pl.wikipedia.org/wiki?curid=1873185" title="Ke$ha">
Ke$ha



</doc>
<doc id="1873188" url="https://pl.wikipedia.org/wiki?curid=1873188" title="Burj Khalifa">
Burj Khalifa



</doc>
<doc id="1873190" url="https://pl.wikipedia.org/wiki?curid=1873190" title="Romuald Gelles">
Romuald Gelles

Romuald Gelles (ur. 15 stycznia 1941 w Wołczkowcach) – polski historyk, specjalizujący się w historii najnowszej i historii Niemiec.
Życiorys.
Po zakończeniu II wojny światowej przeprowadził się wraz z rodzicami do Oławy, gdzie spędził swoje dzieciństwo oraz wczesną młodość. Studiował historię na Uniwersytecie Wrocławskim, otrzymując w 1963 tytuł magistra. Dziesięć lat później uzyskał stopień naukowy doktora nauk humanistycznych w dziedzinie historii na podstawie pracy: "Wrocław w latach Wielkiej Wojny (1914–1918)". Stopień doktora habilitowanego otrzymał w 1984 na podstawie monografii "Rola szkoły niemieckiej w kształtowaniu obrazu Polski i Polaków w okresie międzywojennym". W 1991 otrzymał stanowisko profesora nadzwyczajnego, a w 1998 profesora zwyczajnego.
Początkowo pracował w Zakładzie Dydaktyki Historii Instytutu Historycznego Uniwersytetu Wrocławskiego, gdzie w latach 1980–1985 był kierownikiem. Ponadto w latach 1984–1985 piastował stanowisko wicedyrektora tego instytutu. W 1986 rozpoczął pracę w Instytucie Politologii, gdzie przez rok był wicedyrektorem. W 1987 został wybrany prorektorem swojej macierzystej uczelni. Funkcję tę pełnił do 1990 roku.
W latach 1993–1999 był dziekanem Wydziału Nauk Społecznych, a następnie w latach 1999–2002 rektorem. W tym okresie zorganizował m.in. Zakład Badań Niemcoznawczych w Instytucie Studiów Międzynarodowych.
Jest autorem ponad 200 prac z zakresu historii Polski oraz Niemiec i stosunków polsko-niemieckich w XIX i XX w., historii Wrocławia, spraw polskich w szkolnictwie niemieckim, dziejów polskiej służby dyplomatycznej w Niemczech i niemieckiej w Polsce oraz bibliografistyki śląskiej.

</doc>
<doc id="1873191" url="https://pl.wikipedia.org/wiki?curid=1873191" title="Livadhja">
Livadhja

Livadhja (gr. Λιβαδια) – niewielka miejscowość w południowej części Albanii, w okręgu Saranda w obwodzie Wlora. 

</doc>
<doc id="1873192" url="https://pl.wikipedia.org/wiki?curid=1873192" title="Katedra w Lincoln">
Katedra w Lincoln

Kościół Katedralny Błogosławionej Dziewicy Marii () – katedra kościoła anglikańskiego w Lincoln w Anglii. Poświęcona została w 1092 roku. W 1185 zniszczona przez trzęsienie ziemi i następnie odbudowana.
Od 1311 roku przez 238 lat katedra ta była najwyższą budowlą na świecie. Jej wysokość wynosiła 160 m. Przewyższała o 13,4 m dotychczasową najwyższą budowlę świata, jaką była Piramida Cheopsa, zbudowaną cztery tysiące lat wcześniej (zakładając datę powstania przyjętą przez egiptologów). Dla okresu po zawaleniu się iglicy środkowej wieży w 1549 roku, za najwyższą budowlę uważa się, zależnie od źródła, kościół św. Olafa w Tallinnie lub kościół Mariacki w Stralsundzie.
Historia.
Tuż po utworzeniu w Lincoln biskupstwa w 1072 r. przystąpiono do wznoszenia pierwszej świątyni. Budowa trwała 20 lat. 50 lat później wskutek pożaru zniszczeniu uległ drewniany strop. Odbudowana katedra w 1195 r. została ponownie uszkodzona w wyniku silnego trzęsienia ziemi odczuwanego w całej środkowej Anglii. Z inicjatywy nowego biskupa w krótkim czasie naprawiono szkody i rozbudowano sanktuarium. W 1549 r. środkowa wieża kościoła z iglicą została zniszczona podczas silnej burzy. Od okresu reformacji budynek należał do Kościoła anglikańskiego. W czasie II wojny światowej w Lincoln stacjonowały brytyjskie siły powietrzne. Budowla była dobrym punktem orientacyjnym dla lotników. W murach świątyni można odnaleźć ołtarze poświęcone pilotom RAF-u.
Architektura.
Katedra ma charakterystyczny dla gotyku angielskiego układ, w którym długi korpus główny przecinają dwa transepty, z centralnie umieszczoną czworoboczną wieżą. Zachodnia fasada jest szeroka, a w jej centrum widnieją romańskie portale otoczone rzędami gotyckich ślepych arkad. Całość łączą dwie bliźniacze, czworoboczne wieże.
Niektóre elementy filarów oraz kolumny w arkadach empor i oknach nawy głównej wykonano z ciemnego marmuru. Główną oś wnętrza zaznacza, umieszczone w sklepieniu, długie żebro szczytowe z odchodzącymi od niego wachlarzami bocznych łuków. W ramionach zachodniego transeptu znajdują się witrażowe rozety o misternych maswerkach. Dalej na wschód znajduje się chór, mieszczący stale z wyraźnie większym tronem biskupim. Chór jest otoczony przegrodą dekorowaną ślepymi arkadami. W tej części sanktuarium sklepienie ma niespotykany gdzie indziej układ przesuniętych żeber, nazywany szalonym sklepieniem. Za prezbiterium znajduje się kaplica z grobowcami i witrażami w oknach.
Przy katedrze funkcjonuje biblioteka, zawierająca manuskrypty i książki powstałe tuż po wynalezieniu druku przez Gutenberga. W jej wnętrzu zachowały się zabytkowe meble, w tym średniowieczne ławy biblioteczne. 

</doc>
<doc id="1873196" url="https://pl.wikipedia.org/wiki?curid=1873196" title="Lukova">
Lukova

Lukova – niewielka miejscowość w południowej części Albanii, w okręgu Saranda, w obwodzie Wlora.

</doc>
<doc id="1873201" url="https://pl.wikipedia.org/wiki?curid=1873201" title="Lekkoatletyka na Letnich Igrzyskach Olimpijskich 1904 – trójskok">
Lekkoatletyka na Letnich Igrzyskach Olimpijskich 1904 – trójskok

Trójskok podczas igrzysk olimpijskich w 1904 w Saint Louis rozegrano 1 września 1904 na stadionie Francis Field należącym do Washington University. Startowało 7 lekkoatletów, wszyscy ze Stanów Zjednoczonych. Rozegrano tylko finał.
Finał.
Prinstein obronił tytuł mistrzowski zdobyty na poprzednich igrzyskach, ale zwycięski skok oddał dopiero w ostatniej kolejce. Tego dnia został również mistrzem olimpijskim w skoku w dal.

</doc>
<doc id="1873203" url="https://pl.wikipedia.org/wiki?curid=1873203" title="Sounds of Freedom">
Sounds of Freedom



</doc>
<doc id="1873214" url="https://pl.wikipedia.org/wiki?curid=1873214" title="Carlton Palmer">
Carlton Palmer

Carlton Lloyd Palmer (ur. 5 grudnia 1965 w Rowley Regis) – angielski piłkarz i trener, reprezentant kraju grający na pozycji pomocnika. Uczestnik Euro 1992.
Kariera klubowa.
Karierę piłkarską rozpoczął w 1984 w klubie West Bromwich Albion. Od tego czasu grał w takich klubach jak Sheffield Wednesday, Leeds United, Southampton, Nottingham Forest, Coventry City, Watford, Sheffield Wednesday, Stockport County, Dublin City i Mansfield Town. W 2005 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1992. W 1992 pojechał na Euro 1992 do Szwecji. Po raz ostatni w reprezentacji wystąpił w 1993, dla której zagrał w 18 spotkaniach i strzelił 1 bramkę.
Kariera trenerska.
Od 2001 do 2003 był grającym trenerem klubu Stockport County. Od 2004 do 2005 był grającym trenerem klubu Mansfield Town.

</doc>
<doc id="1873224" url="https://pl.wikipedia.org/wiki?curid=1873224" title="Kobzar">
Kobzar

Kobzar (ukr. "Кобзар", kobziarz) – czwarty album ukraińskiego zespołu folk rockowego, Haydamaky. Kobzar wydany był 7 kwietnia 2008 w Polsce przez wytwórnię AntenaKrzyku/Lou&amp;RockedBoys, oraz w Niemczech i Europie Zachodniej za pośrednictwem Eastblock Music. Tydzień później wydawnictwo ukazało się na Ukrainie nakładem COMP Music/EMI.
Materiał na płytę nagrywany był wiosną 2007 w DS Studio w beskidzkiej Wiśle. Duży wpływ na brzmienie albumu miały również analogowe urządzenia, które można zobaczyć w klipie do utworu Message. Za miksowanie i mastering odpowiadało natomiast warszawskie AS One Studio. Przed ukazaniem się Kobzara, na polski rynek trafił singel Kobzar – Prolog. Płyta ta zawierała cztery utwory: "Message", "Efir", "Witer wije" (remiks) i "Jidu tramwajem" (remiks).
Gościnnie na płycie wystąpili m.in. Pablopavo i Reggaenerator z zespołu Vavamuffin oraz Krzysztof „Grabaż” Grabowski (w utworze "Message"), a także angielska grupa Zion Train (w remiksie utworu "Witer wije").

</doc>
<doc id="1873227" url="https://pl.wikipedia.org/wiki?curid=1873227" title="Sündü">
Sündü

Sündü (także Sundy) jest wioską w rejonie Abşeron w Azerbejdżanie.

</doc>
<doc id="1873230" url="https://pl.wikipedia.org/wiki?curid=1873230" title="Jan Mozrzymas">
Jan Mozrzymas

Jan Kiejstut Mozrzymas (ur. 6 stycznia 1937 w Poniewieżu, zm. 8 stycznia 2006 we Wrocławiu) – polski fizyk teoretyczny, specjalizujący się w geometrycznych i teoriogrupowych metodach w dynamice układów nieliniowych.
Życiorys.
Był absolwentem i pracownikiem naukowym Uniwersytetu Wrocławskiego na którym uzyskał wszystkie stopnie naukowe łącznie z profesurą zwyczajną w 1976 roku. Był uczniem Jana Rzewuskiego. W latach 1988-1997 był kierownikiem Zakładu Teorii Pola. Wcześniej w latach 1972-1975 był prodziekanem, a następnie dziekanem (1981-1984) Wydziału Matematyczno-Fizyczno-Chemicznego Uniwersytetu Wrocławskiego. 
W latach 1984-1987 pełnił funkcję rektora Uniwersytetu Wrocławskiego. Był inicjatorem i współorganizatorem Studium Generale (od 1992). W 1998 stanął na czele komisji senackiej Uniwersytetu Wrocławskiego, która wnioskowała reaktywowanie wydziału teologicznego, bezprawnie zniesionego w 1945. Postulat ten nie uzyskał poparcia Senatu Uniwersytetu Wrocławskiego w głosowaniu 31 marca 1999. 
W swojej pracy badawczej zajmował się teorią symetrii w fizyce oraz problematyką harmonii w przyrodzie.
Odznaczenia: Krzyż Kawalerski Orderu Odrodzenia Polski. Był członkiem Europejskiej Akademii Nauki i Sztuki w Salzburgu (od 1994).
Zmarł w 2006 roku i został pochowany na cmentarzu św. Wawrzyńca we Wrocławiu.

</doc>
<doc id="1873234" url="https://pl.wikipedia.org/wiki?curid=1873234" title="Rewolwer Korth Combat">
Rewolwer Korth Combat

Korth Combat – niemiecki rewolwer sześciostrzałowy produkcji Korth GmbH.

</doc>
<doc id="1873239" url="https://pl.wikipedia.org/wiki?curid=1873239" title="Lekkoatletyka na Letnich Igrzyskach Olimpijskich 1904 – trójskok z miejsca">
Lekkoatletyka na Letnich Igrzyskach Olimpijskich 1904 – trójskok z miejsca

Trójskok z miejsca podczas igrzysk olimpijskich w 1904 w Saint Louis rozegrano 3 września 1904 na stadionie Francis Field należącym do Washington University. Startowało 4 lekkoatletów, wszyscy ze Stanów Zjednoczonych. Rozegrano tylko finał. Był to drugi i ostatni raz, kiedy rozegrano tę konkurencję na igrzyskach olimpijskich. 
Finał.
Ray Ewry, podobnie jak na poprzednich igrzyskach, dominował w konkursach skoków z miejsca – wygrał zdecydowanie.

</doc>
<doc id="1873242" url="https://pl.wikipedia.org/wiki?curid=1873242" title="Novxanı">
Novxanı

Novxanı (także, Nobkhana, Novkhana, Novxana, i Novkhany) jest wioską i gminą w rejonie Abşeron w Azerbejdżanie.

</doc>
<doc id="1873244" url="https://pl.wikipedia.org/wiki?curid=1873244" title="Novxani">
Novxani



</doc>
<doc id="1873251" url="https://pl.wikipedia.org/wiki?curid=1873251" title="Granica białorusko-litewska">
Granica białorusko-litewska

Granica białorusko-litewska – lądowa granica międzypaństwowa między Białorusią i Litwą, zewnętrzna granica Unii Europejskiej i Strefy Schengen. Jej długość według różnych źródeł wynosi 502 km, ok. 650 km lub 678,819 km. Powstała po rozpadzie Związku Radzieckiego, kiedy oba państwa uzyskały niepodległość.
Przebieg.
Granica przebiega po dawnej granicy administracyjnej między Białoruską SRR i Litewską SRR. Rozpoczyna się na południowym zachodzie w trójstyku z granicami polsko-litewską i polsko-białoruską, kończy się na północnym wschodzie w trójstyku z granicami: litewsko-łotewską i białorusko-łotewską. Z granicą po białoruskiej stronie sąsiadują obwody grodzieński i witebski. 
Kształtowanie się obecnej granicy.
Pierwszą próbą utworzenia granicy litewskiej na wschodzie było litewsko-sowiecki traktat pokojowy z 12 lipca 1920 roku, gdy Rosja Sowiecka uznała prawa I Republiki Litewskiej do ziem z Wilnem, Grodnem, Lidą i Oszmianą.
Obecna granica białorusko-litewska powstała w 1939 roku, gdy po agresji ZSRR na Polskę Armia Czerwona dotarła do granicy z Litwą. Początkowo miała ona przebieg taki jak granica polsko-litewska. Na mocy porozumienia litewsko-radzieckiego z 10 października 1939 roku ZSRR przekazał Litwie rejon Wilna i Oran oraz wąski pas ziemi ciągnący się w stronę Święcian. Po okupacji Litwy przez Armię Czerwoną w czerwcu 1940 i jej aneksji do ZSRR w formie Litewskiej SRR (sierpień 1940), 6 listopada 1940 roku LSRR otrzymała także rejon Druskiennik oraz ziemię na wschód od Święcian. Ówczesna granica republik radzieckich: Litewskiej i Białoruskiej miała przebieg taki jak obecnie. Po odzyskaniu niepodległości przez Litwę i Białoruś powstała obecna granica białorusko-litewska. 
Współcześnie istniejąca granica w niewielkim stopniu uwzględnia naturalne warunki terenu, historyczne związki gospodarcze i etniczne. Dzieli w dużej mierze obszar etnicznie polski. Przykładowo przygraniczny litewski rejon solecznicki jest zamieszkany w 78% przez Polaków, a białoruskim rejonie woronowskim Polacy stanowią 81% mieszkańców.

</doc>
<doc id="1873252" url="https://pl.wikipedia.org/wiki?curid=1873252" title="Stara Ryga">
Stara Ryga

Stara Ryga () – najstarsza część Rygi, leżąca na prawym brzegu rzeki Dźwiny. Stara Ryga znana jest ze swoich świątyń i budynków historycznych.
Stara Ryga leży na prawym brzegu Dźwiny, w samym centrum Rygi. Część historyczna miasta jest ograniczona nabrzeżem 11 listopada, ulicą 13 stycznia, bulwarem Bastionowym i bulwarem Aspazii, a także ulicą Krišjānisa Valdemārsa.
W latach 80. XX wieku władze miasta z nielicznymi wyjątkami zakazały ruchu samochodowego na terenie Starej Rygi.

</doc>
<doc id="1873254" url="https://pl.wikipedia.org/wiki?curid=1873254" title="Pirəkəşkül">
Pirəkəşkül

Pirəkəşkül (także, Perekeşkül, Perekeshkul’, Perekischkjul, Perekishkyul’, i Pirekeshkyul’ - jest wioską w rejonie Abşeron w Azerbejdżanie. Wioska tworzy część gminy Pirəkəşkül-Qobustan.

</doc>
<doc id="1873255" url="https://pl.wikipedia.org/wiki?curid=1873255" title="Mistrzostwa Świata w Piłce Ręcznej Mężczyzn 2011">
Mistrzostwa Świata w Piłce Ręcznej Mężczyzn 2011

22. Mistrzostwa Świata w Piłce Ręcznej Mężczyzn – turniej, który odbył się w Szwecji od 13 do 30 stycznia 2011. W mistrzostwach wzięły udział 24 zespoły – automatycznie do czempionatu zakwalifikowała się reprezentacja Francji jako mistrz świata z 2009, Szwecja jako organizator imprezy oraz trzy pierwsze zespoły mistrzostw Europy z 2010: Francja, Chorwacja oraz Islandia. Z uwagi na to, że Francuzi bronili w Szwecji mistrzostwa i uzyskali automatyczną kwalifikację już w 2009, do turnieju zakwalifikowała się drużyna, która na ostatnich mistrzostwach Starego Kontynentu zajęła czwartą pozycję, czyli Polska. Pozostałych 9 zespołów z Europy wyłonionych zostało w turnieju klasyfikacyjnym, który odbył się w czerwcu 2010.
Mistrzostwo świata obroniła reprezentacja Francji, która pokonała po dogrywce reprezentację Danii 37:35 i wywalczyła awans do igrzysk olimpijskich w Londynie.
Faza zasadnicza.
W nawiasach podano koszyk z którego drużyna była losowana.
Faza finałowa.
Półfinały (Kristianstad / Malmö).
Malmö
Kristianstad
Finał (Malmö).
ZWYCIĘZCA MŚ 2011
Francja CZWARTY TYTUŁ
Nagrody indywidualne.
30 stycznia 2011 wybrano najlepszych zawodników Mistrzostw.

</doc>
<doc id="1873256" url="https://pl.wikipedia.org/wiki?curid=1873256" title="Stare wygi">
Stare wygi

Stare wygi (ang. "Old Dogs") – amerykański film komediowy z 2009 roku (data premiery w USA) w reżyserii Walta Beckera. W głównych rolach występują John Travolta jako Charlie oraz Robin Williams jako Dan.
Premiera filmu w Polsce odbyła się 22 stycznia 2010 roku.
Fabuła.
Dwóch biznesmenów w średnim wieku – rozwodnik Dan i mocno rozrywkowy kawaler Charlie, finalizuje jeden z najlepszych kontraktów w swojej karierze. Niespodziewanie muszą zaopiekować się siedmioletnimi bliźniakami. Próba pogodzenia obu tych spraw powoduje lawinę niezwykle zabawnych komplikacji, a także stopniowo uzmysławia obu panom, co, tak naprawdę, jest w życiu najważniejsze.

</doc>
<doc id="1873258" url="https://pl.wikipedia.org/wiki?curid=1873258" title="City of Darwin">
City of Darwin

City of Darwin - samorząd terytorialny, wchodzący w skład aglomeracji Darwin oraz obejmujący tzw. Central Business District. Obszar zajmuje 112 km² i zamieszkuje go 73 754 osób (dane z 2008). Rada miasta Darwin od 1957 roku składa się z dwunastu członków oraz burmistrza. Obecnym burmistrzem jest Graeme Sawyer. 
Na terenie City of Darwin zlokalizowane jest: Międzynarodowy Port Lotniczy Darwin oraz cześć Parku Narodowego Charles Darwin. 
Ogólny podział City of Darwin:

</doc>
<doc id="1873261" url="https://pl.wikipedia.org/wiki?curid=1873261" title="Edgar Grospiron">
Edgar Grospiron

Edgar Alain Grospiron (ur. 17 marca 1969 w Saint-Julien-en-Genevois) – francuski narciarz, specjalista narciarstwa dowolnego. Dwukrotny medalista olimpijski i trzykrotny mistrz świata jeździe po muldach.
Kariera sportowa.
Specjalizował w jeździe po muldach. Brał udział w igrzyskach w Calgary, igrzyskach w Albertville oraz igrzyskach w Lillehammer. W 1988 r. narciarstwo dowolne było jedynie dyscypliną pokazową, więc medali nie przyznawano. Grospiron zajął wtedy trzecie miejsce. Oficjalnie narciarstwo dowolne zadebiutowało w programie igrzysk cztery lata później i Grospiron został pierwszym mistrzem olimpijskim w historii. W 1994 r. zajął trzecie miejsce.
Trzykrotnie był mistrzem świata (MŚ 1989, MŚ 1991 oraz MŚ 1995). Najlepsze wyniki w Pucharze Świata osiągnął w sezonie 1991/1992, kiedy to zajął 5. miejsce w klasyfikacji generalnej, a w klasyfikacji jazdy po muldach wywalczył małą kryształową kulę. Pierwsze miejsce w klasyfikacji jazdy po muldach zajął także w sezonach 1989/1990, 1990/1991 oraz 1993/1994.
W 1995 r. zakończył karierę.

</doc>
<doc id="1873262" url="https://pl.wikipedia.org/wiki?curid=1873262" title="Nissan 100NX">
Nissan 100NX

Nissan 100NX – kompaktowy, sportowy samochód osobowy, produkowany przez koncern Nissan w latach 1990–1995.
Historia.
Nissan NX został zaprojektowany w 1990 roku, w kalifornijskiej filii firmy Nissan. 
Produkcję rozpoczęto w 1990 roku, zaś do sprzedaży trafił w styczniu 1991 roku. Płyta podłogowa B13 oprócz sportowego coupé wykorzystana została do opracowania modeli Nissan Sentry B13, Sunny N14 oraz kombi Sunny Traveller Y10. Auto zastąpiło samochody Sunny Coupe B12 oraz Pulsar EXA. Dostępne było w wersjach nadwoziowych coupé oraz targa. 
Specyfikacja.
Na rynek amerykański auto było oferowane pod nazwami NX1600 (model wyposażony w silnik GA16DE na pełnym wtrysku o mocy 112 KM z głowicą typu NVCS) oraz NX2000 (jednostka napędowa SR20DE o mocy 143 KM, dodatkowo względem wersji europejskich posiadały LSD). Auta budowane były w Kalifornii w latach 1991-93. NX1600 wyposażone były w elektroniczny zestaw wskaźników. 
W Japonii auto oferowane było pod nazwą NX Coupe i było wyposażane w silniki: 
NX Coupe przeznaczone na rynek japoński wyróżniało się bogatym pakietem wyposażenia, obejmującym m.in. ABS, pakiet el. i klimatyzację. Wersje z silnikami GA, posiadały taki sam elektroniczny zestaw wskaźników jak w USA. 
Europejskie wersje nazywały się 100NX i produkowane były od 1990 do 1996 roku. W latach 1991-93 auta były dostępne z silnikami: 
NX2000 z silnikiem SR20DE 153 KM od początku swojej kariery na rynku w USA posiadał ocynkowane blachy, nadwozie zostało poszerzone o kilka cm w celu wstawienia felg o szerszym profilu. Ze słupka przy szybie czołowej od strony kierowcy została usunięta antena od radia. Zawieszenie zostało usztywnione i obniżone fabrycznie, zamontowano z tyłu hamulce tarczowe. Nissan został wyposażony w klimatyzację przez co schowek w desce rozdzielczej został pomniejszony. Wyposażono go w jedną poduszkę powietrzna dla kierowcy i zmieniono kierownicę z 3 ramiennej na 4.
Facelifting.
W 1993 roku europejska odmiana małego coupé przeszła facelifting. Polegał on głównie na zmianach układu napędowego 1.6 – silnik otrzymał wielopunktowy wtrysk paliwa, zmiany objęły też skrzynię biegów oraz półosie napędowe. Jedyna zmiana zewnętrzna objęła listwy boczne, dotychczas szare, które otrzymały kolor nadwozia. Wewnątrz zmiany objęły nowy zestaw wskaźników, oraz wprowadzenie nowego brązowo-szarego wystroju wnętrza (zamiast dotychczasowych – czarnego, szarego i niebieskiego). Wersja GTI również otrzymała listwy w kolorze nadwozia oraz zmieniony zestaw zegarów. 
Po faceliftingu dostępnymi wersjami silnikowymi były: 
Różnica między GA16DE (90) i GA16DE (102) polegała na zastosowaniu w tej drugiej jednostce kolektora ssącego o większym przekroju kanałów dolotowych. Wersje targa po faceliftingu miały ograniczona moc do 90 KM na rynkach – niemieckim, austriackim i na wyspach. 
Wersja coupe została wycofana ze sprzedaży na terenie Europy, ale jeszcze pod koniec 1993 roku pojawiła się ponownie na rynku niemieckim jako 100NX SR, który charakteryzował się niższą cena zakupu oraz bogatym wyposażeniem (el. szyby, pakiet ospoilerowania GTI i przede wszystkim silnikiem o mocy 102 KM) rekompensującym brak dachu typu targa. 
B13 w prasie.
W 1991 roku czasopismo Road&amp;Track dokonało porównania NX2000, Hondy CRX SiR oraz Golfa II GTI, wtedy zwycięzcą testu został Nissan, a autorzy rozpływali się w zachwytach nad własnościami układu jezdnego tego auta. Rok później R&amp;T podczas testu "Best Handling Cars" NX został zestawiony z takimi autami jak: Acura NSX, Porsche 911 czy Nissan 300ZX. 
Bezpieczeństwo.
Nissan 100NX charakteryzuje się bardzo słabymi wynikami w crashtestach.

</doc>
<doc id="1873263" url="https://pl.wikipedia.org/wiki?curid=1873263" title="Henryk Ratajczak">
Henryk Ratajczak

Henryk Ratajczak (ur. 30 września 1932 w Kadobnej) – polski chemik teoretyczny, specjalizujący się w chemii kwantowej, strukturalnej, fizyce chemicznej, fizyce i chemii ciała stałego oraz spektroskopii molekularnej, członek rzeczywisty Polskiej Akademii Nauk.
Życiorys.
Ukończył Politechnikę Wrocławską, gdzie należał do uczniów Lucjana Sobczyka. Następnie rozpoczął pracę naukową na Uniwersytecie Wrocławskim. W 1963 obronił pracę doktorską "Wiązanie wodorowe w kompleksach pochodnych fenolu z zasadami organicznymi" napisaną pod kierunkiem Lucjana Sobczyka. W 1969 otrzymał stopień doktora habilitowanego na podstawie pracy "Strukturalne badanie pewnych ferroelektryków z wiązaniem wodorowym za pomocą widm absorpcyjnych w podczepieni w świetle spolaryzowanym". W latach 1969-1995 był kierownikiem Zakładu Chemii Teoretycznej i Fizyki Chemicznej Uniwersytetu Wrocławskiego. W 1970 został powołany na stanowisko wicedyrektora Instytutu Chemii UWr, w 1979 dyrektora. Tę ostatnią funkcję pełnił w latach 1979-1982 i 1987-1991. W latach 1982-1984 był rektorem Uniwersytetu Wrocławskiego.
Ponadto zorganizował Zakład Spektroskopii Molekularnej Instytutu Niskich Temperatur i Badań Strukturalnych PAN i kierował nim w latach 1989–1996). Od 1996 do 2004 był dyrektorem Stacji Naukowej PAN w Paryżu.
W 1976 został członkiem korespondentem, w 1991 członkiem rzeczywistym Polskiej Akademii Nauk. Jest członkiem honorowym Indyjskiej Akademii Nauk (od 1991), członkiem Europejskiej Akademii Nauki, Sztuki i Literatury (od 1991]), w tym w latach 2000-2010 jej wiceprezesem, od 2010 honorowym prezesem, członkiem zagranicznym Białoruskiej Akademii Inżynierskiej (od 1995), członkiem zagranicznym Narodowej Akademii Nauk Ukrainy (od 2003). Od 1977 należy do Wrocławskiego Towarzystwa Naukowego, od 1957 członkiem Polskiego Towarzystwa Chemicznego.
W latach 1985-1990 był członkiem Rady Głównej Nauki i Szkolnictwa Wyższego, w latach 1988-1990 Centralnej Komisji do spraw Tytułu Naukowego i Stopni Naukowych, w 1991-1994 członkiem Komitetu Badań Naukowych.

</doc>
<doc id="1873265" url="https://pl.wikipedia.org/wiki?curid=1873265" title="Qobu">
Qobu

Qobu (także, Kobi i Kobu) - jest wioską i gminą w rejonie Abşeron w Azerbejdżanie. Populacja wynosi 7997 osób. 

</doc>
<doc id="1873269" url="https://pl.wikipedia.org/wiki?curid=1873269" title="Kościół pw. św. Stanisława Kostki w Aleksandrowie Łódzkim">
Kościół pw. św. Stanisława Kostki w Aleksandrowie Łódzkim



</doc>
<doc id="1873273" url="https://pl.wikipedia.org/wiki?curid=1873273" title="Ah Via Musicom">
Ah Via Musicom

Ah Via Musicom – trzeci solowy album Erica Johnsona wydany w lutym 1990.
Kilka utworów zostało zadedykowanych zaprzyjaźnionym gitarzystom. W wywiadzie udzielonym w marcu 1990 roku dla amerykańskiego czasopisma Guitar Player Eric Johnson przyznał, że utwór pt. "Steve's Boogie" został zadedykowany Steve'owi Hennigowi, "Song for George" jest kierowany do 80-letniego przyjaciela Johnsona – gitarzysty George'a Washingtona, a "East Wes" to dedykacja dla Wesa Montgomery'ego, gitarzysty jazzowego.
Wydanie Audio-DVD albumu Ah Via Musicom.
W roku 2002 wytwórnia Capitol Records rozpoczęła prace nad wydaniem, bez udziału Erica Johnsona, wersji audio-DVD albumu "Ah Via Musicom", ale szybko wycofała się z projektu. Eric Johnson na swojej stronie internetowej przeprosił fanów za nieporozumienie spowodowane informacją o wydaniu tej płyty. W czerwcowym wydaniu czasopisma Guitar Player w 2005 roku natomiast, Eric Johnson powiedział, że obecnie trwają prace nad wersją audio-DVD albumu w systemie 5.1, ale na tym etapie trudno jest określić datę jej wydania.
Lista utworów.
Większość utworów została skomponowana przez Erica Johnsona. Wyjątkami są "Ah Via Musicom" – napisany wspólnie ze Stephenem Barberem i "Desert Rose" – dzieło Johnsona i Vince'a Marianiego.
Nagrody i wyróżnienia.
Nagrody Grammy

</doc>
<doc id="1873276" url="https://pl.wikipedia.org/wiki?curid=1873276" title="Granica białorusko-ukraińska">
Granica białorusko-ukraińska

Granica białorusko-ukraińska – granica państwowa ciągnąca się na długości 1084 km, począwszy od trójstyku z Polską na zachodzie aż do trójstyku z Rosją na wschodzie. Granica powstała po rozpadzie Związku Radzieckiego, kiedy oba państwa uzyskały niepodległość.
Przebieg granicy.
Obecna granica zaczyna się trójstykiem z Polską, który znajduje się na rzece Bug, na południe od Włodawy. Granica zostawia po północnej stronie miasto Brześć i podąża na wschód. Początkowo rzeka Prypeć znajduje się po stronie ukraińskiej, gdzie ma źródło, jednak na wysokości Pińska rzeka przecina granicę, by dalej biec przez Białoruś, kilkanaście kilometrów przed ujściem do Dniepru wraca na stronę ukraińską. Granica od ujścia Prypeci skręca na północny wschód korytem Dniepru, w stronę Homla, po czym kilkadziesiąt kilometrów dalej skręca na wschód, w stronę Rosji.
Pochodzenie granicy.
Obecna granica powstała dopiero w 1939 roku, po zakończeniu kampanii wrześniowej, gdy ówczesny Związek Radziecki zagarnął ziemie wschodnie II RP, które podzielono pomiędzy Białoruską i Ukraińską SRR.
Granica ma jednak dawniejsze pochodzenie, ponieważ podobnie przebiegała granica pomiędzy Koroną i Litwą. Po rozbiorach podobny przebieg miała granica pomiędzy guberniami grodzieńską i mińską z jednej strony a wołyńską i kijowską z drugiej. W czasie dwudziestolecia międzywojennego na zachodnim odcinku obecnej granicy przebiegało rozgraniczenie pomiędzy polskimi województwami poleskim i wołyńskim, a we wschodniej pomiędzy republikami radzieckimi, Ukraińską i Białoruską.

</doc>
<doc id="1873277" url="https://pl.wikipedia.org/wiki?curid=1873277" title="Qobustan (Abşeron)">
Qobustan (Abşeron)

Qobustan jest wioską w gminie Pirəkəşkül-Qobustan w rejonie Abşeron w Azerbejdżanie.

</doc>
<doc id="1873280" url="https://pl.wikipedia.org/wiki?curid=1873280" title="Hrabstwo Litchfield (Australia)">
Hrabstwo Litchfield (Australia)

Hrabstwo Litchfield – samorząd terytorialny, położony na obrzeżach aglomeracji Darwin oraz miasta satelickiego Palmerston. Hrabstwo zajmuje obszar 2914,3 km² i jest zamieszkane przez 18 277 osób (dane z 2007). Utworzone 6 września 1985 roku przez Rząd Terytorium Północnego. Rada Hrabstwa zlokalizowana jest w Bees Creek.
Wschodnia granice Hrabstwa Litchfield stanowi rzeka Adelaide, od południa samorząd terytorialny Coomalie Community Government Council, a od północnego zachodu graniczy z City of Darwin oraz City of Palmerston.

</doc>
<doc id="1873282" url="https://pl.wikipedia.org/wiki?curid=1873282" title="Concorde (grusza)">
Concorde (grusza)

Concorde – odmiana uprawna (kultywar) gruszy należąca do grupy grusz zachodnich. Jesienna odmiana angielska, wyhodowana w stacji doświadczalnej w East Malling w 1977, a w roku 1984 wpisana w Anglii na listę odmian. Krzyżówka odmian Konferencja i Komisówka.
Zastosowanie.
Jesienna odmiana deserowa. Polecana zarówno do uprawy towarowej, jak i amatorskiej, jako odmiana uzupełniająca dla Konferencji.
Uprawa.
Wcześnie wchodzi w okres owocowania, owocuje obficie, corocznie. Kwitnie średnio wcześnie. Jest dobrym zapylaczem. Dla regularnego plonowania oraz uzyskiwania dobrej jakości owoców wymagane jest przerzedzanie zawiązków.
Podkładka i stanowisko.
Jako podkładki zaleca się siewki gruszy kaukaskiej, oraz wszystkie typy pigwy, z którą zrasta się bardzo dobrze.
Zdrowotność.
Na mróz odporna, na parcha dość odporna, na zarazę ogniową wrażliwa. 
Zbiór i przechowywanie.
Zbiór owoców najczęściej przypada na trzecią dekadę września. Do spożycia nadają się w kilka dni po zbiorze. W chłodni zwykłej można je przechować przez 4 miesiące, w chłodni z kontrolowaną atmosferą nawet do pół roku.

</doc>
<doc id="1873284" url="https://pl.wikipedia.org/wiki?curid=1873284" title="Pirəkəşkül-Qobustan">
Pirəkəşkül-Qobustan

Pirəkəşkül-Qobustan – gmina w rejonie Abşeron w Azerbejdżanie. Składa się z wiosek Pirəkəşkül i Qobustan. Populacja wynosi 1,967.

</doc>
<doc id="1873285" url="https://pl.wikipedia.org/wiki?curid=1873285" title="Granica naddniestrzańsko-ukraińska">
Granica naddniestrzańsko-ukraińska

Granica mołdawsko-ukraińska – granica państwowa pomiędzy Ukrainą oraz Naddniestrzem, istniejąca od ogłoszenia przez oba kraje niepodległości po rozpadzie ZSRR, deklaracji niepodległości Naddniestrza od Mołdawii nie uznaje jednak żadne państwo na świecie.
Przebieg granicy.
Granica naddniestrzańsko-ukraińska ma długość 405 km, przy czym z punktu widzenia społeczności międzynarodowej, która nie uznaje Naddniestrza, jest to część granicy mołdawsko-ukraińskiej.
Granica zaczyna się na trójstyku z Mołdawią w okolicy Nimereuca. Granica biegnie na południowy wschód, równolegle do położonego kilkanaście kilometrów na zachód Dniestru. Na wysokości Purcari znajduje się trójstyk z Mołdawią.

</doc>
<doc id="1873287" url="https://pl.wikipedia.org/wiki?curid=1873287" title="Uzun-Dere">
Uzun-Dere

Uzun-Dere (także, Kishlak Uzun-Bara) - wioska w rejonie Abşeron w Azerbejdżanie.

</doc>
<doc id="1873289" url="https://pl.wikipedia.org/wiki?curid=1873289" title="Peter Gotti">
Peter Gotti

Peter Gotti, pseud. Jednooki Pete (ur. 15 października 1939 w Nowym Jorku, zm. 25 lutego 2021 w Butner) – amerykański przestępca, starszy brat byłego bossa nowojorskiej mafijnej rodziny Gambino, Johna Gottiego.
Życiorys.
Peter Gotti był synem Johna i Fannie Gottich. Miał czterech braci, Johna, Gene, Richarda i Vincenta. Jest ojcem Petera Gotti Juniora.
W 1960 roku Peter zaczął pracować dla mafijnej rodziny Gambino. W 1988 stał się jej pełnoprawnym członkiem. Jego brat, John Gotti uważał, że Peter nie miał umiejętności, które pozwalałyby mu na przynależność do Cosa Nostry, przez co zyskał reputację „Najgłupszego Dona”. John wyznaczył go do pełnienia funkcji dozorcy Bergin Hunt and Fish Club i kierowcy Johna i jego brata Gene. W 1989 Peter awansował na stanowisko caporegime. W 2000 r. Peter przyznał, że jest uzależniony od hazardu, co doprowadziło do nieufności ze strony brata, Johna do jego dostępu do rodzinnego funduszu.
Tak jak ojciec, Peter Gotti miał legalną pracę, pracował jako sanitariusz w New York City Department of Sanitation.
Przejęcie władzy.
Mimo iż nikt nie wróżył mu kariery, wkrótce zaczął odgrywać bardziej istotną rolę w rodzinie. W momencie, gdy John i Gene Gotti trafili do więzienia, Peter zaczął przekazywać informacje od przywódców dla reszty rodziny. W 1999 roku bratanek i jednocześnie boss Petera, John A. Gotti został aresztowany i trafił do więzienia, co zaowocowało przejęciem władzy w rodzinie przez Petera. Do pomocy zostali mu wyznaczeni caporegime Nicholas "Little Nick" Corozzo, były rywal Johna Gottiego i John "Jackie Nose" D'Amico, wieloletni współpracownik Gottiego. Trzej gangsterzy utworzyli tzw. „Komitet”, który nadzorował wszystkie operacje prowadzone przez rodzinę. W 2002 po śmierci Johna Gottiego, Peter stał się oficjalnym bossem rodziny Gambino.
Wyrok i więzienie.
W czerwcu 2002, kilka dni przed śmiercią Johna Gottiego, Peter został oskarżony o wymuszanie haraczy. Podczas procesu, prokuratorzy ujawnili, że Peter miał romans z Marjorie Alexander. Alexander oficjalnie zadeklarowała, że jest związana z Peterem. W rezultacie Peter skrytykował swoją dziewczynę, iż niepotrzebnie zwraca na nich uwagę, po czym zerwał z nią kontakt. Jakiś czas po tym zdarzeniu, Marjorie popełniła samobójstwo. W tym czasie żona Petera, Catherine Gotti założyła sprawę o rozwód. Catherine na jednej z rozpraw zaproponowała sędziemu, by zamknąć Petera i wyrzucić klucz.
W 2003 roku Peter Gotti został skazany za wymuszenia, pranie brudnych pieniędzy na terenie Brooklynu i Staten Island oraz za próbę wymuszenia na aktorze Stevenie Seagalu. Został skazany na 20 lat pozbawienia wolności.
W kwietniu 2004 roku wytoczono mu proces zarzucając zlecenie morderstwa rządowego informatora i byłego underbossa rodziny Gambino Salvatore "Byka" Gravano. Otrzymał za to dodatkowo 9 lat i 6 miesięcy więzienia.
W lipcu 2009 roku Peter Gotti został przeniesiony do Metropolitan Detention Center (MDC) w Brooklinie. Jego data wyjścia na wolność określana jest na 5 maja 2032. Podczas swej ostatniej rozprawy adwokat twierdził, że Peter jest ślepy na jedno oko, cierpiał na rozedmę płuc, reumatoidalne zapalenie stawów, depresję i zespół postconcussion.

</doc>
<doc id="1873290" url="https://pl.wikipedia.org/wiki?curid=1873290" title="Robyn Regehr">
Robyn Regehr

Robyn Regehr (ur. 19 kwietnia 1980 w Recife) – kanadyjski hokeista pochodzenia brazylijskiego.
Urodził się w Brazylii, a wychowywał w Indonezji, po czym trafił do Kanady. Jego brat Richie (ur. 1983) także jest hokeistą.
Kariera.
Przez trzy sezony grał w juniorskich rozgrywkach kanadyjskich WHL w ramach
CHL. W międzyczasie w drafcie NHL z 1998 został wybrany przez Colorado Avalanche, jednak w lidze NHL od 1999 grał w klubie Calgary Flames - łącznie przez 11 sezonów. Następnie dwa lata występował w Buffalo Sabres. Od kwietnia 2013 zawodnik . W maju 2013 przedłużył kontrakt o dwa lata.
Uczestniczył w turniejach mistrzostw świata w 2000, 2005, Pucharu Świata 2004 oraz na zimowych igrzyskach olimpijskich 2006.

</doc>
<doc id="1873291" url="https://pl.wikipedia.org/wiki?curid=1873291" title="Klych">
Klych

Klych jest wioską w rejonie Abşeron w Azerbejdżanie.

</doc>
<doc id="1873294" url="https://pl.wikipedia.org/wiki?curid=1873294" title="Delphinus acutus">
Delphinus acutus



</doc>
<doc id="1873295" url="https://pl.wikipedia.org/wiki?curid=1873295" title="Delphinus leucopleurus">
Delphinus leucopleurus



</doc>
<doc id="1873296" url="https://pl.wikipedia.org/wiki?curid=1873296" title="Lagenorhynchus gubernator">
Lagenorhynchus gubernator



</doc>
<doc id="1873297" url="https://pl.wikipedia.org/wiki?curid=1873297" title="Lagenorhynchus leucopleurus">
Lagenorhynchus leucopleurus



</doc>
<doc id="1873298" url="https://pl.wikipedia.org/wiki?curid=1873298" title="Lagenorhynchus perspicillatus">
Lagenorhynchus perspicillatus



</doc>
<doc id="1873299" url="https://pl.wikipedia.org/wiki?curid=1873299" title="St Albans Abbey (stacja kolejowa)">
St Albans Abbey (stacja kolejowa)

Stacja kolejowa St Albans Abbey (ang. "St Albans Abbey railway station") – jedna z dwóch czynnych stacji kolejowych w St Albans (Hertfordshire, Anglia). Kod stacji: SAA.
Stacja posiada 1 peron i 1 tor. Stacja obsługiwana jest przez London Midland. 
Połączenia.
St Albans Abbey jest stacją końcową połączenia ze stacją Watford Junction w Watford. Połączenie nosi nazwę Abbey Line (lub "St Albans Abbey Branch Line", popularnie także "Abbey Flyer"). 
Pociąg kursuje co 45 minut w dni powszednie i soboty oraz co gdzinę w niedziele i dni powszednie wieczorem. 
Planowane połączenia.
Do roku 2011 zostanie przeprowadzona modernizacja trasy. Pociągi zostaną zastąpione tramwajami i uruchomione zostaną dodatkowe kursy (2-3 na godzinę), co pozwoli na przewóz 450 000 pasażerów rocznie. Planowane jest także przedłużenie przyszłej linii tramwajowej do centrum miasta oraz do Hatfield.
Historia.
Stacja kolejowa St Albans Abbey (wówczas jako St Albans) została otwarta 5 maja 1858, łącząc St Albans z Watford. Pierwotnie planowano wydłużenie trasy na północ do Luton i Dunstable, jednak po wybudowaniu w 1868 nowej stacji w mieście (obecnie St Albans City) z planów tych zrezygnowano. W tym czasie stacja obsługiwała także połączenie z Hatfield (dziś trasa funkcjonuje jako droga rowerowa łącząca obydwa miasta). Dla rozróżnienia stacji w roku 1924 do nazwy dodano człon "Abbey", pochodzący od istniejącego w mieście opactwa (ang. "abbey").
Adres.
Holywell Hill
St Albans
Hertfordshire
AL1 2DN

</doc>
<doc id="1873300" url="https://pl.wikipedia.org/wiki?curid=1873300" title="Nils-Gustaf Renman">
Nils-Gustaf Renman

Nils-Gustaf Renman (ur. 18 grudnia 1950) – szwedzki szachista, mistrz międzynarodowy od 1980 roku.
Kariera szachowa.
Na przełomie lat 70. i 80. XX wieku należał do ścisłej czołówki szwedzkich szachistów. Dwukrotnie (1978 – wspólnie z Harrym Schüsslerem i 1980) zdobył tytuły indywidualnego mistrza Szwecji. Poza tym w turniejach o mistrzostwo kraju zdobył medal srebrny (1984) oraz brązowy (1985). W 1980 r. reprezentował narodowe barwy na szachowej olimpiadzie w Valletcie oraz na drużynowych mistrzostwach Europy w Skarze.
Odniósł kilka sukcesów w turniejach międzynarodowych, m.in. dz. I m. w Albenie (1978), I m. w Eksjö (1980, turniej B), I m. w Reggio Emilia (1980/81) oraz dz. I m. w Oslo (1985, wspólnie z Jonathanem Tisdallem i Terje Wibe'em).
Najwyższy ranking w karierze osiągnął 1 lipca 1986 r., notowany był wówczas z wynikiem 2460 punktów. Od 1990 r. w turniejach klasyfikowanych przez Międzynarodową Federację Szachową startuje bardzo rzadko.

</doc>
<doc id="1873301" url="https://pl.wikipedia.org/wiki?curid=1873301" title="Amt Beetzsee">
Amt Beetzsee

Urząd Beetzsee (niem. "Amt Beetzsee") – urząd w Niemczech, leżący w kraju związkowym Brandenburgia, w powiecie Potsdam-Mittelmark. Siedziba urzędu znajduje się w miejscowości Beetzsee.
W skład urzędu wchodzi pięć gmin:

</doc>
<doc id="1873306" url="https://pl.wikipedia.org/wiki?curid=1873306" title="Delphinus albirostris">
Delphinus albirostris



</doc>
<doc id="1873307" url="https://pl.wikipedia.org/wiki?curid=1873307" title="Delphinus ibseni">
Delphinus ibseni



</doc>
<doc id="1873310" url="https://pl.wikipedia.org/wiki?curid=1873310" title="Delphinus pseudotursio">
Delphinus pseudotursio



</doc>
<doc id="1873315" url="https://pl.wikipedia.org/wiki?curid=1873315" title="Eric Nystrom">
Eric Nystrom

Eric Nystrom (ur. 14 lutego 1983 w Syosset) – amerykański hokeista, reprezentant Stanów Zjednoczonych.
Ze strony ojca jest pochodzenia szwedzkiego. Jego ojciec Bob (ur. 1952 w Sztokholmie) także był hokeistą, a ze strony matki jest pochodzenia żydowskiego.
Kariera.
Od listopada 2012 na okres lokautu w sezonie NHL (2012/2013) związany kontraktem z norweskim klubem Stavanger Oilers. Od lipca 2013 zawodnik Nashville Predators związany czteroletnim kontraktem. W czerwcu 2016 został wolnym zawodnikiem po tym, jak jego kontrakt został wykupiony przez klub. W październiku 2016 ogłosił zakończenie kariery. W styczniu 2016 ponownie został zawodnikiem Stavanger Oilers.
Uczestniczył w turnieju mistrzostw świata w 2010.

</doc>
<doc id="1873317" url="https://pl.wikipedia.org/wiki?curid=1873317" title="Tadeusz Czarnecki">
Tadeusz Czarnecki

Tadeusz Czarnecki (ur. 2 listopada 1905, zm. 30 sierpnia 1973) – polski problemista, dziennikarz i działacz szachowy
Debiutował w 1933. Opublikował około 300 zadań (w albumach Międzynarodowej Federacji Szachowej wyróżniono 6 zadań). W 1956 Międzynarodowa Federacja Szachowa nadała mu tytuł sędziego międzynarodowego kompozycji szachowej. Mistrz krajowy kompozycji szachowej od 1955. Mistrz Polski w dziale trzychodówek (I i II Championat).
W grudniu 1945 (wraz z Stanisławem Gawlikowskim i Zbigniewem Millerem) działał w Komitecie Reaktywowania Polskiego Związku Szachowego. Dzięki tej inicjatywie PZSzach został reaktywowany w 1946.
W 1947 na wniosek Tadeusza Czarneckiego w poczet członków Polskiego Związku Szachowego przyjęto Polski Związek Problemistów. W 1947 dzięki pracom Tadeusza Czarneckiego, Stanisława Gawlikowskiego i Wojnarowicza ukazał się "Kodeks szachowy".
W latach 1947–1950 był wydawcą i redaktorem miesięcznika "Szachy". Był autorem wielu podręczników szachowych i prac popularyzatorskich.

</doc>
<doc id="1873320" url="https://pl.wikipedia.org/wiki?curid=1873320" title="Strömsholm">
Strömsholm

Strömsholm – miejscowość (tätort) w Szwecji w gminie Hallstahammar w regionie Västmanland nad jeziorem Melar. Około 594 mieszkańców. Na południe od miejscowości mieści się zamek Strömsholm, jeden z dziesięciu zamków królewskich w Szwecji.

</doc>
<doc id="1873322" url="https://pl.wikipedia.org/wiki?curid=1873322" title="False Bay">
False Bay

False Bay (afrikaans: "Valsbaai") – zatoka w Południowej Afryce, przy przylądku Hangklip i Półwyspie Przylądkowym na południowym skraju Afryki.
Opis.
Zachodnie i wschodnie brzegi zatoki są skaliste i klifowe. Bezpośrednio z nich wznoszą się szczyty powyżej 1000 m, m.in.: Kogelberg (1269 m), Sommerset Sneeukop (1590 m) i Wemmershoek (1788 m). Północny brzeg jest płaski i przyjmuje formę długiej piaszczystej plaży. W najszerszym miejscu zatoka ma 30 km szerokości.
Historia.
Pierwsza wzmianka o zatoce miała miejsce w 1488 roku, kiedy to Bartolomeu Dias nazwał ją "zatoką między górami". 
Obecna nazwa (dosł.: "fałszywa zatoka") wywodzi swój rodowód z wczesnych lat po odkryciu, kiedy to żeglarze, płynący do i z Holenderskich Indii Wschodnich, mylili Przylądek Hangklip z Przylądkiem Dobrej Nadziei, ze względu na podobny kształt gór; przez co uznawali tę zatokę za Zatokę Stołową, położoną dalej na zachód.

</doc>
<doc id="1873324" url="https://pl.wikipedia.org/wiki?curid=1873324" title="Summer Jam">
Summer Jam

Summer Jam – doroczny festiwal hip-hopowy, odbywający się na Giants Stadium i sponsorowany przez nowojorską stację radiową Hot 97. Swoje koncerty dają w jego trakcie najpopularniejsi artyści R&amp;B i hip-hopowi.
Summer Jam 2009.
Summer Jam 2009 odbył się 7 czerwca 2009 roku. Na oficjalnej stronie internetowej Hot 97 opisany został jako „Finałowy hip-hopowy koncert w historii Giants Stadium!!!”. Koncert poprowadzony został przez Tracy'ego Morgana i Angie Martinez.
Summer Jam 2008.
Summer Jam 2008 odbył się 1 czerwca 2008 roku.

</doc>
<doc id="1873328" url="https://pl.wikipedia.org/wiki?curid=1873328" title="Skrzydłorzech">
Skrzydłorzech

Skrzydłorzech ("Pterocarya" Kunth) – rodzaj roślin z rodziny orzechowatych ("Juglandaceae"). Obejmuje 6 gatunków. Występują one naturalnie w Azji wschodniej i zachodniej, przy czym rodzaj najbardziej zróżnicowany jest w Chinach, gdzie rośnie 5 gatunków, z czego dwa są endemitami, dwa sięgają Japonii, a jeden rośnie też na Półwyspie Indochińskim. Jeden gatunek – skrzydłorzech kaukaski "P. fraxinifolia" występuje w lasach nad Morzem Kaspijskim i Czarnym oraz w rejonie Kaukazu (w Polsce ma status zadomowionego antropofita). Drzewa te rosną na ogół w lasach na siedliskach wilgotnych. Kwiaty rozwijają się wiosną wraz z liśćmi i są wiatropylne.
Ze względu na osiąganie okazałych rozmiarów drzewa z tego rodzaju sadzone są jako ozdobne w rozległych terenach zieleni parkowej. Sadzone są zwłaszcza: skrzydłorzech japoński, kaukaski (poza dużymi rozmiarami rozrasta się szybko za pomocą odrostów) oraz mieszaniec wyróżniający się szybkim wzrostem – "Pterocarya × rehderiana" (w dobrych warunkach roczne przyrosty sięgają 2 m, po 40 latach drzewo osiąga 40 m wysokości), jest przy tym bardziej mrozoodporny niż gatunki botaniczne z tego rodzaju.
Systematyka.
Rodzaj z rodziny orzechowate z rzędu bukowców. W obrębie rodziny należy do podrodziny "Juglandoideae".

</doc>
<doc id="1873329" url="https://pl.wikipedia.org/wiki?curid=1873329" title="Amt Brück">
Amt Brück

Urząd Brück (niem. "Amt Brück") – urząd w Niemczech, leżący w kraju związkowym Brandenburgia, w powiecie Potsdam-Mittelmark. Siedziba urzędu znajduje się w mieście Brück.
W skład urzędu wchodzi sześć gmin:

</doc>
<doc id="1873330" url="https://pl.wikipedia.org/wiki?curid=1873330" title="Francisco Lopez">
Francisco Lopez



</doc>
<doc id="1873332" url="https://pl.wikipedia.org/wiki?curid=1873332" title="Brück (urząd)">
Brück (urząd)



</doc>
<doc id="1873336" url="https://pl.wikipedia.org/wiki?curid=1873336" title="Rewolwer Korth Asia">
Rewolwer Korth Asia

Korth Asia – niemiecki rewolwer sześciostrzałowy, produkcji Korth GmbH. Jest długolufową wersją rewolweru Korth Combat.

</doc>
<doc id="1873338" url="https://pl.wikipedia.org/wiki?curid=1873338" title="Gamer">
Gamer

Gamer – amerykański film fantastycznonaukowy w reżyserii Marka Neveldine’a i Briana Taylora.
W weekend otwierający emisję w Stanach Zjednoczonych przychody ze sprzedaży biletów wyniosły 9 156 057 dolarów amerykańskich.
Fabuła.
Niedaleka przyszłość, w której przenikanie do umysłów innych dzięki wysoko rozwiniętej technologii stało się faktem. Ludzie kontrolują się wzajemnie poprzez gry komputerowe. Kable (Gerard Butler) jest „postacią” z niezwykle okrutnej gry „Slayers”, której uczestnicy kierują prawdziwymi więźniami. Kable jest skazańcem, kontrolowanym przez Simona, nastoletniego gracza, który zwycięża we wszystkich rozgrywkach, traktując więźnia jak zabawkę. Ich poczynania śledzą na żywo miliony wielbicieli.
Odebrany rodzinie, więziony i zmuszony do walki wbrew swej woli Kable musi przetrwać w grze na tyle długo, aby odzyskać wolność i własną tożsamość.
Wersja oryginalna.
Reżyseria: Mark Neveldine, Brian Taylor
Scenariusz: Mark Neveldine, Brian Taylor
Muzyka: Rober Williamson, Geoff Zanelli
Zdjęcia: Ekkehart Pollack
Montaż: Peter Amundson, Fernando Villena, Doobie White
Obsada:

</doc>
<doc id="1873339" url="https://pl.wikipedia.org/wiki?curid=1873339" title="Lars Degerman">
Lars Degerman

Lars Degerman (ur. 20 kwietnia 1963) – szwedzki szachista, mistrz międzynarodowy od 1990 roku.
Kariera szachowa.
Wielokrotnie startował w finałach indywidualnych mistrzostw Szwecji, zdobywając 3 medale: dwa złote (1995, 1997) oraz srebrny (1994). W 1997 r. wystąpił w reprezentacji Szwecji na rozegranych w Puli drużynowych mistrzostwach Europy. 
Odniósł kilka sukcesów w turniejach międzynarodowych, m.in. II m. w Tampere (1992, za Jewgienijem Sołożenkinem), dz. II m. w Sztokholmie (1994, turniej "Rilton Cup", za Michałem Krasenkowem, wspólnie z Jewgienijem Glejzerowem, Markiem Tajmanowem, Jewgienijem Agrestem, Axelem Ornsteinem i Stellanem Brynellem), IV m. w Sztokholmie (1995, turniej A, za Aleksandrem Czerninem, Nigelem Daviesem i Tomem Wedbergiem) oraz dz. III m. w Malmö (1998, turniej "Sigeman &amp; Co", za Joelem Lautierem i Igorem Miladinoviciem, wspólnie z Ivanem Sokolovem i Curtem Hansenem).
Najwyższy ranking w karierze osiągnął 1 stycznia 1999 r., z wynikiem 2506 punktów zajmował wówczas 7. miejsce wśród szwedzkich szachistów. Od 2000 r. rozegrał zaledwie kilkanaście partii klasyfikowanych przez Międzynarodową Federację Szachową.

</doc>
<doc id="1873340" url="https://pl.wikipedia.org/wiki?curid=1873340" title="Bodine">
Bodine

Bodine - holenderska grupa heavy metalowa działająca w latach 1978 - 1984.
Grupa wydała trzy albumy studyjne: "Bodine" (1981), "Bold as Brass" (1982) i "Three Times Running" (1983). Bodine zadebiutowali z wokalistą Jayem van Feggelenem, który później odtworzył rolę barbarzyńcy na albumie Ayreon "Into the Electric Castle". Twórca projektu Ayreon, Arjen Anthony Lucassen chciał zostać głównym wokalistą Bodine, jednak jego aspiracje skończyły się na graniu na gitarze. Grupa jest obecnie nieaktywna.

</doc>
<doc id="1873341" url="https://pl.wikipedia.org/wiki?curid=1873341" title="Amt Niemegk">
Amt Niemegk

Urząd Niemegk (niem. "Amt Niemegk") - urząd w Niemczech, leżący w kraju związkowym Brandenburgia, w powiecie Potsdam-Mittelmark. Siedziba urzędu znajduje się w mieście Niemegk.
W skład urzędu wchodzą cztery gminy:

</doc>
<doc id="1873342" url="https://pl.wikipedia.org/wiki?curid=1873342" title="Niemegk (urząd)">
Niemegk (urząd)



</doc>
<doc id="1873344" url="https://pl.wikipedia.org/wiki?curid=1873344" title="Livov">
Livov

Livov – wieś (obec) w powiecie Bardejów w kraju preszowskim na Słowacji, w historycznym regionie Szarysz. Powierzchnia 26,4 km². Ludność: 87 mieszkańców (21.05.2011).
Położenie.
Livov leży w północnej części Gór Czerchowskich w dolinie górnego toku Topli, w miejscu, w którym od południa wpada do niej jej prawobrzeżny dopływ – Vlčí potok. Zwarte zabudowania wsi leżą na wysokości 500 ÷ 530 m n.p.m., lecz jej kataster sięga na południu aż po główny grzbiet Gór Czerchowskich, którego wysokość przekracza tu 1000 m n.p.m.
Historia.
Nazwa Livov wymieniana jest w dokumentach już w 1470 r. Wieś założona została jednak dopiero w XVI lub XVII w. na terenie feudalnego „państwa” Hertník. Jej mieszkańcy zajmowali się pasterstwem, pracą w lesie oraz wyrobem gontów i sprzętów gospodarskich z drewna. Już w XVII w. działała tu huta szkła. Od następnego wieku na terenie wsi istniał tartak wodny, a od 1888 do 1948 r. folusz.
W czasie II wojny światowej w okolicy zorganizowano antyfaszystowski ruch oporu, a na stokach góry Čekošov (842 m n.p.m.) na zachód od zabudowań wsi, w miejscu zwanym Skalka, istniał tajny szpitalik partyzancki. 27 sierpnia 1944 r. na terenie wsi odbyło się tajne spotkanie komendanta oddziałów partyzanckich z przedstawicielami dowództwa armii słowackiej (dwóch dywizji stacjonujących we wschodniej Słowacji), dotyczące planów przyłączenia się jej do przygotowywanego powstania.
Zabytki.
We wsi znajduje się klasycystyczny kościół wyznania greckokatolickiego z 1841 r. Na miejscowym cmentarzu kilka ładnych, żeliwnych krzyży nagrobnych. Na skraju zabudowań wsi drewniany budynek dawnego tartaku. Budowla dawnego folusza została przeniesiona do skansenu w uzdrowisku Bardejów-Zdrój.
Ochrona przyrody.
W północnej części wsi leży część rezerwatu przyrody Livovská jelšina (pozostała część jest w granicach sąsiedniej wsi Lukov). Obejmuje on wąski pas gruntów wzdłuż koryta Topli.

</doc>
<doc id="1873346" url="https://pl.wikipedia.org/wiki?curid=1873346" title="Vengeance">
Vengeance

Vengeance - holenderska grupa heavy metalowa założona w 1983 roku. Arjen Anthony Lucassen, twórca projektu Ayreon grał w tym zespole od początku, aż do 1992 roku, gdy opuścił zespół planując solową karierę. 

</doc>
<doc id="1873348" url="https://pl.wikipedia.org/wiki?curid=1873348" title="Mikrofarad">
Mikrofarad



</doc>
<doc id="1873349" url="https://pl.wikipedia.org/wiki?curid=1873349" title="Olimpiada Bolka i Lolka">
Olimpiada Bolka i Lolka

Olimpiada Bolka i Lolka – serial animowany produkcji polskiej zrealizowany w latach 1983-1984 pod patronatem Polskiego Komitetu Olimpijskiego. Serial przybliża młodym widzom tajniki poszczególnych dyscyplin sportowych. Jest to jedna z trzech serii przygód Bolka i Lolka posiadająca dialogi. Piosenkę czołówkową wykonuje zespół Alibabki. Ten serial był emitowany w 2008 roku na kanale MiniMini i od 16 lipca 2011 roku.
Dubbing.
Dialogi:
Śpiewają: Alibabki
Tekst piosenki: Mieczysław Woźny
W wersji polskiej udział wzięli:
i inni

</doc>
<doc id="1873350" url="https://pl.wikipedia.org/wiki?curid=1873350" title="Lou Duva">
Lou Duva

Lou Duva, właśc. Louis Duva (ur. 28 maja 1922 w Nowym Jorku, zm. 8 marca 2017 w Paterson) – amerykański trener boksu i menedżer pochodzenia włoskiego. Wśród jego podopiecznych był między innymi Andrzej Gołota oraz 19 zawodowych mistrzów świata.
Życiorys.
Urodził się 28 maja 1922 na Manhattanie, w rodzinie włoskich emigrantów z Foggii.
Zajmował się organizacją gal bokserskich w ponad 20 krajach na 6 kontynentach. Od 1998 był członkiem Międzynarodowej Bokserskiej Galerii Sław i Bokserskiej Galerii Sław New Jersey.
Zawodowi mistrzowie świata trenowani przez Lou Duvę: Terry Everson, Pernell Whitaker, Michael Moorer, Arturo Gatti, Meldrick Taylor, Mark Breland, Lennox Lewis, Joey Giardello, Rocky Lockridge, Bobby Czyz, Livingstone Bramble, Johnny Bumphus, Tony Tucker, Mike McCallum, Vinny Pazienza, Darrin Van Horn, John John Molina, Eddie Hopson, Héctor Camacho, Fernando Vargas, Evander Holyfield.

</doc>
<doc id="1873353" url="https://pl.wikipedia.org/wiki?curid=1873353" title="Amt Wusterwitz">
Amt Wusterwitz

Urząd Wusterwitz (niem. "Amt Wusterwitz") - urząd w Niemczech, leżący w kraju związkowym Brandenburgia, w powiecie Potsdam-Mittelmark. Siedziba urzędu znajduje się w miejscowości Wusterwitz.
W skład urzędu wchodzą trzy gminy:

</doc>
<doc id="1873358" url="https://pl.wikipedia.org/wiki?curid=1873358" title="Miss World 1965">
Miss World 1965

Miss World 1965 - 15. wybory w historii konkursu Miss World. Gala finałowa odbyła się 19 listopada 1965 r. w Lyceum Theatre w Londynie. Tytuł i koronę "Miss World" zdobyła kolejny raz reprezentantka Wielkiej Brytanii - Lesley Langley.
Notatki dot. państw uczestniczących.
Powracające państwa i terytoria.
Ostatnio uczestniczące w 1960:
Ostatnio uczestniczące w 1961:
Ostatnio uczestniczące w 1963: 

</doc>
<doc id="1873359" url="https://pl.wikipedia.org/wiki?curid=1873359" title="Amt Ziesar">
Amt Ziesar

Urząd Ziesar (niem. "Amt Ziesar") - urząd w Niemczech, leżący w kraju związkowym Brandenburgia, w powiecie Potsdam-Mittelmark. Siedziba urzędu znajduje się w mieście Ziesar.
W skład urzędu wchodzi sześć gmin:

</doc>
<doc id="1873367" url="https://pl.wikipedia.org/wiki?curid=1873367" title="Préliminaires">
Préliminaires

Préliminaires - album studyjny Iggy’ego Popa wydany 2 czerwca 2009
Płyta jest zainspirowana książką Michela Houellebecqa "La Possibilité d'une île" ("Możliwość Wyspy"). Zamierzeniem Popa było stworzenie rodzaju muzycznego opisu książki.
Utwory składające się na płytę różnią się zdecydowanie od wcześniejszych kompozycji Iggy’ego Popa. Na płycie można usłyszeć muzykę nawiązującą do jazzu nowoorleańskiego i utworów Louisa Armstronga. Część utworów jest wykonywana w języku francuskim.
Autorką oprawy graficznej płyty jest Marjane Satrapi.

</doc>
<doc id="1873369" url="https://pl.wikipedia.org/wiki?curid=1873369" title="Franciszek Arciszewski">
Franciszek Arciszewski

Franciszek Adam Arciszewski (ur. 28 lipca 1890 w Kołomyi, zm. 31 marca 1969 w Londynie) – pułkownik dyplomowany saperów Wojska Polskiego II RP i Polskich Sił Zbrojnych, polityk, poseł na Sejm III kadencji w latach 1930–1935, działacz społeczny; w 1964 mianowany generałem brygady przez Naczelnego Wodza.
Życiorys.
Urodził się w rodzinie Adama, sędziego, i Julii z domu Bogdany. Edukację rozpoczął w szkole powszechnej we Lwowie, kontynuował ją w realnej szkole wojskowej w Hranicach (matura 1907). W 1910 ukończył Oficerską Szkołę Artylerii w Mödling. Od tego roku pozostawał w służbie czynnej w armii Austro-Węgier. Uzyskał stopień podporucznika i otrzymał przydział do 9 batalionu pionierów w Krakowie.
Po zawieszeniu broni w 1918 dostał się do niewoli włoskiej skąd uciekł i wstąpił do Błękitnej Armii i z nią znalazł się w Polsce.
Podczas wojny polsko-bolszewickiej był szefem sztabu 18 Dywizji Piechoty a później tak zwanej Grupy generała Franciszka Krajowskiego. Od 19 stycznia 1920 zastępca szefa Departamentu IV (Gospodarczy) Ministerstwa Spraw Wojskowych. Od 1920 był także przewodniczącym Komisji Traktatowej Ministerstwa Spraw Wojskowych oraz zastępcą szefa sztabu DOK II Lublin.
Od 1922 służył w biurze Ścisłej Rady Wojennej. Między 1925 a 1926 był dowódcą 28 pułku Strzelców Kaniowskich, po przewrocie majowym przeniesiony w stan spoczynku w stopniu pułkownika ze starszeństwem z dniem 15 sierpnia 1924.
Po opuszczeniu służby wojskowej pełnił funkcję prezesa Związku Hallerczyków w latach 1927–1928. Pracował także w fabryce amunicji „Pocisk” (1926–1928). Do Sejmu dostał się w 1930 z listy państwowej nr 4 (Lista Narodowa) i wchodził w skład Klubu Narodowego. Był członkiem komisji wojskowej oraz komisji budżetowej (1935). Od stycznia 1936 do 1939 stał na czele Związku Towarzystw Gimnastycznych „Sokół” w Polsce.
W początkowej fazie II wojny światowej był szefem Gabinetu Wojskowego Prezydenta Rzeczypospolitej Polskiej (na uchodźstwie). Od 1940 pełnił funkcję wiceprezesa Światowego Związku Polaków z Zagranicy, a jednocześnie od czerwca 1940 był szefem Polskiej Misji Wojskowej w Kanadzie i Stanach Zjednoczonych. W lipcu 1941 został szefem Polskiej Misji Wojskowej w Brazylii. 8 stycznia 1944 Naczelny Wódz, generał broni Kazimierz Sosnkowski wyznaczył go na stanowisko szefa sztabu generała Januszajtisa, Inspektora do Spraw Zarządu Wojskowego Ziem Okupowanych na Zachodzie, przewidzianego na dowódcę wojsk okupujących terytoria, które miały być przyznane Polsce na Zachodzie. Dwa dni później sprostowano, że nie była to oficjalna decyzja Naczelnego Wodza, a jedynie propozycja objęcia funkcji, złożona przez generała Sosnkowskiego, który „cały czas szukał rozwiązania [jego] sprawy personalnej”. W grudniu 1944 został Inspektorem do spraw Zarządu Wojskowego.
Po wojnie pozostał na emigracji w Wielkiej Brytanii. W 1951 jego praca "Ostróg-Dubno-Brody: walki 18 Dywizji Piechoty z konną armją Budiennego: (1 lipca-6 sierpnia 1920)" została wycofana z polskich bibliotek oraz objęta cenzurą. 
Naczelny Wódz generał broni Władysław Anders mianował go generałem brygady ze starszeństwem z dniem 1 stycznia 1964 w korpusie generałów.
Został pochowany na Cmentarzu Brompton w Londynie.
Rodzina.
Franciszek Arciszewski miał brata Stanisława Teofila Rola-Arciszewskiego – pułkownika dyplomowanego Wojska Polskiego i siostrę Jadwigę Stadmüller (1894–1983), profesora Akademii Sztuk Pięknych w Krakowie. W 1928 ożenił się z Zofią z domu Lipowska (z pierwszego małżeństwa Raczyńska) (1896–1988) malarką, pisarką („Po obu stronach oceanu”, „Ocaleni”) i właścicielką przedwojennej warszawskiej kawiarni SiM (Sztuka i Moda).

</doc>
<doc id="1873370" url="https://pl.wikipedia.org/wiki?curid=1873370" title="Diecezja Eisenstadt">
Diecezja Eisenstadt

Diecezja Eisenstadt – diecezja Kościoła rzymskokatolickiego we wschodniej Austrii, w metropolii wiedeńskiej, o granicach pokrywających się z terytorium kraju związkowego Burgenland. Powstała w 1922 roku jako administratura apostolska Burgenlandu. W 1960 została podniesiona do rangi diecezji. Siedzibą biskupa jest stolica landu, Eisenstadt. Patronem diecezji jest św. Marcin z Tours.

</doc>
<doc id="1873371" url="https://pl.wikipedia.org/wiki?curid=1873371" title="Gaspar Nessi">
Gaspar Nessi

Gaspar Nessi - piłkarz paragwajski, obrońca, pomocnik.
Nessi grał w klubie Club Libertad, z którym w 1920 roku zdobył tytuł mistrza Paragwaju.
Jako gracz klubu Libertad wziął udział w wygranym przez Paragwaj turnieju Copa Chevallier Boutell 1923, gdzie zagrał w rewanżowym meczu z Argentyną.
W końcu 1923 roku wziął udział w turnieju Copa América 1923, gdzie Paragwaj zajął trzecie miejsce. Nessi zagrał tylko w meczu z Brazylią.
Dwa lata później wziął udział w turnieju Copa América 1925, gdzie Paragwaj zajął ostatnie, trzecie miejsce. Nessi zagrał w dwóch meczach - w pierwszym meczu z Brazylią i w drugim meczu z Argentyną.
Następnie wziął udział w turnieju Copa América 1926, gdzie Paragwaj zajął czwarte miejsce. Nessi zagrał tylko w meczu z Argentyną.
W reprezentacji Paragwaju występował także jego starszy brat - Lino Nessi.

</doc>
<doc id="1873372" url="https://pl.wikipedia.org/wiki?curid=1873372" title="Beetzsee (gmina)">
Beetzsee (gmina)

Beetzsee - gmina w Niemczech w kraju związkowym Brandenburgia, w powiecie Potsdam-Mittelmark, siedziba urzędu Beetzsee.

</doc>
<doc id="1873373" url="https://pl.wikipedia.org/wiki?curid=1873373" title="Układ cholinergiczny">
Układ cholinergiczny



</doc>
<doc id="1873374" url="https://pl.wikipedia.org/wiki?curid=1873374" title="Diecezja Linzu">
Diecezja Linzu

Diecezja Linzu – diecezja Kościoła rzymskokatolickiego w północnej Austrii, w metropolii wiedeńskiej, położona na terenie kraju związkowego Górna Austria. Została erygowana w 1785 roku. Patronami diecezji są święty Florian (który wspólnie ze św. Leopoldem patronuje też landowi Górna Austria) oraz św. Seweryn z Noricum.

</doc>
<doc id="1873377" url="https://pl.wikipedia.org/wiki?curid=1873377" title="Katedra Wniebowzięcia Najświętszej Maryi Panny w Bandżulu">
Katedra Wniebowzięcia Najświętszej Maryi Panny w Bandżulu

Katedra Wniebowzięcia Najświętszej Maryi Panny w Bandżulu (ang. "Cathedral of Our Lady of the Assumption") - katedra rzymskokatolicka w Bandżulu, stolicy Gambii. Siedziba biskupa ordynariusza bandżulskiego.
Katedra znajduje się przy Hagan Street, przy skrzyżowaniu z Piction Street, która jest główną ulicą miasta. Gmach ten jest znacznie większy od katedry anglikańskiej i został zbudowany w latach 1913-1916, podczas gdy Gambia była jeszcze kolonią brytyjską.
Status budowli zmieniał się wraz z rozwojem Kościoła katolickiego w Gambii. W 1951 r. kościół był siedzibą prefektury apostolskiej, a po jej przekształceniu w pełnoprawną diecezję w 1957 został podniesiony do rangi katedry.
23 lutego w 1992 r. podczas podróży apostolskiej do Gambii, Senegalu i Gwinei papież Jan Paweł II spotkał się w katedrze z lokalnym duchowieństwem katolickim.

</doc>
<doc id="1873378" url="https://pl.wikipedia.org/wiki?curid=1873378" title="Mistrzostwa Europy w Wioślarstwie 2009 - dwójka bez sternika mężczyzn">
Mistrzostwa Europy w Wioślarstwie 2009 - dwójka bez sternika mężczyzn

Dwójka bez sternika mężczyzn (M2-) – konkurencja rozgrywana podczas Mistrzostw Europy w Wioślarstwie 2009 w Brześciu między 18 a 20 września.

</doc>
<doc id="1873382" url="https://pl.wikipedia.org/wiki?curid=1873382" title="Cyllamyces">
Cyllamyces



</doc>
<doc id="1873393" url="https://pl.wikipedia.org/wiki?curid=1873393" title="Parafia Matki Boskiej Częstochowskiej w Montrealu">
Parafia Matki Boskiej Częstochowskiej w Montrealu

Parafia Matki Boskiej Częstochowskiej w Montrealu (ang. "Our Lady of Czestochowa Parish") (fr. "Paroisse de Notre-Dame de Czestochowa") – parafia rzymskokatolicka położona w Montrealu w prowincji Quebec w Kanadzie. Jest ona wieloetniczną, najstarszą parafią polonijną w Montrealu, z mszą św. w jęz. polskim dla polskich imigrantów, ustanowioną w 1907 roku.
Historia parafii.
Pierwsze wiadomości o Polakach w Montrealu pochodzą z 1894 roku. Przybyli oni ze Stanów Zjednoczonych jako specjaliści, sprowadzeni do fabryki Singera (około 30 rodzin) i zamieszkali w zachodniej części miasta. Po nich przybywały w roku 1900 i 1902, większe grupy emigrantów, głównie z zaboru austriackiego. W 1904 roku, kolonia polska (wraz z Litwinami, utrzymującymi dobrosąsiedzkie stosunki z Polakami) w Montrealu liczyła około 1500 osób.
W 1907 roku ordynariusz diecezji montrealskiej, biskup Paul Bruchesi, mianował duszpasterzem parafii polskiej ks. Bolesława Szlamasa – Szumskiego, z pochodzenia Litwina, ale mówiącego płynnie po polsku. Od 1930 roku opiekę nad parafią objęła Polska Prowincja Franciszkańska w Ameryce.
We wrześniu 1974 roku duszpasterstwo przejęli polscy franciszkanie. Powstała kanadyjska Kustodia OO. Franciszkanów (od 1986 roku jako część gdańskiej prowincji pw. św. Maksymiliana), która objęła opieką duszpasterską najpierw Polaków w Montrealu, a później również w Peterborough i Thunder Bay. W 2007 roku parafia MB Częstochowskiej obchodziła jubileusz 100-lecia swojej działalności.
Na przestrzeni lat, wraz z innymi ośrodkami polonijnymi w Montrealu, parafia MB Częstochowskiej była często pierwszym kontaktem i wsparciem dla polskich emigrantów, przybywających do Kanady zwłaszcza po wprowadzeniu stanu wojennego w Polsce. Jedną z inicjatyw miejscowych duszpasterzy była organizacja dla parafian pielgrzymek do sanktuariów na terenie prowincji Quebec, jak również wyjazdów na spotkanie z Janem Pawłem II podczas jego pielgrzymek do Kanady.
Kościół.
Pierwszy kościół polski przy ulicy Montgomery, wzniesiony ogromnym wysiłkiem proboszcza ks. Franciszka Pyznara oraz wiernych, poświęcony został 27 maja 1917 roku. Był to równocześnie pierwszy Dom Polski skupiający Polonię w Montrealu.
Po zakupieniu nowej działki pod budowę przy ul. Montgomerry w pobliżu Rue Ontario, 28 marca 1915 roku, parafia otrzymała pozwolenie na budowę. 15 października 1916 roku poświęcono kamień węgielny, zaś 27 maja 1917 roku, w dzień Zielonych Świąt, dokonano uroczystego poświęcenia nowo powstałego kościoła. Na jego wieży zawieszono dzwon, który nazwano imieniem patrona młodzieży, św. Stanisława Kostki, a w ołtarzu głównym umieszczono kopię obrazu Matki Boskiej Częstochowskiej.
6 marca 1938 roku dokonano aktu poświęcenia odnowionego kościoła, którego dokonał Arcybiskup Georges Gauthier. Z tej okazji wydano specjalny "Pamiętnik z okazji poświęcenia odnowionego kościoła M. B. Częstochowskiej w Montrealu", ilustrowany zdjęciami z życia towarzystw kościelnych.
W związku z rosnącą liczbą wiernych, zakupiono teren na rogu ul. Hochelaga i Gascon i rozpoczęto budowy obecnego kościoła. 9 czerwca 1946 roku, Biskup Lawrence Whelan poświęcił teren, wmurował kamień węgielny pod obecny kościół. Projekt kościoła wykonał Henri S. Labelle, nadzorował go polski architekt, Zygmunt Kowalczuk.
Wystrój wnętrza wykonany został przez polskiego artystę Stefana Kątskiego, włoskiego rzeźbiarza Sebastiana Aiello i montrealskiego snycerza, Paula Barbauda. W głównym ołtarzu umieszczono w oprawie ozdobionej cennymi kamieniami kopię obrazu Matki Boskiej Częstochowskiej. Została ona skradziona w czerwcu 1956 roku. Zastąpiono ją nowym obrazem, wykonanym przez malarkę Andree de Grott Sobocką.
W czerwcu 2008 roku na placu przed kościołem - przy skrzyżowaniu ulic Hochelaga i Gascon - stanął pomnik, dedykowany papieżowi Janowi Pawłowi II. Wspomniany pomnik powstał z inicjatywy miejscowych franciszkanów oraz dzięki wsparciu Polonii montrealskiej.
Szkoła sobotnia.
W 1952 roku rozpoczęła działalność szkoła sobotnia, prowadzona przez siostry zmartwychwstanki pod kierownictwem s. Stanisławy Kacpury. W 1999 roku wspomniana szkoła połączyła się ze szkołą św. Królowej Jadwigi.

</doc>
<doc id="1873394" url="https://pl.wikipedia.org/wiki?curid=1873394" title="Speak and Spell">
Speak and Spell



</doc>
<doc id="1873395" url="https://pl.wikipedia.org/wiki?curid=1873395" title="Parafia św. Michała i św. Antoniego w Montrealu">
Parafia św. Michała i św. Antoniego w Montrealu

Parafia św. Michała i św. Antoniego w Montrealu (ang. "St. Michael and St. Anthony Parish") (fr. "Église de Sts. Saint-Michel et Saint – Anthony") – parafia rzymskokatolicka położona w dzielnicy Montrealu, Mile End, w prowincji Quebec w Kanadzie.
Jest ona wieloetniczną parafią, z mszą św. w j. polskim dla polskich imigrantów.
Historia parafii.
2 maja 1902 roku arcybiskup Bruchesi powołał irlandzką parafię w Montrealu. 25 maja 1902 została odprawiona pierwsza msza św. w sali pod budynkiem straży pożarnej na rogu ulic St. Denis i Laurier.
Po II wojnie światowej przybyła do Montrealu nowa grupa Polaków. Wielu z nich znalazło się na terenie parafii św. Michała. Początkowo utworzono na tym terenie polską misję św. Antoniego z Padwy. Pierwszym duszpasterzem misji został franciszkanin – o. Tytus Wictor ze Stanów Zjednoczonych. 1 lipca 1958 roku kardynał P.E. Leger zatwierdził istnienie tej misji.
Następcą o. Tytusa był o. Konrad Miller, który wraz z parafianami zamierzał wybudować własną świątynię.
Chociaż "Mile End" było początkowo głównie irlandzkie, polska społeczność rosła tak szybko, że władze kościelne postanowiły połączyć dwie wspólnoty w jedną. W lipcu 1964 roku przyłączono misję św. Antoniego do parafii św. Michała. Aby zaznaczyć tę zmianę, św. Antoni został dołączony do nazwy parafii św. Michała, odzwierciedlając oddanie franciszkanów konwencjonalnych dla św. Antoniego z Padwy.
Proboszczem połączonej parafii został o. Konrad Miller. Liczyła ona około 1000 rodzin polskich i około 500 rodzin irlandzkich.
Specjalny dekret z dnia 16 grudnia 1969 roku, potwierdził istnienie dwujęzycznej parafii pod wezwaniem św. Michała i św. Antoniego. Od tego czasu administracją parafialną zajmuje się dwunastoosobowa Rada Parafialna (sześciu Polaków i sześciu Irlandczyków), której przewodniczącym jest każdorazowy proboszcz.
Kościół.
W 1904 roku wybudowano pierwszy kościół przy ulicy Boucher. Jednak ze względu na silną rozbudowę tej dzielnicy, w lipcu 1914 roku rozpoczęto budowę nowego kościoła św. Michała, w stylu bizantyjskim.
W grudniu 1915 arcybiskup Bruchesi dokonał poświęcenia tego kościoła. Wtedy parafia liczyła około 15 tys. wiernych i posiadała najwyższy kościół w Montrealu.
Koszt budowy wyniósł 232 000 dolarów. Pojemność kościoła 1400 osób.

</doc>
<doc id="1873397" url="https://pl.wikipedia.org/wiki?curid=1873397" title="Discovery Showcase HD">
Discovery Showcase HD

Discovery Showcase HD (do 1 grudnia 2014 roku Discovery HD Showcase) – kanał dokumentalny HDTV, który 15 stycznia 2010 roku zastąpił w Polsce i Europie Środkowej znany dotąd kanał Discovery HD.
Cała oferta programowa Discovery HD Showcase produkowana była od początku do końca w rozdzielczości HDTV, bez uprzedniej konwersji ze standardu SDTV.
W Polsce Discovery HD Showcase był kanałem premium, prezentującym wybrane programy z oferty stacji z portfolio Discovery Networks, jak również wybrane propozycje przygotowywane wyłącznie na potrzeby tego kanału.
14 grudnia 2012 roku na satelicie Thor 6 (0,8°W) pojawiły się polskie wersje kanałów Discovery Channel HD i TLC HD. 17 stycznia 2013 nadawca kanału oficjalnie poinformował o wprowadzeniu kanału Discovery Channel HD (będącym wersją HD kanału Discovery Channel) i zastąpieniu nim dotychczas nadawanego kanału Discovery HD Showcase w kilku krajach, w tym i w Polsce. Sygnał prowadzony z nowego dosyłu, był kolejno zastępowany u poszczególnych operatorów. Przykładowo w pierwszej kolejności 17 stycznia 2013 roku podmiana nastąpiła w sieci kablowej UPC Polska, 19 stycznia 2013 na wszystkich polskich platformach cyfrowych, a dopiero 31 stycznia 2013 w sieci kablowej Multimedia Polska.
1 grudnia 2014 roku kanał zmienił nazwę na Discovery Showcase HD na rynkach zagranicznych.
11 maja 2015 roku ITI Neovision we współpracy z Discovery Networks Europe uruchomił Canal+ Discovery, stację o podobnym profilu, nadającą również wyłącznie w standardzie HDTV.

</doc>
<doc id="1873401" url="https://pl.wikipedia.org/wiki?curid=1873401" title="Moon Joo-Won">
Moon Joo-Won



</doc>
<doc id="1873411" url="https://pl.wikipedia.org/wiki?curid=1873411" title="SS Merion">
SS Merion

SS Merion był statkiem pasażerskim zbudowanym w 1902 dla linii American podległej International Mercantile Marine (IMM). Pływał także w barwach Red Star Line i Dominion Line – obie należały do IMM. Po wybuchu I wojny światowej został zakupiony przez brytyjską Admiralicję i po przerobieniu służył w Royal Navy jako "wabik" przypominający krążownik liniowy HMS "Tiger". W maju 1915 roku, gdy udawał krążownik na Morzu Egejskim, został zatopiony przez niemiecki okręt podwodny SM "UB-8".
Opis.
"Meriona" zbudowano w stoczni John Brown &amp; Company w Clydebank dla American Line należącej do International Navigation Company. Miał numer stoczniowy 345, został zwodowany 26 listopada 1901. Jego długość między pionami wynosiła 161,7 m, szerokość 18 m, pojemność rejestrowa 11 621 BRT. Statek posiadał dwie śruby napędowe napędzane dwoma silnikami parowymi potrójnego rozprężania i mógł płynąć z maksymalną prędkością 14 węzłów. Miał jeden komin na śródokręciu i cztery maszty. Po zbudowaniu "Merion" dysponował 150 miejscami dla pasażerów drugiej klasy i 1700 miejscami dla pasażerów trzeciej klasy. Jego statkiem siostrzanym był SS "Haverford".
Służba.
Po zakończeniu budowy statek wyczarterowała Dominion Line, spółka należącą do International Mercantile Marine, z którą International Navigation połączyło się w 1902 roku. 8 marca 1902 roku liniowiec wypłynął w barwach Dominion w dziewiczy rejs z Liverpoolu do Bostonu. Po odbyciu ośmiu podróży "Merion" wrócił do American Line w marcu 1903 roku. W następnym miesiącu rozpoczął żeglugę na trasie Liverpool-Filadelfia, na której pływał przez większość dalszej służby. W 1907 roku na krótko wyczarterowano go Red Star Line – na jedną podróż na trasie Antwerpia-Nowy Jork.
Liniowiec uległ w czasie służby pasażerskiej kilku wypadkom. Artykuł w "The Washington Post" z 2 marca 1903 roku zawiera informację, że podczas rejsu z Bostonu do Liverpoolu, "Merion" wszedł na płyciznę krótko po opuszczeniu irlandzkiego Queenstown (obecnie Cobh). Ponad rok później – 30 marca – statek zderzył się z parowcem "Clan Grant" w pobliżu Tuskar Rock i został uszkodzony. 24 grudnia 1912 roku kolejne zderzenie, tym razem ze zbiornikowcem w pobliżu wybrzeża Delaware. W wypadku "Merion" odniósł znaczące uszkodzenia, w tym zalanie dwóch przedziałów. Statek został wyrzucony na brzeg w pobliżu Cross Ledge, ale później wrócił na głęboką wodę i o własnych siłach dotarł do Filadelfii po wyładowaniu ładunku i pasażerów.
Po wybuchu I wojny światowej w Europie "Meriona" wyposażono w cztery działa kalibru 152 mm. "Merion" był powodem protestu niemieckiego konsulatu w Filadelfii, gdy zacumował w tym porcie wyposażony w działa, co według Niemców było sprzeczne z ustaleniami dotyczącymi wchodzenia uzbrojonych jednostek pływających do neutralnych portów. Neutralne wówczas Stany Zjednoczone wymogły usunięcie dział przed wyjściem statku z portu. Gdy jednostka opuszczała Filadelfię 5 września 1914 roku, działa były zmagazynowane pod pokładem. Ostatnią podróż na linii Liverpool-Filadelfia rozpoczął 31 października, po czym został sprzedany Admiralicji.
Statek objęto programem przebudowy liniowców pasażerskich w taki sposób, by przypominały najcięższe okręty Royal Navy. "Merion", przebudowany na podobieństwo krążownika liniowego HMS "Tiger", udał się na Morze Śródziemne. W ramach przebudowy liniowiec wyposażono w atrapy dział zbudowane z płótna i drewna, a załoga musiała je chować, gdy tylko w pobliżu pojawiała się jednostka z kraju neutralnego. Poza tym statek załadowano balastem, by obniżyć sylwetkę i zbliżyć ją bardziej do sylwetki prawdziwego "Tigera".
29 maja 1915 roku niemiecki okręt podwodny SM "UB-8", skuszony prawdopodobnie perspektywą zatopienia brytyjskiego krążownika liniowego, pozwolił na przepłynięcie pięciu załadowanym transportowcom, zanim przeprowadził atak torpedowy na "Meriona". Jedna torpeda z "UB-8" trafiła statek, wyrzucając w powietrze materiał użyty jako balast. Ci z załogantów, którzy zostali zrzuceni przez eksplozję za burtę, dopłynęli do pobliskiej wyspy Strati na szczątkach fałszywych dział liniowca. Pomimo że był mocno przeładowany, "Merion" nie zatonął natychmiast i pozostawał ponad 24 godziny na powierzchni; zatonął dopiero 31 maja. Nie ma informacji o tym, by ktoś zginął podczas zatopienia statku.

</doc>
<doc id="1873412" url="https://pl.wikipedia.org/wiki?curid=1873412" title="Prezydent RP na Uchodźstwie">
Prezydent RP na Uchodźstwie



</doc>
<doc id="1873414" url="https://pl.wikipedia.org/wiki?curid=1873414" title="Mistrzostwa Europy w Wioślarstwie 2009 - dwójka bez sternika kobiet">
Mistrzostwa Europy w Wioślarstwie 2009 - dwójka bez sternika kobiet

Dwójka bez sternika kobiet (W2-) – konkurencja rozgrywana podczas Mistrzostw Europy w Wioślarstwie 2009 w Brześciu między 18 a 20 września.

</doc>
<doc id="1873416" url="https://pl.wikipedia.org/wiki?curid=1873416" title="Peter Mueller (łyżwiarz)">
Peter Mueller (łyżwiarz)



</doc>
<doc id="1873417" url="https://pl.wikipedia.org/wiki?curid=1873417" title="Rosario Navas Morata">
Rosario Navas Morata

Rosario Navas Morata (ur. 1948 w Hawanie) – kubańska dyplomatka, wieloletnia ambasador Kuby w Hiszpanii, od 2006 ambasador nadzwyczajna i pełnomocna w Polsce. 
Życiorys.
Ukończyła studia z dziedziny prawa i nauk politycznych, podczas studiów działała już w Związku Młodzieży Komunistycznej (hiszp. "Unión de Jóvenes Comunistas", UJC). W wieku 28 lat objęła funkcję I sekretarz ambasady kubańskiej w Angoli, następnie reprezentowała kraj m.in. we Włoszech, Brukseli i Nowym Jorku. Od 1994 pełniła misję jako ambasador w Hiszpanii, a w 2006 została mianowana ambasadorem nadzwyczajnym i pełnomocnym w Polsce. 

</doc>
<doc id="1873420" url="https://pl.wikipedia.org/wiki?curid=1873420" title="John O’Callaghan (aktor)">
John O’Callaghan (aktor)

John Austin „Johnny” O’Callaghan (ur. w Dublinie) − irlandzki aktor.
Życiorys.
Opuścił dom rodzinny w wieku siedemnastu lat, by studiować informatykę na University of Ulster w Belfaście. W tym okresie zaczął rozwijać swoje umiejętności aktorskie − początkowo w Belfast Youth and Community Theatre. Sztukę aktorską praktykował następnie w Bostonie (USA) oraz Toronto (Kanada). Dołączył do organizacji Canadian Actors Equity, wkrótce rozpoczął karierę w branży filmowej i teatralnej.
Wystąpił w wielu serialach, widzom telewizyjnym znany jest szczególnie jako Niam, bohater fantastycznonaukowego tasiemca Sci Fi Channel "". Zagrał m.in. w filmach "Czy my się nie znamy?" ("Haven't We Met Before?", 2002) i "Rodzina Mulvaneys" ("We Were The Mulvaneys", 2002).
Był partnerem australijskiego aktora Jaasona Simmonsa, co marcem 2008 na łamach australijskiego magazynu „New Idea” wyjawił sam Simmons. W 2006 adoptowali chłopca z Ugandy, Odina, po pewnym czasie para jednak ostatecznie zerwała ze sobą.
Posiada obywatelstwo irlandzkie, kanadyjskie i amerykańskie.

</doc>
<doc id="1873421" url="https://pl.wikipedia.org/wiki?curid=1873421" title="Abbey Line">
Abbey Line

Abbey Line (także: "St Albans Abbey Branch Line", popularnie "Abbey Flyer") – linia kolejowa w hrabstwie Hertfordshire w Anglii. Linia ma 10,5km długości i obsługiwana jest przez London Midland.
Pociąg kursuje co 45 minut w dni powszednie i soboty oraz co godzinę w niedziele i dni powszednie wieczorem.
Infrastruktura.
Linia posiada jeden tor, a liczba pociągów pomiędzy stacjami końcowymi jest limitowana do jednego. Linia jest zelektryfikowana (przewody trakcyjne 25 kV AC). Skrajnia W6. Prędkość pociągu 64–120 km/h.
Linia obsługiwana jest przez pociągi EZT klasy 321, wcześniej przez pociągi klasy 313. Czasem linię obsługują pociągi SZT klasy 150.
Historia.
Linia została otwarta 5 maja 1858, łącząc St Albans z Watford. Pierwotnie planowano wydłużenie trasy na północ do Luton i Dunstable, jednak zrezygnowano z tego planu po wybudowaniu w 1868 nowej stacji w St Albans (obecnie St Albans City).
Pierwotnie stacja miała dwa przystanki pomiędzy St Albans Abbey (wówczas St Albans) i Watford Junction:
W roku 1910 otwarto stację Callowland (dzisiejszą Watford North).
W 1924 stacja St Albans zmieniła nazwę na St Albans Abbey dla odróżnienia od drugiej stacji otwartej w mieście w 1868 (dzisiejszej St Albans City). W tym okresie stacja obsługiwała także połączenie z Hatfield (dziś trasa funkcjonuje jako droga rowerowa łącząca obydwa miasta).
W 1966 oddano do użytku stację w Garston.
W 1988 otwarto stację w How Wood oraz zelektryfikowano linię (25 kV AC).
Modernizacja.
Do roku 2011 zostanie przeprowadzona modernizacja trasy. Pociągi zostaną zastąpione tramwajami i uruchomione zostaną dodatkowe kursy (2-3 na godzinę), co pozwoli na przewóz 450 000 pasażerów rocznie. Planowane jest także przedłużenie przyszłej linii tramwajowej do centrum St Albans oraz do Hatfield.

</doc>
<doc id="1873422" url="https://pl.wikipedia.org/wiki?curid=1873422" title="Galina Stiepanska">
Galina Stiepanska

Galina Andriejewna Stiepanska (ros. Галина Андреевна Степанская, ur. 27 stycznia 1949 w Leningradzie) – rosyjska łyżwiarka szybka reprezentująca ZSRR, mistrzyni olimpijska i dwukrotna medalista mistrzostw świata.
Kariera.
Specjalizowała się w długich dystansach. Największy sukces w karierze osiągnęła w 1976 roku, kiedy zwyciężyła w biegu na 1500 m podczas igrzysk olimpijskich w Innsbrucku. W zawodach tych wyprzedziła bezpośrednio Amerykankę Sheilę Young oraz swą rodaczkę Tatjanę Awieriną. Był to jednak jej jedyny start olimpijski. Rok później wywalczyła srebrny medal na wielobojowych mistrzostwach świata w Keystone, rozdzielając na podium dwie inne reprezentantki ZSRR: Wierę Bryndziej i Galinę Nikitiną. Srebrny medal zdobyła też na wielobojowych mistrzostwach świata w Helsinkach w 1978 roku. Przegrała tam tylko z Tatjaną Awieriną, a wyprzedziła bezpośrednio Marion Dittmann z NRD. W latach 1976 i 1977 była mistrzynią ZSRR w wieloboju, zwyciężała także dziesięciokrotnie na dystansach: na 1000 m w 1977 roku, na 1500 w latach 1973, 1976, 1977 i 1978 oraz na 3000 m w latach 1974, 1976, 1977, 1978 i 1979.
Ustanowiła łącznie pięć rekordów świata (w tym dwa nieoficjalne).

</doc>
<doc id="1873424" url="https://pl.wikipedia.org/wiki?curid=1873424" title="Cyllamyces aberensis">
Cyllamyces aberensis

Cyllamyces aberensis Ozkose et al. – gatunek grzybów należący do rodziny "Neocallimastigaceae".
Systematyka i nazewnictwo.
Pozycja w klasyfikacji według Index Fungorum: "Callamyces, Neocallimastigaceae, Neocallimastigales, Incertae sedis, Neocallimastigomycetes, Incertae sedis, Chytridiomycota, Fungi".
Charakterystyka.
Anaeroby żyjące w jelitach zwierząt. Po raz pierwszy zostały wyizolowane ze świeżych odchodów bydła. Ich plecha składa się z bulwiastej stopki i wyrastających z niej rozgałęzionych sporangioforów zawierających po kilka zarodni. Zarodniki u tego gatunku mają formę kulistych, jednokomórkowych zoospor wyposażonych w pojedynczą wić. Od pozostałych rodzajów z rodziny "Neocallimastigaceae" różnią się wytwarzaniem policentrycznej plechy, brakiem chwytników oraz pojedynczą stopką.

</doc>
<doc id="1873428" url="https://pl.wikipedia.org/wiki?curid=1873428" title="Monika Pflug">
Monika Pflug

Monika Pflug (ur. 1 marca 1954 w Monachium) – niemiecka łyżwiarka szybka reprezentująca RFN, złota medalistka olimpijska i czterokrotna medalistka mistrzostw świata.
Kariera.
Specjalizowała się w dystansach sprinterskich. Pierwsze sukcesy w karierze osiągnęła w 1972 roku, kiedy zdobyła dwa medale na międzynarodowych imprezach. Najpierw zwyciężyła podczas mistrzostw świata w wieloboju sprinterskim w Eskilstunie, a dwa tygodnie później zdobyła złoty medal w biegu na 1000 m podczas igrzysk olimpijskich w Sapporo. W zawodach tych wyprzedziła bezpośrednio Atje Keulen-Deelstrę z Holandii oraz Amerykankę Anne Henning. Pflug miała wówczas zaledwie 17 lat. Na rozgrywanych cztery lata później igrzyskach w Innsbrucku na tym samym dystansie była szósta, a podczas igrzysk w Lake Placid w 1980 roku zajęła 21. miejsce. Brała też udział w igrzyskach w Sarajewie w 1984 roku, zajmując siódme miejsce w biegu na 500 m i ósme na 1000 m. Ostatni olimpijski występ zanotowała podczas rozgrywanych w 1988 roku igrzyskach w Calgary, gdzie bieg na 500 m ukończyła na siódmej pozycji. W międzyczasie zdobyła jeszcze trzy brązowe medale mistrzostw świata w wieloboju sprinterskim, na MŚ w Oslo w 1973 roku, MŚ w Innsbrucku w 1974 roku oraz MŚ w Alkmaar w 1982 roku. Była też między innymi czwarta podczas wielobojowych mistrzostw Europy w Brandbu w 1973 roku, przegrywając walkę o medal z Niną Statkiewicz z ZSRR.
Zdobyła też szesnaście złotych medali mistrzostw kraju: w wieloboju w latach 1971-1976 i 1981-1982 oraz w wieloboju sprinterskim w latach 1975, 1979, 1981-1984 i 1986-1987.
W 1972 roku w Eskilstunie ustanowiła rekord świata w wieloboju sprinterskim.
W 1974 roku wyszła za mąż za Franza Holznera i od sezonu 1974/1975 startowała pod nazwiskiem Monika Holzner-Pflug. Po rozwodzie i ślubie z niemieckim panczenistą Fritzem Gawenusem w 1984 roku startowała jako Monika Gawenus lub Monika Gawenus-Pflug.

</doc>
<doc id="1873430" url="https://pl.wikipedia.org/wiki?curid=1873430" title="Anaeromyces">
Anaeromyces

Anaeromyces Breton et al. – rodzaj grzybów należący do rodziny "Neocallimastigaceae".
Systematyka i nazewnictwo.
Pozycja w klasyfikacji według Index Fungorum: "Neocallimastigaceae, Neocallimastigales, Incertae sedis, Neocallimastigomycetes, Incertae sedis, Chytridiomycota, Fungi".
Synonimy nazwy naukowej: "Ruminomyces" Y.W. Ho.
Charakterystyka.
Grzyby z rodzaju "Anaeromyces" to anaeroby żyjące w żwaczach, jednym z ich produktów przemiany materii jest wodór.

</doc>
<doc id="1873431" url="https://pl.wikipedia.org/wiki?curid=1873431" title="Neocallimastigaceae">
Neocallimastigaceae



</doc>
<doc id="1873432" url="https://pl.wikipedia.org/wiki?curid=1873432" title="Droga wojewódzka nr 722">
Droga wojewódzka nr 722

Droga wojewódzka nr 722 (DW722) – droga wojewódzka w województwie mazowieckim o długości 29,6 kilometrów, łącząca Piaseczno z Grójcem. Droga biegnie przez powiaty: piaseczyński i grójecki.

</doc>
<doc id="1873433" url="https://pl.wikipedia.org/wiki?curid=1873433" title="Lupulina">
Lupulina

Lupulina (syn. Gruczoły chmielowe, farm. "Lupulinum" – FP IV, "Glandulae Lupuli", "Pilus glandulosus Lupuli" – FP III) – proszek zielonawożółty lub pomarańczowożółty, lepki, o charakterystycznej, silnej woni oraz gorzkim smaku. Składa się z otartych z owocostanów chmielu zwyczajnego gruczołów włosków wydzielniczych (oderwanych główek włosków gruczołowych). Lupulina powinna zawierać od 1% do 3% (według FP IV nie mniej niż 1%) olejku eterycznego, zawierającego charakterystyczne składniki: humulen, β-mircen, fernazen, β-kariofilen i in., garbniki, alkohole, m.in. mircenol i jego estry z kwasami izowalerianowym, pelargonowym, masłowym oraz octowym, związki żywicowe (~80%): humulon (czyli kwas α-goryczochmielowy), kohumulon, adhumulon, lupulon (czyli kwas β-goryczochmielowy), kolupulon, adlupulon, ksantohumol, hopanon, chalkony, flawonoidy i inne związki w tym fenoloketonowe i pochodne fluoroglucyny. Ponadto w surowcu występują woski, związki białkowe, tłuszcze oraz wiele innych związków w mniejszych ilościach.
Lupulina farmakologicznie wykazuje działanie zależne od dawki – uspokajające (0,25 g – 0,5 g) lub nasenne (1 g). Jest jednym z nielicznych roślinnych środków ziołowych posiadających specyficzne właściwości tłumiące popęd płciowy u człowieka. Z tego powodu może być stosowana w ziołolecznictwie (jako "antiaphrodisiacum"). Ponadto lupulina obniża ciśnienie tętnicze krwi, działa spazmolitycznie, moczopędnie, estrogennie, pobudza wydzielanie gruczołów trawiennych oraz wykazuje słabe działanie bakteriobójcze wobec bakterii Gram-dodatnich i Gram-ujemnych.

</doc>
<doc id="1873434" url="https://pl.wikipedia.org/wiki?curid=1873434" title="Annie Borckink">
Annie Borckink

Anna Johanna Geertruida Maria "Annie" Borckink (ur. 17 października 1951 w Eibergen) – holenderska łyżwiarka szybka, złota medalistka olimpijska.
Kariera.
Największy sukces w karierze Annie Borckink osiągnęła w 1980 roku, kiedy zwyciężyła w biegu na 1500 m podczas igrzysk olimpijskich w Lake Placid. W zawodach tych wyprzedziła bezpośrednio swą rodaczkę Rię Visser oraz Sabine Becker z NRD. Na tych samych igrzyskach była też między innymi szósta w biegu na 1000 m. Na rozgrywanych cztery lata wcześniej igrzyskach olimpijskich w Innsbrucku jej najlepszym wynikiem było dwunaste miejsce w biegu na 1500 m. Nigdy nie zdobyła medalu mistrzostw świata, jej najlepszym rezultatem jest ósme miejsce wywalczone podczas wielobojowych mistrzostw świata w Keystone w 1977 roku. W mistrzostwach Holandii w wieloboju stanęła na najwyższym stopniu podium w 1979 roku, zdobyła srebro w 1976 i 1980 oraz brąz w 1981. W 1980 została wybrana sportsmenką roku w Holandii.

</doc>
<doc id="1873436" url="https://pl.wikipedia.org/wiki?curid=1873436" title="Figojad zielony">
Figojad zielony

Figojad zielony ("Sphecotheres vieilloti") – gatunek średniej wielkości ptaka z rodziny wilgowatych (Oriolidae).
Występowanie.
Figojad zielony występuje na północnych i wschodnich wybrzeżach Australii, w południowej części Nowej Gwinei oraz na wyspach Kai w Indonezji.
Środowiskiem naturalnym tego ptaka są brzegi lasów deszczowych, lasy galeriowe, namorzyny, parki i ogrody.
Systematyka.
Takson ten bywał czasami łączony w jeden gatunek z figojadem białobrzuchym ("S. hypoleucus") i figojadem zielonkawym ("S. viridis"). Wyróżniono pięć podgatunków "S. vieilloti":
Podgatunek "flaviventris" bywał czasami uznawany za odrębny gatunek.
Morfologia.
Długość ciała 27–29,5 centymetrów, masa ciała 97–146 gramów.
Samca wyróżnia oliwkowozielone upierzenie z czarną głową oraz szara pierś i gardło. Ponadto charakteryzuje się nagą czerwoną skórą wokół oczu i bladym podbrzuszem. Samica natomiast ma brązowooliwkowe upierzenie, jaśniejszą głowę, szarą obrączkę oczną oraz blady brzuch z brązowymi cętkami.
Lęgi.
Okres lęgowy trwa do października do lutego na południu zasięgu oraz od września do marca na północy. Wyprowadza jeden lub dwa lęgi w sezonie. Gniazduje w luźnych koloniach. Gniazdo w kształcie czarki zbudowane z gałązek i włókien roślinnych zawieszone jest około 20 metrów nad ziemią. Samica składa od 2 do 4 jaj (najczęściej 3), okres inkubacji trwa od 16 do 17 dni. Zarówno samica, jak i samiec uczestniczą w karmieniu piskląt.
Pożywienie.
Głównie owoce (figi, jagody), rzadziej nasiona, nektar i owady, sporadycznie drobne kręgowce.
Status.
IUCN od 2000 roku uznaje figojada zielonego za gatunek najmniejszej troski (LC, "Least Concern"), wcześniej nie był klasyfikowany jako osobny gatunek. Liczebność populacji nie została oszacowana, ale ptak ten opisywany jest jako pospolity w Australii, ale rzadki na wyspach Kai. Trend liczebności populacji uznawany jest za stabilny.

</doc>
<doc id="1873437" url="https://pl.wikipedia.org/wiki?curid=1873437" title="More, More Than Meets The Eye">
More, More Than Meets The Eye

More, More Than Meets the Eye – amerykański film fabularny z 1997 roku w reżyserii Tommy'ego Lee Thomasa.

</doc>
<doc id="1873439" url="https://pl.wikipedia.org/wiki?curid=1873439" title="Sphecotheres vieilloti">
Sphecotheres vieilloti



</doc>
<doc id="1873440" url="https://pl.wikipedia.org/wiki?curid=1873440" title="Figojad żółtobrzuchy">
Figojad żółtobrzuchy



</doc>
<doc id="1873441" url="https://pl.wikipedia.org/wiki?curid=1873441" title="Droga wojewódzka nr 683">
Droga wojewódzka nr 683

Droga wojewódzka nr 683 (DW683) – droga wojewódzka w województwie mazowieckim o długości 20 kilometrów łącząca Prażmów z Dębówką. Droga w całości biegnie przez powiat piaseczyński.

</doc>
<doc id="1873442" url="https://pl.wikipedia.org/wiki?curid=1873442" title="Neocallimastix">
Neocallimastix

Neocallimastix Vavra &amp; Joyon ex I.B. Heath – rodzaj grzybów należący do typu skoczkowców.

</doc>
<doc id="1873444" url="https://pl.wikipedia.org/wiki?curid=1873444" title="Juliane Koepcke">
Juliane Koepcke

Juliane Koepcke, po ślubie Juliane Diller (ur. 10 października 1954 w Limie) – peruwiańsko-niemiecka biolog, jedyna ocalała pasażerka samolotu należącego do peruwiańskich linii lotniczych Líneas Aéreas Nacionales S.A., który 24 grudnia 1971 rozpadł się na skutek uderzenia pioruna około 3 km nad ziemią. Samolot Lockheed L-188 Electra startował z Limy do Pucallpy.
Katastrofa lotu LANSA-508.
Juliane Koepcke, wówczas 17-letnia, wraz z matką (Marią Koepcke) znajdowała się na pokładzie samolotu, który został trafiony piorunem, a następnie rozpadł się na kawałki. Juliane została wyrzucona z fotelem, przypięta pasem bezpieczeństwa. Doznała złamania obojczyka, urazu oka i zranienia ręki, w której to ranie zalęgły się po kilku dniach owady. Po odzyskaniu przytomności zaczęła szukać pomocy, którą otrzymała po 10 dniach. W artykule dla CNN powiedziała, że odnalazła się dzięki informacjom od ojca, który tłumaczył jej jako dziecku, że należy podążać w dół za strumieniami, które w końcu wpłyną do większej rzeki. Po drodze odnalazła resztki samolotu i trzy kobiety, które nie przeżyły upadku, przytwierdzone nadal do foteli. Po dotarciu do rzeki natrafiła na obozowisko drwali, którym po hiszpańsku wyjaśniła, co się stało. Opatrzyli jej rany i dali jedzenie, a następnego dnia przetransportowali do najbliższego miasta.
Wystąpiła w filmie dokumentalnym pt. "Skrzydła nadziei", a swoje przeżycia także opisała w książce "Kiedy spadłam z nieba". Po katastrofie była często odwiedzana przez dziennikarzy. Otrzymywała również setki listów; niektóre były zaadresowane po prostu "Juliane, Peru", a jednak docierały do Koepcke. W 2009 przekazała w artykule dla CNN, że jej wspomnienia odżywają z każdą katastrofą lotniczą (artykuł ukazał się kilkanaście dni po katastrofie lotu Air France 447):
Wykształcenie.
Koepcke po katastrofie przeprowadziła się do Niemiec. Podobnie jak rodzice, studiowała biologię na Uniwersytecie Chrystiana Albrechta w Kilonii, studia ukończyła w 1980. Otrzymała doktorat na Uniwersytecie Ludwika i Maksymiliana w Monachium i wróciła do Peru celem prowadzenia badań teriologicznych; jej specjalizacją były nietoperze. Opublikowała swoją pracę doktorską "Ecological study of a bat colony in the tropical rain forest of Peru", w 1987. 
Juliane Koepcke w 1989 poślubiła Ericha Dillera, specjalistę od pasożytniczych os, i zmieniła nazwisko na Juliane Diller. Podjęła pracę w Zoologische Staatssammlung w Monachium. Jej autobiografia, "Als ich vom Himmel fiel" ("Kiedy spadłam z nieba"), ukazała się 10 marca 2011 nakładem Piper Verlag; w 2011 otrzymała za nią międzynarodową nagrodę literacką „Corine”.

</doc>
<doc id="1873445" url="https://pl.wikipedia.org/wiki?curid=1873445" title="Hydrogenosomy">
Hydrogenosomy

Hydrogenosomy – organella występujące w komórkach anaerobów. 
Hydrogenosomy pełnią w komórkach funkcje energetyczne (są odpowiednikami mitochondriów). Powstały w wyniku adaptacji do życia w środowisku beztlenowym i występują u niektórych wiciowców, orzęsków i grzybów. W silnie zasolonych głębinach Morza Śródziemnego odkryto 3 gatunki kolczugowców, których komórki zawierają organelle podobne do hydrogenosomów.

</doc>
<doc id="1873454" url="https://pl.wikipedia.org/wiki?curid=1873454" title="I Almost Told You That I Loved You">
I Almost Told You That I Loved You

I Almost Told You That I Loved You – trzeci singel promujący piąty studyjny album zespołu Papa Roach pt. "Metamorphosis".

</doc>
<doc id="1873455" url="https://pl.wikipedia.org/wiki?curid=1873455" title="Lifeline">
Lifeline

"Lifeline" − drugi singel promujący piąty studyjny album zespołu Papa Roach pt. "Metamorphosis", a czternasty w całej dotychczasowej karierze grupy. Oryginalnie zatytułowany "Hanging On", został przechrzczony na "Lifeline", gdy frontman Jacoby Shaddix postanowił zmienić tekst utworu.
Premiera singla odbyła się 9 stycznia 2009 r., już 27 stycznia wydano go na iTunes.

</doc>
<doc id="1873456" url="https://pl.wikipedia.org/wiki?curid=1873456" title="Valsbaai">
Valsbaai



</doc>
<doc id="1873458" url="https://pl.wikipedia.org/wiki?curid=1873458" title="Helicobasidiales">
Helicobasidiales

Helicobasidiales R. Bauer et al. – rząd grzybów w klasie rdzy ("Pucciniomycetes").
Systematyka.
Według Index Fungorum bazującego na "Dictionary of the Fungi" "Helicobasidiales" to takson monotypowy:
Polskie nazwy na podstawie pracy Władysława Wojewody z 2003 r.

</doc>
<doc id="1873460" url="https://pl.wikipedia.org/wiki?curid=1873460" title="Moon Joo-won">
Moon Joo-won

Moon Joo-won (kor. 문주원) (ur. 8 maja 1983) - koreański piłkarz, który gra dla japońskiego klubu Sagan Tosu.

</doc>
<doc id="1873461" url="https://pl.wikipedia.org/wiki?curid=1873461" title="Helicobasidiaceae">
Helicobasidiaceae



</doc>
<doc id="1873462" url="https://pl.wikipedia.org/wiki?curid=1873462" title="Rdzowce">
Rdzowce

Rdzowce ("Pucciniales" Clem. &amp; Shear) – rząd grzybów należący do klasy rdzy ("Pucciniomycetes").
Cykle życiowe.
Cykl życiowy rdzowców może przebiegać na jednym żywicielu (pasożyty jednodomowe), lub na dwóch gatunkach żywicieli (pasożyty dwudomowe). Mogą wytwarzać następujące rodzaje zarodników: bezpłciowe spermacja (oznaczane jako 0), ecjospory (I), urediniospory (II), teliospory (III), oraz płciowe bazydiospory (IV). Niektóre gatunki wytwarzają wszystkie rodzaje zarodników (rdze pełnocykliczne), u niektórych cykl życiowy jest uproszczony, brak niektórych rodzajów zarodników (rdze niepełnocykliczne). W zależności od tych dwóch cech Cummins i Hiratsuka wyróżnili następujące typy cyklów życiowych rdzowców:
Systematyka.
"Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rzędu "Pucciniales" należą następujące rodziny oraz rodzaje "incertae sedis":

</doc>
<doc id="1873463" url="https://pl.wikipedia.org/wiki?curid=1873463" title="Lekkoatletyka na Letnich Igrzyskach Olimpijskich 1904 – pchnięcie kulą">
Lekkoatletyka na Letnich Igrzyskach Olimpijskich 1904 – pchnięcie kulą

Pchnięcie kulą podczas igrzysk olimpijskich w 1904 w Saint Louis rozegrano 31 sierpnia 1904 na stadionie Francis Field należącym do Washington University. Startowało 8 lekkoatletów z 2 państw. Rozegrano tylko finał.
Finał.
Rose objął prowadzenie pchnięciem na 14,35 m. Coe w pierwszej kolejce poprawił ten wynik osiągając 14,40 m. Rose w piątej kolejce uzyskał 14,81, co było wyrównaniem rekordu świata i nowym rekordem olimpijskim.

</doc>
<doc id="1873466" url="https://pl.wikipedia.org/wiki?curid=1873466" title="Febronia z Nisibis">
Febronia z Nisibis

Febronia z Nisibis – syryjska męczennica chrześcijańska, święta Kościoła katolickiego i prawosławnego.
Źródła informacji o tej świętej nie znajdują potwierdzenia w dokumentach historycznych, a powstały, jak przypuszczają bollandyści, w okresie sporów monofizytów z nestorianami. Pierwsze zapiski o męczeństwie Febronii znajdujemy w syryjskim opowiadniu ("Passio") zredagowanym na przełomie V i VI wieku. Według współczesnych badaczy przekaz ten jest najprawdopodobniej fikcyjny, bez wartości historycznej.
Legenda.
Febronia miałaby być mieszkanką Nisibis i ofiarą prześladowań chrześcijan za czasów cesarza Dioklecjana (284–305). Przed trybunał trafiła odmawiając ucieczki. Była ze szczególnym okrucieństwem torturowana, a na koniec ścięta.
Kult świętej rozpowszechnił się dopiero w drugiej połowie VI wieku. Jest ona patronką Palagonii, gdzie też obdarzona jest szczególnym kultem. Wspomnienie liturgiczne w "Martytrologium Romanum" wypada 25 czerwca.

</doc>
<doc id="1873467" url="https://pl.wikipedia.org/wiki?curid=1873467" title="2 Dywizja Grenadierów „Littorio”">
2 Dywizja Grenadierów „Littorio”

2 Dywizja Grenadierów „Littorio” () – jednostka wojskowa Sił Zbrojnych Włoskiej Republiki Socjalnej istniejąca pod koniec II wojny światowej.
Historia.
Po ogłoszeniu przez Włochy rozejmu 8 września, a następnie powstaniu Włoskiej Republiki Socjalnej 15 września 1943 r., rozpoczęło się tworzenie jej sił zbrojnych. Niemcy zgodzili się na sformowanie czterech dywizji wojsk lądowych. Jako druga dywizja powstawała Dywizja Grenadierów "Littorio". Nazwa ta została nadana bardziej dla wzmocnienia morale żołnierzy włoskich na podobieństwo niemieckich dywizji grenadierów pancernych, gdyż jednostka była zorganizowana, jak zwykła dywizja piechoty. Formowanie rozpoczęło się pod koniec lutego 1944 r. Na czele dywizji stanął płk Tito Agosti. Liczyła ona ok. 18,5 tys. ludzi. Utworzono dwa pułki piechoty i pułk artylerii oraz pododdziały wsparcia i służb. Włosi przeszli szkolenie wojskowe w Sennelager w Niemczech. 25 sierpnia przeniesiono ich do Poligon Heuberg i Münsingen, zamieniając się z Dywizją Alpejską "Monterosa", która w tym czasie powróciła do Włoch. Pod koniec października zakończyło się szkolenie, zaś w listopadzie dywizja została przetransportowana do ojczyzny, trafiając na Linię Gotów. Niemcy zamierzali ją wykorzystać na tyłach do zadań antypartyzanckich i ochrony linii komunikacyjnych, ale sprzeciwił się temu mianowany generałem T. Agosti. Po interwencji ministra obrony RSI marszałka Rodolfo Grazianiego dywizję skierowano na pierwszą linię frontu. 2 grudnia Włosi obsadzili pozycje na granicy włosko-francuskiej w Alpach na odcinku od Cima del Diavolo do Mount Monviso. Zostali podporządkowani niemieckiemu LXXV Korpusowi. Front nie był obsadzony w linii ciągłej, lecz punktowo (umocnionymi pozycjami). Do starć zbrojnych z Francuzami dochodziło głównie podczas patroli bojowych. Występowały duże trudności w zaopatrzeniu wojsk. Z powodu silnego mrozu dużo żołnierzy doznało różnego rodzaju odmrożeń. Wielu było też chorych. 18 grudnia Francuzi postanowili przetestować włoską linię obronną. Atak przeprowadził batalion piechoty, ale został zmuszony do odwrotu. 21 grudnia w rejonie Traversette zaatakowała bez skutku francuska brygada górska. Ponowiła natarcie 8 stycznia 1945 r., ale ponownie została odrzucona. Pod koniec stycznia zaatakował francuski batalion piechoty. Udało mu się zając kilka umocnionych punktów obronnych i wedrzeć się we włoską obronę, ale w wyniku ostrzału artyleryjskiego i kontrataku musieli się wycofać. Kolejny atak miał miejsce dopiero 23 marca. Francuski batalion wspierała ciężka artyleria. Włosi zostali zmuszeni do odwrotu na linię Roc de Ballaface-Rutor. Kontratakiem odzyskali jednak większość utraconych pozycji (jedynie bez Roc Noir). Francuzi stracili ok. 300 ludzi, zaś Włosi ok. 90. Po przełamaniu przez wojska alianckie Linii Gotów i wdarciu się na Nizinę Padańską strona francuska podjęła próbę przełamania włoskiej linii obrony. 10 kwietnia rozpoczęła atak, w wyniku którego zdobyła po ciężkich walkach Roc de Ballaface. Jednakże Włosi odzyskali miejscowość, utrzymując ją do 29 kwietnia. 22 kwietnia zaatakował bezskutecznie francuski batalion piechoty wsparty przez artylerię. Ostatnie natarcie miało miejsce w rejonie Traversette w nocy z 27 na 28 kwietnia, ponownie bez skutku. 25 kwietnia większość Dywizji "Littorio" poddała się wojskom alianckim nad rzeką Po. Natomiast 4 Pułk Alpejski opuścił pozycje 29 kwietnia i poddał się Amerykanom.

</doc>
<doc id="1873468" url="https://pl.wikipedia.org/wiki?curid=1873468" title="Wajsznawa sahadźija">
Wajsznawa sahadźija



</doc>
<doc id="1873471" url="https://pl.wikipedia.org/wiki?curid=1873471" title="Lekkoatletyka na Letnich Igrzyskach Olimpijskich 1904 – rzut dyskiem">
Lekkoatletyka na Letnich Igrzyskach Olimpijskich 1904 – rzut dyskiem

Rzut dyskiem podczas igrzysk olimpijskich w 1904 w Saint Louis rozegrano 3 września 1904 na stadionie Francis Field należącym do Washington University. Startowało 6 lekkoatletów z 2 państw. Rozegrano tylko finał.
Finał.
Rose i Sheridan uzyskali taką samą odległość w najlepszych rzutach – 39,28 m, co było nowym rekordem olimpijskim. Zgodnie z ówczesnymi przepisami zarządzono dogrywkę, w której mieli po 3 rzuty. Sheridan osiągnął w niej 38,97 m (i zdobył tytuł mistrza olimpijskiego), a Rose 36,74 m.

</doc>
<doc id="1873473" url="https://pl.wikipedia.org/wiki?curid=1873473" title="Beetzsee">
Beetzsee

Beetzsee – jezioro rynnowe położone w zachodniej części kraju związkowego Brandenburgia w powiecie Potsadam-Mittelmark, o długości 22 km i średniej głębokość 3 m.

</doc>
<doc id="1873474" url="https://pl.wikipedia.org/wiki?curid=1873474" title="Beetzsee (ujednoznacznienie)">
Beetzsee (ujednoznacznienie)



</doc>
<doc id="1873475" url="https://pl.wikipedia.org/wiki?curid=1873475" title="Lekkoatletyka na Letnich Igrzyskach Olimpijskich 1904 – rzut młotem">
Lekkoatletyka na Letnich Igrzyskach Olimpijskich 1904 – rzut młotem

Rzut młotem podczas igrzysk olimpijskich w 1904 w Saint Louis rozegrano 29 sierpnia 1904 na stadionie Francis Field należącym do Washington University. Startowało 6 lekkoatletów, wszyscy ze Stanów Zjednoczonych. Rozegrano tylko finał.
Finał.
Flanagan obronił tytuł uzyskany na poprzednich igrzyskach, poprawiając rekord olimpijski.

</doc>
<doc id="1873477" url="https://pl.wikipedia.org/wiki?curid=1873477" title="Adrian Cole">
Adrian Cole

Adrian Lindley Trevor Cole (ur. 19 czerwca 1895, zm. 14 lutego 1966) – australijski lotnik wojskowy, jeden z wyższych dowódców Royal Australian Air Force (RAAF) w stopniu wicemarszałka.
Po wstąpieniu do armii na początku I wojny światowej Cole został skierowany w roku 1916 do lotnictwa, gdzie służył w dywizjonie 1 RAAF na Bliskim Wschodzie, a następnie – w dywizjonie 2 RAAF na froncie zachodnim w Europie. Uznany został za asa myśliwskiego po potwierdzonym zestrzeleniu dziesięciu samolotów nieprzyjaciela, za co udekorowano go odznaczeniami Military Cross i Distinguished Flying Cross. Ponadto został odznaczony CBE i DSO.
W roku 1935 Cole został awansowany do stopnia Wing Commander. W rok później został mianowany dowódcą Bazy RAAF w Richmond niedaleko Sydney. Podczas II wojny światowej Cole stał na czele Okręgu Północnego w Darwin, a następnie służył na stanowiskach dowódczych RAAF w Afryce Północnej, Anglii, Irlandii Północnej i na Cejlonie. Podczas rajdu na Dieppe w roku 1942 został ranny. Po przejściu na emeryturę w roku 1946 Cole zasiadał w radach nadzorczych firm związanych z lotnictwem.
Młodość i I wojna światowa.
Adrian Cole urodził się w Glen Iris (przedmieście Melbourne) jako syn prawnika i lekarza Roberta Cole’a i jego żony Helen. Podczas pobierania nauki w szkołach publicznych w Melbourne wstąpił do Korpusu Kadetów. Gdy w sierpniu 1914 roku wybuchła I wojna światowa, Cole otrzymał przydział oficerski do 55. (collingwoodzkiego) pułku piechoty. Zrezygnował jednak z tego przydziału, by wstąpić do Australijskiego Korpusu Lotniczego – co nastąpiło 28 stycznia 1916 roku – z zamiarem zostania pilotem.
Bliski Wschód.
Po przydzieleniu do 1 dywizjonu (do roku 1918 zwanego dywizjonem 67 Royal Flying Corps) Cole 16 marca 1916 roku opuścił Melbourne na pokładzie płynącego do Egiptu transportowca HMAT (His Majesty Australian Transport) "Orsova". W czerwcu otrzymał stopień podporucznika, a w sierpniu rozpoczął loty treningowe. Na początku roku 1917 podjął pierwsze loty łącznikowe i rozpoznawcze podczas walk na półwyspie Synaj i w Palestynie. 25 lutego wziął udział w pierwszych próbach koordynowania działań powietrznych i morskich Sprzymierzonych, kierując przez radio ze swojego dwupłatowca BE-2 ogniem okrętów francuskich na umocnienia Jafy. 20 kwietnia Cole i jego towarzysz broni z dywizjonu, por. Roy Maxwell Drummond, zaatakowali sześć nieprzyjacielskich samolotów, które zamierzały obrzucić bombami kawalerię Sprzymierzonych, rozproszyli ich formację i ścigali aż do linii frontu. Obaj piloci otrzymali za tę akcję Military Cross, a uzasadnienie zostało opublikowane w dodatku do "London Gazette" 16 sierpnia 1917 roku. Napisano w nim:
W dzień po odebraniu odznaczenia podczas lotu nad Tel el Sheria Martinsyde G.100 „Elephant” Cole’a został trafiony ogniem z ziemi. Pilot znalazł się za linią frontu; wkrótce został uratowany przez kpt. Richarda Williamsa, który wylądował obok jego unieruchomionej maszyny. 26 czerwca po rajdzie ośmiu samolotów na dowództwo IV Armii tureckiej w Jerozolimie Cole i towarzyszący mu pilot doznali usterek maszyn podczas podobnej akcji ratowania zestrzelonego lotnika; w rezultacie wszyscy trzej piloci zostali zmuszeni do marszu przez bezwodną pustynię, dopóki nie zostali przejęci przez patrol Australian Light Horse.
Front zachodni.
Awansowany do stopnia kapitana w sierpniu 1917, Cole został skierowany do Francji jako dowódca eskadry w dywizjonie 2 RAAF (będącego do roku 1918 dywizjonem 68 RFC). Latając myśliwcem S.E.5 na froncie zachodnim, zestrzelił (lub wyeliminował z walki) w okresie od lipca do października 1918 roku dziesięć samolotów nieprzyjaciela, za co otrzymał tytuł asa i przydomek King. Podczas samotnego lotu nad doliną Leie 19 sierpnia 1918 roku Cole wyeliminował dwa niemieckie myśliwce, sam ledwie unikając zestrzelenia przez pięć trójpłatowców Fokkera, ściganych przez grupę myśliwców Bristol Sprzymierzonych. 24 września dowodził patrolem piętnastu S.E.5, który zniszczył lub uszkodził osiem myśliwców niemieckich nad Haubourdin i Pérenchies, przy czym wyeliminowanie jednego Pfalza D.III przypisano jemu.
Cole został odznaczony Distinguished Flying Cross za akcję 7 października 1918 roku, kiedy to poprowadził Dywizjon 2 poprzez „tornado ognia zaporowego” do uderzenia na nieprzyjacielskie centrum transportowe w Lille. Podczas tego rajdu dokonał z powodzeniem bombardowania pociągów towarowych i transportów wojska, a ponadto wyłączył z akcji kilka baterii dział przeciwlotniczych, po czym bez strat przyprowadził swą formację na lotnisko.
Dwa zwycięstwa zostały przypisane również innym pilotom (kapitanowie Charles Stone i James Wellwood), co oznacza że Cole miał dziewięć, a nie dziesięć „pełnych” zestrzeleń.
Okres międzywojenny.
Po powrocie do Australii w lutym 1919 Cole na krótko trafił do cywila, by w styczniu 1920 roku wstąpić do Australian Air Corps, krótko istniejącej poprzedniczki Australian Flying Corps. 17 czerwca w towarzystwie kpt. Hippolyte De La Rue osiągnął na samolocie DH.9 wysokość 9 000 m, zdobywając rekord wysokości dla Australii (rekord ten nie został pobity przez prawie dziesięć lat). Przeniesiony do RAAF w stopniu kapitana w marcu 1921 roku stał się jednym z pierwszych 21 oficerów tej formacji.
30 listopada wziął ślub ze swoją kuzynką Katherine Cole, z którą miał dwóch synów i dwie córki. W roku 1923 Squadron Leader Cole został wysłany do Anglii, by uczęszczać na zajęcia w RAF Staff College w Andover, a po powrocie do Australii w 1925 roku zostać szefem wyszkolenia Awansowany do stopnia Wing Commander został komendantem 1 Szkoły Pilotażu (1FTS) w bazie Williams Point Cook w prowincji Victoria, gdzie pracował w latach 1926–1929.
W roku 1929 objął dowództwo nad bazą RAAF w Laverton i pełnił tę funkcję do stycznia 1933 roku, kiedy to został mianowany Air Member for Supply (AMS). AMS zajmował miejsce w Air Board (Radzie Lotnictwa), której przewodniczył szef sztabu lotnictwa, a która była odpowiedzialna za kontrolowanie i administrowanie RAAF. W marcu 1932 roku na zaproszenie burmistrza Melbourne objął funkcję współorganizatora rajdu lotniczego „MacRobertson Air Race” z Anglii do Australii, co miało upamiętnić w roku 1934 stulecie istnienia miasta. Awansowany do stopnia Group Captain, w styczniu 1935 objął dowodzenie bazy RAAF w Richmond w Nowej Południowej Walii.
II wojna światowa.
W chwili wybuchu II wojny światowej we wrześniu 1939 roku w Sydney powstała Grupa Lotnicza Nr 2; Cole stanął na jej czele. Został mianowany Air Commodore w grudniu, a z początkiem nowego, 1940 roku, objął dowództwo Obszaru Południowego. We wrześniu roku 1941 został wysłany do Afryki Północnej jako głównodowodzący 235 Skrzydła RAFm tzw. Desert Air Force, gdzie powołał do życia 459 Dywizjon RAAF przeznaczony do śledzenia i niszczenia okrętów podwodnych nieprzyjaciela. Wysłany do Anglii na czele 11. Skrzydła RAF w maju roku 1942 pracował na pokładzie niszczyciela HMS Calpe jako kontroler lotów podczas rajdu na Dieppe. Odpowiadał za parasol powietrzny nad wybrzeżem francuskim. W trakcie wykonywania tych obowiązków na skutek ataku niemieckiego myśliwca został poważnie ranny w szczękę i pierś, w związku z czym spędził kilka tygodni w szpitalu.
W maju 1943 Cole wrócił do Australii, gdzie od lipca przejął z rąk komandora Franka Bladina dowodzenie Obszaru Północno-Zachodniego. Operując z bazy w Darwin, odpowiadał za obronę przeciwlotniczą w regionie, rozpoznanie, ochronę alianckich transportów, a później – operacje ofensywne podczas kampanii na Nowej Gwinei. Cole uznał, że baza jest utrzymywana na dobrym poziomie, ale obrona przeciwlotnicza jest niewystarczająca, w związku z czym rekomendował wzmocnienie myśliwcami dalekiego zasięgu, jak np. P-38 Lightning. Musiał ograniczyć się do posiadanych trzech dywizjonów spitfire’ów oraz możliwości wezwania na pomoc samolotów 5. Floty USAAF. Pomiędzy sierpniem a wrześniem ograniczył liczbę lotów zwiadowczych dla „maksymalnego zwiększenia liczebności lotów bombowych”, czym odpowiedział na prośbę generała MacArthura o zapewnienie wsparcia lotniczego operacjom lądowania w rejonie Lae-Nadzab. Samoloty Consolidated B-24 Liberator, Lockheed Hudson, Bristol Beaufighter i Consolidated PBY Catalina Obszaru Północno-Zachodniego rozpoczęły naloty mające na celu zniszczenie japońskich baz i odwrócenie uwagi nieprzyjaciela od alianckich operacji w terenie. W marcu i kwietniu 1944, Cole miał już pod swoim dowództwem 13 dywizjonów, które wspierały operacje desantowe w Hollandii i Aitape. W maju nakazał bombardowanie Surabai w ramach operacji Transom.
We wrześniu 1944 Cole przekazał dowodzenie Obszaru Północno-Zachodniego Air Commodore Alanowi Charlesworthowi. Został mianowany wyższym oficerem personalnym (AMP), ale w październiku został odwołany na skutek incydentu w siedzibie dowództwa w Melbourne. Szef sztabu lotniczego, wicemarszałek George Jones, otrzymał anonimowy list, w którym został pomówiony o nadużycie alkoholu w siedzibie sztabu. Dochodzenie nie doprowadziło do niczego, ale Cole otrzymał ostrzeżenie. Pod naciskiem kół rządowych Jones wysłał Cole’a w styczniu 1945 na Cejlon w charakterze oficera łącznikowego RAAF przy dowództwie operacji w Azji Południowo-Wschodniej. Cole przebywał tam do końca wojny, biorąc udział w rokowaniach z Japończykami i uczestnicząc – jako przedstawiciel Australii – w uroczystości podpisania aktu kapitulacji wojsk imperialnych w Singapurze w dniu 12 września 1945.
Lata powojenne.
Cole musiał odejść z RAAF w roku 1946 (podobnie jak większość wyższych oficerów weteranów I wojny światowej) pod pretekstem zwolnienia miejsca dla młodszych oficerów. Tymczasem rzeczywistość przedstawiała się inaczej: wicemarszałek Jones miał powiedzieć ministrowi lotnictwa Arthurowi Drakefordowi, gdy ten pytał go o obsadzenie powojennych stanowisk, że „Cole posiada wszelkie kwalifikacje poza tymi, jakich wymaga się od wysokich stopniem oficerów”. Jego działania w czasie wojny określił jako zbyteczne. Cole ze swojej strony napisał nieco później do „Melbourne Herald”, że jego zdaniem dowództwo RAAF w czasie wojny było „słabe” i że on sam czuł się „znacznie szczęśliwszy, służąc u boku Brytyjczyków w Royal Air Force”.
Mianowany honorowym marszałkiem lotnictwa Cole został oficjalnie zwolniony ze służby w RAAF 17 kwietnia 1946 roku. Po przejściu na emeryturę ubiegał się o wybór z ramienia partii liberalnej na stanowisko Drakeforda, ale nie udało mu się. Pracował jeszcze kilka lat jako dyrektor firmy ubezpieczeniowej Pacific Insurance i linii lotniczych Guinea Airways.
Cole zmarł w Melbourne na przewlekłą chorobę układu oddechowego 14 lutego 1966 roku i został pochowany na cmentarzu Camperdown na przedmieściach Melbourne, po uroczystościach pogrzebowych w bazie RAAF.
Upamiętnienie.
Imieniem Cole’a nazwane zostały Cole Street i Cole Street Conservation Precinct w bazie RAAF Point Cook.
Portret Cole’a i zdobyte przezeń odznaczenia przechowywane były w Naval and Military Club w Melbourne, którego był wieloletnim członkiem. W lipcu 2009 roku, ze względu na likwidację klubu, odznaczenia, podobnie jak inne memorabilia, miały być wystawione na aukcji. Decyzji tej sprzeciwiła się rodzina Cole’a, twierdząc, że ordery zostały jedynie wypożyczone klubowi i że powinny być przekazane Australian War Memorial (AWM). W czasie gdy Sąd Najwyższy stanu Wiktoria rozpatrywał sprawę, zainteresowane strony negocjowały warunki, na jakich odznaczenia Cole’a mogłyby być przekazane AWM. Ostatecznie obie strony ustaliły, że jedynym beneficjentem odznaczeń oraz portretu Cole’a jest jego córka Sonia Clereham, która przekaże je AWM.

</doc>
<doc id="1873480" url="https://pl.wikipedia.org/wiki?curid=1873480" title="Lekkoatletyka na Letnich Igrzyskach Olimpijskich 1904 – rzut ciężarem">
Lekkoatletyka na Letnich Igrzyskach Olimpijskich 1904 – rzut ciężarem

Rzut 56-funtowym ciężarem podczas igrzysk olimpijskich w 1904 w Saint Louis rozegrano 1 września 1904 na stadionie Francis Field należącym do Washington University. Startowało 6 lekkoatletów z 2 państw. Rozegrano tylko finał. Konkurencja ta znalazła się po raz pierwszy w programie igrzysk. Później konkurs rzutu 56-funtowym ciężarem odbył się tylko na igrzyskach w 1920 w Antwerpii. 
Finał.
Desmarteau i Flanagan, którzy byli faworytami, uzyskali swe najlepsze wyniki w pierwszej kolejce. Była to jedna z dwóch konkurencji lekkoatletycznych na tych igrzyskach, której nie wygrał Amerykanin.

</doc>
<doc id="1873488" url="https://pl.wikipedia.org/wiki?curid=1873488" title="AZS PSW Biała Podlaska">
AZS PSW Biała Podlaska

AZS PSW Biała Podlaska – sekcja piłkarska kobiet klubu uczelnianego AZS Państwowej Szkoły Wyższej im. Papieża Jana Pawła II w Białej Podlaskiej powstała w 2003 roku. W latach 2006–2019 występowała w Ekstralidze.
Historia.
Sekcja kobiecej piłki nożnej klubu uczelnianego AZS Państwowej Szkoły Wyższej im. Papieża Jana Pawła II w Białej Podlaskiej została założona w 2003 roku. W pierwszym sezonie drużyna występowała w grupie lubelskiej II ligi. Zajęła w nim 2. miejsce. W następnym sezonie zespół zwyciężył rozgrywki z przewagą 5 punktów nad Górnikiem Łęczna. W sezonie 2005/06 zajął pierwszą pozycję w grupie północnej I ligi, umożliwiającą udział w barażach o Ekstraligę. W półfinale baraży przegrał z Golem Częstochowa, jednak dzięki wygranej w finale ze Stilonem Gorzów Wielkopolski wywalczył awans do najwyższej klasy rozgrywkowej. Od sezonu 2006/07 klub regularnie występował w Ekstralidze.
Przed startem sezonu 2019/20 ogłoszono, że drużyna zostanie wycofana z rozgrywek Ekstraligi. Decyzja o wycofaniu się została spowodowana trudną sytuacją finansową klubu. Od tego sezonu zespół zaczął występować w grupie lubelskiej III ligi. W związku z reorganizacją rozgrywek, w sezonie 2020/21 występował w IV lidze, grupie lubelskiej.
Linki zewnętrzne.
Profil na 90minut.pl

</doc>
<doc id="1873490" url="https://pl.wikipedia.org/wiki?curid=1873490" title="Gruppo Arditi Camionettisti Italiani">
Gruppo Arditi Camionettisti Italiani

Gruppo Arditi Camionettisti Italiani – ochotniczy oddział niemieckiej 2 Dywizji Strzelców Spadochronowych złożony z Włochów, walczący podczas II wojny światowej.
Historia.
Po kapitulacji Włoch 8 września 1943 r., część włoskich oddziałów wojskowych nie zaakceptowała tego faktu. Wśród nich był 10 Pułk Arditi, stacjonujący w rejonie Rzymu, którego większość żołnierzy opowiedziała się za dalszą walką z aliantami. Około 40 Włochów 112 kompanii pułku, stanowiących obsługę 8 lub 9 rozpoznawczych pojazdów bojowych AS.42 „Sahariana”, przyłączyło się po 18 września do niemieckiej 2 Dywizji Strzelców Spadochronowych gen. Hermanna-Bernharda Ramcke. Na czele włoskiego oddziału stanął kpt. Paris. Włosi początkowo pełnili zadania patrolowo-ochronne w Rzymie. Następnie przeniesiono ich do Castel di Decima, gdzie dołączyło do nich jeszcze kilkudziesięciu żołnierzy z oddziałów Arditi i ochotników. Kiedy 2 Dywizja Strzelców Spadochronowych w listopadzie 1943 r. została przeniesiona na front wschodni, włoski oddział w liczbie ponad 100 żołnierzy, nazwany nieoficjalnie „Gruppo Arditi Camionettisti Italiani”, także tam przybył. Włosi zostali podzieleni na dwa pododdziały, do których zostali dołączeni niemieccy tłumacze. Nosili mundury Luftwaffe z tarczą w kolorach włoskiej flagi na lewym rękawie. Przez miesiąc przechodzili intensywne szkolenie wojskowe, po czym skierowano ich na pierwszą linię frontu. Włoscy żołnierze walczyli w rejonie Żytomierza, a następnie Kirowogradu na Ukrainie, ponosząc duże straty. Wykonywali zadania rozpoznawcze, podzieleni na kilka patrolów bojowych. Podczas odwrotu dywizji w kierunku Rumunii utracono wszystkie pojazdy Camionetta AS 42 „Sahariana”. Następnie dywizję w poł. czerwca 1944 r. przetransportowano do północnej Francji w celu zatrzymania wojsk alianckich, które wylądowały w Normandii (patrz: operacja Overlord). Niemieccy spadochroniarze walczyli pod Carhaix, Landerneau i w górach Monts d’Arrée. Podczas ciężkich walk zginęło kilku Włochów. Następnie dywizja na pocz. sierpnia trafiła do Brestu. Włosi wraz z Niemcami uczestniczyli w obronie miasta, gdzie po jego zdobyciu 20 września przez Amerykanów dostali się do niewoli. Zostali następnie internowani w obozie pod Londynem, skąd dopiero w lipcu 1946 r. powrócili do Włoch.

</doc>
<doc id="1873501" url="https://pl.wikipedia.org/wiki?curid=1873501" title="Nick Ffrost">
Nick Ffrost



</doc>
<doc id="1873502" url="https://pl.wikipedia.org/wiki?curid=1873502" title="Cyprian Kartagiński">
Cyprian Kartagiński



</doc>
<doc id="1873505" url="https://pl.wikipedia.org/wiki?curid=1873505" title="Alfa Romeo Arna">
Alfa Romeo Arna

Alfa Romeo Arna – samochód osobowy klasy kompaktowej produkowany przez włoską markę Alfa Romeo w latach 1983–1987. 
Historia i opis modelu.
Arna to następca modelu Alfasud. Opracowany przy pomocy firmy Nissan. Dostępny jako 3- lub 5-drzwiowy hatchback. Do napędu używano silników bokser o pojemnościach: 1,2 l, 1,3 l oraz 1,5 l. Moc przenoszona była na oś przednią poprzez 5-biegową manualną skrzynię biegów. Samochód został zastąpiony przez model 33.

</doc>
<doc id="1873506" url="https://pl.wikipedia.org/wiki?curid=1873506" title="Omonia (stacja metra)">
Omonia (stacja metra)

Omonia – stacja metra w Atenach, która znajduje się na skrzyżowaniu linii 1 i 2. Jako pierwsza została otwarta na linii 1. w 1904 roku, a później na linii 2 w 2000 roku. Stacja znajduje się w centrum miasta, pod Platia Omonias.

</doc>
<doc id="1873509" url="https://pl.wikipedia.org/wiki?curid=1873509" title="Veylyar">
Veylyar

Veylar – wioska w rejonie Abşeron w Azerbejdżanie.

</doc>
<doc id="1873512" url="https://pl.wikipedia.org/wiki?curid=1873512" title="Kum (Abşeron)">
Kum (Abşeron)

Kum jest wioską w rejonie Abşeron w Azerbejdżanie.

</doc>
<doc id="1873513" url="https://pl.wikipedia.org/wiki?curid=1873513" title="Masazır">
Masazır

Masazır (także Masazyr i Masazir) - wioska i gmina w rejonie Abşeron w Azerbejdżanie. Populacja wynosi 3,247

</doc>
<doc id="1873514" url="https://pl.wikipedia.org/wiki?curid=1873514" title="Aston Martin DBS (1967)">
Aston Martin DBS (1967)

Aston Martin DBS – samochód sportowy klasy wyższej produkowany przez brytyjską markę Aston Martin w latach 1967 – 1972 oraz 1969 – 1989 jako Aston Martin V8.
Historia i opis modelu.
Dostępny jako 2-drzwiowe coupé. Do napędu użyto silnika V8 o pojemności 5,3 litra. Moc przenoszona była na oś tylną poprzez 5-biegową manualną skrzynię biegów ZF. Samochód został zastąpiony przez model Virage. Samochód był także dostępny jako 2-drzwiowy kabriolet, wersja ta występowała pod nazwą V8 Volante. Łącznie wyprodukowano 4021 egzemplarzy modelu V8 (wliczając Volante i Volare).
W 1972 roku samochód zmienił nazwę na Aston Martin V8.
V8 Vantage.
W 1977 roku przedstawiono sportową odmianę Vantage. Dostępna była jako 2-drzwiowe coupé lub 2-drzwiowy kabriolet. Do napędu użyto silnika V8 o pojemności 5,3 litra. Moc przenoszona była na koła tylne poprzez 5-biegową manualną skrzynię biegów. Został zastąpiony przez model Virage/V8 Vantage. Przez cały okres produkcji powstało 534 egzemplarze.

</doc>
<doc id="1873515" url="https://pl.wikipedia.org/wiki?curid=1873515" title="Mehdiabad">
Mehdiabad

Mehdiabad - osada i gmina w rejonie Abşeron w Azerbejdżanie. Populacja wynosi 6,616.

</doc>
<doc id="1873516" url="https://pl.wikipedia.org/wiki?curid=1873516" title="Məmmədli">
Məmmədli

Məmmədli (także, Falmay-Mahomedly, Magamedly, Magomedli, Magomedly, Mamedi, i Mamedli) - wioska i gmina w rejonie Abşeron w Azerbejdżanie. Populacja wynosi 2,758

</doc>
<doc id="1873517" url="https://pl.wikipedia.org/wiki?curid=1873517" title="Buchen">
Buchen

Niemcy:
Szwajcaria:
Zobacz też:

</doc>
<doc id="1873520" url="https://pl.wikipedia.org/wiki?curid=1873520" title="Ellwangen">
Ellwangen

Niemcy:

</doc>
<doc id="1873522" url="https://pl.wikipedia.org/wiki?curid=1873522" title="Morska Wola">
Morska Wola

Morska Wola – osada polska w Paranie w Brazylii. Założona w okresie międzywojennym z inicjatywy działaczy na rzecz kolonii polskich.
Morska Wola, założona ok. 1934, została podzielona na 286 działek po 25 ha i 62 działki miejskie po 100 x 60 metrów każda. Pierwsi osadnicy wyjechali w roku 1935. Koszt osadzenia jednej rodziny wynosił 3000 zł (ogromną większość pochłaniały koszty podróży, gdyż bez kosztów biletów było to 735 zł). W roku 1937 Morska Wola była zamieszkana w 50%. W wyniku nieprzychylnego stanowiska rządu Brazylii, opinii publicznej oraz braku zainteresowania emigracją do Brazylii (popularniejszym kierunkiem były Argentyna i Paragwaj), akcję zakończono w roku 1938.

</doc>
<doc id="1873524" url="https://pl.wikipedia.org/wiki?curid=1873524" title="Begonia Bowera">
Begonia Bowera

Begonia Bowera ("Begonia bowerae") – gatunek rośliny z rodziny begoniowatych. W stanie dzikim rośnie w środkowym Meksyku. Jest uprawiana jako roślina ozdobna, w Polsce głównie jako roślina pokojowa. Ogrodnicy zaliczają ją do grupy begonii drobnolistnych o ozdobnych liściach. W uprawie znajdują się głównie ozdobne kultywary.
Morfologia.
Typowa odmiana ma wzniesiony pokrój i żywozielone, sercowato-okrągłe i niesymetryczne liście o czarnobrązowych brzegach, kwiaty są drobne, delikatnie różowo nakrapiane. W uprawie najczęściej spotyka się odmianę `Tiger`, zwaną też begonią tygrysią. Charakteryzuje się ona brązowymi liśćmi z jasnozielonymi plamami przypominającymi odcisk kociej łapy. Brzegi blaszki liściowej są owłosione długi włoskami.

</doc>
<doc id="1873525" url="https://pl.wikipedia.org/wiki?curid=1873525" title="Anja Parson">
Anja Parson



</doc>
<doc id="1873526" url="https://pl.wikipedia.org/wiki?curid=1873526" title="Karol II Jan Amadeusz">
Karol II Jan Amadeusz

Karol II Jan Amadeusz (ur. 23 czerwca 1489 – zm. 16 kwietnia 1496) – książę Sabaudii i Piemontu, hrabia Aosty i Maurienne 1490-1496, tytularny król Cypru i Jerozolimy 1490-1496, margrabia Saluzzo 1490-1496. Faktycznym władcą była jego matka Blanka.
Karol II był jedynym synem Karola I Wojownika z dynastii sabaudzkiej i Blanki de Montferrat (1472-1519), córki Wilhelma VIII Paleologa, margrabiego Montferratu i Elisabetty Marii Sforzy, córki Franciszka I, księcia Mediolanu. Przyczyną śmierci niespełna siedmioletniego Karola był upadek z własnego łóżka.
Po jego śmierci tytuł przeszedł na Filipa II Sabaudzkiego.
Ordery.
 Najwyższy Order Zwiastowania Najświętszej Marii Panny (Order Annuncjaty) kawaler, a od 1490 Wielki Mistrz Zakonu Łańcucha (pierwotna nazwa orderu)

</doc>
<doc id="1873527" url="https://pl.wikipedia.org/wiki?curid=1873527" title="Begonia bowerae">
Begonia bowerae



</doc>
<doc id="1873528" url="https://pl.wikipedia.org/wiki?curid=1873528" title="Begonia boweri">
Begonia boweri



</doc>
<doc id="1873529" url="https://pl.wikipedia.org/wiki?curid=1873529" title="Begonia tygrysia">
Begonia tygrysia



</doc>
<doc id="1873531" url="https://pl.wikipedia.org/wiki?curid=1873531" title="Tonga na letnich igrzyskach olimpijskich">
Tonga na letnich igrzyskach olimpijskich

Tonga na letnich igrzyskach olimpijskich – jak dotychczas Wyspy Tonga uczestniczyły 9 razy w letnich igrzyskach olimpijskich (LIO). Po raz pierwszy wystąpiły w roku 1984 w Los Angeles. Jedynym medalistą olimpijskim z tego państwa jest aktualnie bokser wagi superciężkiej Paea Wolfgramm z LIO 1996 w Atlancie.

</doc>
<doc id="1873533" url="https://pl.wikipedia.org/wiki?curid=1873533" title="Halowe rekordy Azji w lekkoatletyce">
Halowe rekordy Azji w lekkoatletyce

Halowe rekordy Azji w lekkoatletyce – najlepsze wyniki w historii lekkoatletyki uzyskane przez zawodników z Azji, które zostały uzyskane podczas zawodów w hali.

</doc>
<doc id="1873538" url="https://pl.wikipedia.org/wiki?curid=1873538" title="Again (drużyna e-sportowa)">
Again (drużyna e-sportowa)

Again (zapisywana jako AGAiN) – polska drużyna e-sportowa istniejąca w latach 2009–2014.
Again odniosła liczne sukcesy w dyscyplinie "Counter-Strike", między innymi mistrzostwo World Cyber Games 2006, World Cyber Games 2009 i World Cyber Games 2011, a także trzecie miejsce na World eSports Masters 2011. Again była drugą drużyną w historii World Cyber Games (po Team 3D), która została wpisana do Hall of Fame.
Skład.
Pierwotny skład drużyny (2009–2010):

</doc>
<doc id="1873541" url="https://pl.wikipedia.org/wiki?curid=1873541" title="Durga pudźa">
Durga pudźa



</doc>
<doc id="1873544" url="https://pl.wikipedia.org/wiki?curid=1873544" title="Włocłavia Włocławek">
Włocłavia Włocławek

Włocławski Klub Piłkarski Włocłavia Włocławek – polski klub piłkarski działający we Włocławku. Obecnie występuje w IV lidze.
Stadion.
Włocłavia posiadała własny obiekt przy ulicy Chopina 49/51 którego pojemność wynosiła 2.000 miejsc siedzących (wszystkie były zadaszone). Na walnym zebraniu WKP Włocłavia w dniu 21 grudnia 2015 roku członkowie klubu wyrazili zgodę na sprzedaż pozostałej części stadionu przy Chopina 49/51. Dzięki pieniądzom zarobionym ze sprzedaży swojego obiektu sportowego Włocłavia spłaciła swój dług wobec firmy Molewski (była to kwota około 600 tys. złotych).
Obecnie Włocłavia swoje mecze rozgrywa na przebudowanym stadionie OSiR, wcześniej był to obiekt który należał do lokalnego rywala Kujawiaka Włocławek, który wycofał się z rozgrywek.
Zarząd klubu.
21 września 2020 skład zarządu prezentował się następująco:

</doc>
<doc id="1873546" url="https://pl.wikipedia.org/wiki?curid=1873546" title="Modena (zespół F1)">
Modena (zespół F1)



</doc>
<doc id="1873549" url="https://pl.wikipedia.org/wiki?curid=1873549" title="Ludwik I Sabaudzki">
Ludwik I Sabaudzki

Ludwik I Sabaudzki (ur. 21 lutego 1413 w Genewie, zm. 29 stycznia 1465 w Lyonie) – książę Sabaudii i Piemontu, hrabia Aosty i Maurienne 1440–1465.
Ludwik był synem księcia Amadeusza VIII i Marii Burgundzkiej, córki Filipa II Śmiałego, księcia Burgundii. 1 listopada 1433 (lub 12 lutego 1434) w Chambéry ożenił się z Anną Lusignan (1419–1462), księżniczką Cypru i Jerozolimy, córką króla Janusa. Miał z nią 18 dzieci:
W 1453 żona Ludwika otrzymała od Małgorzaty de Charny Całun Turyński, który od tego momentu stał się własnością dynastii sabaudzkiej (do upadku królestwa włoskiego w 1946).
Ordery.
 Najwyższy Order Zwiastowania Najświętszej Marii Panny (Order Annuncjaty) w 1431, od 1440 Wielki Mistrz Zakonu Łańcucha (pierwotna nazwa orderu)

</doc>
<doc id="1873560" url="https://pl.wikipedia.org/wiki?curid=1873560" title="Holger Stanislawski">
Holger Stanislawski

Holger Stanislawski (ur. 26 września 1969 w Hamburgu) – niemiecki piłkarz grający na pozycji obrońcy, trener.
Kariera piłkarska.
Holger Stanislawski karierę piłkarską rozpoczął w juniorach Barsbütteler SV, następnie grał w Hamburgerze SV. Po pobycie w Hamburgu wrócił do Barsbütteler SV, w którym w 1988 roku rozpoczął profesjonalną karierę. W 1992 roku przeszedł do Concordii Hamburg, w którym grał do 1993 roku. Następnie przeszedł do FC St. Pauli, gdzie grał przez 11 lat, w którym w 2004 roku zakończył karierę piłkarską.
Kariera trenerska.
Holger Stanislawski po zakończeniu kariery rozpoczął karierę trenerską. W 2006 roku został trenerem FC St. Pauli, który prowadził do 2007 roku. Jednak po roku w 2008 roku wrócił do FC St. Pauli, gdzie był trenerem do 30 czerwca 2011 roku. W latach 2011-2012 był trenerem TSG 1899 Hoffenheim, a od 14 maja 2012 do 19 maja 2013 roku był trenerem 1. FC Köln.

</doc>
<doc id="1873561" url="https://pl.wikipedia.org/wiki?curid=1873561" title="Obrzęk Reinkego">
Obrzęk Reinkego

Obrzęk Reinkego (łac. "oedema Reinke") jest chorobą fałdów głosowych. Występuje w szczelinowatej przestrzeni podnadbłonkowej fałdów głosowych (przestrzeni Reinkego), która nie posiada gruczołów i naczyń limfatycznych. Obrzęk występuje głównie obustronnie, niesymetrycznie na fałdach głosowych; przeważnie na ich górnej powierzchni, w przedniej części.
Przyczyny.
Głównymi przyczynami jest stałe i powtarzające się drażnienie śluzówki krtani. Podrażnienia mogą być powodowane wdychaniem przemysłowych toksyn wziewnych (praca w zanieczyszczonych chemicznie i nie wentylowanych pomieszczeniach), wdychanie dymu tytoniowego, ciągłe i powtarzające się nadwyrężanie głosu (np. nauczyciele).
Objawy.
Pierwszymi objawami Obrzęku Reinkego jest chrypka (bez bólu gardła czy innych objawów przeziębienia), następnie głos staje się coraz bardziej zachrypnięty, a w przypadku obrzęków dużych (nieleczonych) występują u chorego duszności, trudności z oddychaniem oraz chrapanie.
Leczenie.
Leczenie odbywa się mikrochirurgiczne.

</doc>
<doc id="1873565" url="https://pl.wikipedia.org/wiki?curid=1873565" title="Redukcja ejdetyczna">
Redukcja ejdetyczna

Redukcja ejdetyczna (także redukcja eidetyczna) – jedna z metod fenomenologii, stosowana obok redukcji transcendentalnej (epoche fenomenologicznego). Cytując Romana Ingardena, fenomenologia ma na celu dotarcie do „apriorycznego poznania istoty przedmiotów".
Opierając się na relacji między podmiotem a przedmiotem badania, redukcja ejdetyczna stara się dotrzeć do istoty zjawiska, wynikającej z istoty faktu (prafenomenu). „Istota sama w sobie”, niezmiennik, jest tutaj trzonem zjawiska niezależnym od wszelkich uwarunkowań kulturowych, socjologicznych itp., bazującym jedynie na naszym umysłowym poznaniu.
Częstą ilustracją zjawiska jest przykład krzesła: w redukcji ejdetycznej odrzucamy wszystko, co wiemy o jego funkcji, zastosowaniu, kontekście, w jaki zostało wpisane. Odrzucamy „cechy krzesła” tak długo, aż odrzucenie kolejnej przestałoby czynić z tego przedmiotu krzesło.
Redukcja ejdetyczna znalazła szerokie zastosowanie nie tylko w filozofii, ale także w wielu innych dziedzinach, m.in. sztukach plastycznych i literaturze. Znanym przykładem może być działalność kubistów, zwłaszcza tworzących pod silnymi wpływami fenomenologii Georges'a Braque'a i Pabla Picassa. Jako sztandarowy przykład fenomenologii w sztukach plastycznych podaje się często wizerunek byka stworzony przez tego ostatniego.

</doc>
<doc id="1873569" url="https://pl.wikipedia.org/wiki?curid=1873569" title="Amadeusz IX Sabaudzki">
Amadeusz IX Sabaudzki

Amadeusz IX Sabaudzki (ur. 1 lutego 1435 w Thonon-les-Bains, zm. 30 marca 1472 w Vercelli) – książę Sabaudii i Piemontu, hrabia Aosty i Maurienne (1465–1472), błogosławiony Kościoła katolickiego.
Życiorys.
Amadeusz IX był najstarszym synem Ludwika I z dynastii sabaudzkiej i Anny de Lusignan, księżniczki Cypru i Jerozolimy, córki króla Janusa. Znany był ze swojej miłości i troski o ubogich, początkowo chciał wstąpić do stanu duchownego. Kiedy w 1471 roku jego stan pogorszył się ze względu na epilepsję, faktyczna władza przeszła w ręce jego żony, która została regentką po jego śmierci rok później. Poświęcił się wówczas działalności charytatywnej. Umierając w wieku zaledwie 37 lat, powiedział do poddanych na łożu śmierci: "Bądźcie sprawiedliwi, kochajcie potrzebujących i biednych, a Pan da pokój waszemu krajowi". Pochowano go w katedrze w Vercelli, gdzie do dziś znajdują się jego relikwie.
Małżeństwo i potomstwo.
W 1452 ożenił się z Jolantą de Valois (1434–1478), księżniczką francuską, córką Karola VII. Para miała 10 dzieci:
Kult.
Amadeusz IX został beatyfikowany w 1677 przez papieża Innocentego XI.
Jego wspomnienie obchodzone jest w Kościele katolickim w dies natalis (30 marca).
Jest patronem panujących oraz rodzin.
W ikonografii często ukazuje się go, jako księcia rozdającego jałmużnę z napisem "Diligite pauperes", 'kochaj ubogich'.
Ordery.
 Najwyższy Order Zwiastowania Najświętszej Marii Panny (Order Annuncjaty) kawaler, a od 1465 Wielki Mistrz Zakonu Łańcucha (pierwotna nazwa orderu).

</doc>
<doc id="1873570" url="https://pl.wikipedia.org/wiki?curid=1873570" title="Memories (singel Davida Guetty)">
Memories (singel Davida Guetty)

Memories – utwór electro house stworzony przez Davida Guettę na jego czwarty album studyjny, "One Love" (2009).
Utwór jest czwartym singlem promującym album. W kompozycji swojego głosu gościnnie użyczył Kid Cudi. W utworze wykorzystano sample z utworu Right Here Right Now Fatboy Slima.

</doc>
<doc id="1873571" url="https://pl.wikipedia.org/wiki?curid=1873571" title="Ciacho">
Ciacho

Ciacho – polska komedia w reżyserii Patryka Vegi, której premiera odbyła się na początku 2010. Zdjęcia trwały 27 dni i zakończyły się w sierpniu 2009.
W przeciągu 31 dni wyświetlania w polskich kinach wpływy ze sprzedaży biletów osiągnęły wielkość 15 539 950 zł.
Fabuła.
Basia (Marta Żmuda Trzebiatowska) pracuje jako podkomisarz w Centralnym Biurze Śledczym. Jest szaleńczo zakochana w swoim szefie – inspektorze Janie Kępskim (Tomasz Kot), jednym z największych autorytetów w polskiej policji.
Tymczasem dochodzi do napadu na transport kokainy. Podczas akcji ceniony oficer Kępski ujawnia swoje prawdziwe oblicze. Towarzysząca mu Basia zostaje aresztowana pod zarzutem współpracy z organizacją przestępczą oraz zabójstwa dwóch gangsterów i policjanta na służbie.
Obciążające dziewczynę zeznania składa gangster o pseudonimie „Ciasny Wiesiek” (Wojciech Mecwaldowski). Pięknej podkomisarz grozi 25 lat pozbawienia wolności. Dziewczyna dostaje obrońcę z urzędu. Niestety, adwokat Elżbieta Rudnicka (Marieta Żukowska) do tej pory prowadziła jedynie sprawy rozwodowe. W tej sytuacji bracia Basi – ginekolog Dawid (Tomasz Karolak), informatyk Krzyś (Marcin Bosak) oraz miłośnik sztuk walki Karolek (Paweł Małaszyński) – postanawiają zrobić wszystko, by uratować siostrę. Na początek zamierzają zmusić przebywającego w szpitalu „Ciasnego Wieśka” do zmiany zeznań.
Obsada aktorska.
W filmie wystąpili:
Gościnnie:
Ścieżka dźwiękowa.
Ciacho – album z muzyką do filmu "Ciacho", wydany w dniu premiery filmu – 8 stycznia 2010 roku.

</doc>
<doc id="1873573" url="https://pl.wikipedia.org/wiki?curid=1873573" title="TLC Match">
TLC Match



</doc>
<doc id="1873574" url="https://pl.wikipedia.org/wiki?curid=1873574" title="Őrzöm a lángot">
Őrzöm a lángot

Őrzöm a lángot (węg. "Trzymam płomień") – dwudziesty album zespołu Bikini, wydany na CD i MC.

</doc>
<doc id="1873575" url="https://pl.wikipedia.org/wiki?curid=1873575" title="Język wegetujący">
Język wegetujący



</doc>
<doc id="1873576" url="https://pl.wikipedia.org/wiki?curid=1873576" title="Gabriele Lesser">
Gabriele Lesser

Gabriele Alexandra Lesser (ur. 16 maja 1960 we Frankfurcie nad Menem) – niemiecka dziennikarka i historyk, specjalizująca się w temacie II wojny światowej i okupacji Polski, republik bałtyckich i Ukrainy w latach 1939–1945.
Jest korespondentką czasopism niemieckich, austriackich i szwajcarskich, regularnie publikuje wiadomości, reportaże i analizy o Polsce, Ukrainie, republikach bałtyckich i obwodzie kaliningradzkim. Napisała szereg książek o współczesnej Polsce, historii tajnych kompletów w Krakowie podczas II wojny światowej oraz przewodnik po Mazurach i Pojezierzu Mazurskim.

</doc>
<doc id="1873577" url="https://pl.wikipedia.org/wiki?curid=1873577" title="Innocenty (Figurowski)">
Innocenty (Figurowski)

Innocenty, imię świeckie Iwan Appołonowicz Figurowski (ur. 22 lutego 1863 w Panowskim, zm. 28 czerwca 1931 w Pekinie) – rosyjski biskup prawosławny, zwierzchnik misji w Chinach. 
Urodził się w rodzinie kapłana prawosławnego. Jego matka po śmierci męża została mniszką, przyjmując imię Manefa. W 1878 podjął naukę w seminarium duchownym w Tomsku, którą przerwał po trzecim roku. W 1883 podjął pracę psalmisty w cerkwi Wprowadzenia Matki Bożej do Świątyni w Błachtinsku, gdzie ożenił się z córką proboszcza, Anną Siejmową. W roku następnym przyjął święcenia kapłańskie, chociaż dopiero w 1888 uzupełnił swoją edukację w seminarium duchownym w Petersburgu. 
Po śmierci żony złożył w 1890 śluby monastyczne, studiując równocześnie w Akademii Duchownej w Petersburgu. Jej dyplom uzyskał w 1892. Już dwa lata później został podniesiony do godności archimandryty i wyznaczony na zwierzchnika misyjnego monasteru Opieki Matki Bożej w Moskwie. Po kolejnych dwóch latach przeniesiony na funkcję zwierzchnika rosyjskiej misji prawosławnej w Chinach, wyjechał do Pekinu. 3 czerwca 1902 miała miejsce jego chirotonia biskupia – otrzymał godność biskupa peresławskiego, wikariusza eparchii włodzimierskiej. Faktycznie jednak biskup Innocenty nie pełnił obowiązków biskupich, lecz wrócił do Chin, gdzie stał na czele misji do końca życia. Nauczył się języka chińskiego i opracował słownik chińsko-rosyjski w sześciu tomach, wydany w Pekinie w 1906. 
W marcu 1918 otrzymał godność arcybiskupa Pekinu. Na krótko przed śmiercią podniesiony do godności metropolity. Zmarł 28 czerwca 1931 i został pochowany w znajdującej się na terenie kompleksu budynków misji cerkwi Świętych Nowomęczenników Chińskich, niezachowanej do naszych czasów.

</doc>
<doc id="1873578" url="https://pl.wikipedia.org/wiki?curid=1873578" title="Parafia Trójcy Świętej w Montrealu">
Parafia Trójcy Świętej w Montrealu

Parafia Trójcy Świętej w Montrealu (ang. "Holy Trinity Parish", fr. "Paroisse Sainte-Trinite") – parafia rzymskokatolicka położona w zachodniej części Montrealu, w prowincji Quebec w Kanadzie.
Jest ona wieloetniczną parafią w Point Saint Charles, z mszą św. w j. polskim dla polskich imigrantów.
Historia parafii.
W związku z rosnąca liczbą polskich imigrantów w zachodniej części Montrealu, wystąpili oni o zezwolenie na utworzenie dla nich osobnego ośrodka parafialnego. Po zbadaniu sprawy przez delegata arcybiskupa otrzymali oni zgodę na utworzenie polskiej misji pod wezwaniem Trójcy Świętej obejmującej swym zasięgiem Point Saint Charles. Pierwszą mszę św. odprawiono 11 czerwca 1916 roku w sali szkoły św. Karola. Celebrował ją znający nieco język polski redemptorysta pochodzenia belgijskiego, Evariste Vrydaegs. Jemu też władze kościelne powierzyły prowadzenie misji. Misja w tym czasie liczyła ok. 200 rodzin tj. około 800 osób.
W 1917 roku misja została przeniesiona do francuskiego kościoła św. Józefa przy ulicy Richmond, gdzie nabożeństwa były odprawiane aż do 31 marca 1933 roku.
4 października 1933, arcybiskup Montrealu powołał parafię Trójcy Świętej, zaś poświęcenie kamienia węgielnego dokonano w rocznicę odzyskania niepodległości przez Polskę – 11 listopada 1933 roku.
Pierwsza msza św. odbyła się 6 maja 1934 roku.
Uroczystość poświęcenia kościoła odbyła się 19 maja 1935 roku.
Kustodia franciszkańska w Kanadzie.
W 1973 roku Kapituła amerykańskiej Prowincji franciszkańskiej św. Antoniego, zdecydowała o przekazaniu obsługiwanych w Montrealu parafii, polskiej Prowincji Matki Bożej Niepokalanej. W ten sposób utworzona została franciszkańska Kustodia pod wezwaniem św. Maksymiliana Marii Kolbego w Kanadzie. Po podziale Prowincji Matki Bożej Niepokalanej w 1986 roku Kustodia ta stała się częścią nowo utworzonej Prowincji św. Maksymiliana w Gdańsku.

</doc>
<doc id="1873580" url="https://pl.wikipedia.org/wiki?curid=1873580" title="Czekając na barbarzyńców (powieść)">
Czekając na barbarzyńców (powieść)

Czekając na barbarzyńców (ang. "Waiting for the Barbarians") – powieść południowoafrykańskiego noblisty, J.M. Coetzee. Opowiada o oczekiwaniu na rzekomo planowany przez barbarzyńców najazd na peryferyjne miasteczko fikcyjnego Imperium. Narracja prowadzona jest z punktu widzenia bezimiennego głównego bohatera, namiestnika miasta.
Fabularnie utwór nawiązuje m.in. do wydanej w 1940 powieści "Pustynia Tatarów" włoskiego pisarza Dino Buzzatiego.
Fabuła i streszczenie.
W miasteczku zjawia się pułkownik tajnej policji Joll, odpowiedzialny za rekonesans przed ekspedycją karną przeciw szykującym się do wojny barbarzyńcom, zamieszkującym pustynie wzdłuż granic Imperium. Pułkownik dokonuje krwawych tortur, jedna z jego ofiar, młoda dziewczyna z barbarzyńskiego plemienia, zostaje przygarnięta przez głównego bohatera, namiestnika miasta. Namiestnik w miarę rozwoju zdarzeń buntuje się przeciw fali przemocy, za co zostaje poddany represjom. Pomaga uciec dziewczynie, trafia do więzienia. W końcu przeciw barbarzyńcom wyrusza ekspedycja karna. Wraca wkrótce, wyniszczona przez warunki klimatyczne i nieznajomość terenu. Barbarzyńcy nie zjawiają się.

</doc>
<doc id="1873582" url="https://pl.wikipedia.org/wiki?curid=1873582" title="J.M. Coetzee">
J.M. Coetzee



</doc>
<doc id="1873587" url="https://pl.wikipedia.org/wiki?curid=1873587" title="Studium (szachy)">
Studium (szachy)

Studium, etiuda – kompozycja szachowa, która jedna ze stron ma zrealizować pomysł bez ograniczenia liczby posunięć.
Zadaniem studium są dwie możliwości:
Pozycja studium przypomina końcówkę i jest bliższa grze praktycznej niż inne działy kompozycji szachowej.
Studium dzielimy na analityczne lub kombinacyjne.
Rozwiązanie studium powinno być jedynym rozwiązaniem.
Najwybiniejsi autorzy studiów to: André Chéron, G. Kasparian, W. Korolkow, W. i M. Płatonowie, Ladislav Prokeš, Richard Réti, Henri Rinck, Aleksy Troicki.
Największe kolekcje studiów ułożyli: C. Lafora (18 000), G. Kasparian i F. Bondarenko (po 15 000). W Polsce ten dział kompozycji propaguje Jan Rusinek.

</doc>
<doc id="1873590" url="https://pl.wikipedia.org/wiki?curid=1873590" title="Most Krymski (Moskwa)">
Most Krymski (Moskwa)

Most Krymski () – stalowy most wiszący nad rzeką Moskwą w stolicy Rosji, Moskwie.
Most znajduje się około 1800 metrów na południowy zachód od Kremla i jest jednym z najwęższych odcinków moskiewskiej obwodnicy Sadowej. Istniejący obecnie most został oddany do użytku 1 maja 1938, jako część planu przebudowy centrum Moskwy.
Historia mostu sięga roku 1786, kiedy to przeprawa została wykonana po raz pierwszy jako konstrukcja drewniana. Był on wielokrotnie przebudowywany z powodu częstych uszkodzeń powodowanych przez lód i powodzie. W 1873 całkowicie zmieniono konstrukcję mostu z drewnianej na stalową.
Most ma 688 m długości całkowitej, z czego 262,5 m przypada na przęsła zawieszone bezpośrednio nad rzeką. Główną jego częścią jest główne przęsło o długości 168 metrów; są też dwa krótkie przęsła o długości 47,25 m. Most posiada cztery prawie 29-metrowe pylony, a jego masa wynosi 10 tysięcy ton. 
W Moskwie most nazywany jest „ulubionym miejscem samobójców” (ros. "любимое место самоубийц"), ze względu na dużą liczbę popełnianych tam samobójstw.

</doc>
<doc id="1873595" url="https://pl.wikipedia.org/wiki?curid=1873595" title="Jianhua Zhu">
Jianhua Zhu



</doc>
<doc id="1873596" url="https://pl.wikipedia.org/wiki?curid=1873596" title="Raja listnik">
Raja listnik

Raja listnik, listnik ("Rajella fyllae") – gatunek ryby chrzęstnoszkieletowej z rodziny rajowatych (Rajidae). Gatunek typowy rodzaju "Rajella".
Występowanie.
Północny Atlantyk od Islandii do Gibraltaru, na południowym obszarze występowania rzadka.
Występuje na głębokościach od 170 do 2025 m, zwykle od 300 do 800 m, w temperaturze do 7º C. 
Cechy morfologiczne.
Osiąga długość do około 55 cm. Ciało spłaszczone grzbietobrzusznie o kształcie rombowatej tarczy, płetwy piersiowe zaokrąglone. Pysk krótki, rozwartokątny, zakończony małym szpicem. Pomiędzy oczami silne kolce, nieregularny rząd kolców biegnie wzdłuż linii środkowej grzbietu i trzonu ogonowego. Po bokach trzony ogonowego również kilka nieregularnych rzędów kolców. Uzębienie składa się z 30–38 zębów, niskich, stożkowatych. Dwie małe płetwy grzbietowe łączą się z sobą na końcu trzonu ogonowego. Płetwa ogonowa zredukowana. Brak płetwy odbytowej.
Strona grzbietowa popielatoszara do czerwonobrązowej z nieregularnie rozmieszczonymi okrągłymi, ciemnobrązowawymi plamami. Strona brzuszna biaława, jasnoszara lub jasnobrązowa.
Odżywianie.
Żywi się początkowo skorupiakami, później także małymi rybami żyjącymi przy dnie.
Rozród.
Ryba jajorodna.

</doc>
<doc id="1873597" url="https://pl.wikipedia.org/wiki?curid=1873597" title="Rajella fyllae">
Rajella fyllae



</doc>
<doc id="1873598" url="https://pl.wikipedia.org/wiki?curid=1873598" title="Karabin Springfield M1855">
Karabin Springfield M1855

Karabin Springfield M1855 – amerykański regulaminowy karabin o zapłonie kapiszonowym, zaprojektowany przez Springfield Armory. 
Lufa o długości 1016 mm posiadała gwint trój-bruzdowy, prawoskrętny. Mimo zasięgu skutecznego wynoszącego nawet 1000 m, celownik ustawiono na odległość 823 m. Najczęściej stosowano w nim kapiszony na papierowej taśmie. Jednakże były one drogie i powolne w produkcji. Wobec tego wojska Unii przyjęły zmodernizowany wariant, M1861, przystosowany do kapiszonów miedzianych z uproszczonymi przyrządami celowniczymi. Ostateczna wersja, wz. 1863, miała także nowy, wzmocniony kurek. 
Karabin był używany podczas wojny Yakima oraz wojny secesyjnej. Podczas tej drugiej podstawową bronią używaną przez obie strony konfliktu. Później karabin został wyparty przez nowsze konstrukcje.

</doc>
<doc id="1873599" url="https://pl.wikipedia.org/wiki?curid=1873599" title="Begonia barszczolistna">
Begonia barszczolistna

Begonia barszczolistna ("Begonia heracleifolia") – gatunek rośliny z rodziny begoniowatych. W stanie dzikim rośnie w południowym (stany Tabasco i Chiapas), północnym i środkowym Meksyku oraz w Ameryce Środkowej: Belize, Gwatemala, Honduras, Panama. Jest w wielu krajach świata uprawiana jako roślina ozdobna, w Polsce głównie jako roślina pokojowa. Ogrodnicy zaliczają ją do grupy begonii wielkolistnych o ozdobnych liściach. W uprawie znajdują się głównie ozdobne kultywary.
Morfologia.
Ma duże, dłoniasto, głębokowcinane liście na silnie owłosionych ogonkach. Liście wybarwione są na ciemnobrązowy kolor z jasnozielonymi, plamami wzdłuż głównych nerwów. Owłosione są również brzegi blaszki liściowej. Ma krótką łodygę i tworzy szerokie rozety liściowe, ich ciekawy kształt, barwne plamy i owłosienie stanowią o głównych walorach dekoracyjnych tego gatunku begonii. W uprawie mieszkaniowej osiąga wysokość do 30 cm. Ze skrzyżowania "Begonia heracleifolia" i "Begonia peponifolia" otrzymano begonię rącznikolistną ("Begonia ×ricinofolia").
Uprawa.
Ma podobne wymagania uprawowe, jak begonia królewska.

</doc>
<doc id="1873600" url="https://pl.wikipedia.org/wiki?curid=1873600" title="Begonia heracleifolia">
Begonia heracleifolia



</doc>
<doc id="1873605" url="https://pl.wikipedia.org/wiki?curid=1873605" title="Angus Eve">
Angus Eve

Angus Eve (ur. 23 lutego 1972 roku w Carenage) – piłkarz pochodzący z Trynidadu i Tobago. Grał na pozycji pomocnika. Jest rekordzistą pod względem ilości spotkań rozegranych w meczach reprezentacji Trynidadu i Tobago.
Kariera reprezentacyjna.
W reprezentacji Trynidadu i Tobago zadebiutował 4 kwietnia 1994, podczas spotkania rozgrywanego w ramach Pucharu Karaibów przeciwko Barbadosowi. Szybko stał się ważną postacią w drużynie. Przez całą karierę rozegrał 117 spotkań w kadrze i zdobył 34 bramki. Zrezygnował z dalszych występów w drużynie narodowej w 2006 roku, gdy nie znalazł się w składzie na Mistrzostwa Świata w 2006 roku. Zawiesił również swoje dalsze występy w drużynach klubowych i rozpoczął pracę trenera. Na początku pracował jako asystent byłego reprezentanta Anglii Terry'ego Fenwicka w klubie San Juan Jabloteh. W kwietniu 2009 został asystentem trenera w klubie Ma Pau.

</doc>
<doc id="1873608" url="https://pl.wikipedia.org/wiki?curid=1873608" title="Joanna Schiller-Walicka">
Joanna Schiller-Walicka

Joanna Helena Schiller-Walicka, z domu Schiller de Schildenfeld (ur. 8 stycznia 1957 w Krakowie) – polska historyczka, doktor habilitowana nauk humanistycznych.
Życiorys.
Ukończyła XLXIX Liceum Ogólnokształcące im. Zygmunta Modzelewskiego w Warszawie. W latach 1975-1979 studiowała historię na Wydziale Historycznym Uniwersytetu Warszawskiego. Po stażu w Bibliotece Polskiej Akademii Nauk, od 1980 r. pracuje w Instytucie Historii Nauki PAN – od 2003 r. jako kierownik Sekcji Dziejów Oświaty; od 2008 r. na stanowisku docenta. W latach 2002-2014 wykładała w Uniwersytecie Kardynała Stefana Wyszyńskiego, na Wydziale Nauk Pedagogicznych – od 2009 r. na stanowisku profesora. 
Jest członkiem założycielem Towarzystwa Historii Edukacji; członkiem Polsko-Rosyjskiej Komisji Historycznej PAN–RAN; Komisji Badań nad Historią Syberii; od 2007 r., jest członkiem Komitetu Kasy im. Józefa Mianowskiego – Fundacji Popierania Nauki, od 2009 r. jej sekretarzem. Redaktor naczelna „Rozpraw z Dziejów Oświaty”, członek komitetu redakcyjnego Monografii z Dziejów Oświaty. Zajmuje się historią oświaty XIX w. – szkolnictwem średnim i wyższym w Królestwie Polskim i w Rosji.

</doc>
<doc id="1873609" url="https://pl.wikipedia.org/wiki?curid=1873609" title="Hartmut Schade">
Hartmut Schade

Hartmut Schade (ur. 13 listopada 1954 w Radebergu) – były niemiecki piłkarz występujący na pozycji pomocnika. Trener piłkarski.
Kariera klubowa.
Schade karierę rozpoczynał jako junior w klubie BSG Robotron Radeberg. W 1968 roku trafił do juniorskiej ekipy Dynama Drezno. W 1972 roku został włączony do jego pierwszej drużyny. W 1973 roku zdobył z klubem mistrzostwo NRD. W 1976 roku, 1977 roku oraz w 1978 roku ponownie wygrywał z zespołem mistrzostwo NRD. W 1977 roku, 1982 roku oraz w 1984 roku zdobył z Dynamem natomiast Puchar NRD. W 1984 roku zakończył karierę. W latach 1996-1998 Schade był trenerem Dynama Drezno.
Kariera reprezentacyjna.
W reprezentacji NRD Schade zadebiutował 12 października 1975 roku w wygranym 2:1 meczu eliminacji Mistrzostw Europy 1976 z Francją. 31 lipca 1976 roku wygranym 3:1 finałowym spotkaniu Letnich Igrzysk Olimpijskich z Polską strzelił pierwszego gola w drużynie narodowej. Po raz ostatni w kadrze zagrał 31 stycznia 1980 roku w wygranym 1:0 towarzyskim pojedynku z Hiszpanią. W latach 1975–1980 w drużynie narodowej rozegrał w sumie 31 spotkań i zdobył 5 bramek.

</doc>
<doc id="1873611" url="https://pl.wikipedia.org/wiki?curid=1873611" title="Filip II Sabaudzki">
Filip II Sabaudzki

Filip II Sabaudzki (ur. 5 lutego 1438 w Genewie, zm. 7 listopada 1497 w Chambéry) – książę Sabaudii i Piemontu, hrabia Aosty i Maurienne 1496-1497.
Filip II był synem Ludwika I z dynastii sabaudzkiej i Anny de Lusignan, księżniczki Cypru i Jerozolimy, córki króla Janusza. 6 kwietnia 1472 ożenił się z Małgorzatą de Bourbon (1438-1483), córką Karola I, księcia Burbonii. Para miała troje dzieci:
11 listopada 1485 w Moulins Filip ożenił się z Klaudią z Brosse (1450-1513), córką Jana I, hrabiego Penthièvre. Para miała razem sześcioro dzieci:
Z dwoma kochankami Filip miał co najmniej ośmioro dzieci. Z Liberą Portoneri:
Z Boną di Romagnano Filip miał:
Ordery.
 Najwyższy Order Zwiastowania Najświętszej Marii Panny (Order Annuncjaty) kawaler, a od 1496 Wielki Mistrz Zakonu Łańcucha (pierwotna nazwa orderu)

</doc>
<doc id="1873613" url="https://pl.wikipedia.org/wiki?curid=1873613" title="Karabin Springfield M1861">
Karabin Springfield M1861

Karabin Springfield M1861 – zmodyfikowana wersja M1855. Kominek został przystosowany do ładowania miedzianym kapiszonem, zamiast taśmy kapiszonowej Maynarda, która okazała się być zawodna (zwłaszcza podczas deszczu) i droga w produkcji. Kolejną różnicą był fakt, iż model 1861 nigdy nie był produkowany z dwiema taśmami, oplatającymi lufę.

</doc>
<doc id="1873617" url="https://pl.wikipedia.org/wiki?curid=1873617" title="LTB">
LTB



</doc>
<doc id="1873619" url="https://pl.wikipedia.org/wiki?curid=1873619" title="Filibert I Myśliwy">
Filibert I Myśliwy

Filibert I Myśliwy (ur. 17 sierpnia 1465 r. w Lyonie – zm. 22 września 1482 r. w Chambéry) – książę Sabaudii i Piemontu, hrabia Aosty i Maurienne 1472-1482.
Filibert I był synem Amadeusza IX z dynastii sabaudzkiej i Jolanty de Valois, księżniczki francuskiej, córki Karola VII. W 1476 ożenił się ze swoją kuzynką – Biancą Marią Sforza, córką Galeazza Marii, księcia Mediolanu, i Bony Sabaudzkiej, ciotki Filiberta. Para nie doczekała się potomstwa. Ziemie i tytuły Filiberta, po jego śmierci przejął jego brat Karol.
Ordery.
 Najwyższy Order Zwiastowania Najświętszej Marii Panny (Order Annuncjaty) kawaler, a od 1472 Wielki Mistrz Zakonu Łańcucha (pierwotna nazwa orderu)

</doc>
<doc id="1873622" url="https://pl.wikipedia.org/wiki?curid=1873622" title="World Record">
World Record

World Record – siódmy album studyjny brytyjskiego zespołu z nurtu rocka progresywnego Van der Graaf Generator wydany w 1976 roku. W roku 2005 ukazała się poszerzona, zremasterowana wersja płyty zawierająca dwa dodatkowe utwory.
Lista utworów.
Album zawiera utwory:
Twórcy.
Twórcami albumu są:

</doc>
<doc id="1873624" url="https://pl.wikipedia.org/wiki?curid=1873624" title="Amunicja scalona">
Amunicja scalona



</doc>
<doc id="1873625" url="https://pl.wikipedia.org/wiki?curid=1873625" title="Iharkutosuchus">
Iharkutosuchus

Iharkutosuchus – rodzaj niewielkiego krokodylomorfa z rodziny Hylaeochampsidae żyjącego w późnej kredzie na obecnych terenach Europy. Został opisany w 2007 roku przez Attilę Ősiego i współpracowników w oparciu o niemal kompletną czaszkę odkrytą w kopalni boksytu w Iharkút, w datowanych na santon osadach formacji Csehbánya w zachodnich Węgrzech. W tej samej lokalizacji odnaleziono także kości kilku innych czaszek oraz kilkaset zębów. Niska i płaska czaszka z krótkim, szerokim rostrum, była stosunkowo niewielka – mierzyła około 11 cm długości. Długość całego zwierzęcia szacuje się na około 80 cm. Okno przedoczodołowe ani otaczający je dół nie występowały. "Iharkutosuchus" miał pięć zębów przedszczękowych i trzynaście szczękowych z każdej strony. Pierwsze dwanaście zębodołów jest w przybliżeniu tej samej wielkości, jednak sześć końcowych osiąga większe rozmiary. W kości zębowej znajduje się czternaście zębodołów, jednak zęby tej kości nie zostały odnalezione. Uzębienie "Iharkutosuchus" obejmuje zęby odpowiadające siekaczom, zębom przedtrzonowym oraz trzonowym. Jego analizy sugerują, że "Iharkutosuchus" żywił się zarówno twardym, jak i miękkim pokarmem, prawdopodobnie głównie włóknistymi roślinami. Wstępna obróbka pokarmu następowała jeszcze w jamie ustnej zwierzęcia, przed połknięciem. Analiza filogenetyczna przeprowadzona przez Ősiego i współpracowników sugeruje, że "Iharkutosuchus" jest taksonem siostrzanym "Hylaeochampsa", wraz z którą należy do rodziny Hylaeochampsidae – bazalnych przedstawicieli grupy Eusuchia. Hipotezę tę potwierdzają również badania osteologiczne czaszki.
Nazwa "Iharkutosuchus" pochodzi od Iharkút – miejsca odkrycia holotypu – oraz "Souchos" – greckiego imienia egipskiego boga Sobka, przedstawianego z głową krokodyla. Nazwa gatunkowa gatunku typowego, "I. makadii", honoruje László Makádiego.

</doc>
<doc id="1873626" url="https://pl.wikipedia.org/wiki?curid=1873626" title="Pentium 2">
Pentium 2



</doc>
<doc id="1873629" url="https://pl.wikipedia.org/wiki?curid=1873629" title="Moorilla Hobart International 2010">
Moorilla Hobart International 2010

Tenisowy turniej WTA Moorilla Hobart International 2010 odbył się w dniach 11 stycznia 2010 - 17 stycznia 2010 w australijskim Hobart na kortach twardych. Pula nagród wyniosła 220 000 dolarów amerykańskich.

</doc>
<doc id="1873630" url="https://pl.wikipedia.org/wiki?curid=1873630" title="Ulrich Biesinger">
Ulrich Biesinger

Ulrich Biesinger (ur. 6 sierpnia 1933 w Oberhausen, zm. 18 czerwca 2011 w Augsburgu) – niemiecki piłkarz występujący na pozycji pomocnika.
Kariera klubowa.
Biesinger zawodową karierę rozpoczynał w 1952 roku w klubie BC Augsburg. W Oberlidze Süd zadebiutował 24 sierpnia 1952 w przegranym 2:3 meczu z VfB Stuttgart. W 1951 roku zdobył z klubem Puchar Bawarii. Do 1960 roku w Augsburgu rozegrał 187 ligowych spotkań i zdobył 105 bramek. W 1960 roku odszedł do SSV Reutlingen 05. Potem ponownie był graczem zespołu BC Augsburg. W 1965 roku trafił do Schwaben Augsburg, gdzie w rok później zakończył karierę.
Kariera reprezentacyjna.
W 1954 roku Biesinger został powołany do reprezentacji RFN na mistrzostwa świata. Nie zagrał na nich ani razu, a jego ekipa została triumfatorem turnieju. W drużynie narodowej Biesinger zadebiutował 26 września 1954 roku w przegranym 0:2 towarzyskim meczu z Belgią. 13 czerwca 1956 roku wygranym 3:1 towarzyskim spotkaniu z Norwegią strzelił pierwszego gola w drużynie narodowej. Po raz ostatni w kadrze zagrał 28 grudnia 1958 roku w przegranym 1:2 towarzyskim pojedynku z Egiptem. W latach 1954–1958 w drużynie narodowej rozegrał w sumie spotkań 7 i zdobył 2 bramki.

</doc>
<doc id="1873631" url="https://pl.wikipedia.org/wiki?curid=1873631" title="Filibert II Piękny">
Filibert II Piękny

Filibert II Piękny (ur. 10 kwietnia 1480 w Pont-d’Ain, zm. 10 września 1504 w Pont-d’Ain) – książę Sabaudii w latach 1497-1504.
Filibert II był synem Filipa II z dynastii sabaudzkiej i Małgorzaty de Bourbon, córki Karola I, księcia Burbonii. Żenił się dwukrotnie, ale zmarł bezpotomnie. W 1496 ożenił się ze swoją kuzynką - Jolantą Ludwiką Sabaudzką (1487–1499), córką Karola I Wojownika, księcia Sabaudii. 3 grudnia 1501 ożenił się z Małgorzatą Habsburg (1480-1530), córką Maksymiliana I. Z drugą żoną miał prawdopodobnie córkę:
Po jego śmierci tytuł przeszedł na jego przyrodniego brata Karola III Dobrego.
Ordery.
 Najwyższy Order Zwiastowania Najświętszej Marii Panny (Order Annuncjaty) od 1497 Wielki Mistrz Zakonu Łańcucha (pierwotna nazwa orderu)

</doc>
<doc id="1873634" url="https://pl.wikipedia.org/wiki?curid=1873634" title="August von Trott zu Solz">
August von Trott zu Solz

August Clemens Bodo Paul Wilhelm von Trott zu Solz (ur. 29 grudnia 1855 w Imshausen koło Bebry (Hesja-Kassel), zm. 27 października 1938 tamże) – pruski polityk.
Życiorys.
W latach 1886–1892 był landratem powiatu Höchst (obecnie dzielnica Frankfurtu nad Menem), następnie 1892-1894 landratem w Marburgu. W okresie 1894-1898 pracował w pruskim ministerstwie spraw wewnętrznych. Później mianowany na stanowisko prezydenta rejencji Koblencja (1898-1899) i rejencji Kassel (1899-1905). Od 1905 roku nadprezydent prowincji Brandenburgia. Później od 1909 do 1917 roku był ministrem kultury Prus. W latach 1917–1919 nadprezydent prowincji Hesja-Nassau. Członek zakonu Joannitów, kawaler Orderu Czarnego Orła. Jego synem był znany działacz antynazistowski Adam von Trott zu Solz.

</doc>
<doc id="1873635" url="https://pl.wikipedia.org/wiki?curid=1873635" title="Karol III Dobry">
Karol III Dobry

Karol III Dobry (ur. 10 października 1486 w Chazey, zm. 17 sierpnia 1553 w Vercelli) – książę Sabaudii w latach 1504–1553.
Filibert II był najstarszym synem Filipa II z dynastii sabaudzkiej i jego drugiej żony - Klaudii z Brosse, córki Jana I, hrabiego Penthièvre. W 1521 w Villefranche ożenił się z infantką Beatrycze Portugalską (1504–1538), córką Manuela I Szczęśliwego, króla Portugalii. Dzięki temu małżeństwu Karol został szwagrem cesarza Karola V, męża Izabeli Portugalskiej. Z żoną doczekał się dziewięciorga dzieci, z których jedynie syn Emanuel Filibert dożył wieku dorosłego:
Ordery.
 Najwyższy Order Zwiastowania Najświętszej Marii Panny (Order Annuncjaty) kawaler, a od 1504 Wielki Mistrz Zakonu Łańcucha (pierwotna nazwa orderu), który po jego reformie w 1518 r. otrzymał obecną nazwę.

</doc>
<doc id="1873636" url="https://pl.wikipedia.org/wiki?curid=1873636" title="Petalurichthys">
Petalurichthys



</doc>
<doc id="1873641" url="https://pl.wikipedia.org/wiki?curid=1873641" title="Zamknięcie (hydrotechnika)">
Zamknięcie (hydrotechnika)

Zamknięcie – element składowy budowli piętrzącej, stanowiący z nią całość techniczno-użytkową, spełniający funkcję podstawową piętrzenia wody na cieku z możliwością jej przepuszczenia przez stopień – przez zamknięcie, a także mogący spełniać inne dodatkowe funkcje. Zamknięcia są elementem ruchomym budowli. Stosowane są na jazach, śluzach wodnych, w zaporach i innych budowlach piętrzących. Często w odniesieniu do danego obiektu stosuje się nazwę pochodną właśnie od rodzaju zastosowanego zamknięcia, np. "jaz segmentowy", "jaz sektorowy". Także w odniesieniu do jazów z zamknięciami, w odróżnieniu od jazów stałych, stosuje się określenie jaz ruchomy.
Podstawa prawna.
Warunki techniczne dla zamknięć określone są w Rozporządzeniu Ministra Środowiska z dnia 20 kwietnia 2007 r. w sprawie warunków technicznych, jakim powinny odpowiadać budowle hydrotechniczne i ich usytuowanie (Dz.U. 2007 nr 86 poz. 579). Przepisy te zaliczają zamknięcia do wyposażenia budowli piętrzącej i wyróżniają:
Rodzaje.
Ze względu na konstrukcję i sposób pracy zamknięcia, spośród stosowanych w budowlach hydrotechnicznych zamknięć, wyróżnia się zamknięcia:
W niektórych z powyższych rodzajów zamknięć występują różne podtypy, np. klapa – klapa soczewkowa, klapa Čabelki (nazwa pochodzi od nazwiska jej wynalazcy); zasuwy – jednodzielne, dwudzielne; wrota wsporne – jednoskrzydłowe, dwuskrzydłowe.
Na jednej budowli hydrotechnicznej stosuje się różne zamknięcia, np. dla śluzy zamknięcie górne – segmentowe, dolne – wrota wsporne dwuskrzydłowe; dla jazu – w poszczególnych przęsłach: klapa, stały, trzy zasuwy jednodzielne.
Specyficznymi zamknięciami, również często stosowanymi są połączenia powyższych podtypów, np. zasuwa lub segment mogą być wyposażone górą w klapę stosowaną do przepuszczania śryżu i kry.
Wyżej opisane zamknięcia są zamknięciami stałymi, eksploatacyjnymi. Oprócz nich stosuje się również zamknięcia awaryjne, oraz tymczasowe. Zamknięcia awaryjne służą do zabezpieczenia określonego fragmenty infrastruktury hydrotechnicznej w stanach ekstremalnych, np. podczas wezbrań czy przejścia kry (np. Brama Przeciwpowodziowa i dodatkowe wrota przy głowie dolnej Śluzy Miejskiej we Wrocławiu zabezpieczające Kanał Miejski). Zamknięcia tymczasowe, nazywane są również remontowymi i stosowane do odcięcia wody od obiektu, na którym mają zostać wykonane określone roboty budowlane. Obiekt taki często wyposażony jest w specjalne elementy ułatwiające montaż zamknięć tymczasowych, np. wnęki na szandory. Najczęściej spotykane zamknięcia remontowe to: zamknięcia iglicowe, belki zakładane (szandory), pływające konstrukcje zatapialne.
Ponadto w budowlach hydrotechnicznych stosuje się również inne zamknięcia dla pozostałych elementów budowli – niestanowiących głównych urządzeń przepuszczania wód przez stopień. Są to na przykład zamknięcia dla kanałów obiegowych, spustów, upustów i przepustów, przepławek, kanałów wlotowych, otworów zasilających i innych elementów, gdzie stosowano i stosuje się także różne inne rozwiązania niż wymienione powyżej.
Stan eksploatacyjny zamknięcia.
Podczas normalnej pracy zamknięcia, może ono znajdować się w stanie:
Budowa zamknięć.
Zamknięcia stanowią określoną konstrukcję budowlaną, projektowaną przez osobę posiadającą uprawnienia budowlane odpowiedniej specjalności i mającą prawo do wykonywania samodzielnej funkcji technicznej w budownictwie, w zakresie projektowania. W zależności od stopnia skomplikowania, kategorii obiektu, obciążeń, zamknięcia mogą być prostymi konstrukcja, np. drewniane zastawki, aż do dużych i skomplikowanych ustrojów kratowych i przestrzennych. Do tak zaprojektowanej konstrukcji należy także zaprojektować mechaniczną stronę tego elementu budowli, tzn. odpowiednie napędy, siłowniki i inne mechaniczne, elektryczne i teletechniczne urządzenia, odpowiedzialne za pracę konstrukcji. Obecnie najczęściej stosuje się zamknięcia wykonane w technologii stalowej, dla małych obiektów także drewniane.
Zamknięcie wbudowane w określoną konstrukcję podstawową budowli, aby mogło spełniać swoją funkcję piętrzenia wody, musi zostać w odpowiedni sposób uszczelnione – a dokładniej uszczelniony musi być styk zamknięcia z konstrukcją, najczęściej betonową lub żelbetową, albo innym elementem stalowym wbudowanym w korpus budowli. Do uszczelnień zamknięć stosuje się: elementy z gumy lub innych tworzyw sztucznych, odpowiednio wyprofilowane, klocki gumowe, a także belki drewniane.
Napęd zamknięć.
Zamknięcie jest ruchomym elementem budowli. Przemieszczenie zamknięcia, według określonego toru, wymaga wykonania określonej pracy, której wykonanie wymaga przekazania na zamknięcie wymaganej energii. Sposób pozyskania energii potrzebnej w procesie otwarcia lub zamknięcia zmieniał się wraz z rozwojem technicznym. Początkowo była to obsługa ręczna; niezbędną energię dostarczał człowiek. Obecnie najpowszechniej stosuje się energię elektryczną napędzającą odpowiednie siłowniki, napędy hydrauliczne, choć czasem napęd ręczny pozostaje jedyny dla małych obiektów (np. jaz zastawkowy), oraz pozostaje jako napęd awaryjny dla obiektów, w których podstawowym napędem eksploatacyjnym jest inny napęd niż ręczny. Ponadto w pewnych typach zamknięć wykorzystuje się również siły, jakie dostarcza sama woda, tj. parcie, wypór. Dla zmniejszenia wymaganej do przemieszczenia zamknięcia energii stosuje się także dodatkowe elementy jak przeciwwagi, przekładnie itp. elementy.

</doc>
<doc id="1873643" url="https://pl.wikipedia.org/wiki?curid=1873643" title="Ice H2O Records">
Ice H2O Records



</doc>
<doc id="1873644" url="https://pl.wikipedia.org/wiki?curid=1873644" title="Dyskografia Donny Summer">
Dyskografia Donny Summer

Dyskografia Donny Summer, amerykańskiej piosenki disco, R&amp;B, pop i dance, obejmuje 17 albumów studyjnych, 3 albumy koncertowe, 21 kompilacji i ? singli. W przeciągu swojej ponad 40-letniej kariery, była związana z takimi wytwórniami jak m.in. Casablanca, Geffen, Mercury, Atlantic i Burgundy. Artystka sprzedała ponad 100 milionów płyt na całym świecie.

</doc>
<doc id="1873649" url="https://pl.wikipedia.org/wiki?curid=1873649" title="Antin Krauss">
Antin Krauss



</doc>
<doc id="1873651" url="https://pl.wikipedia.org/wiki?curid=1873651" title="Karl-Heinz Metzner">
Karl-Heinz Metzner

Karl-Heinz Metzner (ur. 9 stycznia 1923 w Kassel, zm. 25 października 1994 w Kassel) – niemiecki piłkarz występujący na pozycji pomocnika.
Kariera klubowa.
Metzner karierę rozpoczynał jako junior w klubie Tuspo 89/09 Kirchditmold. W karierze seniorskiej był graczem klubów VfL Kassel oraz Hessen Kassel, gdzie w 1961 roku zakończył karierę.
Kariera reprezentacyjna.
W reprezentacji Niemiec Metzner zadebiutował 28 grudnia 1952 w zremisowanym 2:2 meczu z Hiszpanią. Po raz drugi i jednocześnie ostatni w kadrze zagrał 11 października 1953 w wygranym 3:0 spotkaniu eliminacji mistrzostw świata 1954 z Saarą. W 1954 roku został powołany do kadry na mistrzostwa świata. Nie zagrał na nich ani razu, a Niemcy wygrali tamten turniej.

</doc>
<doc id="1873652" url="https://pl.wikipedia.org/wiki?curid=1873652" title="Dicolor">
Dicolor

Grusza 'Dicolor' – odmiana uprawna (kultywar) gruszy należąca do grupy grusz zachodnich. Późnojesienna odmiana wyselekcjonowana w Czechach w 1987 roku przez J. Boumę. Krzyżówka odmian 'Pstrągówka' i 'Red Bonkreta Williamsa'. W Polsce do Rejestru Odmian prowadzonego przez Centralny Ośrodek Badania Odmian Roślin Uprawnych wpisana w 2005 roku.
Zastosowanie.
Jesienna odmiana deserowa. Polecana zarówno do uprawy towarowej jak i amatorskiej.
Uprawa.
Bardzo wcześnie wchodzi w okres owocowania (2-3 rok od posadzenia), owocuje bardzo obficie, regularnie. Kwitnie średnio wcześnie. Zalecane jest intensywne przerzedzanie zawiązków, co pozwala uzyskać większe owoce.
Podkładka i stanowisko.
Jako podkładki zaleca się typy pigwy, z którą zrasta się bardzo dobrze. Szczepiona na pigwie rodzi większe i lepszej jakości owoce. 
Zdrowotność.
Na mróz odporna, na parcha mało wrażliwa, na zarazę ogniową podatna. 
Zbiór i przechowywanie.
Zbiór owoców najczęściej przypada na przełom września i października. Do spożycia nadają się w listopadzie. W chłodni zwykłej można je przechować do lutego, w chłodni z kontrolowaną atmosferą nawet do końca kwietnia.

</doc>
<doc id="1873656" url="https://pl.wikipedia.org/wiki?curid=1873656" title="Zaginione miasto (pola hydrotermalne)">
Zaginione miasto (pola hydrotermalne)

Zaginione miasto – kominy hydrotermalne znajdujące się pod powierzchnią północnego Atlantyku. Różnią się one zasadniczo od kominów siarczkowych odkrytych w późnych latach 70. Zaginione Miasto jest ulokowane 15 km na zachód od Grzbietu Śródatlantyckiego na szczycie Atlantis Massif. Woda w nich krążąca nie styka się z magmą, dlatego podgrzewa się jedynie do 90°C i ma odczyn zasadowy – pH pomiędzy 9 a 11. Jest ona ponadto bogata w wapń, który w połączeniu z wodą morską wytwarza węglan wapnia tworzący trawertynowe „kominy”.
Z Zaginionym Miastem związana jest jedna z teorii biogenezy. Zakłada ona, że w tego rodzaju gorących źródłach powstają związki organiczne, które mogły być niegdyś podstawą do powstania pierwszych organizmów żywych. Związki te powstają z ditlenku węgla w procesie przekształcenia się obecnej tam skały – perydotytu – w serpentynit.

</doc>
<doc id="1873658" url="https://pl.wikipedia.org/wiki?curid=1873658" title="Karabin Enfield M1853">
Karabin Enfield M1853

Enfield Model 1853 (także: Pattern 1853 Enfield, P53 Enfield, Enfield Rifled-Musket) – ładowany odprzodowo karabin jednostrzałowy, używany przez wojska Imperium brytyjskiego od 1853 do 1867 r., kiedy został zastąpiony przez karabin Enfield-Snider na amunicję scaloną.
Budowa.
Lufa o długości 38 cali posiadała trzy bruzdy o skoku 1:78 i była przymocowana do łoża trzema bączkami, przez co ten model często nazywano "trzy-taśmowym" (ang. "three-band"). Naważka 68 granów (ok. 4,4 g) czarnego prochu wyrzucała 34 gramowy pocisk typu Pritchett lub Burton-Minié. Model 1853 posiadał regulowaną tylną szczerbinkę z nastawami od 100 do 400 jardów.
Użycie w Wojsku Polskim.
Karabiny te były kupowane przez przedstawicieli Rządu Narodowego w czasie trwania powstania styczniowego. Zachowały się dokumenty z takich zakupów. Nie ma jednak pewności, czy broń ta dotarła do kraju i czy została użyta w walce. Według raportów z lutego 1864 zakupiono dla powstania styczniowego 5025 karabinów Enfield. Według raportu sporządzonego na początku 1865 zakupiono 6935 enfieldów. Karabiny Enfield kupowano po 30 franków za sztukę.

</doc>
<doc id="1873661" url="https://pl.wikipedia.org/wiki?curid=1873661" title="Rejon centralny (Mińsk)">
Rejon centralny (Mińsk)

Rejon centralny (biał. "Цэнтральны раён") - administracyjny rejon Mińska, stolicy Białorusi, położony w północnej i środkowej części miasta. Powierzchnia 41 km², 111,2 tys. mieszkańców.
Utworzony w 1969. W 2000 przyłączono do niego fragment terytorium rejonu frunzeńskiego.
Gospodarka.
Na terenie rejonu znajduje się 26 przedsiębiorstw przemysłowych, w tym ZAT "Atłant", AAT "Haryzont", SP ZAT "Miławica", KUP "Minskchlebpram", a także 37 firm budowlanych - ogółem ponad 7 tys. podmiotów gospodarczych. Działa także ok. 400 sklepów, w tym dwa duże domy towarowe: "HUM" i "Dom Handlowy na Niemidze".
Kultura.
W terenie rejony znajduje się 25 instytucji kulturalnych, w tym Pałac Republiki, 4 biblioteki, 5 teatrów, 3 kina, 7 muzeów, 4 kluby, dziecięca szkoła muzyczna. W 20 instytucjach edukacyjnych uczy się 15,5 tys. osób. Działają trzy uczelnie wyższe: Akademia Muzyczna, Białoruski Państwowy Uniwersytet Kultury Fizycznej, Instytut Parlamentaryzmu i Przedsiębiorczości. Istnieją też: Mińska Uczelnia im. Aleksandra Suworowa i Uczelnia Muzyczna im. Hlinki.
Służba zdrowia na terenie rejonu dysponuje szpitalami nr 2 i 7, szpitalem dziecięcym nr 2 a także oddziałami endokrynologicznym i narkologicznym.

</doc>
<doc id="1873663" url="https://pl.wikipedia.org/wiki?curid=1873663" title="Biyi Bandele">
Biyi Bandele

Biyi Bandele (ur. 13 października 1967 w Kafanchan, zm. 7 sierpnia 2022 w Lagos.) – nigeryjski pisarz, dramaturg, scenarzysta i reżyser filmowy.
Życiorys.
Urodził się i dorastał w północnej Nigerii. Pochodzi z ludu Jorubów, choć wychowywał się także w zasięgu kultury Hausa. Studiował dramaturgię na Obafemi Awolowo University w Lagos. W 1990 wyjechał na stypendium do Anglii i od tego czasu mieszka w Londynie. Pracuje na potrzeby teatrów, ale także dla radia i telewizji. 
Jest autorem sztuk teatralnych i powieści. Wydana również w Polsce powieść "Chłopiec z Birmy" rozgrywa się w czasie II wojny światowej, jej bohaterami są nigeryjscy żołnierze oddziałów Orde Wingate'a. Pisarz wykorzystał wiedzę wyniesioną z domu - jego ojciec służył w Birmie.
Wyreżyserował m.in. film "Fifty" (2015).

</doc>
<doc id="1873664" url="https://pl.wikipedia.org/wiki?curid=1873664" title="Biskupi i arcybiskupi Manili">
Biskupi i arcybiskupi Manili

Biskupstwo Manili powstało 6 lutego 1579 bullą papieża Grzegorza XIII dnia. 14 sierpnia 1595 Klemens VIII podniósł je do rangi archidiecezji, a metropolitom Manili przyznał tytuł prymasa Filipin. Arcybiskupi mają także prawo używania purpurowych szat (z wyjątkiem piuski i biretu), nawet jeśli nie są kardynałami.
Poniżej lista administratorów, koadiutorów, biskupów diecezjalnych, i biskupów pomocniczych.

</doc>
<doc id="1873665" url="https://pl.wikipedia.org/wiki?curid=1873665" title="H-II">
H-II

H-II – japońska rakieta nośna produkowana przez firmę Mitsubishi w trzech wariantach: podstawowym, S i jego modyfikacji, z dwoma dodatkowymi silnikami stałopędnymi. Konstrukcja została szybko porzucona z powodu wysokich kosztów i zawodności. Bezpośrednio z rakiety H-II wywodzą się jej dwie odmiany. H-IIA i H-IIB. Ta ostatnia 10 września 2009 wyniosłą na orbitę pierwszy egzemplarz automatycznego statku transportowego HTV.
Poza fazę koncepcyjną nie wyszedł wariant o nazwie HIMES. Rakieta w tej konfiguracji miała składać się z 9 członów zerowych LACE, z silnikami LE-5, na ciekły wodór i ciekłe powietrze; członu H-2-1; członu HIMES. Jej ciąg miał wynosić 2167 kN, masa 183 700 kg, wysokość 50 metrów.
Wariant podstawowy.
Produkowany w latach 1994–1999, składał się z dwóch członów i dwóch rakiet dodatkowych, stopnia zerowego.
Wariant z silnikami pomocniczymi.
Jednorazowa zmiana konfiguracji rakiety w wariancie podstawowym, polegająca na zastosowaniu dwóch dodatkowych silników stałopędnych, jako dodatku do dwóch stałopędnych członów rakietowych. Zwiększało to ciąg startowy do 4600 kN, a masę do 281 000 kg.
Wariant S.
Konfiguracja rakiety H-II różniąca się użyciem 2. stopnia rakiety z silnikiem LE-5B, zamiast LE-5A.

</doc>
<doc id="1873667" url="https://pl.wikipedia.org/wiki?curid=1873667" title="Icewater Records">
Icewater Records



</doc>
<doc id="1873670" url="https://pl.wikipedia.org/wiki?curid=1873670" title="Heinz Kubsch">
Heinz Kubsch

Heinz Kubsch (ur. 20 lipca 1930 w Essen, zm. 24 października 1993) – niemiecki piłkarz występujący na pozycji bramkarza.
Kariera klubowa.
Kubsch zawodową karierę rozpoczynał w klubie Sportfreunde Katernberg. W 1953 roku trafił do FK Pirmasens. W 1954 roku wywalczył z klubem wicemistrzostwo Oberligi Süd. W 1958, 1959 oraz 1960 zdobył z zespołem mistrzostwo Oberligi Süd. W 1961 roku zakończył karierę.
Kariera reprezentacyjna.
W reprezentacji NRF Kubsch zadebiutował 25 kwietnia 1954 w wygranym 5:3 towarzyskim meczu ze Szwajcarią. W tym samym roku został powołany do kadry na mistrzostwa świata. Nie zagrał na nich ani razu, a Niemcy wygrali tamten turniej. Po raz ostatni w kadrze zagrał 21 listopada 1956 w przegranym 1:3 towarzyskim pojedynku ze Szwajcarią. W latach 1954–1956 w drużynie narodowej rozegrał w sumie 3 spotkania.

</doc>
<doc id="1873677" url="https://pl.wikipedia.org/wiki?curid=1873677" title="Intel Core i3">
Intel Core i3

Intel Core i3 – generacja procesorów Intela oparta na architekturze x86-64, która zadebiutowała 7 stycznia 2010 roku.
Są to pierwsze procesory Intela z wbudowanym układem graficznym (choć został on umieszczony jedynie na tej samej podstawce – fizycznie jest on oddzielnym układem wykonanym w procesie technologicznym 45 nm). Sama część procesorowa to jądro Hillel, produkowana jest ona w wymiarze 32 nm i stanowi oddzielny układ na jednej podstawce. Procesory początkowo miały 2 Rdzenie 4 wątki (od 1 gen. do 7 gen.). Od 8 Generacji W standardzie są 4 rdzenie 4 wątki. 
Pierwszy procesor z tej serii to Intel Core i3-530. Jego konstrukcja bazuje na rdzeniu Clarkdale. Rdzenie są taktowane zegarem 2926 MHz, a układ graficzny 733 MHz. Pracuje na podstawce LGA1156 i działa na płytach z chipsetem Intel P55 oraz starszymi, na których działa Intel Core i5. Można skorzystać w pełni z wbudowanego GPU tylko na płytach działających na chipsetach H55, H57, Q57, ponieważ te płyty mają potrzebne wyjścia HDMI i DVI. Nowe Core i3 posiadają zintegrowany dwukanałowy kontroler pamięci DDR3, który obsługuje pamięci o maksymalnym zegarze 1333 MHz. Intel Core i3-530 jest zbliżony wydajnością do procesorów starszej technologii Intel Core 2 Quad.
Core i3-540 ma podobne parametry, jednak jego rdzenie są taktowane zegarem 3060 MHz.

</doc>
<doc id="1873679" url="https://pl.wikipedia.org/wiki?curid=1873679" title="Jan Schwarz">
Jan Schwarz

Jan Schwarz (ur. 27 września 1958 w Třebíču) – czeski duchowny, felietonista i dziennikarz, patriarcha Czechosłowackiego Kościoła Husyckiego w latach 2001-2005
Życiorys.
W młodości z powodu otwartego deklarowania chęci zostania księdzem rzymskokatolickim nie został przyjęty do gimnazjum i musiał kształcić się w szkole zawodowej. Później pracował w różnych zawodach. Był m.in.: hydraulikiem i mechanikiem.
W 1981 roku jako opozycjonista został aresztowany za działalność antypaństwową. W 1987 roku został zatrudniony jako dziennikarz w jednej z czechosłowackich gazet opozycyjnych. Od 1990 pracował w redakcjach czeskich gazet: "Lidová demokracie", "Rovnost", "Horácké noviny". Współpracował z Czeskim Radiem. W tym czasie uzupełniał wykształcenie. Skończył szkołę ekonomiczną.
Na początku lat 90. XX wieku przeżył kryzys wiary. Odszedł z Kościoła katolickiego i wstąpił do Czechosłowackiego Kościoła Husyckiego. Ukończył studia teologiczne na Husyckim Wydziale Teologicznym Uniwersytetu Karola w Pradze i został duchownym CČSH. Przez kilka lat pełnił funkcję proboszcza parafii w Třebíči. W 2001 roku obronił doktorat z teologii. W tym samym roku został wybrany patriarchą Czechosłowackiego Kościoła Husyckiego.
W 2005 roku w związku z kryzysem w strukturach Kościoła zrezygnował z urzędu zwierzchnika CČSH. Opuścił wspólnotę i został pastorem unitariańskim.
Aktualnie poza posługą duchownego pracuje zawodowo w Ministerstwie Spraw Wewnętrznych Republiki Czeskiej, gdzie prowadzi szkolenia.

</doc>
<doc id="1873680" url="https://pl.wikipedia.org/wiki?curid=1873680" title="If We Ever">
If We Ever

If We Ever – utwór Davida Guetty z jego albumu "One Love" (2009). Został wydany 4 grudnia 2009 r. na angielskim iTunes'ie i nie był notowany na listach przebojów. W piosence wokalu gościnnie użycza Makeba Riddick.

</doc>
<doc id="1873681" url="https://pl.wikipedia.org/wiki?curid=1873681" title="9 Galicyjski Regiment Piechoty">
9 Galicyjski Regiment Piechoty



</doc>
<doc id="1873684" url="https://pl.wikipedia.org/wiki?curid=1873684" title="Diecezja St. Pölten">
Diecezja St. Pölten

Diecezja St. Pölten, Diecezja Sankt Pölten - diecezja Kościoła rzymskokatolickiego w północnej Austrii, w metropolii wiedeńskiej, obejmująca zachodnią część kraju związkowego Dolna Austria. Została erygowana 28 stycznia 1785 roku. Patronem diecezji jest św. Hipolit. Siedzibą biskupa jest St. Pölten.

</doc>
<doc id="1873693" url="https://pl.wikipedia.org/wiki?curid=1873693" title="Geografia Filipin">
Geografia Filipin

Filipiny są państwem wyspiarskim leżącym w Azji Południowo-Wschodniej, na Archipelagu Filipińskim. Archipelag jest oblewany przez wody Oceanu Spokojnego.
Powierzchnia, położenie i granice.
Powierzchnia – 300 000 km², porównywalna z wielkością Polski.
Położenie – kraj leży w Azji Południowo-Wschodniej, w zachodniej części Oceanu Spokojnego, pomiędzy Chinami a Archipelagiem Indonezyjskim. Wyspy oblewają wody: Morza Celebes od południa, Morza Sulu od południowego zachodu, Morza Południowochińskiego od zachodu i północy, natomiast od wschodu znajdują się otwarte wody Oceanu Spokojnego.
Skrajne punkty: północny 21°30′N, południowy 4°30′N, zachodni 117°00′E, wschodni 128°00′E. Rozciągłość południkowa wynosi 1880 km, a równoleżnikowa 1200 km.
Granice – poprzez wody terytorialne Filipiny graniczą:
Linia brzegowa – 17 447 km
Ukształtowanie poziome.
Archipelag Filipiński składa się z 7107 wysp i wysepek, w tym ponad 4500 skał i raf położonych między 18° a 6°N. W północnej grupie wysp największymi są Luzon, Mindoro, środkową część stanowią wyspy Visayas (w ich skład wchodzą Bohol, Cebu, Leyte, Masbate, Negros, Panay i Samar). Południową część Filipin stanowią Mindanao i Archipelag Sulu. Największymi wyspami Filipin są Mindanao (95 tysięcy km²) na południu i Luzon (105 tysięcy km²) na północy. Obie te wyspy zajmują dwie trzecie powierzchni całego państwa.
Brzegi wysp, posiadające liczne zatoki, są w wielu miejscach skaliste, porośnięte namorzynami lub otoczone rafami koralowymi i podwodnymi skałami. Mimo iż wiele fragmentów wybrzeża jest skalistych, a podwodne skały i rafy stanowią niebezpieczeństwo dla żeglugi, to wybrzeża Zatoki Manilskiej na wyspie Luzon uchodzą za jeden z najdogodniejszych terenów w Azji do lokalizacji portów morskich. Linia brzegowa kraju jest dobrze rozwinięta, a najsłabiej rozwiniętą część wybrzeża mają wschodnie brzegi (wybrzeże Pacyfiku). Wody wewnętrzne Filipin mają zróżnicowaną głębokość do 1975 m. Wzdłuż wybrzeży Pacyfiku ciągnie się głęboki rów oceaniczny zwany Rowem Filipińskim o głębokości ponad 10 tysięcy metrów.
Budowa geologiczna.
Obszar Filipin stanowi część rozległego łuku wysp leżących u wybrzeży Azji Wschodniej. Wyspy są zbudowane z różnych skał. Głównie są to skały pochodzenia mezozoicznego i trzeciorzędowego. Te najstarsze skały to wychodnie skał magmowych, głównie granity, oraz skały metamorficzne, do których należą kwarcyty i fyllity. Stare pokłady skał występują na Mindanao, Pelawanie, Mindoro i Leyete. Skały pochodzące z trzeciorzędu to takie utwory jak licznie występujące skały osadowe, do których należą wapienie i piaskowce. Skały te zostały sfałdowane w miocenie w okresie orogenezy alpejskiej. Poza trzeciorzędowymi formacjami geologicznymi występują licznie skały czwartorzędowe, do których należą bazalty i andezyty.
Strefy fałdowań mają przebieg południkowy od Luzonu do Mindanao, z lekkim zaburzeniem w środkowej części kraju. Druga strefa fałdowań przebiega z północnego wschodu na południowy zachód od Panay do Archipelagu Sulu. Obszar ten jest aktywny sejsmicznie i wulkanicznie do dziś. Świadectwem powolnych ruchów pionowych skorupy ziemskiej są kopalne plaże podniesione do 500 m n.p.m. Na Filipinach jest 14 czynnych wulkanów, należą m.in. do Mayon i Taal. Wulkany te charakteryzują się wysokim wskaźnikiem eksplozywności, jest to 85° w skali stustopniowej. Archipelag Filipiński jest często nawiedzany przez wybuchy wulkanów i trzęsienia ziemi, które niosą ze sobą wiele ofiar. Przykładem może być tu wybuch wulkanu Pinatubo w 1991 roku, który spowodował śmierć 600 osób i zniszczył 100 tysięcy hektarów terenów uprawnych. W przypadku trzęsienia ziemi, jakie miało miejsce 1990 roku bez dachu nad głową zostało 100 tysięcy ludzi.
Rzeźba.
Powierzchnia Filipin jest w 75% górzysta, z nielicznymi dolinami i nizinami. Główne pasma górskie ciągną się na terytorium Luzonu i są to Cordillera Central na zachodzie wyspy, gdzie najwyższym szczytem jest Mount Pulog (2929 m n.p.m.) i Sierra Madre na wschodzie. Łańcuchy tych gór łączą się na północy tworząc masyw Caraballo Mountains. Mniejszymi pasmami górskimi są Ilocos Mountains na północy i Zambales Mountains na południowym zachodzie. Obszary górskie oddzielone są od wybrzeża wąskimi pasmami nizin. Same niziny rozlokowane są głównie na wybrzeżach oraz w dolinach rzek między pasami gór.
Obszary górskie i wyżynne, oraz stożki wulkaniczne przeważają także na Mindanao. We wschodniej część tej wyspy wznoszą się góry Diuata Mountains sięgające 2200 m n.p.m. Na zachodzie wyspy rozciąga się rozległy płaskowyż, który przechodzi w masyw górski z najwyższym szczytem Filipin – Apo o wysokości 2965 m n.p.m. Pomiędzy górami Diuta a płaskowyżem centralnym ciągnie się tektoniczne obniżenie, będące doliną rzeczną.
Trzeci ważny masyw górski rozciąga się wzdłuż półwyspu Zamboanga Peninsula, którego naturalne przedłużenie stanowi Archipelag Sulu na południowym zachodzie. Górski charakter mają też pozostałe wyspy Filipin. Na Palawanie nadmorskie niziny są niewielkie, a stoki gór schodzą bezpośrednio do morza. Większe niziny występują na wyspie Samar, także inne wyspy posiadają tereny niziny, jednakże w tych wszystkich przypadkach, większość obszarów Filipin stanowią góry.
Klimat.
Klimat Filipin zalicza się do strefy klimatów równikowych o wybitnych cechach klimatu monsunowego. Pogoda na Filipinach jest gorąca i wilgotna, gdzie do głównych cech należy cykliczność zmian kierunku wiatrów i intensywności deszczy, co jest związane z monsunami.
Temperatura powietrza wykazuje się niewielkimi wahaniami w ciągu roku i jej średnia wysokość utrzymuje się na poziomie 27–28 °C. Jednakże tuż przed nastaniem wilgotnej pory monsunowej temperatury osiągają w dzień 35–37 °C. Temperatura w wyższych partiach gór jest niższa, ale jej średnia wartość nie spada poniżej 15 °C. Odczuwalne wartości termiczne na Filipinach potęguje wysoka wilgotność, która przez cały rok wynosi 80% i więcej, a w czasie monsunu sięga nawet 100%.
Filipiny jako kraj leżący w strefie równikowej cechuje się obfitością deszczy. Średnia roczna suma opadów wynosi około 2000 mm. Minimum to 1000 mm występuje na terenach osłoniętych przez góry, czyli na obszarach zawietrznych, niepodlegających bezpośredniemu wpływowi wiatrów monsunowych. Najbardziej wilgotne tereny otrzymują 3500 mm deszczu, a nawet więcej. Maksima opadowe na Filipinach przypadają na okres od maja do października. Najbardziej sucho jest w okresie wczesnej wiosny, tuż przed nastaniem monsunu letniego. Oczywiście w większości kraju okres ten nie jest pozbawiony opadów. Na Filipinach nie ma pory suchej, choć regiony zawietrzne, cechują się bardzo słabymi opadami tuż przed nastaniem monsunu letniego.
Do częstych zjawisk należą burze, a także cyklony tropikalne. Obszar zachodniego Pacyfiku, a – co za tym idzie – wschodnich Filipin, jest regionem częstego występowania tych wiatrów. Tajfuny, bo tak są nazywany w Azji, powstają w zachodniej części oceanu, a następnie wędrują nad wschodnie wybrzeża kraju.
Wody.
Sieć rzeczna jest gęsta, a zasobność wód obfita z racji wysokich opadów. Rzeki są przeważnie krótkie i mają charakter górski, czyli obfitują w progi i wodospady; na większości swych odcinków są nie żeglowne. Rzeki Filipin charakteryzują się także wysokim poziomem zmian swojego wodostanu, co wiąże się z cyklem deszczy monsunowych. W okresie letnim, kiedy w kraju występują ulewne deszcze, wiele rzek podnosi swój poziom wód. Do częstych zjawisk należą powodzie, które rokrocznie zagrażają nawet stolicy kraju.
Rzeki należą do dwóch zlewisk – Oceanu Spokojnego i Oceanu Indyjskiego, wszystkie rzeki są stałe. Główną rzeką kraju jest Mindanao, które – jak sama nazwa wskazuje – płynie na wyspie Mindanao, na długości 550 km. Drugą co do długości rzeką jest Cagayan, płynący na Luzonie, o długości 380 km. Brzegi rzek są przeważnie bagniste i porośnięte zaroślami. Jezior w kraju jest niewiele, największym z nich jest Laguna de Bay o powierzchni 2400 km²; jezioro to jest dawną część Zatoki Manilskiej.
Gleby.
Na Archipelagu Filipińskim głównym typem gleb są nitosole i arkisole. Nitosole występują na Luzonie, Panay, Cebu i Bohol, a także na niektórych terenach Mindanao. Gleby te są pomieszane razem z arkisolami. Do innych gleb należą arenosole, które miejscami występują na Mindanao, a także luwisole i kambisole, które także w niewielkich ilościach pokrywają wyspy – Cebu i Bohol. Doliny rzeczne są pokryte glebami aluwialnymi – fluwisolami, a na terenach bagiennych występują glejsole.
Flora.
Na Filipinach występuje prawie 10 tysięcy gatunków roślin, w tym 3 tysiące gatunków drzew. Liczba gatunków jest więc znaczna, jednak przyroda jest zdegradowana. Lasy równikowe pierwotnie pokrywały niemal cały kraj, obecnie ich pozostałości zajmują jedynie 23,87% powierzchni kraju. Lasy te porastają wnętrza wysp. Jednym z ważnych gatunków drzew jest mahoń filipiński. W miejscach, gdzie lasy tropikalne zostały wycięte, głównie w górach północnego Luzonu, rosną lasy sosnowe, a na innych terenach zbiorowiska trawiaste zwane cogon.
Na wybrzeżu rosną lasy namorzynowe, a nad rzekami lasy galeriowe i – w dolnych odcinkach rzek – lasy namorzynowe, co wiąże się występowaniem terenów podmokłych, stale zalewanych przez ulewy. Na terenach niżej położonych do 150 m n.p.m. rosną lasy monsunowe, które tracą liście w okresie zimowym, kiedy występuje pora sucha. Na terenach wyżej położonych (900–1500 m n.p.m.) rosną lasy bambusowe. Lasy równikowe zajmują wnętrza wysp, które są terenami górzystymi. Przeważają tam niskie drzewa liściaste, porośnięte lianami, mchami i porostami, co sprawia, że są one trudne do przebycia.
Fauna.
Świat zwierzęcy jest typowy dla Regionu Sundajskiego. Na Filipinach żyją bawoły (m.in. bawół indyjski arni) i jelenie, np. sambar filipiński i introdukowany jeleń wschodni. Spośród ssaków naczelnych występują tu małpy wąskonose, jak np. makak jawajski i wyraki, a z owadożernych – tupaje. Bardzo licznie występują na Filipinach nietoperze, natomiast najbogatszą w gatunki grupą kręgowców są ptaki. Najcenniejszym ich przedstawicielem jest endemiczny dla Filipin małpożer z podrodziny jastrzębi, będący jednym z najrzadszych, najbardziej zagrożonych i najpotężniejszych ptaków na świecie. Licznie reprezentowane są gady, z których największe to krokodyl filipiński i krokodyl różańcowy, które spotkać można na terenach podmokłych w pobliżu rzek i ich ujść. Do przedstawicieli gadów należą także węże, jak pytony (w tym jeden z największych gatunków węży – pyton siatkowy) oraz jadowite kobry, w tym największa z jadowitych węży kobra królewska. Liczne są także ryby, zarówno słodkowodne w rzekach, jak i słonowodne w wodach otaczających wyspy.
Ochrona przyrody.
Działania na rzecz ochrony przyrody podjęto w 1900 roku, gdy władze amerykańskie ograniczyły wyrąb lasów. W 1936 roku został założony Park Narodowy Mount Apo, który obejmuje tereny wokół szczytu Mount Apo. Na przełomie lat 60. i 70. utworzono więcej obszarów chronionych, w sumie jest ich 30. Niestety tereny te zajmują zaledwie 2% powierzchni kraju.

</doc>
<doc id="1873695" url="https://pl.wikipedia.org/wiki?curid=1873695" title="Olibanum">
Olibanum

Olibanum (arab.: اللُّبَّان, "al-lubbān") – żywica pozyskiwana z drzew rodzaju kadzidla ("Boswellia") rosnących na półpustyniach i obrzeżach pustyń północno-wschodniej Afryki oraz na Półwyspie Indyjskim. Świeżo wypływająca z drzew żywica ma postać soku, który wkrótce zestala się w pachnącą, ziarenkowatą, żółtawobrązową masę. Zawiera 60-70% żywicy, 27-35% gumożywicy oraz 3-8% olejków eterycznych. Żywicę pozyskuje się od grudnia do maja poprzez zdjęcie z pni drzew zewnętrznej pergaminowej kory i nacięcie jej spodniej warstwy. Żywica wypływa w postaci białych kropel o konsystencji mleka i szybko zastyga na powietrzu. Może być przez kilka miesięcy przechowywana w suchych jaskiniach. Do wytwarzania olibanu wykorzystywano trzy gatunki drzew z rodzaju kadzidla: "Boswellia carteri", "Boswellia papyrifera" i "Boswellia serrata".

</doc>
<doc id="1873701" url="https://pl.wikipedia.org/wiki?curid=1873701" title="Medibank International Sydney 2010 (kobiety)">
Medibank International Sydney 2010 (kobiety)

Tenisowy turniej WTA Sydney International 2010 odbył się w dniach 11 stycznia 2010 - 16 stycznia 2010 w australijskim Sydney na kortach twardych. Pula nagród wyniosła 600 000 dolarów amerykańskich.

</doc>
<doc id="1873705" url="https://pl.wikipedia.org/wiki?curid=1873705" title="7 Pułk Piechoty (austro-węgierski)">
7 Pułk Piechoty (austro-węgierski)

Karyncki Pułk Piechoty Nr 7 (IR. 7) – pułk piechoty cesarskiej i królewskiej Armii. 
Historia pułku.
Pułk został utworzony w 1691 roku.
Okręg uzupełnień nr 7 Klagenfurt na terytorium 3 Korpusu (w ówczesnym Księstwie Karyntii).
W 1888 roku pułk otrzymał na „wieczne czasy” imię marszałka polnego Ludwiga Andreasa Khevenhüller zu Aichelberg und Frankenburg (1683–1744).
Kolory pułkowe: ciemnobrązowy (dunkelbraun), guziki srebrne.
W 1873 roku sztab pułku stacjonował w Innsbrucku, a komenda rezerwowa i stacja okręgu uzupełnień w Klagenfurcie.
Do 1893 roku cały pułk stacjonował w Klagenfurcie i wchodził w skład 12 Brygady Piechoty należącej do 6 Dywizji Piechoty.
W 1893 roku pułk został przeniesiony do Grazu z wyjątkiem 4. batalionu, który pozostał w Klagenfurcie, i włączony w skład 11 Brygady Piechoty należącej do tej samej dywizji.
W 1900 roku 4. batalion został przeniesiony z Klagenfurtu do Grazu, a na jego miejsce do Klagenfurtu został skierowany 2. batalion.
W latach 1900-1914 pułk stacjonował w Grazu z wyjątkiem 2. batalionu w Klagenfurcie.
W 1914 roku pułk nadal wchodził w skład 11 Brygady Piechoty w Grazu należącej do 6 Dywizji Piechoty.
W czasie I wojny światowej w szeregach pułku walczył m.in. Wojciech Blicharski.
Szefowie pułku.
Kolejnymi szefami pułku byli:
W latach 1809–1824, gdy szefem pułku był wielki książę Würzburga i Toskanii Ferdynand III, obowiązki drugiego szefa sprawował FZM Christoph von Lattermann.

</doc>
<doc id="1873712" url="https://pl.wikipedia.org/wiki?curid=1873712" title="Metropolia Salzburga">
Metropolia Salzburga

Metropolia Salzburga - jedna z dwóch metropolii Kościoła rzymskokatolickiego w Austrii, obejmująca zachodnią i południową część kraju. Powstała 20 kwietnia 798 roku. Składa się z jednej archidiecezji i czterech diecezji. Najważniejszą świątynią jest katedra św. Ruperta w Salzburgu. Od listopada 2013 roku godność metropolity pełni abp Franz Lackner OFM.
W skład metropolii wchodzą:

</doc>
<doc id="1873716" url="https://pl.wikipedia.org/wiki?curid=1873716" title="Syntrofia">
Syntrofia

Syntrofia (ang. "syntrophy") - proces, w którym dwa lub więcej mikroorganizmów różnych gatunków ściśle ze sobą współpracują w procesie katabolizmu beztlenowego, by rozłożyć na mniejsze cząstki substancje, które nie mogłyby być rozłożone przez jeden mikroorganizm. 
Proces ten wymaga interakcji między bakteriami fermentacyjnymi i archeowcami metanogennymi, by pokonać barierę termodynamiczną w pierwszym etapie rozpadu substancji (np.: kwasy tłuszczowe, alkohole i substancje aromatyczne), która prowadzi do produkcji metanu. Jest to jeden z kilku przykładów syntrofii w środowisku.

</doc>
<doc id="1873720" url="https://pl.wikipedia.org/wiki?curid=1873720" title="Eskapizm">
Eskapizm

Eskapizm (ang. "escapism" od "escape" „ucieczka”) – oznacza ucieczkę od problemów związanych z życiem społecznym, codziennością i rzeczywistością w świat iluzji i wyobrażeń. W literaturze jest to oderwanie tekstu dzieła od realiów.
W socjologii termin ten oznacza oderwanie się ruchów społecznych od rzeczywistych problemów społecznych i zwrócenie się w stronę religijności. Wynika z przekonania o niemożliwości rozwiązania kryzysu społecznego w warunkach istniejącego porządku społecznego. W tym przypadku eskapizm odwołuje się do mistyki i religii w rozwiązywaniu problemów społecznych.
Przyczyny.
Pragnienie ucieczki od rzeczywistości może wystąpić jako reakcja na długotrwały i silny stres spowodowany przez uraz psychiczny, ciężką pracę, niebezpieczne środowisko, niemożność nawiązania relacji z innymi członkami danego społeczeństwa. Często pojawia się w kryzysowych sytuacjach autorefleksji.
Rodzaje aktywności.
Każda aktywna działalność (kariera, sztuka, sport, moda, seks, religia, itp.) może być sposobem na ucieczkę od rzeczywistości, jeśli ktoś stosuje te czynności jako rekompensatę nierozwiązanych problemów osobistych. Formą eskapizmu może stać się też bierna aktywność (oglądanie filmów, czytanie książek, picie alkoholu lub zażywanie narkotyków, medytacja, itp.). Eskapizm może przejawiać się zarówno jako fizyczna ucieczka od świata (do odległej wioski, odległych regionów), jak i psychologiczna - gdy, nawet w przypadku braku izolacji od społeczeństwa, człowiek przestaje być zainteresowany znanymi mu i akceptowanymi w danym społeczeństwie wartościami, preferując swój świat marzeń.
Eskapizm nie jest chorobą i nie jest uwzględniony jako taka w żadnych książkach medycznych, choć doprowadzony do skrajności z przyczyn zewnętrznych, może przekształcić się w obsesyjną manię. (Na przykład, skrajny eskapizm króla Ludwika II Bawarskiego uznano za wynik zaburzeń psychicznych, a założyciela Pink Floyd Syda Barretta jako wynik nadużywania LSD). Z drugiej strony, w umiarkowanej formie, eskapizm może stać się rodzajem rekreacji, a także może pomóc w przezwyciężeniu stresu.
Kultura a eskapizm.
Pisarz i specjalista w dziedzinie literatury John R.R. Tolkien w swoich pracach rozpatrywał ucieczkę od rzeczywistości do „światów wtórnych” generowanych przez wyobraźnię i literaturę, jako czysto pozytywne zjawisko, które przynosi komfort i satysfakcję. Uważał, że „ucieczce” w literaturze służą szczęśliwe zakończenia i nieoczekiwane ratowanie się bohaterów. W swoich książkach on realizował te idee, i do dziś wielu fanów Tolkiena (tolkinistów) „przenosi się” w wykreowany przez niego świat, identyfikując się z jego bohaterami. Przyjaciel Tolkiena C.S. Lewis, zgadzając się z nim, dodawał, że „uciekają” zazwyczaj z więzienia, którym dla artystów jest codzienność.
W dzisiejszym świecie nowoczesne technologie i kultura masowa dostarczają mnóstwo sposobów na ucieczkę od rzeczywistości: gry komputerowe, Internet, rzeczywistość wirtualna, filmy i telewizja. Szczególnie interesujące psychologów i socjologów jest zjawisko internetowych gier typu fabularnego (RPG oraz cRPG), w których gracze są całkowicie zanurzeni w fikcyjnym świecie. Podobnie w powieści "Fahrenheit 451" autorstwa Raya Bradbury’ego społeczeństwo wykorzystuje radio i telewizję do mentalnej ucieczki przed surowym prawem i widmem nadchodzącej wojny.
Niemiecki filozof społeczny Ernst Bloch uważał, że eskapizm i ucieczka w świat marzeń z dala od współczesnej techniki oraz racjonalizmu może być impulsem do zwrotu ku humanistycznemu spojrzeniu na organizację społeczeństwa. Według niego eskapizm może być „niedojrzałym, ale szczerym substytutem rewolucji”.
Pisarz, filozof i poeta Olaf Stapledon w eseju "Escapism in Literature" (1939/40) potępił eskapizm:

</doc>
<doc id="1873725" url="https://pl.wikipedia.org/wiki?curid=1873725" title="Ruch Obywatelski „Polska XXI”">
Ruch Obywatelski „Polska XXI”

Ruch Obywatelski „Polska XXI” – organizacja powołana 27 września 2008 przez działające w całej Polsce stowarzyszenia regionalne "XXI". Ich działalność związana była z inicjatywą społeczno-polityczną skupioną wokół portalu „Polska XXI”. Ogólnopolski ruch zakończył działalność 9 stycznia 2010, gdy powołano partię Polska Plus.
Historia.
2008.
7 kwietnia 2008 uruchomiony został portal „Polska XXI”. W jego tworzenie zaangażowali się m.in.: Jan Rokita – były poseł Platformy Obywatelskiej, Rafał Dutkiewicz – prezydent Wrocławia, Kazimierz Michał Ujazdowski – poseł niezrzeszony, były wiceprezes Prawa i Sprawiedliwości oraz Rafał Matyja – politolog i publicysta. Do współpracy zaproszono także prof. Jadwigę Staniszkis i prof. Pawła Śpiewaka. Część politologów w momencie powstania portalu wskazywała na początek budowania partii politycznej przez jego głównych twórców, od czego wymienieni się dystansowali.
27 września 2008 podczas konferencji w warszawskim Traffic Clubie Rafał Dutkiewicz ogłosił powołanie Ruchu Obywatelskiego „Polska XXI”. Zapowiedział udział członków Ruchu w wyborach samorządowych oraz nie wykluczył własnego startu w wyborach prezydenckich. Jednocześnie zaznaczył, że nie podjęto jeszcze decyzji na temat udziału stowarzyszenia w wyborach do Parlamentu Europejskiego. Tego samego dnia ogłoszono skład nowo powołanej Rady Ruchu oraz treść deklaracji programowej pt. "Nowe państwo Polaków". 22 października 2008 członkowie Ruchu będący jednocześnie posłami na Sejm utworzyli własne koło poselskie o nazwie „Polska XXI”, którego szefem został Jarosław Sellin.
2009.
Ugrupowanie w wyborach do PE, które odbyły się 7 czerwca, poparło kandydatów z różnych list: Jerzego Buzka i Jacka Saryusza-Wolskiego startujących z PO, Ryszarda Legutkę startującego z PiS oraz Marka Jurka z Prawicy Rzeczypospolitej. Członek władz „Polski XXI” Janusz Moszyński wystartował zaś w województwie śląskim z pierwszego miejsca listy PSL.
13 czerwca, podczas obrad Rady Ruchu, Jarosław Sellin zastąpił Rafała Dutkiewicza na stanowisku przewodniczącego. Jarosława Sellina na stanowisku szefa koła poselskiego zastąpił Kazimierz Michał Ujazdowski. 11 lipca powstał Związek Stowarzyszeń Ruchu Polska XXI, którego Jarosław Sellin został prezesem.
21 października koło poselskie zmieniło nazwę na „Polska Plus”, a jego nowym przewodniczącym został Ludwik Dorn. Wraz z nim do koła przystąpili Jan Filip Libicki i Jacek Tomczak.
Zakończenie działalności.
9 stycznia 2010 odbył się kongres ugrupowania, na którym Ruch Obywatelski „Polska XXI” został przekształcony w partię Polska Plus, jednak stowarzyszenia lokalne nie zostały automatycznie wcielone do nowego ugrupowania, lecz kontynuowały działalność, a ich członkowie wstępowali do partii odrębnie. Jedynie część członków ruchu „Polska XXI” wstąpiła do Polski Plus. Do partii tej nie przystąpił m.in. Rafał Dutkiewicz. Polska Plus 24 września tego samego roku uległa samorozwiązaniu, a większość jej działaczy powróciła do PiS.
Niektóre stowarzyszenia lokalne wzięły udział w wyborach samorządowych w 2010. Działacze Dolnego Śląska XXI wystartowali do sejmiku województwa dolnośląskiego oraz do rady Wrocławia pod szyldem Komitetu Wyborczego Wyborców Rafała Dutkiewicza. Sam Rafał Dutkiewicz z powodzeniem ubiegał się o reelekcję w wyborach na prezydenta Wrocławia, otrzymując w I turze 71,63% głosów i pokonując 8 kandydatów. W wyborach do sejmiku KWW Rafała Dutkiewicza uzyskał 22,20% głosów, zajmując 2. miejsce i uzyskując w sejmiku 9 (25%) mandatów. Klub DŚ XXI w sejmiku znalazł się w opozycji. 5 lutego 2011 Dolny Śląsk XXI przekształcił się w stowarzyszenie Obywatelski Dolny Śląsk, na którego prezesa został wybrany Rafał Dutkiewicz. W wyborach parlamentarnych w 2011 ODŚ wraz z grupą innych dawnych działaczy Polski XXI współtworzył ruch Unia Prezydentów – Obywatele do Senatu, w ramach którego grupa bezpartyjnych prezydentów miast rekomendowała kandydatów do Senatu (mandat z ramienia KKW Rafał Dutkiewicz uzyskał Jarosław Obremski, który zasiadł w Kole Senatorów Niezależnych).
Część dawnych działaczy Polski XXI związała się z powstałym jeszcze w 2010 ugrupowaniem Polska Jest Najważniejsza, a następnie z powołaną w 2013 partią Polska Razem (w 2017 przekształconą w Porozumienie). Niektórzy działacze znaleźli się w PO.
Program.
Główne założenia programowe Ruchu Obywatelskiego "Polska XXI":
Struktura i działacze.
Koło Parlamentarne „Polska XXI” w Sejmie VI kadencji.
Skład koła poselskiego o nazwie „Polska XXI”, istniejącego od 22 października 2008 do 21 października 2009:
Wszyscy posłowie „Polski XXI” zostali wybrani z listy Prawa i Sprawiedliwości.

</doc>
<doc id="1873729" url="https://pl.wikipedia.org/wiki?curid=1873729" title="Archidiecezja Salzburga">
Archidiecezja Salzburga

Archidiecezja Salzburga – archidiecezja Kościoła rzymskokatolickiego w zachodniej Austrii, w kraju związkowym Salzburg. Powstała w VI wieku jako diecezja Salzburga. Do rangi archidiecezji została podniesiona przez papieża Leona III w 798 roku. Siedzibą arcybiskupa jest Salzburg.
Arcybiskupowi Salzburga przysługuje tytuł Prymasa Germanii ("Primas Germaniae"). Tytuł pierwszy raz użyty już w średniowieczu, ostatecznie tytuł i prawa z nim związane przejęto po sekularyzacji archidiecezji Magdeburga oraz śmierci ostatniego jej administratora w 1680, tytuł potwierdzony w 1691 przez Stolicę Apostolską. Arcybiskupi Salzburga byli niezależnymi książętami Rzeszy do 1803 roku.

</doc>
<doc id="1873730" url="https://pl.wikipedia.org/wiki?curid=1873730" title="Organizacja ds. Zakazu Broni Chemicznej">
Organizacja ds. Zakazu Broni Chemicznej

Organizacja ds. Zakazu Broni Chemicznej, OPCW (od ) – organ wykonawczy "Konwencji o zakazie broni chemicznej", która weszła w życie w 29 kwietnia 1997. Organizacja odpowiedzialna jest za wdrażanie międzynarodowych przepisów regulujących eliminowanie światowych zapasów broni chemicznej. Siedziba organizacji znajduje się w Hadze, w Holandii.
Organizacja.
Do OPCW należą obecnie 193 państwa (18 lipca 2018 członkiem została Palestyna). Izrael, który podpisał konwencję 13 stycznia 1993, do tej pory jej nie ratyfikowały. Stronami konwencji nie są również Egipt, Korea Północna i Sudan Południowy, które jej nie podpisały.
Konwencja CWC jest pierwszym w historii instrumentem prawa międzynarodowego, zakładającym całkowitą likwidację jednej z trzech kategorii broni masowego rażenia. Głównymi obszarami działalności OPCW są:
W 2013 OPCW została wyróżniona Pokojową Nagrodą Nobla za „szeroko zakrojone działania mające na celu eliminację broni chemicznej”.
Polska w OPCW.
Polska podpisała Konwencję, jako jedno z pierwszych państw, 13 stycznia 1993, ratyfikowała ją 23 sierpnia 1995 i stała się członkiem OPCW od momentu powstania Organizacji tj. od 29 kwietnia 1997. 22 czerwca 2001 przyjęta została Ustawa o wykonywaniu Konwencji ().
Polska przewodniczyła wszystkim organom politycznym OPCW: tj. od maja 1998 do maja 1999 pełniła funkcję Przewodniczącego Rady Wykonawczej, od listopada 2004 do listopada 2005 – Przewodniczącego Konferencji Państw Stron CWC, a od 8 do 19 kwietnia 2013 – Konferencji Przeglądowej CWC. Szóstą kadencję w Radzie, Polska rozpoczęła 12 maja 2016 i trwała ona do 11 maja 2018.
W Polsce miały miejsce trzy wizyty Dyrektorów Generalnych OPCW: w grudniu 2009 (Regelio Pfirter) oraz Ahmet Üzümcü (w listopadzie 2010 i listopadzie 2016). Polska regularnie przyjmuje inspekcje przemysłowe OPCW.
Każdorazowy ambasador RP w Hadze jest również stałym przedstawicielem RP przy Organizacji.

</doc>
<doc id="1873731" url="https://pl.wikipedia.org/wiki?curid=1873731" title="Polska Plus">
Polska Plus

Polska Plus (Polska +) – polska centroprawicowa partia polityczna powstała z przekształcenia ruchu „Polska XXI”, założona 9 stycznia 2010, zarejestrowana przez Sąd Okręgowy w Warszawie 11 lutego 2010. 24 września 2010 ugrupowanie podjęło decyzję o wejściu w skład Prawa i Sprawiedliwości.
Historia.
Polska XXI.
Partia polityczna Polska Plus założona została 9 stycznia 2010 na bazie Ruchu Obywatelskiego „Polska XXI”, inicjatywy polityków skupionych wokół społeczno-politycznego portalu "Polska XXI", powstałego 7 kwietnia 2008. Powołanie stowarzyszenia Ruch Obywatelski „Polska XXI”, związanego z portalem, ogłosił 27 września 2008 prezydent Wrocławia Rafał Dutkiewicz. 22 października tego samego roku posłowie należący do Ruchu utworzyli koło poselskie o nazwie „Polska XXI”, przekształcone 21 października 2009 w koło „Polska Plus”, wraz z przystąpieniem do niego trzech nowych posłów, w tym Ludwika Dorna, który został jego przewodniczącym.
Działalność partii Polska Plus.
Kongres założycielski partii Polska Plus zapowiedziany został początkowo na 12 grudnia 2009, jednak ze względu na śmierć posła ugrupowania Piotra Krzywickiego przesunięty został na 9 stycznia 2010. Do ugrupowania nie zostały wcielone automatycznie stowarzyszenia lokalne, będące odłamami ruchu „Polska XXI”, lecz ich członkowie wstępowali do partii odrębnie. Do Polski Plus nie przystąpił m.in. Rafał Dutkiewicz. Na kongresie założycielskim wybrano tymczasowy 28-osobowy zarząd ugrupowania na czele z Jerzym Polaczkiem. 13 dni później na rzecznika partii oraz koła został wybrany Jarosław Sellin.
Wybory prezydenckie w 2010.
13 marca 2010 kandydatem ugrupowania w wyborach prezydenckich w tym samym roku ogłoszony został Ludwik Dorn, jednak 20 kwietnia partia ogłosiła wycofanie jego kandydatury ze względu na przyspieszenie wyborów w związku z katastrofą lotniczą, w której zginął prezydent Lech Kaczyński.
8 maja 2010 władze partii podjęły oficjalnie decyzję o poparciu Jarosława Kaczyńskiego w wyborach prezydenckich. Sam Ludwik Dorn w proteście przeciw uchwale zarządu partii tego samego dnia zrezygnował z członkostwa w jej prezydium oraz szefowania kołu parlamentarnemu, a tydzień później wystąpił z partii i z jej koła, popierając kandydaturę Marka Jurka (poparła go także część partii związana z Marcinem Libickim, jednak działacze ci pozostali w ugrupowaniu).
Wybory uzupełniające do Senatu w 2010.
Polska Plus wystawiła kandydata w wyborach uzupełniających do Senatu w 2010 w okręgu nr 15, zarządzonych w związku ze śmiercią senator PiS Janiny Fetlińskiej w katastrofie lotniczej w Smoleńsku. Był nim Tomasz Kałużyński, który uzyskał 50 111 głosów i zajął ostatnie, 3. miejsce, przegrywając z kandydatami PSL i PiS.
Nowe władze Koła Parlamentarnego.
20 lipca 2010 nowym szefem Koła Parlamentarnego został Kazimierz Michał Ujazdowski, a wiceszefem Jan Filip Libicki.
Reintegracja z PiS.
24 września 2010 podczas kongresu partii podjęto decyzję o zaniechaniu działalności Polski Plus i przystąpieniu jej członków do Prawa i Sprawiedliwości. Dzień później rada polityczna PiS zadecydowała o przyjęciu działaczy Polski Plus w szeregi partii. Członkami PiS nie zostali m.in. wiceprezes partii Marcin Libicki oraz dwóch posłów (Jan Filip Libicki i Jacek Tomczak). Politycy Polski Plus otrzymali 13 miejsc w Radzie Politycznej PiS (uzyskało je pięciu posłów ugrupowania, którzy przystąpili do PiS, a także Sebastian Filipek-Kaźmierczak, Kamil Jeziorski, Michał Jędrzejek, Wojciech Kinastowski, Ryszard Mirowski, Wojciech Starzyński, Witold Śmiałek i Marcin Zawadzki).
Część dawnych polityków Polski Plus związała się z utworzoną kilka tygodni później formacją Polska Jest Najważniejsza.
Sąd wykreślił Polskę Plus z ewidencji 12 lipca 2011.
Program polityczny.
Głównymi celami programowymi ugrupowania były: poszerzenie zakresu wolności gospodarczej, reformy sfery finansów publicznych, systemu emerytalnego i ochrony zdrowia, prowadzenie polityki prorodzinnej, a także inwestycja w edukację, kulturę i naukę w celu zwiększenia potencjału cywilizacyjnego państwa. Partia postulowała m.in. obniżenie stawek podatkowych (także zniesienie podatku dochodowego od emerytur), wprowadzenie systemu prezydenckiego, umocnienie demokracji bezpośredniej, powołanie Rady Strategicznego Rozwoju, ograniczenie lub likwidację pozyskiwania przez partie polityczne subwencji z budżetu państwa, wprowadzenie ordynacji większościowej, zmniejszenie liczby posłów i senatorów, oddzielenie kadencji Senatu od kadencji Sejmu i nadanie Senatowi wyłączności na powoływanie prezesów NBP oraz NIK, a także Rzecznika Praw Obywatelskich. Ugrupowanie opowiadało się również za prowadzeniem polityki wschodniej w ramach NATO i Unii Europejskiej oraz silną współpracą ze Stanami Zjednoczonymi. Partia sprzeciwiała się ideom, które nie respektują chrześcijańskiego dziedzictwa Europy.
Struktura i działacze.
Zarząd (pod koniec działalności).
Prezes:
Wiceprezesi:
Sekretarz:
Skarbnik krajowy:
Przewodniczący Koła Parlamentarnego:
Pozostali członkowie zarządu:
Bogusław Bosak, Robert Choma, Jakub Czułba, Marcin Dobrzyński, Krzysztof Gnutek, Kamil Jeziorski, Cezary Kalinowski, Wojciech Kinastowski, Tomasz Kołodziej, Jan Filip Libicki, Ryszard Mirowski, Norbert Napieraj, Dariusz Olszewski, Tomasz Owsianik, Bernard Ptaszyński, Roman Szefler, Jacek Tomczak, Andrzej Walkowiak, Jarosław Zdrojkowski
Koło Parlamentarne Polska Plus w Sejmie VI kadencji.
Skład utworzonego 21 października 2009 (istniejącego niespełna rok) koła poselskiego:
Wszyscy posłowie Polski Plus zostali wybrani z list Prawa i Sprawiedliwości.

</doc>
<doc id="1873732" url="https://pl.wikipedia.org/wiki?curid=1873732" title="Roc Nation">
Roc Nation

Roc Nation – amerykańskie przedsiębiorstwo rozrywkowe, zajmujące się menedżmentem i publikacją muzyki, założone przez Shawna "Jaya-Z" Cartera.
Koncepcja.
Jay-Z, po opuszczeniu Def Jam, podpisał kontrakt z Live Nation, który umożliwił mu założenie własnej wytwórni Roc Nation. Raper postanowił jednak zmienić tradycyjny model biznesowy i utworzyć kompleksowe przedsiębiorstwo rozrywkowe. Roc Nation podpisała umowę z Sony Music Entertainment, która stała się jej dystybutorem. Poza tym Roc Nation współpracuje z innymi wytwórniami, np. album Jaya-Z "The Blueprint 3" wydany został we współpracy z Atlantic Records.

</doc>
<doc id="1873733" url="https://pl.wikipedia.org/wiki?curid=1873733" title="Katedra Świętego Ducha w Warszawie">
Katedra Świętego Ducha w Warszawie

Katedra Świętego Ducha – główna świątynia Kościoła Polskokatolickiego w RP, znajdująca się w Warszawie przy ul. Szwoleżerów 2, u zbiegu tej ulicy z ul. Czerniakowską. 
Została wzniesiona jako wojskowa cerkiew prawosławna w Warszawie. Pełniła funkcję do czasu opuszczenia miasta przez większość ludności rosyjskiej w 1915 roku. W okresie międzywojennym XX w. był kościołem garnizonowym 1 Pułku Szwoleżerów Józefa Piłsudskiego. Od 1945 r. w posiadaniu Kościoła Polskokatolickiego jako jego katedra. Jest też siedzibą warszawskiej parafii Świętego Ducha.
Historia.
Kontrowersje wokół okoliczności powstania.
Obecna katedra polskokatolicka w Warszawie została wzniesiona jako wojskowa cerkiew prawosławna. Jej dokładny okres powstania oraz wezwanie, jakie nosiła, są w literaturze przedmiotem polemiki. Zdaniem Piotra Paszkiewicza budynek datowany na 1867 r., jego projektantem był Teodor Kozłowski, zaś patronką – św. Olga. Autor uważa wzniesienie cerkwi za element planowanej przez władze carskie ośmioletniej akcji budowania na terenach zaboru rosyjskiego okazałych świątyń prawosławnych, które miały przyczyniać się do utrwalania rosyjskich rządów na tym obszarze. Identyczny pogląd przedstawia Henryk Sienkiewicz oraz Renata Popkowicz-Tajchert. Autorzy ci twierdzą, że cerkiew była świątynią pułku jazdy rosyjskiej. 
Z kolei Kirył Sokoł w pracy "Russkaja Warszawa" twierdzi, że współczesna katedra Świętego Ducha należała do Lejb-Gwardyjskiego Pułku Ułanów Jego Cesarskiej Mości, powstała znacznie później, w latach 1903–1906, jej patronem był św. Martynian, zaś autorem projektu – Leontij Benois. Pracami budowlanymi kierował Piotr Fedders, a jako datę poświęcenia gotowego obiektu Sokoł podaje 4 listopada 1906. Opinię tę podziela Ryszard Mączewski. Zdaniem tego autora za datowaniem budynku na początek XX wieku przemawia dokument komisji magistratu Warszawy, która po odzyskaniu niepodległości przez Polskę zajmowała się rozstrzygnięciem problemu przyszłości porosyjskich obiektów sakralnych oraz analiza wcześniejszych dokumentów związanych z rosyjskim kompleksem koszarowym w rejonie Łazienek. Podkreśla on również, że dzień wspomnienia św. Martyniana był równocześnie świętem pułkowym w Ułańskim Pułku Lejbgwardii.
Sokoł i Mączewski wskazują, że cerkiew pod wezwaniem św. Olgi istniała również w kompleksie koszar w rejonie ulic Czerniakowskiej i Agrykola. Została ona zburzona po 1915.
Cerkiew.
Łączny koszt wzniesienia obiektu zamknął się kwotą 76 tys. rubli, z czego 70 tys. pochodziło z dotacji państwowej, zaś reszta z prywatnych ofiar. Cerkiew mogła jednorazowo pomieścić 800 wiernych. Wydana w 1913 w Piatigorsku monografia rosyjskich świątyń wojskowych w sposób następujący opisywała świątynię: 
Budynek przestał pełnić funkcje cerkwi po 1915, kiedy opiekująca się nim jednostka wojskowa opuściła Warszawę. Od tego momentu przez cztery lata stał opuszczony. Po odzyskaniu niepodległości przez Polskę szereg świątyń wzniesionych przez Rosjan, uznanych za symbole obcego panowania, zostało zniszczonych. Jednak komisja magistratu warszawskiego po przewodnictwem prof. Mikołaja Tołwińskiego, która miała przedstawić projekt ich dalszych losów, zasugerowała inne zastosowanie tej cerkwi:
Sugestia komisji została zrealizowana. Henryk Sienkiewicz twierdzi przy tym, że ze wszystkich budynków sakralnych wzniesionych przez władze rosyjskie, przekazanych następnie innym wyznaniom właśnie ta świątynia zachowała najwięcej pierwotnych cech architektury cerkiewnej. Przetrwał również niewielki obszar zielony z okazami robinii i platanu, jaki został urządzony przez budowniczych świątyni.
Kościół.
Dawna cerkiew wojskowa została przekazana Kościołowi katolickiemu z przeznaczeniem na kościół garnizonowy 1 Pułku Szwoleżerów Józefa Piłsudskiego. Od 1945 świątynia należy do Kościoła Polskokatolickiego, nosząc wezwanie Świętego Ducha i będąc jego katedrą. Nawiązaniem do jej przedwojennego zastosowania są doroczne nabożeństwa w intencji poległych szwoleżerów, odprawiane w pierwszą niedzielę po 10 grudnia.
Architektura.
Wygląd zewnętrzny.
Katedra wzniesiona jest na planie krzyża greckiego i orientowana. W miejscu przecięcia się ramion krzyża wznosi się ośmioboczny bęben zwieńczony niewielką latarnią. Dawna cerkiew jest budowlą o zwartej bryle, jedynie z czterema przybudówkami w narożach, krytą dwuspadowym dachem. Wejście do świątyni prowadzi przez trójkątny fronton. Zdaniem Kiryła Sokoła pierwotnie na bębnie znajdowała się kopuła, którą po 1919 rozebrano i zastąpiono latarnią z krzyżem łacińskim. Ten sam autor twierdzi, że w sąsiedztwie świątyni znajdowała się wolno stojąca dzwonnica, również rozebrana po przejęciu budynku przez Kościół katolicki. 
Architektura obiektu naśladowała greckie świątynie powstałe w pierwszych wiekach chrześcijaństwa. Drugim źródłem inspiracji architekta był styl neoromański. Piotr Paszkiewicz wskazuje, że szczególnym elementem nawiązującym do tego stylu jest kształt skromnego wejścia głównego opartego na minimalnej liczbie półkolumn oraz wykorzystanie przy nim pseudotriforiów. Inną zbliżoną do tego stylu częścią świątyni jest absyda dekorowana pojedynczą półkolumną z głowicą zdobioną motywami roślinnymi. Budynek był skromnie zdobiony zewnętrznie. Do dnia dzisiejszego przetrwała jedynie mozaika-Mandylion nad wejściem bocznym.
Wnętrze.
Pierwotnie we wnętrzu budynku znajdował się dwurzędowy ikonostas z ikonami napisanymi przez artystę nazwiskiem Karelin. Autorem fresków na ścianach cerkwi był inny malarz, Charłamow; zdaniem Renaty Popkowicz-Tajchert polichromia w budynku utrzymana była w stylu secesyjnym. Wiadomo tylko o jednym wizerunku czczonym w świątyni – ikonie św. Martyniana w srebrnej ryzie stopionej z kruszcu zdobytego w wojnie 1812. W budynku przechowywano również zabytkowe egzemplarze Ewangelii oraz niewielki krzyż z 1812. 
Henryk Sienkiewicz pisze, że we wnętrzu katedry zachowało się wiele elementów powstałych bezpośrednio po jej budowie: ołtarz z marmuru, części stolarki, fragmenty fresków z motywami roślinnymi oraz ambona. Z późniejszego okresu pochodzi obraz Chrystusa na tle płonącej Warszawy oraz epitafia związane z 1 Pułkiem Szwoleżerów. Nowsze są z kolei witraże w oknach.

</doc>
<doc id="1873734" url="https://pl.wikipedia.org/wiki?curid=1873734" title="Manuel Recalde">
Manuel Recalde

Manuel Recalde - piłkarz paragwajski, bramkarz.
Recalde był piłkarzem klubu Club Libertad.
Wziął udział w turnieju Copa América 1923, gdzie Paragwaj zajął trzecie miejsce. Recalde zagrał tylko w meczu z Urugwajem, gdzie stracił 2 bramki. W pozostałych meczach bramki paragwajskiej strzegł Modesto Denis.
Następnie wziął udział w turnieju Copa América 1926, gdzie Paragwaj zajął czwarte miejsce. Recalde zagrał w fatalnym, pierwszym meczu z Argentyną, w którym stracił aż 8 bramek. W pozostałych meczach w bramce Paragwaju stał Modesto Denis.

</doc>
<doc id="1873738" url="https://pl.wikipedia.org/wiki?curid=1873738" title="Głowniowate">
Głowniowate

Głowniowate ("Ustilaginaceae" Chevall.) – rodzina grzybów znajdująca się w rzędzie głowniowców ("Ustilaginales").
Charakterystyka.
Pasożyty bezwzględne roślin z rodziny wiechlinowatych ("Poaceae"). Pomiędzy komórkami porażonych roślin tworzą strzępki o poprzecznych przegrodach bez otworów. Strzępki te dojrzewając przekształcają się w ciemno zabarwione ustilospory. U większości gatunków kiełkujące ustilospory wytwarzają 4-komórkową przedgrzybnię, a tworzące się na niej sporydia są haplobiontami. Wyjątkiem jest np. "Ustilago nuda", u której między komórkami przedgrzybni następuje kopulacja, jest więc ona diplobiontem.
Systematyka i nazewnictwo.
Pozycja w klasyfikacji według Index Fungorum: "Ustilaginales, Ustilaginomycetidae, Ustilaginomycetes, Ustilaginomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:

</doc>
<doc id="1873740" url="https://pl.wikipedia.org/wiki?curid=1873740" title="Podsumowanie startów zespołu Lotus w Formule 1">
Podsumowanie startów zespołu Lotus w Formule 1

W 1954 roku założyciel firmy Lotus Engineering, Colin Chapman, wydzielił z niej podspółkę, nazwaną Team Lotus, która miała być odpowiedzialna za sporty motorowe. W Formule 1 Team Lotus zadebiutował w 1958 roku podczas Grand Prix Monako, w którym to Grand Prix Lotusem 12 ścigali się Cliff Allison i Graham Hill. Jako konstruktor samochodów pierwsze zwycięstwo Lotus odniósł w Grand Prix Monako 1960, kiedy to Lotusem 18 triumfował ścigający się dla R.R.C. Walker Racing Team Stirling Moss. Dla fabrycznego zespołu Lotusa pierwsze zwycięstwo odniósł natomiast Innes Ireland w sezonie 1961 podczas Grand Prix Stanów Zjednoczonych. Lotus wielokrotnie swoimi innowacjami rewolucjonizował sport motorowy: Lotus 25 był pierwszym samochodem wykorzystującym monocoque, Lotus 49 pierwszym samochodem Formuły 1 wyposażonym w zintegrowane z nadwoziem spojlery oraz pierwszym pomalowanym w barwy sponsora, Lotus 72 dzięki swoim pionierskim rozwiązaniom przez wiele lat stanowił źródło inspiracji dla innych projektantów, a Lotus 78 i Lotus 79 były pierwszymi samochodami, w których uzyskany został efekt przyziemny. W 1982 roku zmarł Chapman. Na początku lat dziewięćdziesiątych zespół zaczął przeżywać problemy finansowe, a po Grand Prix Włoch 1994 na skutek długów został przejęty przez zarząd komisaryczny. Na początku 1995 roku Lotus wskutek zadłużenia wycofał się z rywalizacji w Formule 1. W sezonie 2010 Lotus powrócił do Formuły 1. Przed sezonem 2012 wskutek sporu o nazwę Lotus Team Lotus zmienił nazwę na Caterham F1, a pod nazwą Lotus startował od tamtego czasu dawny zespół Renault. Przed sezonem 2016 Lotus F1 Team został przejęty przez Renault.
Wyniki.
Lotus jest jednym z najbardziej utytułowanych konstruktorów w Formule 1. Samochody Lotusa odniosły w latach 1960–2013 81 zwycięstw. Pierwszy tytuł mistrzowski zarówno w klasyfikacji kierowców (Jim Clark), jak i konstruktorów Lotus zdobył w sezonie 1963. Lotus zdobył sześć tytułów mistrzowskich w klasyfikacji kierowców i siedem w klasyfikacji konstruktorów. Do 1979 roku włącznie Lotus dostarczał również swoje samochody zespołom klienckim, z których największe sukcesy odnosił Rob Walker Racing Team, wygrywając samochodami Lotusa pięć wyścigów. Jednakże w trzech sezonach – 1994, 2010 oraz 2011 Lotus nie zdobył ani jednego punktu.
Zespół fabryczny.
"Tabela przedstawia wyniki fabrycznego zespołu Lotusa startującego jako Team Lotus, World Wide Racing"", Lotus Racing i Lotus F1 Team. W nawiasie wskazano całkowitą liczbę punktów uzyskaną w sezonie, jeśli różniła się od liczby punktów, które dany kierowca uzyskał w Lotusie."
Pozostałe zespoły.
"Tabela przedstawia wyniki kierowców korzystających z samochodów Lotus, startujących w innych zespołach niż zespół fabryczny Lotusa. W nawiasie wskazano całkowitą liczbę punktów uzyskaną w sezonie, jeśli różniła się od liczby punktów, które dany kierowca uzyskał w Lotusie."
Podsumowanie.
Źródła: "Stats F1", "ChicaneF1"
Statystyki.
Źródła: "Stats F1", "ChicaneF1""Pierwsza tabela obejmuje tylko zespół fabryczny, druga – pozostałe zespoły, które korzystały z samochodów Lotus."
Informacje techniczne.
Źródła: "All Formula One Info", "ChicaneF1", "Wyprzedź Mnie!"Największe sukcesy Lotus odnosił, gdy jego samochody były napędzane przez silnik Forda – napędzane silnikami Forda samochody Lotus odniosły 47 zwycięstw. Ponadto używający silników Forda Lotus zdobył cztery tytuły w klasyfikacji kierowców i pięć w klasyfikacji konstruktorów.
Kierowcy.
Źródło: "ChicaneF1"Najwięcej wyścigów w barwach Lotusa zaliczył Elio de Angelis – w latach 1980–1985 uczestniczył w 90 wyścigach. Najwięcej zwycięstw dla Lotusa odniósł natomiast Jim Clark, wygrywając 25 Grand Prix.

</doc>
<doc id="1873741" url="https://pl.wikipedia.org/wiki?curid=1873741" title="Rudolf Emil Kalman">
Rudolf Emil Kalman



</doc>
<doc id="1873742" url="https://pl.wikipedia.org/wiki?curid=1873742" title="Springfield model 1855">
Springfield model 1855



</doc>
<doc id="1873743" url="https://pl.wikipedia.org/wiki?curid=1873743" title="Springfield model 1861">
Springfield model 1861



</doc>
<doc id="1873744" url="https://pl.wikipedia.org/wiki?curid=1873744" title="Enfield model 1853">
Enfield model 1853



</doc>
<doc id="1873745" url="https://pl.wikipedia.org/wiki?curid=1873745" title="Bonifacy Sabaudzki">
Bonifacy Sabaudzki

Bonifacy Sabaudzki (ur. 1 grudnia 1244 w Chambéry - zm. 1263 w Turynie) – hrabia Sabaudii w latach 1253-1263.
Życiorys.
Bonifacy był jedynym synem Amadeusza IV z dynastii sabaudzkiej i Cecylii de Baux (zm. 1275), córki Barrala, pana Baux i wicehrabiego Marsylii. Nigdy się nie ożenił i nie doczekał potomstwa. Zmarł w niewoli na skutek ran poniesionych w bitwie.
Po jego śmierci władzę przejął Piotr II Sabaudzki.

</doc>
<doc id="1873749" url="https://pl.wikipedia.org/wiki?curid=1873749" title="Diecezja Gurk">
Diecezja Gurk

Diecezja Gurk (potocznie nazywana często diecezją Gurk-Klagenfurtu) − diecezja Kościoła rzymskokatolickiego w południowej Austrii, w metropolii Salzburga. Obejmuje całość terytorium kraju związkowego Karyntia. Została erygowana 6 marca 1071 roku. Historyczną stolicą diecezji było miasto Gurk, gdzie do dziś znajduje się konkatedra diecezjalna. Od 1787 główną siedzibą biskupa pozostaje Klagenfurt am Wörthersee. Ze względu na liczną grupę Słoweńców zamieszkałych na terenie diecezji, jako języków liturgicznych używa się zarówno języka niemieckiego, jak i (zwłaszcza w południowej części diecezji) języka słoweńskiego.

</doc>
<doc id="1873750" url="https://pl.wikipedia.org/wiki?curid=1873750" title="Lake Louise">
Lake Louise

Lake Louise – jednostka osadnicza w Stanach Zjednoczonych, w stanie Alaska, w okręgu Matanuska-Susitna.

</doc>
<doc id="1873752" url="https://pl.wikipedia.org/wiki?curid=1873752" title="Amadeusz IV Sabaudzki">
Amadeusz IV Sabaudzki

Amadeusz IV Sabaudzki (ur. 1197 w Montmélian, zm. 1253 w Montmélian) – hrabia Sabaudii w latach 1233-1253.
Życiorys.
Amadeusz IV był najstarszym synem Tomasza I z dynastii sabaudzkiej i Małgorzaty z Genewy, córki Wilhelma I, hrabiego Genewy. Ożenił się dwukrotnie. W 1222 wziął ślub z Anną Burgundzką (1192–1243), córką Hugona III, księcia Burgundii. Miał z nią dwoje dzieci:
Owdowiawszy, w 1244 ożenił się z Cecilią de Baux (zm. 1275), córką Barrala, pana Baux i wicehrabiego Marsylii. Doczekał się z nią czworga dzieci:

</doc>
<doc id="1873756" url="https://pl.wikipedia.org/wiki?curid=1873756" title="Polska Misja Najświętszego Serca Pana Jezusa w Chicago">
Polska Misja Najświętszego Serca Pana Jezusa w Chicago

Polska Misja Najświętszego Serca Pana Jezusa w Chicago, (ang. "Sacred Heart Mission") – duszpasterska misja rzymskokatolicka położona w Chicago w stanie Illinois w Stanach Zjednoczonych.
Jest ona etniczną misją w Chicago, z mszą św. w języku polskim dla polskich imigrantów, prowadzoną przez Towarzystwo Jezusowe.
Historia.
Ojcowie jezuici przybyli do Chicago z Nowego Jorku w lipcu 1934 roku, zakładając Dom misyjny Najświętszego Serca Pana Jezusa, przy 4105 N. Avers Ave. W kaplicy Domu misyjnego odbywają się nabożeństwa dla polskich imigrantów.

</doc>
<doc id="1873758" url="https://pl.wikipedia.org/wiki?curid=1873758" title="Skoczkowe">
Skoczkowe

Skoczkowe ("Chytridiomycetes" Caval.-Sm.) – klasa grzybów znajdująca się w gromadzie skoczkowców ("Chytridiomycota").
Systematyka.
Takson ten do taksonomii grzybów wprowadził Thomas Cavalier-Smith w 1998 r. Należą do niego rzędy:

</doc>
<doc id="1873759" url="https://pl.wikipedia.org/wiki?curid=1873759" title="Roman Vishniac">
Roman Vishniac

Roman Vishniac, najprawdopodobniej Wiśniak lub Wiszniak (ur. 19 sierpnia 1897 r. w Pawłowsku, zm. 22 stycznia 1990 r. w Nowym Jorku) – rosyjsko-amerykański fotograf, z wykształcenia biolog i lekarz, który fotografował społeczność żydowską Europy Środkowo-Wschodniej tuż przed katastrofą holocaustu.
Młodość.
Urodził się w rodzinie żydowskiej. Jego ojciec Solomon był właścicielem największej w Carskiej Rosji fabryki parasoli. Młody Vishniac studiował medycynę oraz biologię na Uniwersytecie w Moskwie. W czasie I wojny światowej został deportowany w głąb Rosji. Było to spowodowane obawami rządu carskiego o to, że Żydzi z terenów przygranicznych będą szpiegować na rzecz Niemców.
W tym czasie Vishniac włączył się w działalność charytatywną na rzecz przesiedlonych rodaków. Znajomości jego ojca umożliwiły mu nawet kontakty w tej sprawie z ministrem spraw wewnętrznych caratu. Jako że mieszkał na terenach łotewskich, po rewolucji październikowej udało mu się opuścić Rosję. Przeniósł się w tym czasie do Berlina, gdzie kontynuował naukę m.in. w dziedzinie historii sztuki azjatyckiej.
Początki twórczości.
Żyjąc w Berlinie widział następujące tam przemiany społeczne. Czytał "Mein Kampf" i jako jeden z niewielu ówczesnych rozumiał, że Hitler może po dojściu do władzy zrealizować swoje słowa. Rozumiał także, że będzie się to wiązało jednocześnie z końcem świata, który znał do tej pory. Końcem świata środkowo-europejskich Żydów. Nie mogąc zatrzymać biegu historii postanowił zatrzymać ją na fotografii. Już w czasie kryształowej nocy w Berlinie, w przebraniu niemieckiego oficera, fotografował miejsca związane z życiem Żydów. Wszystkie wykonane wtedy zdjęcia zostały zrobione metodą ukrytej kamery, a raczej aparatu, co spowodowane było obawą o posądzenie o szpiegostwo, a po drugie tym, że ortodoksyjni Żydzi (a to oni byli głównie obiektem fotografowanym przez Vishniaka) uważali zdjęcia za naruszenie dekalogu.
Polska.
Vishniac fotografował także polskich Żydów. Robił zdjęcia rabinom, cadykom oraz zwykłym ludziom w Warszawie, Lublinie oraz w Krakowie (np. zdjęcie "Wejście do Getta" z 1937 roku). W tym czasie aż 11 razy trafiał, posądzony o szpiegostwo, do aresztu. Kontakt ze społecznością żydowską ułatwiała mu znajomość jidysz. Vishniac z aparatem był także w obozie w Zbąszyniu. To miejsce powstało dla internowanych Żydów, przymusowo przesiedlonych przez władzę hitlerowskie z terenów Niemiec. Pokazywał na swoich fotografiach dramat i marazm tych stłoczonych, zamkniętych i biednych ludzi.
Wojna.
Jeszcze przed wybuchem wojny, tj. w sierpniu 1939 r., udało mu się przedostać do Francji. Po wejściu wojsk Armii Czerwonej do Łotwy otrzymał status bezpaństwowca i zostaje internowany. Znajdował się w tym czasie najprawdopodobniej w obozie Ruchard. Dzięki reakcji dyplomacji łotewskiej został wypuszczony, a następnie udał się przez Madryt i Lizbonę do Nowego Jorku. Do kontynentu amerykańskiego dotarł w sylwestra 1941 r. Udało mu się ze sobą zabrać do Stanów Zjednoczonych Ameryki ok. 2000 negatywów.
Dalsze losy.
Pierwsza amerykańska wystawa miała miejsce w 1943 r. w Teachers College Uniwersytetu Columbia. Jego zdjęcia po raz pierwszy zostały wydane w 1947 r. w publikacji "Polish Jews. A Pictorial Record", która nie została jednak przyjęta zbyt pozytywnie - bardzo niewiele egzemplarzy zostało sprzedanych. Później Vishniac stał się cenionym portrecistą i fotografował m.in. Einsteina czy Chagalla. Święcił sukcesy także na niwie naukowej - został profesorem biologii. Dopiero w 1983 r. zostało wydane prawdziwe i pełne zestawienie zdjęć Vishniaka. Jest to książka "A Vanished World". Jest w niej 150 zdjęć.
Z wszystkich osób, które udało mu się sfotografować przed wojną, tylko z dwójką mógł spotkać się po katastrofie holocaustu. Jedną z nich był mały chłopiec, uwieczniony na jednej z fotografii, który przeżył pobyt w aż 5 obozach koncentracyjnych.
Obecnie dzieła Vishniaka można oglądać w International Center of Photography w NY. Są także pokazywane na świecie m.in. w Krakowie odbyła się jego wystawa w 1995 r. 
Zgodnie z tym, co powiedział w wywiadzie z Monique Atlan, Vishniac nie mógł sobie pozwolić na marnowanie filmu. "Jest 36 klatek na jednym filmie Leici, a 36 klatek to 36 ludzi". On ratował tych ludzi po prostu od zapomnienia.
Rodzina.
Żonami Vishniacka były Luta (Leah) Bagg (małżeństwo w latach 1918 − 1946) oraz Edith Ernst (małżeństwo w latach 1947 – 1990). Dzieci: córka Mara Vishniac i syn Wolf V. Vishniac, amerykański mikrobiolog.

</doc>
<doc id="1873760" url="https://pl.wikipedia.org/wiki?curid=1873760" title="Parafia św. Joanny Franciszki de Chantal w Chicago">
Parafia św. Joanny Franciszki de Chantal w Chicago

Parafia św. Joanny Franciszki de Chantal w Chicago (ang. "St. Jane de Chantal Parish") – parafia rzymskokatolicka położona w Chicago w stanie Illinois, Stany Zjednoczone.
Jest ona wieloetniczną parafią w zachodniej części Chicago, z mszą św. w j. polskim dla polskich imigrantów.
Parafia została poświęcona św. Joannie Franciszce de Chantal.

</doc>
<doc id="1873762" url="https://pl.wikipedia.org/wiki?curid=1873762" title="Chytridiomycetes">
Chytridiomycetes



</doc>
<doc id="1873772" url="https://pl.wikipedia.org/wiki?curid=1873772" title="Lega Basket A">
Lega Basket A

Lega Basket A - włoska profesjonalna liga koszykówki. Jest to najwyższy szczebel rozgrywek koszykarskich we Włoszech.
Liga została założona w 1920 roku. W sezonie 2009/2010 w rozgrywkach rywalizuje 16 drużyn. W sezonie zasadniczym każdy zespół gra 30 meczów (po jednym meczu u siebie i na wyjeździe z każdą drużyną. Następnie, 8 najlepszych drużyn gra w fazie play-off o mistrzostwo kraju. Zespoły z miejsc 15-16 spadają do LegADue. Liga włoska jest obok ligi hiszpańskiej oraz greckiej najsilniejszą ligą w Europie.

</doc>
<doc id="1873773" url="https://pl.wikipedia.org/wiki?curid=1873773" title="Serie A (koszykówka)">
Serie A (koszykówka)



</doc>
<doc id="1873775" url="https://pl.wikipedia.org/wiki?curid=1873775" title="Diecezja Feldkirch">
Diecezja Feldkirch

Diecezja Feldkirch (łac.: "Dioecesis Campitemplensis", niem.: "Diözese Feldkirch") – diecezja Kościoła katolickiego w Austrii, położona w zachodniej części kraju. Obejmuje całość terytorium kraju związkowego Vorarlberg. Siedziba biskupa znajduje się w katedrze św. Mikołaja w Feldkirch.
Historia.
Chrześcijaństwo na obszarze dzisiejszego Voralbergu pojawiło się w pierwszych wiekach naszej ery. Teren ten należał od czasów średniowiecza do dwóch biskupstw: na południu - Chur, na północy - Konstancji, a na północnym wschodzie - Augsburga. Pierwsze próby utworzenia osobnej diecezji dla Voralbergu pojawiły się za panowania cesarza Józefa II, jednak zostały one zwieńczone częściowo kilkanaście lat po jego śmierci tym, że w 1816 roku diecezja Chur, a następnie w 1819 roku diecezja konstancka oddały część swojego terytorium na rzecz diecezji Brixen. Na terytorium Voralbergu ustanowiono wikariat generalny z siedzibą w Feldkirch, a generalny wikariusz otrzymał tytuł biskupa pomocniczego (sufragana).
Po zakończeniu I wojny światowej Tyrol Południowy został włączony do państwa włoskiego, w tym w jego granicach znalazła się diecezja Brixen, w związku z czym w 1921 roku papież Benedykt XV utworzył administraturę apostolską Innsbruck-Feldkirch, którą jego następca Pius IX podporządkował w 1925 roku bezpośrednio Stolicy Apostolskiej.
6 sierpnia 1964 roku administratura apostolska Innsbruck-Feldkirch została podniesiona do rangi pełnoprawnej diecezji innsbruckiej. 8 grudnia 1968 roku papież Paweł VI bullą "Christi caritas" wydzielił z jej terenów obszar kraju związkowego Voralberg powołując do życia diecezję Feldkirch i podporządkowując ją metropolii salzburskiej.
Podział administracyjny.
Diecezja według stanu na 31 grudnia 2008 roku składa się z 9 dekanatów, w skład których wchodzą 124 parafie:
Główne świątynie.
Do najważniejszych świątyń należą:

</doc>
<doc id="1873776" url="https://pl.wikipedia.org/wiki?curid=1873776" title="Świątynia Surji w Modhera">
Świątynia Surji w Modhera

Świątynia Słońca – hinduistyczna świątynia w miejscowości Modhera w indyjskim stanie Gudźarat, w odległości 25 km od miasta Mehsana, zbudowana w 1026 roku przez króla Bhimdewa I z dynastii Solanki. Poświęcona jest bogowi Słońca Surji, będąc jedną z trzech zachowanych świątyń tego boga, poza Konarak i Martand.
Historia.
Świątynię zbudowano w okresie, gdy Mahmud z Ghazni plądrował inne obszary Indii. Dynastia Solanki zdołała jednak zachować swoją potęgę, budując wspaniałe świątynie. Władcy tej dynastii określali się jako Surjawanśi, czyli wywodzący swoją genealogię od boga Słońca. Świątynię zaprojektowano w ten sposób, aby w dzień zrównania dnia z nocą pierwsze promienie słońca padały na posąg Surji.
Obecnie świątynia znajduje się częściowo w ruinie po zniszczeniach innego muzułmańskiego najeźdźcy, Allauddina Childżi.
Architektura.
Świątynia stanowi sama w sobie odrębny styl architektoniczny, określany jako „architektura Solanki”.
Składa się z trzech oddzielnych, lecz ustawionych w jednej linii elementów:

</doc>
<doc id="1873777" url="https://pl.wikipedia.org/wiki?curid=1873777" title="Erich Juskowiak">
Erich Juskowiak

Erich Juskowiak (ur. 7 września 1926 w Oberhausen, zm. 1 lipca 1983 w Düsseldorfie) – niemiecki piłkarz występujący na pozycji obrońcy.
Kariera klubowa.
Juskowiak zawodową karierę rozpoczynał w 1943 roku w klubie FC 08 Oberhausen. W 1946 roku trafił do Rot-Weiß Oberhausen. W 1950 roku odszedł do Wuppertaler SV, a w 1951 powrócił do Rot-Weiß Oberhausen. W 1953 roku został graczem Fortuny Düsseldorf (gdzie grał u boku bramkarza Toni Turka, mistrza świata z 1954 roku). W 1957 roku dotarł z zespołem do finału Pucharu RFN, jednak Fortuna przegrała 0:1 z Bayernem Monachium. W 1958 Juskowiak ponownie wystąpił z zespołem w finale Pucharu RFN, jednak tym razem Fortuna uległa po rzutach karnych drużynie VfB Stuttgart. W 1961 roku zakończył karierę. Zmarł w 1983 roku.
Kariera reprezentacyjna.
W reprezentacji RFN Juskowiak zadebiutował 23 grudnia 1951 w wygranym 4:1 towarzyskim meczu z Luksemburgiem. 19 grudnia 1954 w wygranym 3:0 towarzyskim spotkaniu z Portugalią strzelił pierwszego gola w drużynie narodowej. W 1958 roku został powołany do kadry na mistrzostwa świata. Zagrał na nich w meczach z Argentyną (3:1), Czechosłowacją (2:2), Irlandią Północną (2:2), Jugosławią (1:0) i Szwecją (1:3). Nie wystąpił jedynie w przegranym 3:6 spotkaniu o 3. miejsce z Francją. Po raz ostatni w kadrze Juskowiak zagrał 8 listopada 1959 w przegranym 3:4 towarzyskim pojedynku z Węgrami. W latach 1951–1959 w drużynie narodowej rozegrał w sumie 31 spotkań i zdobył 4 bramki.

</doc>
<doc id="1873781" url="https://pl.wikipedia.org/wiki?curid=1873781" title="8 Pułk Piechoty (austro-węgierski)">
8 Pułk Piechoty (austro-węgierski)

Morawski Pułk Piechoty Nr 8 (IR. 8) – pułk piechoty cesarskiej i królewskiej Armii. 
Historia pułku.
Pułk został utworzony w 1642 roku.
Okręg uzupełnień nr 8 Brno () na terytorium 2 Korpusu.
Swoje święto pułk obchodził 22 maja w rocznicę bitwy pod Eßlingen stoczonej w 1809 roku.
Kolory pułkowe: zielony (grasgrün), guziki złote.
W latach 1869–1877 sztab pułku stacjonował w twierdzy Klosterbruck bei Znaim, natomiast komenda rezerwowa i stacja okręgu uzupełnień w Brnie. Pułk wchodził w skład 2 Brygady IV Dywizji. W 1877 roku cały pułk stacjonował w Brnie.
W 1878 roku pułk został przeniesiony do Sarajewa na okupowane terytorium Bośni i Hercegowiny, natomiast komenda rezerwowa i komenda okręgu uzupełnień pozostały w Brnie. W następnym roku pułk został przeniesiony do Igławy (niem. "Iglau"), a w 1882 roku wrócił do Brna.
W 1903 roku pułk stacjonował w Wiedniu z wyjątkiem 2. batalionu, który pozostawał w Brnie.
W latach 1904-1908 pułk stacjonował w Brnie.
W 1914 pułk stacjonował w Brnie z wyjątkiem 3. batalionu, który był detaszowany w Trebinje na terytorium 16 Korpusu. Pułk (bez 3. batalionu) wchodził w skład 8 Brygady Piechoty należącej do 4 Dywizji Piechoty, natomiast detaszowany 3. batalion był podporządkowany komendantowi 2 Brygady Górskiej należącej do 18 Dywizji Piechoty.
Szefowie pułku.
Kolejnymi szefami pułku byli:

</doc>
<doc id="1873790" url="https://pl.wikipedia.org/wiki?curid=1873790" title="Heinz Wewers">
Heinz Wewers

Heinz Wewers (ur. 27 lipca 1927 w Gladbeck, zm. 29 sierpnia 2008 w Essen) – niemiecki piłkarz występujący na pozycji obrońcy.
Kariera klubowa.
Wewers zawodową karierę rozpoczynał w 1949 roku w klubie Rot-Weiss Essen. W 1953 zdobył z klubem Puchar RFN. W 1955 roku wygrał z nim mistrzostwo RFN. Przez 13 lat w Rot-Weiss Essen, zagrał tam w 371 ligowych meczach i zdobył 3 bramki. W 1962 roku zakończył karierę. W latach 1966–1967 był trenerem Rot-Weiss Essen. Zmarł w 2008 roku.
Kariera reprezentacyjna.
W reprezentacji RFN Wewers zadebiutował 23 grudnia 1951 w wygranym 4:1 towarzyskim meczu z Luksemburgiem. 23 grudnia 1956 w wygranym 4:1 towarzyskim spotkaniu z Belgią strzelił pierwszego gola w drużynie narodowej. W 1958 roku został powołany do kadry na mistrzostwa świata. Zagrał na nich w jednym spotkaniu - przegranym 3:6 o 3. miejsce z Francją. Był to jednocześnie jego ostatni mecz w kadrze. W latach 1951–1958 w drużynie narodowej rozegrał w sumie 12 spotkań i zdobył jedną bramkę.

</doc>
<doc id="1873791" url="https://pl.wikipedia.org/wiki?curid=1873791" title="East Indiaman">
East Indiaman

East Indiaman – duży, uzbrojony statek handlowy o napędzie żaglowym, zdolny do dalekich, samodzielnych podróży do Indii, Chin lub Indii Wschodnich. Używany głównie przez floty handlowe Brytyjskiej Kompanii Wschodnioindyjskiej oraz Holenderskiej Kompanii Wschodnioindyjskiej (w dużo mniejszym stopniu też przez inne europejskie kompanie handlowe) od początku XVII wieku do lat 30. XIX wieku.
Nazwa "East Indiaman" (dosł. „Wschodnioindyjczyk”) jest zrostem angielskich słów (Indie Wschodnie) i (dosł. człowiek, mężczyzna). Praktyka używania rzeczownika w odniesieniu do statków i okrętów w języku angielskim sięga XV wieku (por. – okręt wojenny, dosł. „człowiek wojny”; – statek handlowy, dosł „kupiec”).
Za pierwszy statki tego typu uważa się wodowany uroczyście w obecności króla Jakuba I w Deptford w roku 1610 "Trade's Increase" (ang: "Wzrost handlu") o wyporności 1293 ton. Był to największy statek, jaki do tej pory zbudowano w Anglii (większy od zbudowanego w tym samym roku trójpokładowego wojennego okrętu liniowego "Prince Royal"). Wkrótce też powstał drugi podobny statek "Peppercorn". Chociaż Kompania Wschodnioindyjska zaprzestała wkrótce budowy statków we własnej stoczni (w Deptford istniała również inna stocznia budująca dla Royal Navy), a zaczęła je dzierżawić od prywatnych właścicieli, wszystkie statki musiały spełniać wymagania techniczne stawiane przez Dyrekcję Kompanii. Były to duże, zwykle trzymasztowe, silnie uzbrojone (ok. 30 dział) statki zdolne do odbycia 6-8 (maks. 10) podróży na Wschód i z powrotem (potem wycofywano je z eksploatacji). Podczas tych rejsów statek nie tylko zwracał swój koszt, ale i przynosił pokaźny zysk zarówno Kompanii, jak i dzierżawcy, co spowodowało, że stanowisko kapitana "East Indiaman" stało się najlepszą posadą w angielskiej flocie handlowej.
Podróż do Indii trwała około czterech, do Chin od sześciu do ośmiu miesięcy. Oficerowie na statku nosili mundury Kompanii, załogę obowiązywała dyscyplina taka sama jak na okrętach wojennych Royal Navy. Do Indii eksportowano głównie wyroby metalowe, wino i piwo, z powrotem przywożono przyprawy, indygo, saletrę indyjską, herbatę oraz chińska porcelanę. W obie strony przewożono też pasażerów. Między początkiem XVII wieku, a końcem XVIII, rejsy powrotne odbyło co najmniej 1461 statków typu "East Indiaman". Pod koniec XVIII wieku osiągnęły one swoje największe rozmiary i pojemność rzędu 1100-1400 ton.
"East Indiaman" (zwane "retourschip" - statek powrotny) budowali też i szeroko wykorzystywali do handlu Holendrzy. Najbardziej znane to : "Batavia", "Amsterdam" oraz "Prins Willem" wykorzystany jako okręt wojenny w czasie pierwszej wojny angielsko-holenderskiej w bitwie pod Kentish Knock.

</doc>
<doc id="1873792" url="https://pl.wikipedia.org/wiki?curid=1873792" title="Circuit Charade">
Circuit Charade



</doc>
<doc id="1873800" url="https://pl.wikipedia.org/wiki?curid=1873800" title="Izba Reprezentantów Ludowych">
Izba Reprezentantów Ludowych

Izba Reprezentantów Ludowych (hiszp. "Cámara de los Représentantes del Pueblo") - niższa izba parlamentu Gwinei Równikowej, główny organ władzy ustawodawczej w tym kraju. Składa się ze 100 członków wybieranych na pięcioletnią kadencję z zastosowaniem ordynacji proporcjonalnej. Bierne prawo wyborcze przysługuje obywatelom w wieku przynajmniej 25 lat, zamieszkałym na terenie okręgu wyborczego, w którym kandydują. O wybór nie mogą ubiegać się osoby posiadające podwójne obywatelstwo, duchowni wszystkich wyznań oraz osoby skazane za niektóre rodzaje przestępstw, m.in. przestępstwa przeciwko życiu i zdrowiu oraz wyborcze. Członkowie partii politycznych nie mogą kandydować z list innej partii niż ta, do której należą. 

</doc>
<doc id="1873803" url="https://pl.wikipedia.org/wiki?curid=1873803" title="Gegenschein">
Gegenschein



</doc>
<doc id="1873804" url="https://pl.wikipedia.org/wiki?curid=1873804" title="Przeciwświecenie">
Przeciwświecenie



</doc>
<doc id="1873812" url="https://pl.wikipedia.org/wiki?curid=1873812" title="Marian Terlecki">
Marian Terlecki

Marian Terlecki (ur. 21 września 1954 w Gdańsku, zm. 8 stycznia 2010 w Nadarzynie) – polski reżyser i producent filmowy, w 1991 prezes Komitetu do Spraw Radia i Telewizji. Autor kilkunastu reportaży dokumentalnych. Zdobywca Polskiej Nagrody Filmowej w 2001 w kategorii "najlepszy producent" za film Prymas. Trzy lata z tysiąca.
Życiorys.
Jego rodzicami byli Józef Terlecki (1925-2006), fizyk i biofizyk, pracownik naukowo-dydaktyczny Akademii Medycznej w Gdańsku, i Urszula d. Kowalska, nauczycielka.
Był absolwentem III Liceum Ogólnokształcącego im. Bohaterów Westerplatte w Gdańsku i Wyższego Zawodowego Studium Scenopisarstwa Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi (1984). W latach 1976-81 zatrudniony był w TV Gdańsk.
W kwietniu 1981 roku M. Terlecki wyszedł z inicjatywą powołania związku zawodowego „Solidarność” ekipy filmowej. Pod jego kierownictwem została zorganizowana Agencja Telewizyjna Biura Informacji Prasowej „Solidarność”. W okresie stanu wojennego uniknął aresztowania w związku przygotowywaniem w Warszawie materiału filmowy z Kongresu Kultury Polskiej. Ukrywając się, prowadził działalność podziemną (13 grudnia 1981 – 13 listopada 1983). Był autorem audycji podziemnego Radia „S”. Od grudnia 1982 do czerwca 1983 pełnił funkcję redaktora naczelnego pisma Regionu Gdańskiego „Solidarność”. W 1984 zainicjował utworzenie firmy "Video Studio Gdańsk".
W maju 1985 roku Marian Terlecki, przewożąc sprzęt telewizyjny samochodem należącym do pallotynów, został zatrzymany. Aresztowany został pod zarzutem przywłaszczenia sobie "mienia wielkiej wartości", tj. niezdania sprzętu filmowego stanowiącego własność zdelegalizowanej Solidarności. Osadzono go w areszcie SUSW, a następnie w Areszcie Śledczym w Warszawie-Mokotowie. We wrześniu 1986 roku otrzymał amnestię.
Pracownik Telewizji Polskiej w Gdańsku (TVP3 Gdańsk), redaktor naczelny TV „Solidarność”.
Od 1990 redaktor naczelny TV Gdańsk, w 1991 prezes Komitetu ds. Radia i Telewizji. Od 1998 prezes spółki Wizja TV SP, zajmującej się produkcją filmową dla telewizji Wizja TV.
W 2010 został przez prezydenta Lecha Kaczyńskiego „"za wybitne zasługi w działalności na rzecz przemian demokratycznych w Polsce, za osiągnięcia w pracy twórczej"” pośmiertnie odznaczony Krzyżem Oficerskim Orderu Odrodzenia Polski.
Pochowany na cmentarzu w Nadarzynie.

</doc>
<doc id="1873818" url="https://pl.wikipedia.org/wiki?curid=1873818" title="Dekanat zamojski">
Dekanat zamojski

Dekanat zamojski – dekanat diecezji warszawskiej Kościoła Polskokatolickiego w RP, obejmujący swoim zasięgiem część obszaru województwa lubelskiego i niewielki fragment województwa podkarpackiego. Siedziba dekanatu znajduje się w Majdanie Nepryskim.

</doc>
<doc id="1873820" url="https://pl.wikipedia.org/wiki?curid=1873820" title="Heineken Open 2010">
Heineken Open 2010

Heineken Open 2010 – tenisowy turniej ATP z cyklu Heineken Open rozgrywany w dniach 11–16 stycznia 2010 roku w Auckland na kortach twardych o puli nagród 355 500 dolarów amerykańskich.

</doc>
<doc id="1873822" url="https://pl.wikipedia.org/wiki?curid=1873822" title="11 Pułk Piechoty (austro-węgierski)">
11 Pułk Piechoty (austro-węgierski)

Czeski Pułk Piechoty Nr 11 (niem. "Böhmisches Infanterieregiment Nr. 11") – pułk piechoty cesarskiej i królewskiej Armii.
Historia pułku.
Pułk został utworzony w 1629 roku. 
Okręg uzupełnień nr 11 Písek na terytorium 8 Korpusu.
Kolejnymi szefami pułku byli:
a po nim książęta Saksonii:
Kolory pułkowe: popielaty (aschgrau), guziki złote.
Dyslokacja w roku 1873.
Dowództwo w Hradcu Králové, komenda uzupełnień oraz batalion zapasowy w Pisku.
Dyslokacja w roku 1903.
Dowództwo oraz bataliony II, III i IV w Pradze, I batalion w Písku.
Dyslokacja w latach 1912-1914.
Dowództwo oraz bataliony III i IV w Pradze, I w Písek, II w Prachaticach.
Przydział w roku 1914.
19 Dywizja Piechoty.

</doc>
<doc id="1873840" url="https://pl.wikipedia.org/wiki?curid=1873840" title="SSHA">
SSHA



</doc>
<doc id="1873841" url="https://pl.wikipedia.org/wiki?curid=1873841" title="Natasza Korolowa">
Natasza Korolowa

Natasza Korolowa (), właśc. Natalia Władimirowna Porywaj (), (ur. 31 maja 1973 w Kijowie) – rosyjska wokalistka, aktorka i artystka estradowa ukraińskiego pochodzenia. Siostra Iryny Osaulenko.
Życiorys.
Zadebiutowała na scenie w wieku trzech lat, śpiewając piosenkę "Krążownik Aurora" na kongresie Komsomołu. W wieku 12 lat napisała kilka popularnych piosenek, w tym "Świat bez cudów" (ros. Мир без чудес). Dwa lata później wygrała pierwszy konkurs muzyczny. W latach 1988-1991 uczyła się w szkole dla artystów cyrkowych i estradowych w Kijowie (klasa wokalistyki). Po ukończeniu nauki przeniosła się do Moskwy.
W 1989 wystąpiła po raz pierwszy na koncercie w USA. W 1990 piosenka "Żółte tulipany" (Жёлтые тюльпаны) przyniosła jej sławę w ZSRR, ale także poza granicami kraju. Kolejne przeboje stały się popularne dzięki 12 wideoklipom, prezentowanym przez rosyjskie stacje telewizyjne. W latach 1993-1997 występowała w Izraelu, Niemczech a także w Nowym Jorku.
W 1996 należała do grona artystów, którzy brali udział w koncertach, wspierających kandydaturę Borysa Jelcyna na urząd prezydenta Rosji. Obecnie jest członkinią partii Jedna Rosja.
Wystąpiła w 15 filmach (głównie seriale telewizyjne). We wrześniu 2009 otworzyła w Moskwie własny salon kosmetyczny. Zajmuje się także projektowaniem biżuterii.
Była dwukrotnie mężatką. Pierwszym mężem Nataszy był kompozytor i piosenkarz Igor Nikołajew, a drugim inżynier i striptizer Siergiej Głuszko (ps. Tarzan). Ma syna o imieniu Archip.

</doc>
<doc id="1873842" url="https://pl.wikipedia.org/wiki?curid=1873842" title="Filip I Sabaudzki">
Filip I Sabaudzki

Filip I Sabaudzki (ur. 1207 w Aiguebelle – zm. 16 sierpnia 1285 w Roussillon) – hrabia Sabaudii w latach 1268–1285.
Życiorys.
Filip I był synem Tomasza I z dynastii sabaudzkiej i Małgorzaty z Genewy. Zmarł bezpotomnie. Był biskupem Valence (1241–1267), dziekanem Vienne (1241–1267) i arcybiskupem Lyonu (1245–1267). 11 czerwca 1267 ożenił się z Adelajdą I, hrabiną-palatynem Burgundii i dzięki temu małżeństwu uzyskał tytuł hrabiego-palatyna Burgundii. 15 maja 1268 po śmierci swojego starszego brata Filip został hrabią Sabaudii. Nie doczekał się potomstwa, dlatego po jego śmierci Burgundia przypadła synowi Adelajdy z pierwszego małżeństwa, Ottonowi IV, a Sabaudia – bratankowi Filipa, Amadeuszowi.

</doc>
<doc id="1873843" url="https://pl.wikipedia.org/wiki?curid=1873843" title="Finn Helgesen">
Finn Helgesen

Finn Helgesen (ur. 25 kwietnia 1919 w Drammen, zm. 3 września 2011 w Lørenskog) – norweski łyżwiarz szybki, mistrz olimpijski.
Kariera.
Największy sukces w karierze Finn Helgesen osiągnął podczas igrzysk olimpijskich w Sankt Moritz w 1948 roku, gdzie zdobył złoty medal w biegu na 500 m. W zawodach tych wyprzedził bezpośrednio swego rodaka Thomasa Byberga oraz dwóch reprezentantów USA: Kennetha Bartholomew i Roberta Fitzgeralda. Wszyscy trzej łyżwiarze zajęli ex aequo drugie miejsce. Na rozgrywanych cztery lata później igrzyskach w Oslo na tym samym dystansie był piąty. Uzyskał wtedy taki sam czas jak Gordon Audley i Arne Johansen, którzy zajęli trzecie miejsce, ale ponieważ Audley pokonał go w parze Helgesen zajął piąte miejsce. Nigdy nie wystąpił na mistrzostwach świata. Pięciokrotnie stawał na podium mistrzostw kraju, w tym w latach 1947 i 1949 wygrywał na dystansie 500 m.

</doc>
<doc id="1873844" url="https://pl.wikipedia.org/wiki?curid=1873844" title="Horst Szymaniak">
Horst Szymaniak

Horst Szymaniak (ur. 29 sierpnia 1934 w Oer-Erkenschwick, zm. 9 października 2009 w Melle) – niemiecki piłkarz występujący na pozycji pomocnika.
Kariera klubowa.
Szymaniak zawodową karierę rozpoczynał w 1952 roku w klubie SpVgg Erkenschwick. W 1955 roku trafił do klubu Wuppertaler SV. W 1959 roku odszedł do Karlsruher SC. W 1960 roku dotarł z nim do finału Pucharu RFN. Karlsruher SC przegrał tam jednak 2:3 z Borussią Mönchengladbach. W 1961 roku przeszedł do włoskiej Catanii, grającej w Serie A. Spędził tam dwa lata.
W 1963 roku został graczem Interu Mediolan, również grającego w Serie A. W 1964 roku wywalczył z zespołem wicemistrzostwo Włoch. W 1964 roku został graczem beniaminka Serie A - AS Varese 1910. W 1965 roku powrócił do RFN, gdzie podpisał kontrakt z beniaminkiem Bundesligi - Tasmanią 1900 Berlin. W Bundeslidze zadebiutował 14 sierpnia 1965 w wygranym 2:0 meczu z Karlsruher SC. 18 grudnia 1965 w przegranym 1:2 spotkaniu z FC Schalke 04 strzelił pierwszego gola w trakcie gry w Bundeslidze. W 1966 roku spadł z klubem do 2. Bundesligi. Wówczas odszedł do szwajcarskiego FC Biel-Bienne. Potem był graczem amerykańskiego Chicago Spurs, gdzie w 1967 roku zakończył karierę.
Po zakończeniu kariery był trenerem klubów SV Steinheim oraz TBV Lemgo. W 2009 roku zmarł.
Kariera reprezentacyjna.
W reprezentacji RFN Szymaniak zadebiutował 21 listopada 1956 w przegranym 1:3 towarzyskim meczu ze Szwajcarią. W 1958 roku został powołany do kadry na mistrzostwa świata. Zagrał na nich we wszystkich sześciu spotkaniach swojej drużyny - z Argentyną (3:1), Czechosłowacją (2:2), Irlandią Północną (2:2), Jugosławią (1:0), Szwecją (1:3) oraz Francją (3:6). Ostatecznie na tamtym turnieju zajął z kadrą 4. miejsce. W 1962 roku ponownie był uczestnikiem mistrzostw świata. Tym razem również wystąpił we wszystkich pojedynkach swojej drużyny - z Włochami (0:0), Szwajcarią (2:1), Chile (2:0) oraz Jugosławią (0:1), a Niemcy zakończyli tamten turniej na ćwierćfinale. W meczu z Chile strzelił także pierwszego gola w drużynie narodowej. Po raz ostatni w kadrze zagrał 1 czerwca 1966 w wygranym 1:0 towarzyskim meczu z Rumunią. W latach 1956–1966 w drużynie narodowej rozegrał w sumie 43 spotkania i zdobył 2 bramki.

</doc>
<doc id="1873845" url="https://pl.wikipedia.org/wiki?curid=1873845" title="Parlament Ghany">
Parlament Ghany

Parlament Ghany (ang. "Parliament of Ghana") – jednoizbowy parlament Ghany, główny organ władzy ustawodawczej w tym kraju.
System elekcyjny.
Składa się z 230 członków wybieranych na czteroletnią kadencję w jednomandatowych okręgach wyborczych, z zastosowaniem ordynacji większościowej. 
Czynne prawo wyborcze.
Czynne prawo wyborcze przysługuje obywatelom Ghany posiadającym pełnię praw publicznych i mającym ukończone 18 lat. 
Bierne prawo wyborcze.
Kandydować mogą osoby w wieku co najmniej 21 lat, zamieszkałe na terenie swojego okręgu wyborczego przez co najmniej 10 lat przed wyborami, niemające zaległości podatkowych, otwartej procedury bankructwa ani obywatelstwa innego państwa. O miejsce w parlamencie nie mogą ubiegać się także urzędnicy służby cywilnej, żołnierze, wodzowie plemienni oraz osoby skazane za wiele kategorii przestępstw. 

</doc>
<doc id="1873847" url="https://pl.wikipedia.org/wiki?curid=1873847" title="Carmen ad Astralabium">
Carmen ad Astralabium

Carmen ad Astralabium – średniowieczna pieśń łacińska skierowana do Astrolabiusza, obejmująca ponad 500 dwuwierszy. Adresatem utworu jest syn Abelarda i Heloizy Astrolabiusz, autorem jest być może sam Abelard. Pomimo faktu, że wszystkie zachowane manuskrypty zawierające tekst utworu przypisują go Abelardowi, autorstwo filozofa jest kwestionowane.
Życie Astrolabiusza jest słabo znane, nie wiadomo o nim wiele prócz tego, że był kanonikiem w Nantes. W zachowanej korespondencji Heloizy i Abelarda wzmianki o synu są bardzo rzadkie. Nieznany jest więc kształt relacji między Abelardem a synem.
Utwór jest suchy i pozbawiony szczególnej wartości literackiej. Treść ogranicza się do pouczeń moralnych i praktycznych mówiących o obowiązku pilności w nauce, naturze kobiet, obowiązku moralnym itp. Zwraca uwagę bezosobowy, pozbawiony wszelkich elementów emocjonalnych ton pieśni. Winthrop Wetherbee zwraca jednak przy tym uwagę na fragment, w którym wymieniona jest Heloiza (nie wykluczając przy tym, że może on stanowić późniejszą interpolację) - fragment ten ma się według niego cechować większym niż reszta utworu napięciem, będąc wręcz rodzajem wyznania Abelarda przed synem, że filozof nie wypełnił właściwie obowiązku duchowej opieki nad Heloizą. Z tego względu, oraz mając na uwadze pewne prawdopodobne reminiscencje tekstów wcześniejszych, Wetherbee uznaje "Carmen ad Astralabium" za jeden z ostatnich tekstów napisanych przez Abelarda.
Tekst krytyczny utworu przygotowała J. Rubingh-Bosscher w: Peter Abelard, "Carmen ad Astralabium", Groningen 1987.

</doc>
<doc id="1873850" url="https://pl.wikipedia.org/wiki?curid=1873850" title="Carmen ad Astrolabium">
Carmen ad Astrolabium



</doc>
<doc id="1873853" url="https://pl.wikipedia.org/wiki?curid=1873853" title="Martin Büchel">
Martin Büchel

Martin Büchel (ur. 19 lutego 1987 w Vaduz) – liechtensteiński piłkarz grający na pozycji pomocnika. 42-krotny reprezentant kraju. Aktualnie gra w klubie FC Unterföhring.
Kariera.
Jest uważany za jednego z najbardziej utalentowanych piłkarzy w Liechtensteinie. W reprezentacji kraju zadebiutował w wieku zaledwie 17 lat w spotkaniu z Holandią, rozegranym 3 września 2004 roku w Utrechcie.
W lipcu 2006 przeszedł z zespołu FC Vaduz do drużyny występującej w Swiss Super League – FC Zürich, która była wówczas mistrzem Szwajcarii.

</doc>
<doc id="1873854" url="https://pl.wikipedia.org/wiki?curid=1873854" title="Kieszonkowy dziadek">
Kieszonkowy dziadek

Kieszonkowy dziadek (ang. "Grandpa In My Pocket", 2009-2011) – brytyjski serial komediowy, który był emitowany na kanale CBeebies od 16 grudnia 2009 roku.
Opis fabuły.
Serial opowiada o niezwykłym dziadku (James Bolam), który posiada niezwykłą czapkę dzięki której może zmniejszać się do malutkich rozmiarów. Wraz ze swoim wnuczkiem (Jay Ruckley) przeżywa niesamowite przygody.
Wersja polska.
Seria pierwsza.
Przekład: Leszek Sielicki 
Wersja polska: Cabo
Serie 2-4.
W wersji polskiej wystąpili:
i inni
Dialogi:
Nagrania i realizacja dźwięku: Marcin KalinowskiKierownictwo produkcji: Paweł ŻwanRealizacja wersji polskiej: STUDIO TERCJA GDAŃSK
Lektor tyłówki: Tomasz Przysiężny

</doc>
<doc id="1873855" url="https://pl.wikipedia.org/wiki?curid=1873855" title="Reidar Liaklev">
Reidar Liaklev

Reidar Kristofer Liaklev (ur. 15 lipca 1917 w Jaren, zm. 1 marca 2006 tamże) – norweski łyżwiarz szybki, złoty medalista olimpijski.
Lata młodości.
Syn Hermana (1879-1955) i Anny (1884-1972).
Kariera.
Specjalizował się w długich dystansach. Przed II wojną światową był czołowym norweskim juniorem, po jej zakończeniu należał do światowej elity. Największe sukcesy osiągnął w 1948 roku, kiedy zdobył dwa medale na międzynarodowych imprezach. Najpierw zdobył złoty medal na dystansie 5000 m podczas igrzysk olimpijskich w Sankt Moritz, wyprzedzając bezpośrednio swego rodaka, Odda Lundberga oraz Szweda Göthe Hedlunda. Na tych samych igrzyskach wystartował także w biegu na 10 000 m, ale nie zdołał ukończyć rywalizacji. Blisko dwa tygodnie później Norweg zwyciężył podczas mistrzostw Europy w Hamar. Na rozgrywanych dwa lata później mistrzostwach Europy w Helsinkach był drugi, ulegając tylko Hjalmarowi Andersenowi z Norwegii. Nigdy nie zdobył medalu na mistrzostwach świata, jednak w 1947 roku był czwarty podczas wielobojowych mistrzostw świata w Oslo, zajmując pierwsze miejsce na dystansie 10000 m i trzecie na dystansie 5000 m. Walkę o medal przegrał tam ze Szwedem Åke Seyffarthem. W 1949 roku był mistrzem Norwegii w wieloboju, rok wcześniej był wicemistrzem kraju, a w 1950 zajął trzecie miejsce na mistrzostwach Norwegii w wieloboju.
Losy po zakończeniu kariery.
Karierę zakończył w 1950. Po zakończeniu kariery pracował na poczcie, zajmował się też pszczelarstwem. Zmarł 1 marca 2006 w rodzinnym Jaren.
Życie prywatne.
30 kwietnia 1949 poślubił Evę Sanni.

</doc>
<doc id="1873856" url="https://pl.wikipedia.org/wiki?curid=1873856" title="Tomasz I Sabaudzki">
Tomasz I Sabaudzki

Tomasz I Sabaudzki (ur. 27 maja 1178 w Aiguebelle, zm. 1 marca 1233 w Moncalieri) – hrabia Maurienne i Sabaudii w latach 1189-1233.
Życiorys.
Tomasz I był synem Humberta III Błogosławionego z dynastii sabaudzkiej i Beatrice de Viennois (zm. 1230), córki Gerarda I, hrabiego Mâcon i Vienne. Został nazwany na pamiątkę świętego Tomasza Becketa. W 1195 uprowadził Małgorzatę z Genewy, córkę Wilhelma I, hrabiego Genewy, która zmierzała do Francji, aby poślubić króla Filipa Augusta. Tomasz ożenił się z Małgorzatą i doczekał się z nią czternaściorga dzieci:
Tomasz miał także czwórkę dzieci pozamałżeńskich, z nieznanymi kobietami:

</doc>
<doc id="1873857" url="https://pl.wikipedia.org/wiki?curid=1873857" title="Atalanta i Hippomenes">
Atalanta i Hippomenes

Atalanta i Hippomenes () – obraz włoskiego malarza barokowego Guida Reniego zachowany w dwóch wersjach.
Historia obrazu.
Obraz został namalowany w Rzymie. Nabyli go Burbonowie i w latach 1801–1805 trafił do Neapolu do galerii księcia Francavilli w Chiaia, a następnie do Muzeum Capodimonte. Płótno nawiązuje do wcześniejszych prac Reniego związanych z postacią Herkulesa wykonanych w latach 1617–1620. Starsza wersja tego obrazu znajduje się w Muzeum Prado w Madrycie.
Geneza obrazu.
Temat obrazu został zaczerpnięty z mitologii greckiej. Opowiada historię Atalanty i Hippomenesa. Atalanta była dzieckiem wychowanym przez niedźwiedzicę. Wyrocznia przepowiedziała jej, że gdy wyjdzie za mąż zostanie przemieniona w zwierzę. Z tego powodu unikała zamążpójścia oddając się łowom, i aby zabezpieczyć się przed pretendentami do jej ręki postawiła warunek: kandydat musi prześcignąć ją w biegu. Każdy, kto przegrywał, musiał zginąć. Pewnego razu podczas łowów Hippomenes zwyciężył ją, dzięki złotym jabłkom rzucanym na ziemię. Atalanta zbierała owoce tym samym spowalniając swój bieg.
Scena na obrazie Reniego przedstawia moment, gdy Atalanta podnosi porzucone przez Hippomenesa jabłka. Ich nagość ma nawiązywać do nocy poślubnej spędzonej w świątyni Demeter, za co bogini zamieniła ich w lwy.
Opis.
Reni zastosował tu dwie ukośne linie tworzone przez ciała postaci co nadaje ruch całej kompozycji obrazu. Draperie zakrywające intymne części ciała oraz włosy, tworzą wrażenie wirujących błękitnych i czerwonych szat. Kontrast białych bladych ciał z ciemnym tłem przypomina styl Caravaggia, obrazy którego Reni oglądał w kościele San Luigi dei Francesi.
Motyw Atalanty i Hippomenesa był tematem grafiki Samuela van Hoogstratena (1627–1678) pochodzącej z końca lat 50. XVII wieku. Początkowo grafika była uznana za dzieło Rembrandta i tak sklasyfikowana trafiła do kolekcji Lubomirskich. Dopiero w roku 1979 W. Sumowski przypisał je Hoogstratenowi dzięki porównaniu z jego pracą znajdującą się w Wiedniu "Studium do portretu rodzinnego".
Willem van Herp w 1632 roku namalował dzieło o tym samym tytule "Atalanta i Hippomenes" (płótno, 115 × 169 cm) obecnie znajdujące się w Muzeum Narodowym w Warszawie. Innymi malarzami wykorzystującymi motyw, byli m.in. Noël Hallé "Bieg Hippomenesa i Atalanty" (1762–1765), Johann Heinrich Schönfeld (obraz z lat 1650–1660, 123 × 200,5 cm Brukenthal Museum, Sibiu).

</doc>
<doc id="1873859" url="https://pl.wikipedia.org/wiki?curid=1873859" title="HMS Royal Charles">
HMS Royal Charles

HMS „Royal Charles” – nazwa noszona przez dwa okręty brytyjskiej Royal Navy, nadana na cześć króla Anglii i Szkocji – Karola II Stuarta:

</doc>
<doc id="1873861" url="https://pl.wikipedia.org/wiki?curid=1873861" title="Ernst Klee">
Ernst Klee

Ernst Klee (ur. 15 marca 1942 we Frankfurcie nad Menem, zm. 18 maja 2013 tamże) – niemiecki dziennikarz i pisarz. Znany jest z ujawniania i dokumentacji zbrodni medycznych z czasów III Rzeszy, zwłaszcza związanych z Akcją T4.

</doc>
<doc id="1873863" url="https://pl.wikipedia.org/wiki?curid=1873863" title="Mistrzostwa Świata Juniorów w Narciarstwie Klasycznym 2010">
Mistrzostwa Świata Juniorów w Narciarstwie Klasycznym 2010

Mistrzostwa Świata Juniorów w Narciarstwie Klasycznym 2010 – zawody sportowe, które odbyły się w dniach 24 – 31 stycznia w niemieckim kurorcie Hinterzarten. Podczas mistrzostw zawodnicy rywalizowali w 20 konkurencjach w trzech dyscyplinach klasycznych: skokach narciarskich, biegach narciarskich i w kombinacji norweskiej. W tabeli medalowej zwyciężyła Norwegia, która zdobyła także najwięcej medali, 20, w tym 8 złotych, 7 srebrnych i 5 brązowych.
Skoki odbyły się na obiekcie Adlerschanze, a biegi rozegrano na trasach Nordic Center Notschrei. Piosenką mistrzostw była Ja, so fahren wir Ski.
Program.
24 stycznia
25 stycznia
26 stycznia
27 stycznia
28 stycznia
29 stycznia
30 stycznia
31 stycznia
Medaliści.
Biegi narciarskie – juniorzy.
Mężczyźni
Kobiety
Biegi narciarskie – U 23.
Mężczyźni
Kobiety
Skoki narciarskie.
Mężczyźni
Kobiety
Kombinacja norweska.
Mężczyźni
Polska.
Biegi narciarskie juniorzy
Biegi narciarskie U-23
Biegi narciarskie U-23
Skoki narciarskie
Kombinacja norweska

</doc>
<doc id="1873864" url="https://pl.wikipedia.org/wiki?curid=1873864" title="Efekt Bruce'a">
Efekt Bruce'a



</doc>
<doc id="1873870" url="https://pl.wikipedia.org/wiki?curid=1873870" title="Tomasz II z Piemontu">
Tomasz II z Piemontu

Tomasz II z Piemontu (ur. 1199 w Montmélian – zm. 7 lutego 1259) – hrabia Piemontu w latach 1233–1259 oraz po ślubie z Joanną Flandryjską hrabia Flandrii w latach 1237–1244.
Życiorys.
Tomasz II był młodszym synem Tomasza I z dynastii sabaudzkiej i Małgorzaty z Genewy. W 1237 ożenił się z Joanną, hrabiną Flandrii, córką cesarza łacińskiego - Baldwina I. Para nie doczekała się potomstwa, a Joanna zmarła w 1244. W 1245 Tomasz ożenił się z Beatrycze Fieschi (1225–1283), córką Tedisio Fieschi i bratanicą papieża Innocentego IV. Para miała sześcioro dzieci:
Tomasz miał również co najmniej troje dzieci nieślubnych.

</doc>
<doc id="1873873" url="https://pl.wikipedia.org/wiki?curid=1873873" title="Lieflant">
Lieflant



</doc>
<doc id="1873879" url="https://pl.wikipedia.org/wiki?curid=1873879" title="The 40/40 Club">
The 40/40 Club

The 40/40 Club – sieć amerykańskich barów sportowych, których właścicielem jest raper Jay-Z i jego biznesowi partnerzy, Desiree Gonzalez i Juan Pérez. Nazwa zaczerpnięta została od baseballowego terminu, używanego do wyróżnienia nielicznej grupy graczy Major League Baseball, którzy zdołali uzyskać w jednym sezonie 40 skradzionych baz i 40 uderzeń umożliwiających pałkarzowi przebiegnięcie wszystkich czterech baz.
Historia.
18 czerwca 2003 został otwarty pierwszy 40/40 Club w Nowym Jorku, a 25 października 2005 roku w Atlantic City. Trzeci 40/40 Club znajdował się w luksusowym hotelu The Palazzo w Las Vegas, a jego wielkie otwarcie nastąpiło 30 grudnia 2007 roku. 
Sieć znana jest z granej na żywo muzyki, patronatu gwiazd oraz licznych pamiątek sportowych. Kluby rozsławił Jay-Z, odnosząc się do nich w piosence "Dirt off Your Shoulder" z 2003 roku: "Now you chillin' with a boss bitch of course, SC on the sleeve / at the 40/40 club ESPN on the screen". 
Koszykarz LeBron James świętował swoje urodziny podczas wielkiego otwarcia 40/40 Club w Las Vegas. Chris Brown urządził w nowojorskim 40/40 Club zamkniętą imprezę urodzinową. Została ona przedstawiona w jednym z odcinków programu MTV "My Super Sweet 16", którego tytuł został specjalnie zmieniony na "My Super Sweet 18" (Brown świętował wtedy 18. urodziny). W nowojorskim 40/40 nakręcony został również teledysk do "Like That" Memphisa Bleeka. 
Zamknięcie klubu w Vegas.
Spekulacje na temat zamknięcia klubu krążyły w niektórych mediach przez kilka miesięcy, a jego właściciel, Jay-Z, nie komentował tych doniesień. Klub po raz ostatni otwarty był 28 sierpnia 2008 roku. Następnie okupowana przez niego przestrzeń została ponownie przejęta przez hotel i szybko zmieniona w salon sportowy, prowadzony przez pracowników The Palazzo przez kolejny rok. Przestrzeń została sprzedana Emerilowi Legasse'owi i znana jest obecnie jako Emeril's Stadium. W obiekcie nie przeprowadzono żadnych dużych zmian poza usunięciem wszelkich symboli 40/40.
Nowojorski 40/40 Club.
Kilku pracowników nowojorskiego 40/40 złożyło pozew do sądu przeciwko właścicielom, zarzucając im, że nie otrzymywali zapłaty za swoją pracę. Michael DiMattia, który reprezentował w sądzie Jaya-Z również złożył przeciw niemu pozew oskarżając go o niewypłacenie należnych za pracę pieniędzy. Twierdził: "Nie otrzymywałem zapłaty od 2008 roku i mimo iż pan Carter zarobił w zeszłym roku ponad 80 milionów dolarów, do tej pory nie zapłacił za moje usługi.".

</doc>
<doc id="1873885" url="https://pl.wikipedia.org/wiki?curid=1873885" title="Daniel Bennett (sędzia piłkarski)">
Daniel Bennett (sędzia piłkarski)

Daniel Bennett (ur. 22 sierpnia 1976 roku w Johannesburgu) – południowoafrykański sędzia piłkarski. Jeden z najlepszych sędziów w Afryce, wielokrotnie wyznaczany do sędziowania spotkań Afrykańskiej Ligi Mistrzów oraz Afrykańskiego Pucharu Konfederacji.
Od 2003 roku jest sędzią międzynarodowym i w 2010 roku po raz pierwszy w karierze został wyznaczony jako jeden z szesnastu sędziów na Puchar Narodów Afryki 2010. Nie został jednak wybrany do sędziowania Mistrzostw Świata w piłce nożnej 2010, które odbyły się w jego kraju, gdzie jednak wciąż jest uznawany za sędziego numer dwa, za Jermoe Damonem.
Zobacz też.
Profil sędziego w serwisie WorldReferee.com

</doc>
<doc id="1873886" url="https://pl.wikipedia.org/wiki?curid=1873886" title="Michał Horain (1797–1864)">
Michał Horain (1797–1864)

Michał Horain herbu Szreniawa (ur. 27 września 1797 w Bastunach, zm. 1864) – polski inżynier, budowniczy śluzy Paniewo na Kanale Augustowskim, uczestnik powstania listopadowego.
Wstąpił do wojska polskiego w 1818 r. do korpusu inżynierów, w 1829 r. otrzymał stopień porucznika. W czasie powstania listopadowego mianowany majorem inżynierów. Michał Horain odznaczony był Krzyżem Złotym Orderu Virtuti Militari. Po upadku powstania emigrował z dowodzoną przez siebie kolumną do południowej Francji, gdzie osiadł. Od 1832 roku przebywał w zakładzie dla uchodźców polskich w Besançon. Podpisał w Lunel adres do angielskiego parlamentu i narodu o przywrócenie Polsce niepodległości. W Guingamp w Bretanii ożenił się, pracował jako budowniczy dróg i mostów, budował pierwszą linię kolejową Lyon - Marsylia.
Po uzyskaniu zgody rządu rosyjskiego w 1857 r. powrócił na Litwę, gdzie osiadł z rodziną w Wilnie.

</doc>
<doc id="1873887" url="https://pl.wikipedia.org/wiki?curid=1873887" title="Pamiętnik Sofii">
Pamiętnik Sofii

Pamiętnik Sofii (ang. "Sofia's Diary", 2008-2009) – brytyjski serial młodzieżowy, który był emitowany na kanale ZigZap od 18 stycznia 2010 roku.
Opis fabuły.
Serial opowiada o 17-letniej dziewczynie zwanej Sofia Taylor, która mieszka w Londynie z ojcem, jego nową żoną Emmą i przyrodnim bratem.

</doc>
<doc id="1873888" url="https://pl.wikipedia.org/wiki?curid=1873888" title="TNA Bound for Glory">
TNA Bound for Glory

Bound for Glory – cykl gal wrestlingu, produkowany przez federację Impact Wrestling (dawniej Total Nonstop Action Wrestling) od 2005 roku. Uznawany jest za najważniejszy cykl gal federacji.
Wyniki.
2005.
Bound for Glory (2005) – gala wrestlingu wyprodukowana przez Total Nonstop Action Wrestling (TNA). Odbyła się 23 października 2005 w Impact Zone w Orlando na Florydzie. Była to pierwsza gala z cyklu Bound for Glory oraz dziesiąte wydarzenie pay-per-view TNA w 2005 roku.
Karta wydarzenia zapowiadała dziesięć walk oraz jednego dodatkowego starcia, które odbyło się podczas poprzedzającego galę pre-showu. Gala pamiętana jest za improwizowaną wygraną w walce wieczoru Rhina, zastępującego nieobecnego z powodów zdrowotnych Kevina Nasha.
2006.
Bound for Glory (2006) – gala wrestlingu wyprodukowana przez Total Nonstop Action Wrestling (TNA). Odbyła się 22 października 2006 w Compuware Sports Arena w Plymouth w stanie Michigan. Była to druga gala z cyklu Bound for Glory oraz dziesiąte wydarzenie pay-per-view TNA w 2006 roku.
Karta wydarzenia oferowała osiem walk. Dodatkowe starcie odbyło się podczas poprzedzającego galę pre-showu.
2007.
Bound for Glory (2007) – gala wrestlingu wyprodukowana przez Total Nonstop Action Wrestling (TNA). Odbyła się 14 października 2007 w Gwinnett Center w Duluth w stanie Georgia. Była to trzecia gala z cyklu Bound for Glory oraz dziesiąte wydarzenie pay-per-view TNA w 2007 roku.
W karcie wydarzenia znalazło się dziewięć walk.
IV.
Bound for Glory IV – gala wrestlingu wyprodukowana przez Total Nonstop Action Wrestling (TNA). Odbyła się 12 października 2008 w Sears Centre w Hoffman Estates w stanie Illinois. Była to czwarta gala z cyklu Bound for Glory oraz dziesiąte wydarzenie pay-per-view TNA w 2008 roku.
W karcie wydarzenia znalazło się osiem walk. Jedno dodatkowe starcie odbyło się przed galą.
2009.
Bound for Glory (2009) – gala wrestlingu wyprodukowana przez Total Nonstop Action Wrestling (TNA). Odbyła się 18 października 2009 w Bren Events Center w Irvine w stanie Kalifornia. Była to piąta gala z cyklu Bound for Glory oraz dziesiąte wydarzenie pay-per-view TNA w 2009 roku.
Karta wydarzenia oferowała dziewięć walk. Jedno dodatkowe starcie odbyło się podczas poprzedzającego galę pre-showu.
2010.
Bound for Glory (2010) – gala wrestlingu wyprodukowana przez Total Nonstop Action Wrestling (TNA). Odbyła się 10 października 2010 w Ocean Center w Daytona Beach na Florydzie. Była to szósta gala z cyklu Bound for Glory oraz dziesiąte wydarzenie pay-per-view TNA w 2010 roku.
Karta wydarzenia zapowiadała osiem walk.
2011.
Bound for Glory (2011) – gala wrestlingu wyprodukowana przez Total Nonstop Action Wrestling (TNA). Odbyła się 16 października 2011 w Liacouras Center w Filadelfii w stanie Pensylwania. Była to siódma gala z cyklu Bound for Glory oraz dziesiąte wydarzenie pay-per-view TNA w 2011 roku.
Karta wydarzenia składała się z ośmiu walk. Dodatkowe starcie odbyło się przed galą.
2012.
Bound for Glory (2012) – gala wrestlingu wyprodukowana przez Total Nonstop Action Wrestling (TNA). Odbyła się 14 października 2012 w GCU Center w Phoenix w stanie Arizona. Była to ósma gala z cyklu Bound for Glory oraz dziesiąte wydarzenie pay-per-view TNA w 2012 roku.
Karta wydarzenia zapowiadała osiem walk.
2013.
Bound for Glory (2013) – gala wrestlingu wyprodukowana przez Total Nonstop Action Wrestling (TNA). Odbyła się 20 października 2013 w Viejas Arena w San Diego w stanie Kalifornia. Była to dziewiąta gala z cyklu Bound for Glory oraz czwarte wydarzenie pay-per-view TNA w 2013 roku.
Karta wydarzenia oferowała siedem walk oraz jedno dodatkowe starcie, mające miejsce przed rozpoczęciem transmisji pay-per-view.
2014.
Bound for Glory (2014) – gala wrestlingu wyprodukowana przez Total Nonstop Action Wrestling (TNA). Odbyła się 12 października 2014 w Korakuen Hall w Tokio w Japonii. Była to dziesiąta gala z cyklu Bound for Glory oraz czwarte i ostatnie wydarzenie pay-per-view TNA w 2014 roku.
Karta wydarzenia zapowiadała osiem walk.
2015.
Bound for Glory (2015) – gala wrestlingu wyprodukowana przez Total Nonstop Action Wrestling (TNA). Odbyła się 4 października 2015 w Cabaruus Arena w Concord w Karolinie Północnej. Była to jedenasta gala z cyklu Bound for Glory oraz drugie i ostatnie wydarzenie pay-per-view TNA w 2015 roku.
Karta gali zapowiadała siedem starć, a jedna dodatkowa walka odbyła się przed rozpoczęciem transmisji pay-per-view.

</doc>
<doc id="1873892" url="https://pl.wikipedia.org/wiki?curid=1873892" title="Bound for Glory (2006)">
Bound for Glory (2006)



</doc>
<doc id="1873893" url="https://pl.wikipedia.org/wiki?curid=1873893" title="Bound for Glory (2007)">
Bound for Glory (2007)



</doc>
<doc id="1873894" url="https://pl.wikipedia.org/wiki?curid=1873894" title="Bound for Glory (2009)">
Bound for Glory (2009)



</doc>
<doc id="1873896" url="https://pl.wikipedia.org/wiki?curid=1873896" title="Anna Schilling">
Anna Schilling

Anna Schilling (ur. ok. 1490, zm. po 1543) – gospodyni i domniemana konkubina Mikołaja Kopernika.
Życiorys.
Urodziła się około 1490 jako córka Henryka Krügera i pochodziła z zamożnej, gdańskiej rodziny. Była dosyć blisko spokrewniona z Kopernikiem (jedną z najbardziej prawdopodobnych wersji jest, że była jego kuzynką). Poślubiła Arendta von der Schillinga, z którym miała kilkanaścioro dzieci. Jej mąż był także opiekunem prawnym grupy sierot, którymi zajmowali się w latach 1529–1536 i prawdopodobnie w tym okresie Kopernik poznał Annę. Była ona wówczas mężatką, żyjącą w separacji. Arendt von Schilling zmarł lub opuścił żonę około roku 1537, a rok później Anna została gospodynią astronoma we Fromborku.
Większość badaczy kopernikańskich jest zgodna, że pomiędzy Mikołajem Kopernikiem a Anną Schilling istniała zażyłość. Relacje współczesnych Kopernikowi nakazują podejrzewać, że astronom był bardzo oddany swojej gospodyni, co wskazuje na fakt, że łączyła ich więcej niż przyjaźń. Około 1 grudnia 1538 roku biskup warmiński Jan Dantyszek zwrócił się listownie do kanonika fromborskiego Feliksa Reicha, by ten, w jego imieniu, publicznie potępił Kopernika za związek z kobietą. Z listu Reicha do biskupa, datowanego na 23 stycznia 1539, wynika że kanonik wzbraniał się przed sprawianiem swojemu przyjacielowi problemów, zwłaszcza że utrzymywał, iż nie zauważył niewłaściwego zachowania obojga.
Dantyszek listownie kilka razy nakazywał Kopernikowi, aby usunął tę kobietę ze swojego domu, astronom jednak odwlekał tę decyzję, tłumacząc to trudnościami w znalezieniu dla niej nowego lokum. Ostatecznie w styczniu 1539 Anna Schilling opuściła Frombork i wyjechała do Gdańska. Z późniejszej korespondencji kanoników z biskupem wynika, że Annie nie pozwolono na powrót do Fromborka także po śmierci Kopernika w 1543. O jej dalszym życiu nie wiadomo nic poza tym, że przeżyła Kopernika.

</doc>
<doc id="1873897" url="https://pl.wikipedia.org/wiki?curid=1873897" title="Plamicowate">
Plamicowate

Plamicowate ("Arthoniaceae" Rchb.) – rodzina grzybów znajdująca się w rzędzie plamicowców ("Arthoniales").
Systematyka.
Pozycja w klasyfikacji według Index Fungorum: " Arthoniales, Arthoniomycetidae, Arthoniomycetes, Pezizomycotina, Ascomycota, Fungi":
Według Index Fungorum bazującego na Dictionary of the Fungi do rodziny "Arthoniaceae" należą rodzaje:
Nazwy polskie według W. Fałtynowicza.

</doc>
<doc id="1873900" url="https://pl.wikipedia.org/wiki?curid=1873900" title="Soja transgeniczna">
Soja transgeniczna

Soja transgeniczna – odmiany genetycznie modyfikowanej soi otrzymane przy pomocy inżynierii genetycznej.
Najpowszechniej uprawianą odmianą w roku 2010 była soja odporna na działanie herbicydu, którego składnikiem czynnym jest glifosat. Wykorzystano w niej gen enzymu z agrobakterii, uodporniające ją na działanie glifosatu.
Pochodzenie.
Pierwsze transgeniczne rośliny soi zostały opisane w roku 1988. W tym samym roku opisano zarówno rośliny uzyskane metodą mikrowstrzeliwania przy użyciu cząstek złota, jak i transformację przeprowadzoną przy użyciu "Agrobacterium tumefaciens".
Pierwsza odmiana transgenicznej soi "Roundup Ready" (Roundup to nazwa herbicydu zawierającego glifosat, który był opracowany i wypuszczony na rynek przez Monsanto w latach 70) została opracowana i opatentowana przez firmę Monsanto. W odmianie "Roundup Ready" pełną kopię genu syntazy EPSP z agrobakterii szczepu CP4 przeniesiono do genomu soi przy pomocy działka genowego, co czyni ją odporną na działanie herbicydu glifosat, stosowanego powszechnie do walki z chwastami. W kolejnych latach opracowano także odmianę transgenicznej soi odpornej na glifostat oraz wykazującej odporność na szkodniki. Odmiana taka została dopuszczona do stosowania w Brazylii. Powstała także kolejna wersja odmiany "Roundup Ready" o oznaczeniu MON 89788. Trwają lub trwały prace nad odmianami soi o zbilansowanym składzie aminokwasów w białkach, wzbogaconych w lizynę i tryptofan, poprawionym składzie oleju i kwasów tłuszczowych, zmienionym składzie węglowodanów, bogatych we flawonoidy i wzbogaconych w fitazę.
Uprawa.
W roku 2010 transgeniczna soja stanowiła około 50% upraw biotechnologicznych na świecie. Powierzchnia pól obsiewanych odmianami genetycznie modyfikowanej soi wynosiła 73,3 mln ha. Uprawa odpornej na herbicyd soi pozwoliła w latach 1996-2009 uzyskać dodatkowo 25 mld dolarów amerykańskich. Państwami o największym areale upraw transgenicznej soi były:
Pozostałe kraje, w których uprawiana jest modyfikowana genetycznie soja to: Paragwaj, Kanada, Urugwaj, Boliwia, RPA, Meksyk, Chile i Kostaryka. Areał upraw odpornej na herbicyd soi stanowił 81% areału upraw tego gatunku na świecie.
Popularność odmiana GM zawdzięcza łatwiejszej i tańszej uprawie ze względu na bardziej efektywne zwalczanie chwastów. Gen odporności na herbicydy umożliwia ich stosowanie od kiełkowania aż do późnego stadium kwitnięcia. To pozwoliło rolnikom zmniejszyć ilość różnych stosowanych herbicydów, co pozwala zaoszczędzić czas i pieniądze. Doprowadziło to do szybkiego rozpowszechnienia transgenicznej soi na całym świecie.
Zastosowanie.
Import jak i wykorzystywanie soi genetycznie modyfikowanej dozwolone jest w większości krajów świata. Inaczej jest z siewem i uprawą, które już nie są wszędzie dozwolone. W Rosji uprawa soi transgenicznej jest zabroniona, podobnie jak innych roślin genetycznie zmodyfikowanych. Transgeniczna soja jest pierwszym produktem z genetycznie modyfikowanych źródeł, który otrzymał „prawa obywatelskie” w Rosji. W 1999 roku Giennadij Oniszczenko – główny państwowy lekarz sanitarny Rosji – wydał transgenicznej soi świadectwo rejestracji „numer jeden”. W 2002 r. na terenie Rosji obowiązuje nakaz informowania o zawartości genetycznie modyfikowanej soi w składzie produktów żywnościowych, jeżeli jego zawartość przekracza 5%.
Większość upraw soi modyfikowanej genetycznie na świecie idzie na produkcję oleju roślinnego, а także paszy dla bydła i drobiu. W ostatnich latach coraz większą popularność ma wykorzystanie soi do otrzymania biodiesla.
Bezpieczeństwo.
Problem bezpieczeństwa soi modyfikowanej wydaje się częścią ogólnej debaty na temat bezpieczeństwa związanego z organizmami modyfikowanymi genetycznie. Wszystkie transgeniczne odmiany roślin przed wprowadzeniem na rynek przechodzą gruntowne testy, jeśli chodzi o bezpieczeństwo dla człowieka i ekologii. Prowadzi to do znacznych kosztów opracowania i wprowadzenia nowej rośliny zmodyfikowanej genetycznie na rynek (od 50 do 200 mln USD). W tym przypadku jest to znacznie więcej niż, przykładowo, odmiany uzyskane metodami zwykłej hodowli. Do dzisiaj nie odnotowano ani jednego naukowo potwierdzonego przypadku negatywnego wpływu soi modyfikowanej na zdrowie człowieka, pomimo 10-letniej historii konsumpcji w USA i innych krajach rozwiniętych. Niemniej główny argument przeciwników produktów modyfikowanych zamyka się w tym, że nie minęło wystarczająco dużo czasu, aby można wyciągnąć wnioski co do bezpieczeństwa jak również, być może, negatywnego wpływu na przyszłe pokolenia.
Na skutek stosowania produktu "Roundup" w soi, jak również w innych roślinach, mogą znajdować się śladowe ilości glifosatu, składnika aktywnego herbicydu. Dotyczy to także innych stosowanych pestycydów. Zgodnie z zaleceniami przy wykorzystaniu herbicydu podczas uprawy soi modyfikowanej zawartość glifosatu w końcowym produkcie nie może przekraczać 20 ppm (części na milion, lub 0,002%). Glifosat jest stosunkowo mało toksycznym herbicydem, o czym świadczy jego wysoka dawka LD 50=5600 mg/kg w warunkach normalnych przy eksperymentach na szczurach.

</doc>
<doc id="1873901" url="https://pl.wikipedia.org/wiki?curid=1873901" title="Wyspa Wilhelma">
Wyspa Wilhelma

Wyspa Wilhelma () – niezamieszkana wyspa wchodząca w skład norweskiego archipelagu Svalbard, położona między Spitsbergenem a Ziemią Północno-Wschodnią. Powierzchnia wyspy wynosi około 120 km².

</doc>
<doc id="1873903" url="https://pl.wikipedia.org/wiki?curid=1873903" title="Zespół Szkół Ponadgimnazjalnych nr 4 im. Jana Kilińskiego w Gnieźnie">
Zespół Szkół Ponadgimnazjalnych nr 4 im. Jana Kilińskiego w Gnieźnie

Zespół Szkół Ponadgimnazjalnych nr 4 im. Jana Kilińskiego w Gnieźnie – istniejący w latach 1969–2016 zespół czterech szkół: Liceum Profilowane, Technikum dla młodzieży, Technikum uzupełniające i Zasadnicza Szkoła Zawodowa dla młodzieży w Gnieźnie.
Typy szkół i profile kształcenia.
1. Technikum (4 letnie)
2. Technikum uzupełniające (po szkole zawodowej)
3. Zasadnicza Szkoła Zawodowa (2 letnia)

</doc>
<doc id="1873904" url="https://pl.wikipedia.org/wiki?curid=1873904" title="Mechanizm wiedeński OBWE">
Mechanizm wiedeński OBWE

Mechanizm wiedeński – procedura związana ze środkami budowy zaufania i bezpieczeństwa ustanowiona w 1990 podczas szczytu paryskiego KBWE. Jest to dwufazowy mechanizm konsultacji i współpracy przewidziany na wypadek nadzwyczajnej aktywności wojskowej. Pierwsza faza zakłada, że jedno z państw uczestniczących zwraca się do drugiego państwa, na terenie którego doszło do nadzwyczajnych lub niezaplanowanych działań sił zbrojnych, z prośbą o wyjaśnienie przyczyn tych zdarzeń. Na państwo-adresata nałożony jest obowiązek udzielenia odpowiedzi w trybie 48-godzinnym. W przypadku, gdy państwo, które zainicjowało procedurę, nie jest usatysfakcjonowane odpowiedzią ma prawo zwrócenia się z prośbą o zwołanie konferencji dwustronnej lub konferencji kryzysowej z udziałem wszystkich państw Organizacji Bezpieczeństwa i Współpracy w Europie.
Przykłady zastosowania:

</doc>
<doc id="1873908" url="https://pl.wikipedia.org/wiki?curid=1873908" title="Czwarty rząd Konrada Adenauera">
Czwarty rząd Konrada Adenauera

Czwarty rząd Konrada Adenauera – 14 listopada 1961 do 13 grudnia 1962.

</doc>
<doc id="1873909" url="https://pl.wikipedia.org/wiki?curid=1873909" title="Paul Wallot">
Paul Wallot

Johann Paul Wallot (ur. 26 czerwca 1841 w Oppenheim, zm. 10 sierpnia 1912 w Langenschwalbach) – niemiecki architekt, przedstawiciel neorenesansu. Budowniczy gmachu Reichstagu w Berlinie.
Życiorys.
Po ukończeniu studiów w Darmstadt i Hanowerze, w 1861 przybył do Berlina, gdzie podjął naukę w berlińskiej Akademii Budowlanej. Następnie zatrudniony w pracowniach Heinricha Stracka i Friedricha Hitziga, a także Martina Gropiusa i Richarda Lucaego. W 1868 podjął podróże studialne do Włoch i Anglii. Po powrocie osiadł we Frankfurcie nad Menem, otwierając własną pracownię architektoniczną. Wznosił budynki mieszkalne i kupieckie, których fasady projektował w stylu romańskim z ornamentyką renesansową. W 1872 po raz drugi pojechał do Włoch. Po powrocie uczestniczył w wielu konkursach. W 1876 otrzymał pierwszą nagrodę w konkursie na projekt zabudowań cmentarza w Dreźnie, a w 1881 trzecią nagrodę w konkursie na projekt mostu "Stephanienbrücke" w Wiedniu.
Gmach parlamentu Rzeszy.
Po powstaniu II Rzeszy Niemieckiej w 1871 do Reichstagu dołączyli parlamentarzyści państw południowoniemieckich i dotychczasowa siedziba nie była w stanie pomieścić wszystkich posłów. W 1871 powołano do życia parlamentarną komisję budowy Reichstagu, która otrzymała zadanie przygotowania budowy nowej siedziby parlamentu Rzeszy (niem. Reichstagsgebäude).
Problemy napotkano już przy wyborze odpowiedniej działki budowlanej. Po krótkich poszukiwaniach komisja zdecydowała o budowie po wschodniej stronie "Königsplatz", dzisiejszego Placu Republiki (niem. "Platz der Republik"). Jednak w miejscu tym stał pałac hrabiego Atanazego Raczyńskiego, pruskiego dyplomaty i dziedzicznego członka pruskiej Izby Panów. Komisja założyła, że jej plany otrzymają wsparcie cesarza, a co za tym idzie zgodę Raczyńskiego, i w 1872 rozpisała konkurs międzynarodowy na gmach Reichstagu w tym miejscu. Konkurs, w którym wzięło udział ponad stu architektów (ok. 1/3 z zagranicy), został rozstrzygnięty w lipcu 1872. Wygrał projekt Ludwiga Bohnstedta z Gothy. Projekt ten spotkał się z powszechnym uznaniem, lecz nie mógł zostać zrealizowany ze względów organizacyjnych. Hrabia Raczyński wzbraniał się stanowczo przed sprzedażą parceli, a cesarz Wilhelm I nie skłaniał się ku wywłaszczeniu, choć wybór lokalizacji uważał za odpowiedni. Po śmierci hrabiego Raczyńskiego w 1874, pierwotna idea lokalizacji parlamentu po wschodniej stronie placu wydawała się być bliska realizacji. Jednak dopiero po wieloletnich negocjacjach z synem hrabiego Karolem Edwardem Raczyńskim udało się nabyć działkę w zamian za wysokie odszkodowanie.
W grudniu 1881 Reichstag zdecydował się zakupić działkę Raczyńskiego. Żywo dyskutowano kwestię powierzenia prac poza konkursem Ludwigowi Bohnstedtowi, by zmodernizował i zrealizował swój zwycięski projekt z 1872. Jednak w lutym 1882 zdecydowano się na rozpisanie nowego konkursu, tym razem, na prośbę Związku Niemieckich Architektów i Inżynierów, jedynie o zasięgu narodowym. Wysoka nagroda pieniężna gwarantowała szerokie zainteresowanie konkursem. Również Bohnstedt przystąpił do rywalizacji, jednak jego projekt pozostawał bez szans. Pośród 190 nadesłanych prac wyłoniono dwa zwycięskie projekty: Paula Wallota i Friedricha von Thierscha z Monachium. Ponieważ jednak Wallot uzyskał większą liczbę głosów za (19 z 21), to on otrzymał zamówienie publiczne.
W 1883 Wallot przeniósł się do Berlina, by nadzorować budowę gmachu. Kamień węgielny pod budowę położono 9 czerwca 1884.
Wallot rozwijał projekt w powszechnym wówczas stylu historycznym: architektura zewnętrzna bazowała na włoskim renesansie (prezentując styl neorenesansowy), połączonym z elementami renesansu niemieckiego, neobaroku a także modnymi wówczas konstrukcjami z żelaza i szkła (kopuła). Architektoniczna synteza Wallota nie była pozytywnie odbierana przez jemu współczesnych. Tradycjonaliści odrzucali elementy modernistycznej kopuły, a młodsi krytycy nie mogli zaakceptować masywnego, neorenesansowego prostopadłościanu. Szczególnie dotkliwą krytykę wyraził w 1922 ówczesny architekt miasta Berlina Ludwig Hoffmann, nazywając budynek "karawanem pierwszej klasy" (niem. "Leichenwagen erster Klasse"). Wilhelm II, od 1888 urzędujący cesarz, z początku miał bardzo pozytywny stosunek do budowy Reichstagu. Popierał Wallota, również w kwestii lokalizacji kopuły, chociaż ta miała być wyższa niż 67-metrowa kopuła berlińskiego pałacu miejskiego (niem. "Berliner Stadtschloss") i była wyrazem żądań nielubianego przez cesarza parlamentu. Od ok. 1892 widoczna była jednak narastająca niechęć monarchy do projektu, który wyrażał się o nim: "szczyt braku smaku" (niem. "Gipfel der Geschmacklosigkeit"), “całkowicie niefortunna kreacja” (niem. "völlig verunglückte Schöpfung") a nawet nieoficjalnie jako “małpiarnia Rzeszy” (niem. "Reichsaffenhaus"). Wobec Wallota odczuwał wyraźną osobistą awersję po tym, jak architekt odmówił przeprowadzenia kolejnych zmian w projekcie. Odmówił przyznania architektowi wielu odznaczeń, do których ten był nominowany. Swojemu zaufanemu Philippowi zu Eulenburgowi zwierzał się w liście, że udało mu się obrazić Wallota podczas osobistej audiencji.
Ostatni zwornik budowli położono 5 grudnia 1894. W ceremonii otwarcia gmachu uczestniczyło wojsko. Wallot osobiście oprowadził parę cesarską po nowej siedzibie parlamentu. Oficjalnie Wilhelm II wypowiadał się pozytywnie o budowli. Wallot został mianowany tajnym radcą budowlanym.
Wallot, zniesmaczony ciągłymi konfliktami, jakie narastały wokół budowy i gotowego już gmachu, objął profesurę na Akademii Sztuk Pięknych i w Wyższej Szkole Technicznej w Dreźnie (1884–1911). Do swojej śmierci w 1912 pozostał jednak konsultantem w sprawach wyposażenia i dzieł sztuki dla Reichstagu.

</doc>
<doc id="1873910" url="https://pl.wikipedia.org/wiki?curid=1873910" title="Hélder Martins de Carvalho">
Hélder Martins de Carvalho

Hélder Martins de Carvalho (ur. 1 stycznia 1977 w Luandzie) – angolski sędzia piłkarski. Wybrany do sędziowania Pucharu Narodów Afryki w 2010 roku, które odbyły się w jego rodzimym kraju. Jest to dla niego debiut w imprezie tak dużej rangi na arenie międzynarodowej.

</doc>
<doc id="1873911" url="https://pl.wikipedia.org/wiki?curid=1873911" title="Julian Horain">
Julian Horain

Julian Florian Horain (ur. 17 września 1821 w Radoszkowiczach, zm. 28 marca 1883 w Krakowie) – polski publicysta, korespondent m.in. „Tygodnika Ilustrowanego”.
Ukończył szkoły w Mińsku, potem studiował na Uniwersytecie Moskiewskim. Po studiach objął dziedziczny majątek w województwie słuckim na Litwie i zajął się działalnością literacką, m.in. publicystyką w „Dzienniku Warszawskim”. W czasie pobytu we Francji poślubił Marię Horainównę, swoją daleką krewną. W 1857 powrócił do Wilna z żoną i teściem, gdzie wydał opowiadanie "Ostatni z Koszczyców" i zbiór opowiadań "Chwile stracone". Po powstaniu styczniowym emigrował do Stanów Zjednoczonych, gdzie był korespondentem „Tygodnika Ilustrowanego”, wydał powieść "Budrysy" oraz utrzymywał żywe kontakty z Henrykiem Sienkiewiczem (m.in. zainspirował go do napisania noweli "Latarnik") i Heleną Modrzejewską. Wraz z Piotrem Wereszczyńskim pracował nad projektem "Nowej Polski niepodległej w nowej Gwinei" oraz polskiego okręgu autonomicznego w Kalifornii, jednak oba pomysły rozbiły się o brak środków finansowych.
W 1880 wrócił do Europy i osiadł w zaborze austriackim, najpierw we Lwowie, potem w Krakowie. Przed śmiercią wydał wspomnienia o Władysławie Syrokomli.

</doc>
<doc id="1873913" url="https://pl.wikipedia.org/wiki?curid=1873913" title="Yukon/NWT Scotties Tournament of Hearts 2010">
Yukon/NWT Scotties Tournament of Hearts 2010

Yukon/NWT Scotties Tournament of Hearts 2010 – mistrzostwa Jukonu i Terytoriów Północno-Zachodnich kobiet w curlingu, odbyły się w dniach 7-10 stycznia 2010 w Yellowknife, na lodowisku Yellowknife Curling Club. Zwyciężczyni reprezentowała te dwa terytoria na Scotties Tournament of Hearts 2010.
W rywalizacji brały udział 3 zespoły, rozegrały z każdym z przeciwników po 3 mecze. Na zakończenie Round Robin każda z drużyn miała 3 wygrane i 3 porażki, w rozegranych barażach dwukrotnie wygrywała Sharon Cormier.
Round Robin.
7 stycznia 2010; 14:00
7 stycznia 2010; 19:00
8 stycznia 2010; 9:00
8 stycznia 2010; 14:00
8 stycznia 2010; 19:00
9 stycznia 2010; 8:00
9 stycznia 2010; 12:00
9 stycznia 2010; 14:00
10 stycznia 2010; 9:00
Tie-breaker.
10 stycznia 2010; 13:00
10 stycznia 2010; 17:00

</doc>
<doc id="1873915" url="https://pl.wikipedia.org/wiki?curid=1873915" title="Sytuacja osób LGBT w Kambodży">
Sytuacja osób LGBT w Kambodży



</doc>
<doc id="1873917" url="https://pl.wikipedia.org/wiki?curid=1873917" title="Halucygena">
Halucygena



</doc>
<doc id="1873920" url="https://pl.wikipedia.org/wiki?curid=1873920" title="Ukośnica">
Ukośnica



</doc>
<doc id="1873922" url="https://pl.wikipedia.org/wiki?curid=1873922" title="Mechanizm berliński OBWE">
Mechanizm berliński OBWE

Mechanizm berliński – procedura związana z problematyką bezpieczeństwa międzynarodowego ustanowiona w 1991 w ramach KBWE. Mechanizm ten może być zainicjowany w razie sytuacji kryzysowej, która jest "następstwem pogwałcenia jednego z postanowień „Aktu Końcowego” lub wydarzeń zagrażających pokojowi, bezpieczeństwu i równowadze". Procedura ta stała się pierwszym wyjątkiem odstąpienia od powszechnej w ramach KBWE/OBWE zasady konsensusu.
Mechanizm zakłada, że jedno z państw członkowskich zwraca się z prośbą o wyjaśnienia dotyczące zaistniałej sytuacji. Przewidziany tryb udzielenia odpowiedzi wynosi 48 godzin. Gdy kryzys nie zostanie zażegnany, państwo, które zainicjowało procedurę otrzymuje prawo zwołania posiedzenia kryzysowego Wysokiej Rady – o ile uzyska poparcie 12 innych państw członkowskich. Spotkanie takie musi być zorganizowane w terminie 2–3 dni. Rada może wówczas uchwalić stosowne rekomendacje lub też zwołać specjalne posiedzenie Rady Ministerialnej.
W rzeczywistości możliwości działania OBWE w opisanym przypadku pozostają jednak ograniczone, zważywszy na fakt, że zarówno Wysoka Rada, jak i Rada Ministerialna mogą podejmować decyzje wyłącznie w oparciu o zasadę jednomyślności. Mechanizm berliński jest zatem przykładem procedury całkowicie nieskutecznej – potwierdziła to próba sięgnięcia po niego w wypadku konfliktu w Jugosławii, gdy uchwalenie wszelkich środków działania wobec niej zostało zablokowane przez samą Jugosławię.

</doc>
<doc id="1873924" url="https://pl.wikipedia.org/wiki?curid=1873924" title="Hippomenes">
Hippomenes

Hippomenes (gr.Ἰππομένης), znany również (z mitu arkadyjskiego) jako Melanion – mąż Atalanty.
Hippomenes był synem Megareusa i Meropy. Związana jest z nim opowieść o tym jak zdobył rękę Atalanty, która będąc niechętną małżeństwu, kandydatom do swej ręki stawiała warunek, aby zwyciężyli ją w biegu. Hippomenes zwyciężył ją dzięki fortelowi: Atalanta dała mu się wyprzedzić, zbierając rzucone przezeń złote jabłka, które otrzymał od Afrodyty. Małżonkowie narazili się bogini Demeter i zostali przemienieni w parę lwów. Kybele zaprzęgła ich pod tą postacią do swego rydwanu.

</doc>
<doc id="1873925" url="https://pl.wikipedia.org/wiki?curid=1873925" title="Georg Stollenwerk">
Georg Stollenwerk

Georg Stollenwerk (ur. 19 grudnia 1930 w Düren, zm. 1 maja 2014 w Kolonii) – niemiecki piłkarz i trener piłkarski, występował na pozycji obrońcy lub pomocnika.
Kariera klubowa.
Stollenwerk zawodową karierę rozpoczynał w 1950 roku w klubie SG Düren 99. W 1953 roku trafił do 1. FC Köln. W 1954 roku dotarł z klubem do finału Pucharu RFN, jednak 1. FC Köln przegrał tam po dogrywce 0:1 z VfB Stuttgart. W 1960 roku wywalczył z zespołem wicemistrzostwo RFN. W 1962 roku zdobył z klubem mistrzostwo RFN. W 1963 roku ponownie wywalczył z drużyną wicemistrzostwo RFN. Od sezonu 1963/1964 startował z klubem w rozgrywkach Bundesligi. W 1964 mistrzostwo RFN. W 1966 roku zakończył karierę, nie rozgrywając żadnego spotkania w Bundeslidze.
Kariera reprezentacyjna.
W reprezentacji RFN Stollenwerk zadebiutował 23 grudnia 1951 w wygranym 4:1 towarzyskim meczu z Luksemburgiem, w którym strzelił także gola. W 1958 roku został powołany do kadry na mistrzostwa świata. Zagrał na nich we wszystkich sześciu spotkaniach swojej drużyny - z Argentyną (3:1), Czechosłowacją (2:2), Irlandią Północną (2:2), Jugosławią (1:0), Szwecją (1:3) oraz Francją (3:6). Ostatecznie na tamtym turnieju zajął z kadrą 4. miejsce. Po raz ostatni w kadrze zagrał 23 marca 1960 w wygranym 2:1 towarzyskim pojedynku z Chile. W latach 1951-1960 w drużynie narodowej Stollenwerk rozegrał w sumie 23 spotkania i zdobył 2 bramki.
Kariera trenerska.
Po zakończeniu kariery Stollenwerk został trenerem. Jego pierwszym klubem była Alemannia Aachen, którą prowadził od początku sezonu 1969/1970. W Bundeslidze jako trener zadebiutował 16 sierpnia 1969 w bezbramkowo zremisowanym meczu z TSV 1860 Monachium. Szkoleniowcem Alemannii Stollenwerk był do grudnia 1969. Potem trenował amatorski TuS Langerwehe.
Od początku 1976 roku prowadził pierwszoligowy 1. FC Köln. Pierwszy ligowy mecz zaliczył tam 17 stycznia 1976 przeciwko Hercie BSC (2:0). W 1. FC Köln Stollenwerk pracował do końca sezonu 1975/1976.

</doc>
<doc id="1873928" url="https://pl.wikipedia.org/wiki?curid=1873928" title="Étienne Turquet">
Étienne Turquet

Étienne Turquet (właściwie Étienne Turchetti, ur. 1495 – zm. 1560) – włoski kupiec działający we francuskim Lyonie w XVI wieku, twórca przemysłu jedwabnego w Królestwie Francji.
Turchetti urodził się w Chieri, we Włoszech, tam też rozpoczął pracę jako kupiec, od 1524 roku handlował głównie w Lyonie, gdzie posługiwał się nazwiskiem Turquet. W 1536 roku Turquet razem z kupcem Barthélemy Narisem postanowił założyć manufakturę zajmującą się produkcją jedwabiu. Do tej pory surowiec ten, choć bardzo popularny był także drogi, gdyż sprowadzano go z zagranicy. Turquet uzyskał poparcie króla Franciszka I i uruchomił szybko zakład. Do pracy zatrudnił głównie ludzi z nizin społecznych, głównie osierocone dzieci, które dotychczas zajmowały się głównie żebraniem na ulicach miasta. W 1540 Turquet otrzymał od króla monopol na prowadzenie zakładów produkujących jedwab, co przyczyniło się do jego znacznego wzbogacenia, szczególnie, że dzięki zmianom w procesie produkcji i podzieleniu jej na etapy powierzane kilku różnym pracownikom udało mu się znacząco zwiększyć wydajność. W XVII wieku Lyon był już europejską stolicą przemysłu jedwabnego, tylko w tym jednym mieście istniało już ponad 14 tysięcy manufaktur zajmujących się działających na tym rynku.
Jego żoną była Claudine Clavel, córka kupca Clude'a Clavela, członka władz miejskich Lyonu, zaś wnukiem fizyk, Theodore de Mayerne.

</doc>
<doc id="1873929" url="https://pl.wikipedia.org/wiki?curid=1873929" title="Ksenija Pajčin">
Ksenija Pajčin

Ksenija Pajčin, cyr. Ксенија Пајчин (ur. 3 grudnia 1977 w Belgradzie, zm. 16 marca 2010 w Belgradzie) – serbska piosenkarka, projektantka mody i fotomodelka wykonująca muzykę dance, pop i turbofolk. Posługiwała się pseudonimem Xenia.
Swoją karierę zaczynała od tańca dyskotekowego, występując w grupie tanecznej "The Duck". Sławę w Serbii przyniosła jej piosenka "Дачо волим те", od której zaczęła karierę solową. Znana była z bardzo skąpych kreacji, w których występowała na koncertach.
Zginęła wskutek postrzału w głowę z pistoletu, w swoim belgradzkim mieszkaniu. Zawiadomiona przez matkę policja znalazła ciało Kseniji Pajčin i jej przyjaciela Filipa Kapisody. Pochowana 20 marca 2010 na Nowym Cmentarzu (Novo Groblje) w Belgradzie.

</doc>
<doc id="1873934" url="https://pl.wikipedia.org/wiki?curid=1873934" title="Mechanizm z La Valletty OBWE">
Mechanizm z La Valletty OBWE

Mechanizm z La Valletty – procedura związana z pokojowym rozstrzyganiem sporów ustanowiona w 1991 podczas spotkanie ekspertów OBWE w La Valletcie. Mechanizm ten zakłada możliwość powoływania doraźnych komisji niezależnych ekspertów do pracy w celu rozwiązania danego sporu. Decyzje takiej komisji nie mają jednak charakteru prawnie wiążącego – przyjmowane są w postaci nieobligatoryjnych zaleceń wobec państw. Czynnikiem dodatkowo osłabiającym mechanizm są klauzule wyłączające, które ustanawiają katalog spraw wyłączonych od stosowania procedury. Są to: integralność terytorialna, obrona narodowa, suwerenność i roszczenia należące do jurysdykcji wewnętrznej. O ewentualnej kwalifikacji konkretnego sporu do danej kategorii decyduje samo zainteresowane państwo. Przyjęta konstrukcja spowodowała, że z mechanizmu z La Valletty nigdy nie skorzystano.
W 1992 mechanizm został poszerzony o procedurę "przymusowej koncyliacji".

</doc>
<doc id="1873936" url="https://pl.wikipedia.org/wiki?curid=1873936" title="Gmina Tórshavn">
Gmina Tórshavn



</doc>
<doc id="1873937" url="https://pl.wikipedia.org/wiki?curid=1873937" title="Gmina Klaksvík">
Gmina Klaksvík



</doc>
<doc id="1873939" url="https://pl.wikipedia.org/wiki?curid=1873939" title="Gmina Runavík">
Gmina Runavík



</doc>
<doc id="1873940" url="https://pl.wikipedia.org/wiki?curid=1873940" title="Gmina Tvøroyri">
Gmina Tvøroyri



</doc>
<doc id="1873945" url="https://pl.wikipedia.org/wiki?curid=1873945" title="Cariboo">
Cariboo

Cariboo – dystrykt regionalny w kanadyjskiej prowincji Kolumbia Brytyjska. Siedziba władz znajduje się w Williams Lake.
Cariboo ma 62 392 mieszkańców. Język angielski jest językiem ojczystym dla 90,0%, niemiecki dla 2,5%, francuski dla 1,4%, pendżabski dla 1,2% mieszkańców (2011).

</doc>
<doc id="1873946" url="https://pl.wikipedia.org/wiki?curid=1873946" title="Wybory prezydenckie w Niemczech w 1949 roku">
Wybory prezydenckie w Niemczech w 1949 roku

Wybory prezydenckie w Niemczech w 1949 roku odbyły się 12 września 1949. Zgodnie z konstytucją prezydenta wybierało Zgromadzenie Federalne złożone z deputowanych Bundestagu oraz w równej liczbie elektorów wybranych przez parlamenty lokalne (Landtagi). Z 804 głosów Theodor Heuss otrzymał 416 głosów. Został wybrany na prezydenta w drugiej rundzie głosowania. 

</doc>
<doc id="1873952" url="https://pl.wikipedia.org/wiki?curid=1873952" title="Mechanizm moskiewski OBWE">
Mechanizm moskiewski OBWE

Mechanizm moskiewski – procedura związana z ochroną "praw człowieka" ustanowiona w 1991 r. podczas moskiewskiego spotkania w ramach KBWE.
Mechanizm stosuje się, gdy w jednym z państw członkowskich pojawi się zagrożenie realizacji postanowień tzw. wymiaru ludzkiego KBWE/OBWE. W takiej sytuacji państwo, które zainicjowało procedurę ma prawo – przy poparciu minimum dziewięciu innych państw członkowskich – do wysłania misji sprawozdawców lub ekspertów do państwa, w którym mają być naruszane "podstawowe prawa i wolności". Mechanizm ten stanowi zatem przykład odejścia od dominującej w ramach KBWE/OBWE zasady konsensusu. Organizacja dysponuje listą ekspertów i sprawozdawców, którzy mogą być powoływani na misje w ramach procedury. Ich zadaniem jest ustalenie stanu faktycznego w zakresie ewentualnych naruszeń "praw człowieka" i przedstawienie zainteresowanym państwom sugestii dotyczących możliwego rozwiązania.
Dotychczas mechanizm moskiewski zastosowano m.in. wobec państw byłej Jugosławii oraz Turkmenistanu.

</doc>
<doc id="1873953" url="https://pl.wikipedia.org/wiki?curid=1873953" title="Sunday roast">
Sunday roast

Sunday roast (z ang. „niedzielna pieczeń”) – brytyjskie danie tradycyjnie serwowane w niedzielę (zazwyczaj wczesnym popołudniem na lunch), składające się z pieczonego mięsa i ziemniaków wraz z dodatkami, takimi jak "Yorkshire pudding", warzywa oraz sos.
Inne nazwy posiłku to "Sunday dinner", "Sunday lunch", "Sunday tea", "roast dinner" oraz "Sunday joint". "Sunday roast" zazwyczaj przypomina spożywany podczas Świąt Bożego Narodzenia "Christmas dinner", od którego jest jednak mniej obfity.
"Sunday roast" poza Wielką Brytanią rozpowszechniony jest również w Irlandii oraz krajach Wspólnoty Narodów, m.in.: Nowej Zelandii, Republice Południowej Afryki, Australii i Kanadzie, a dawniej danie popularne było również w Nowej Anglii (północno-wschodniej części Stanów Zjednoczonych).
Składniki.
Mięso.
Mięsem serwowanym jako "Sunday roast" najczęściej jest wołowina, kurczak, baranina, jagnięcina lub wieprzowina. Rzadziej spotyka się pieczoną kaczkę, gęś, indyka bądź inne ptactwo łowne.
Warzywa.
"Sunday roast" może być podawany z wieloma różnymi gotowanymi lub pieczonymi warzywami. Podawane warzywa różnią się w zależności od regionu i pory roku. Zazwyczaj w skład dania wchodzą pieczone ziemniaki polane sosem z pieczeni.
Poza ziemniakami serwuje się również tłuczoną rzepę lub brukiew, pieczony pasternak, gotowaną kapustę, brokuły, fasolę szparagową, marchew lub groszek.
W Australii często wykorzystuje się pieczoną dynię, a w Nowej Zelandii popularnością cieszą się słodkie ziemniaki.
Dodatki.
Do najczęściej stosowanych dodatków należą:

</doc>
<doc id="1873954" url="https://pl.wikipedia.org/wiki?curid=1873954" title="Bronnicy">
Bronnicy

Bronnicy (ros. Бронницы) – rosyjskie miasto w obwodzie moskiewskim nad rzeką Moskwą, 54,5 km na południowy wschód od Moskwy.

</doc>
<doc id="1873955" url="https://pl.wikipedia.org/wiki?curid=1873955" title="Central Coast Regional District">
Central Coast Regional District

Central Coast – dystrykt regionalny w kanadyjskiej prowincji Kolumbia Brytyjska. Siedziba władz znajduje się w Bella Coola.
Central Coast ma 3 206 mieszkańców. Język angielski jest językiem ojczystym dla 94,3%, niemiecki dla 1,4%, francuski dla 0,5% mieszkańców (2011).

</doc>
<doc id="1873956" url="https://pl.wikipedia.org/wiki?curid=1873956" title="Parafia św. Zachariasza w Des Plaines">
Parafia św. Zachariasza w Des Plaines

Parafia św. Zachariasza w Des Plaines (ang. "St. Zachary's Parish") – parafia rzymskokatolicka położona w Des Plaines w stanie Illinois, Stany Zjednoczone.
Jest ona wieloetniczną parafią w północno-wschodniej części hrabstwa Cook, z mszą św. w języku polskim dla polskich imigrantów.
Patronem parafii jest św. Zachariasz, ojciec św. Jana Chrzciciela.

</doc>
<doc id="1873959" url="https://pl.wikipedia.org/wiki?curid=1873959" title="Beetzseeheide">
Beetzseeheide

Beetzseeheide - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Beetzsee.

</doc>
<doc id="1873961" url="https://pl.wikipedia.org/wiki?curid=1873961" title="Daniel Johnston">
Daniel Johnston

Daniel Dale Johnston (ur. 22 stycznia 1961 w Sacramento, zm. 11 września 2019 w Waller) – amerykański piosenkarz, rysownik i autor tekstów. Pod koniec życia mieszkał w Waller w Teksasie. Jego piosenki wykonywali tacy artyści jak: Tom Waits, Eels, Pearl Jam, Nina Persson, Beck, Sonic Youth, Firehose, Wilco i Zwan.
Życiorys.
Wczesna młodość.
Wychował się niedaleko Chester w Wirginii Zachodniej w bardzo konserwatywnej, chrześcijańskiej rodzinie, był najmłodszym z piątki dzieci Williama Dale'a Johnstona (1922–2017) i Mabel Ruth Voyles Johnston (1923–2010). Jeszcze zanim zaczął tworzyć muzykę, rysował komiksy. W licealnych czasach wykazywał już bardzo liczne talenty: grał na fortepianie, kręcił fantazyjne filmy o rodzinie oraz rysował. W tym okresie poznał Laurie, która od tej pory zaczęła pojawiać się często w jego piosenkach jako motyw niespełnionej miłości. Po liceum spędził jeden rok na Uniwersytecie Chrześcijańskim Abilene, co bardzo źle zniósł. Następnie przeniósł się do Uniwersytetu Stanowego Kent, który znajdował się znacznie bliżej jego domu.
Dorosłość.
Niedługo potem przeniósł się do Austin, gdzie jego kariera zaczęła rozkwitać. Stał się lokalną atrakcją. Zaczął występować i rozdawał ludziom dużo swoich kaset. Dzięki tej lokalnej sławie wystąpił w 1985 w MTV w programie "The Cutting Edge", co było jego marzeniem. W tym okresie zaczęto rozpoznawać u niego psychozę maniakalno-depresyjną, która zdaniem niektórych rozpoczęła się podczas koncertu grupy rockowej Butthole Surfers w rezultacie tzw. bad tripa po zażyciu LSD. Jako że był bardzo religijny, jego obsesją stał się lęk przed szatanem. Od tego czasu zaczął również sporadycznie popadać w konflikty z prawem.
Później współpracował z takimi artystami jak Jad Fair czy Maureen Tucker z The Velvet Underground. Ich wspólna praca spotkała się z powszechną aprobatą tamtejszego świata muzycznego. Daniel uzyskał prawdziwy rozgłos gdy Kurt Cobain w 1992 pojawił się w koszulce z nadrukiem przedstawiającym okładkę jednego z albumów Johnstona "Hi, How Are You". Daniel przebywał wówczas w szpitalu psychiatrycznym i również tam uprawiał swoją twórczość. Po szumie medialnym wywołanym przez Cobaina o chorego artystę zaczęło licytować się wiele dużych wytwórni gwarantując mu dobre warunki i przebieg całej kariery. Podpisał kontrakt z wytwórnią Atlantic Records i w 1994 wydany został album "Fun", którego producentem był Paul Leary z Butthole Surfers, którego Daniel poznał w 1985. Album okazał się finansową klapą i niedługo potem wytwórnia zerwała kontrakt z Johnstonem.
Pod koniec życia Daniel twierdził, że czuje się dużo lepiej dzięki nowym lekom. Mieszkał z rodzicami i znalazł w pobliżu muzyków, którzy tworzyli razem z nim. Miał w planach liczne koncerty na całym świecie. W 2002 został zaproszony przez Davida Bowie, by wykonywać piosenki na Meltdown Festival w Queen Elizabeth Hall w Londynie. Jego rysunki i obrazy są szeroko cenione i rozchwytywane przez kolekcjonerów. Występował też na licznych europejskich festiwalach jak Roskilde czy Benicassim, promując nowe albumy.
Zmarł nagle, na zawał serca w wieku 58 lat.

</doc>
<doc id="1873963" url="https://pl.wikipedia.org/wiki?curid=1873963" title="Skeena-Queen Charlotte">
Skeena-Queen Charlotte

Skeena-Queen Charlotte – dystrykt regionalny w kanadyjskiej prowincji Kolumbia Brytyjska. Siedziba władz znajduje się w Prince Rupert.
Skeena-Queen Charlotte ma 18 784 mieszkańców. Język angielski jest językiem ojczystym dla 88,0%, wietnamski dla 1,8%, pendżabski dla 1,3%, francuski dla 1,1% mieszkańców (2011).

</doc>
<doc id="1873965" url="https://pl.wikipedia.org/wiki?curid=1873965" title="Christiane Kubrick">
Christiane Kubrick

Christiane Kubrick z d. Harlan (ur. 10 maja 1932 w Brunszwiku) – niemiecka aktorka, tancerka, malarka i śpiewaczka. Żona Stanleya Kubricka.

</doc>
<doc id="1873966" url="https://pl.wikipedia.org/wiki?curid=1873966" title="Päwesin">
Päwesin

Päwesin - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Beetzsee.

</doc>
<doc id="1873967" url="https://pl.wikipedia.org/wiki?curid=1873967" title="Paewesin">
Paewesin



</doc>
<doc id="1873968" url="https://pl.wikipedia.org/wiki?curid=1873968" title="Saburo Sakai">
Saburo Sakai



</doc>
<doc id="1873970" url="https://pl.wikipedia.org/wiki?curid=1873970" title="Roskow">
Roskow

Roskow - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Beetzsee.

</doc>
<doc id="1873971" url="https://pl.wikipedia.org/wiki?curid=1873971" title="Hermann Emminghaus">
Hermann Emminghaus

Hermann Emminghaus (ur. 20 maja 1845 w Weimarze, zm. 17 lutego 1904 we Fryburgu Bryzgowijskim) – niemiecki lekarz psychiatra. Pionier psychiatrii dziecięcej i młodzieży oraz psychopatologii rozwojowej. 
Życiorys.
Syn Alexandra Emminghausa (1815–1888) i Minny Winkel. Studiował medycynę na Uniwersytecie w Getyndze i Jenie, tytuł doktora medycyny otrzymał w 1869. Następnie był asystentem Carla Gerhardta w klinice w Jenie. Od 1874 do 1880 był asystentem na Uniwersytecie w Würzburgu u Franza von Rineckera.
W 1880 otrzymał katedrę na Uniwersytecie w Dorpacie. Po sześciu latach zastąpił go Emil Kraepelin, a Emminghaus przeniósł się na katedrę Uniwersytetu we Fryburgu. W tamtejszej klinice wprowadził zasadę niestosowania przymusu wobec chorych psychicznie pacjentów.
Autor podręcznika psychopatologii "Allgemeine Psychopathologie zur Einführung in das Studium der Geistesstörungen". Od 1894 nagroda jego imienia przyznawana jest za osiągnięcia na polu psychiatrii dzieci i młodzieży.
Ożenił się z Ottilie Böhtlingk, córką indologa Ottona von Böhtlingka (1815–1904) i Ottilie Gräfe.

</doc>
<doc id="1873974" url="https://pl.wikipedia.org/wiki?curid=1873974" title="Mahavatar">
Mahavatar

Mahavatar – amerykańska grupa metalowa.
Historia.
Grupa powstała latem roku 1999 w Nowym Jorku z inicjatywy izraelskiej wokalistki Lizzy Hayson oraz pochodzącej z Jamajki gitarzystki Karli Williams. 
Obie nagrały razem 3 demo, jednak następnie aż do 2004 nie tworzyły wspólnie. Dopiero w 2004 Lizzy i Karla wraz z muzykami sesyjnymi nagrały swój pierwszy album, który ukazał się w 2005 pod tytułem "Go with the NO!" w wydawnictwie Cruz Del Sur Music. Ten album współtworzyli m.in.: Szymon Maria Rapacz (bas), Shahar Mintz (gitara/wokal) i Glenn Grossman (perkusja).
Wkrótce potem w 2006, Lizzy i Karla wydały drugi album, zatytułowany: "From The Sun, The Rain, The Wind, The Soil", w wydawnictwie Escapi Music.

</doc>
<doc id="1873976" url="https://pl.wikipedia.org/wiki?curid=1873976" title="Borkheide">
Borkheide

Borkheide - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Brück.

</doc>
<doc id="1873977" url="https://pl.wikipedia.org/wiki?curid=1873977" title="Eudaimonia">
Eudaimonia



</doc>
<doc id="1873982" url="https://pl.wikipedia.org/wiki?curid=1873982" title="Mistrzostwa Świata Par na Żużlu 1983">
Mistrzostwa Świata Par na Żużlu 1983

Mistrzostwa Świata Par 1983 – czternasta edycja w historii na żużlu. Wygrała para amerykańska – Dennis Sigalos i Bobby Schwartz.

</doc>
<doc id="1873983" url="https://pl.wikipedia.org/wiki?curid=1873983" title="Begonie zwisające">
Begonie zwisające

Begonie zwisające – grupa odmian z grupy Pendula begonii bulwiastej ("Begonia ×tuberhybrida pendula").
Charakterystyka.
Są to wyhodowane przez ogrodników kultywary będące mieszańcami tej begonii z innymi, obecnie już niemożliwymi do ustalenia gatunkami begonii. Pod ziemią posiadają bulwy. Begonie zwisające charakteryzują się długimi, zwisającymi pędami i kwiatami zebranymi w wiechy. Kwiaty te są zazwyczaj mniejsze od kwiatów z grupy begonii bulwiastej wielkokwiatowej, jednakże bardziej liczne. Mogą być pojedyncze lub pełne i występują też w dużej gamie kolorów od białego poprzez kremowy, żółty, morelowy, pomarańczowy, łososiowy, różowy, czerwony do bordowego.
Zastosowanie.
Nadają się szczególnie do pojemników wiszących i są często uprawiane na balkonach i zewnętrznych parapetach okiennych, w altanach, na pergolach i trejażach. Bywają też, ale rzadziej, uprawiane w mieszkaniach, jako rośliny pokojowe. Są roślinami wieloletnimi, pochodzą jednak od gatunków rosnących w krajach o ciepłym klimacie i nie przetrzymują u nas zimy. Można je przez zimę przetrzymać w ogrzewanych pomieszczeniach, jednakże jest to trudne, przeważnie więc uprawia się je jako rośliny jednoroczne, na wiosnę nabywając młode rośliny wyhodowane przez specjalistów w ogrzewanych szklarniach lub tunelach foliowych.
Uprawa.
Są łatwe w uprawie. Uprawia się je w ten sam sposób, jak inne, niezwisające odmiany begonii bulwiastej.

</doc>
<doc id="1873984" url="https://pl.wikipedia.org/wiki?curid=1873984" title="12 Pułk Piechoty (austro-węgierski)">
12 Pułk Piechoty (austro-węgierski)

Węgierski Pułk Piechoty Nr 12 (niem. "Ungarisches Infanterieregiment Nr. 12") – pułk piechoty cesarskiej i królewskiej Armii.
Historia pułku.
Pułk został utworzony w 1702 roku. 
Okręg uzupełnień nr 12 Komarno na terytorium 5 Korpusu.
Kolory pułkowe: ciemny brąz (dunkelbraun), guziki złote.
W 1873 roku sztab pułku stacjonował w Hradcu Králové, komenda uzupełnień oraz batalion zapasowy w Písku.
W latach 1908-1911 pułk stacjonował w Znojmo–Klosterbruck z wyjątkiem 4. batalionu, który załogował w Komarnie.
W latach 1912-1914 komenda pułku razem z 1. i 2. bataliony stacjonowała w Znojmo, 3. batalion w Komarnie, a 4. batalion był detaszowany w Sarajewie. Pułk (bez 3. i 4. batalionu) wchodził w skład 7 Brygady Piechoty należącej do 4 Dywizji Piechoty, 3. batalion wchodził w skład 66 Brygady Piechoty należącej do 33 Dywizji Piechoty, natomiast detaszowany 4. batalion był podporządkowany komendantowi 9 Brygady Górskiej należącej do 1 Dywizji Piechoty.
Szefowie pułku.
Kolejnymi szefami pułku byli:

</doc>
<doc id="1873985" url="https://pl.wikipedia.org/wiki?curid=1873985" title="Borkwalde">
Borkwalde

Borkwalde - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Brück.

</doc>
<doc id="1873986" url="https://pl.wikipedia.org/wiki?curid=1873986" title="Kristen Wiig">
Kristen Wiig

Kristen Carroll Wiig (ur. 22 sierpnia 1973 w Canandaigua) – amerykańska aktorka komediowa. Występowała w programie "Saturday Night Live". Została nominowana razem z Annie Mumolo do Oscara, za scenariusz do filmu "Druhny" ("Bridesmaids").

</doc>
<doc id="1873987" url="https://pl.wikipedia.org/wiki?curid=1873987" title="Golzow (powiat Potsdam-Mittelmark)">
Golzow (powiat Potsdam-Mittelmark)

Golzow – gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Brück.
W latach 1335-1715 Golzow był miastem.

</doc>
<doc id="1873989" url="https://pl.wikipedia.org/wiki?curid=1873989" title="Linthe">
Linthe

Linthe - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Brück.

</doc>
<doc id="1873990" url="https://pl.wikipedia.org/wiki?curid=1873990" title="Carlos Ruíz Zafón">
Carlos Ruíz Zafón



</doc>
<doc id="1873991" url="https://pl.wikipedia.org/wiki?curid=1873991" title="Ice H2O">
Ice H2O



</doc>
<doc id="1873992" url="https://pl.wikipedia.org/wiki?curid=1873992" title="Planebruch">
Planebruch

Planebruch – gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Brück.

</doc>
<doc id="1873995" url="https://pl.wikipedia.org/wiki?curid=1873995" title="Diego Dellasega">
Diego Dellasega

Diego Dellasega (ur. 4 grudnia 1990 w Cavalese) – włoski skoczek narciarski, reprezentant klubu US Dolomitica, brązowy medalista mistrzostw świata juniorów (2010).
Na arenie międzynarodowej zadebiutował 17 września 2005 podczas zawodów FIS Cup w Predazzo. W 2009 był 39. na mistrzostwach świata juniorów w Štrbskim Plesie, natomiast rok później w Hinterzarten zdobył brązowy medal. W konkursie Pucharu Świata zadebiutował 11 lutego 2009 na skoczni w Klingenthal, gdzie był 58. Najwyższą lokatę w zawodach tej rangi zajął niespełna rok później w Sapporo, gdzie uplasował się na 39. pozycji.
Jego największym sukcesem w Pucharze Kontynentalnym było zwycięstwo na skoczni Ōkurayama w Sapporo (9 stycznia 2010).
22 kwietnia 2015 ogłosił zakończenie sportowej kariery.
Medalista letnich mistrzostw świata weteranów w skokach narciarskich.
Jest kuzynem Roberto Dellasegi.

</doc>
<doc id="1873996" url="https://pl.wikipedia.org/wiki?curid=1873996" title="Altering Theory">
Altering Theory



</doc>
<doc id="1873997" url="https://pl.wikipedia.org/wiki?curid=1873997" title="Ciecz nienewtonowska">
Ciecz nienewtonowska



</doc>
<doc id="1873998" url="https://pl.wikipedia.org/wiki?curid=1873998" title="Ludwig Kirn">
Ludwig Kirn

Ludwig Kirn (ur. 30 października 1839 w Mannheim, zm. 1899) – niemiecki lekarz psychiatra, profesor psychiatrii na Uniwersytecie we Fryburgu.
Życiorys.
Studiował medycynę na Uniwersytecie w Heidelbergu, tytuł doktora medycyny otrzymał w 1861. Był uczniem Christiana Friedricha Wilhelma Rollera.
W 1878 roku w swojej pracy przedstawił obraz choroby afektywnej dwubiegunowej, jeden z pierwszych w światowym piśmiennictwie. 
We wrześniu 1899 roku zwłoki Kirna wyłowiono z rzeki Reuss. Prawdopodobnie popełnił samobójstwo.

</doc>
<doc id="1874002" url="https://pl.wikipedia.org/wiki?curid=1874002" title="Deprived of Dignity">
Deprived of Dignity



</doc>
<doc id="1874003" url="https://pl.wikipedia.org/wiki?curid=1874003" title="Mühlenfließ (gmina)">
Mühlenfließ (gmina)

Mühlenfließ - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Niemegk.

</doc>
<doc id="1874009" url="https://pl.wikipedia.org/wiki?curid=1874009" title="Mühlenfließ">
Mühlenfließ

Niemcy.
1 gmina:
10 cieków wodnych:

</doc>
<doc id="1874010" url="https://pl.wikipedia.org/wiki?curid=1874010" title="Granica francusko-włoska">
Granica francusko-włoska

Granica francusko-włoska − granica państwowa ciągnąca się na długości 488 km, począwszy od trójstyku ze Szwajcarią na północy do wybrzeża Morza Śródziemnego. Granica powstała na skutek zjednoczenia Włoch.
Przebieg granicy.
Granica zaczyna się na trójstyku ze Szwajcarią, w okolicach Chamonix-Mont-Blanc, następnie zaś biegnie łukami na południe, głównie po szczytach Alp i osiągając wybrzeże Morza Śródziemnego kilka kilometrów na wschód od Nicei.
Pochodzenie granicy.
Granica powstała w 1861 roku, gdy w procesie jednoczenia powstało Zjednoczone Królestwo Włoch, obejmujące wszystkie ziemie włoskie. W zamian za pomoc w uzyskaniu Lombardii Królestwo Sardynii przekazało Francji część Sabaudii i ziemie nad brzegiem morza (hrabstwo Nicei). W następnym roku ogłoszono przekształcenie Królestwa Sardynii we Włochy i odtąd granica istnieje bez większych zmian. Jedynie w czasie II wojny światowej Benito Mussolini okupował część ziem alpejskich, natomiast w 1947 w wyniku ustaleń pokoju paryskiego przyłączono do Francji m.in. miejscowości La Brigue oraz Tende.

</doc>
<doc id="1874011" url="https://pl.wikipedia.org/wiki?curid=1874011" title="Kymco ZX 50">
Kymco ZX 50

Kymco ZX 50 – skuter produkowany przez tajwańską firmę Kymco. Jest poprzednikiem Kymco ZX 51. Wygląda jak typowy miejski skuter. Dzięki niskiej wadze i dosyć sporej ilości koni mechanicznych(jak na skuter) ma dobre osiągi. Ma również duży schowek pod siedzeniem co pozwala na schowanie kasku lub innych rzeczy. Jest tani, co czyni go idealnym wyborem dla krótki przejażdżek z miejsca na miejsce w dość krótkim czasie.

</doc>
<doc id="1874012" url="https://pl.wikipedia.org/wiki?curid=1874012" title="Muehlenfliess">
Muehlenfliess



</doc>
<doc id="1874013" url="https://pl.wikipedia.org/wiki?curid=1874013" title="Martten Kaldvee">
Martten Kaldvee

Martten Kadvee (ur. 30 kwietnia 1986 w Tallinnie) – estoński biathlonista.
Reprezentant kraju w zawodach PŚ oraz na mistrzostwach świata. Jego najlepszym dotychczasowym osiągnięciem jest siódme miejsce w biegu sprinterskim wywalczone 9 stycznia 2010 roku w Oberhofie w zawodach o Puchar Świata.
Jego ojciec, Urmas Kaldvee, także był biathlonistą.

</doc>
<doc id="1874015" url="https://pl.wikipedia.org/wiki?curid=1874015" title="Wojna z Brukterami, Marsami i Cheruskami">
Wojna z Brukterami, Marsami i Cheruskami

Wojna z Brukterami, Marsami i Cheruskami – miała miejsce w roku 11 p.n.e. 
Po pokonaniu Fryzów, kolejną kampanię przeciwko Germanom Druzus podjął w roku 11 p.n.e. Wykorzystując wewnętrzne konflikty pomiędzy poszczególnymi plemionami germańskimi, wódz rzymski pozyskał sojuszników spośród Batawów i Fryzów, z pomocą których skierował się w głąb Germanii. Pierwszym celem Rzymian stało się plemię Brukterów, które zostało spacyfikowane. Rzymianie wkraczając na terytoria tego plemienia palili, grabili osady oraz mordowali ich mieszkańców. Po pokonaniu Brukterów armia Druzusa wkroczyła na tereny Marsów, z którymi również rozprawiono się brutalnie. Pobici Marsowie zmuszeni zostali do wycofania się na wschód na ziemie Cherusków, gdzie już wcześniej schronili się ocalali z pogromu Brukterowie. W pościgu za przeciwnikiem Rzymianie schwytali mnóstwo jeńców, których natychmiast sprzedawali w niewolę, postępującym za nimi kupcom. Po dotarciu na terytoria Cherusków, Druzus szybko rozprawił się z zupełnie nieprzygotowanym do obrony plemieniem. Pobici Germanie nie mieli innego wyjścia jak przyjęcie warunków pokojowych Rzymian a także wydanie im zakładników i zapasów żywności. Pod koniec roku Druzus poprowadził swoje siły w kierunku Renu, gdzie armia rzymska spędziła nadchodzącą zimę.

</doc>
<doc id="1874020" url="https://pl.wikipedia.org/wiki?curid=1874020" title="Planetal">
Planetal

Planetal - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Niemegk.

</doc>
<doc id="1874021" url="https://pl.wikipedia.org/wiki?curid=1874021" title="Enrico Morselli">
Enrico Morselli

Enrico Morselli (ur. 17 lipca 1852 w Modenie, zm. 18 lutego 1929 w Genui) – włoski lekarz psychiatra. Tytuł doktora medycyny otrzymał w Modenie w 1881. Przewodniczący Włoskiego Towarzystwa Neurologii i Psychiatrii. W 1926 roku opublikował dwutomową pracę "La Psicanalisi", w której poddał gruntownej krytyce wszystkie teorie Freuda. 

</doc>
<doc id="1874022" url="https://pl.wikipedia.org/wiki?curid=1874022" title="Rabenstein/Fläming">
Rabenstein/Fläming

Rabenstein/Fläming - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Niemegk.

</doc>
<doc id="1874023" url="https://pl.wikipedia.org/wiki?curid=1874023" title="Złota kaczka">
Złota kaczka



</doc>
<doc id="1874024" url="https://pl.wikipedia.org/wiki?curid=1874024" title="Jan Weber">
Jan Weber

Jan Weber (ur. 25 stycznia 1930 w Parczewie, zm. 20 października 1992 w Warszawie) – polski muzykolog, krytyk muzyczny, dziennikarz.
Jan Weber był absolwentem katedry muzykologii Uniwersytetu im. Adama Mickiewicza w Poznaniu. Wkrótce po studiach podjął współpracę z Polskim Radiem i Telewizją, gdzie później został dyrektorem Naczelnej Redakcji Muzycznej. Dzięki swoim błyskotliwym audycjom, a także setkom recenzji i wypowiedzi publikowanych w prasie codziennej i specjalistycznej, m.in. w „Ruchu Muzycznym”, Weber stworzył niedościgniony wzorzec muzycznego krytyka i popularyzatora muzyki.
Znawca pianistyki, w tym szczególnie twórczości Fryderyka Chopina i Ferenca Liszta. Od 1956 roku związany głównie z Polskim Radiem. Stworzył własny styl prezentacji muzyki poważnej, który polegał na gawędzie, przytaczaniu licznych anegdot, i który przede wszystkim opierał się na jego ogromnej wiedzy związanej ze światową pianistyką. W radiowej Trójce prowadził takie audycje jak „Koncerty zatrzymane w czasie”, „Niezapomniane koncerty fortepianowe”, „Wielki pianista Władymir Horowitz”, a także wiele innych poświęconych zwłaszcza pianistyce m.in. wykonaniom Vladimira Horowitza czy Krystiana Zimermana. Szczególnie popularny był jego kultowy wręcz cykl „Reminiscencje muzyczne”. Jego audycje uczyniły dla propagowania muzyki poważnej więcej niż całe pokolenia popularyzatorów. Był również autorem wielu programów telewizyjnych („Rozmowy o muzyce”) oraz w latach 1985–1990 jurorem trzech międzynarodowych konkursów płytowych "Grand Prix du Disque Frédéric Chopin", organizowanych przez Towarzystwo im. Fryderyka Chopina.
Jego żoną była Irena Myczka-Weber, zajmująca się także muzyką dziennikarka radiowa, jedna z autorek Encyklopedii muzyczna PWM.

</doc>
<doc id="1874026" url="https://pl.wikipedia.org/wiki?curid=1874026" title="Granica sanmaryńsko-włoska">
Granica sanmaryńsko-włoska

Granica San Marino z Włochami – granica państwowa o długości 39 km, ciągnąca się dookoła enklawy, jaką stanowi San Marino na terytorium Włoch. Granica powstała po zjednoczeniu Włoch, choć granice San Marino nie zmieniły się od średniowiecza.
Historia.
Papież Pius II zatwierdził bullą granice San Marino 27 czerwca 1463 roku, po udziale San Marino w wojnie z rodem Malatestów i przyłączeniu grodów Fiorentino, Montegiardano, Serravalle i Faetano. W 1797 roku Napoleon Bonaparte zaproponował mieszkańcom San Marino rozszerzenie terytorium, ci jednak zrezygnowali z tej możliwości, aby nie wystawiać na ryzyko niepodległości kraju. Po zjednoczeniu Włoch granice San Marino zostały uznane układem zawartym 22 marca 1862 roku.
Przebieg.
Granica od zachodu jest częściowo oparta o rzekę San Marino, ale jedna z jednostek administracyjnych, Chiesanuova leży prawie w całości za tą rzeką. Granica północna przebiega wzdłuż położonej kilometr na południe od niej rzeki Ausa oraz potoku Fosso del Re, natomiast wschodnia częściowo wzdłuż rzeczki Marano.

</doc>
<doc id="1874027" url="https://pl.wikipedia.org/wiki?curid=1874027" title="Bensdorf">
Bensdorf

Bensdorf - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Wusterwitz.

</doc>
<doc id="1874028" url="https://pl.wikipedia.org/wiki?curid=1874028" title="Hetty Green">
Hetty Green

Hetty Green, właśc. Henrietta Howland Green (ur. 21 listopada 1834 w New Bedford, zm. 3 lipca 1916 w Nowym Jorku) – amerykańska finansistka, inwestorka giełdowa, milionerka. Powszechnie uznawana za symbol skąpstwa.
Wczesne życie.
Urodziła się w portowym mieście New Bedford w stanie Massachusetts w rodzinie przedsiębiorców, z wyznania kwakrów. Jej ojciec, Edward Mott Robinson, był właścicielem dużej floty wielorybniczej.
Już w wieku sześciu lat zainteresowała się finansami, czytając słabo widzącemu ojcu gazety o tej tematyce. W wieku 13 lat zajęła się prowadzeniem rodzinnych ksiąg rachunkowych. Po śmierci ojca w 1864 Hetty odziedziczyła majątek w gotówce i papierach wartościowych o wartości dolarów (). W całości zainwestowała je w obligacje wojenne emitowane przez rząd USA w trakcie wojny secesyjnej.
Małżeństwo z Edwardem Greenem.
W 1867 w wieku 33 lat poślubiła Edwarda Henry'ego Greena pochodzącego z zamożnej rodziny ze stanu Vermont. Przed ślubem Hetty i Edward podpisali intercyzę, w której zdecydowali się zachować rozdzielność majątkową. Państwo Green początkowo mieszkali w domu Edwarda na Manhattanie, ale ze względu na grożący proces o podział majątku, który chcieli wytoczyć Hetty jej kuzyni, przeprowadzili się do Londynu. Tam też urodziły się ich dzieci: Edward Howland Robinson "Ned" Green (ur. 23 sierpnia 1868) i Hetty Sylvia Ann Howland Green (ur. 7 stycznia 1871).
Interesy prowadzili odrębnie. Hetty opracowała własną strategię inwestowania, której generalnie trzymała się później przez całe życie: inwestować tylko w bezpieczne papiery, zostawiać część środków w rezerwie, nie podążać za modą.
Po kilku latach emigracji wrócili z Londynu do USA i zamieszkali w rodzinnym domu Greenów w Bellows Falls w stanie Vermont. Hetty szybko zyskała sobie złą sławę jako osoba niezwykle kłótliwa. Swój temperament wyładowywała zarówno na rodzinie, jak i na służbie domowej, i okolicznych sklepikarzach.
Małżeństwo Greenów przeżyło załamanie po zapaści domu finansowego John J. Cisco &amp; Son, w którym głównym inwestorem była Hetty, a którego głównym dłużnikiem był Edward. Hetty odmówiła spłacenia długów męża i wycofała środki z domu finansowego, przyczyniając się do jego upadku. Edward wyprowadził się wówczas z domu. W późniejszych latach małżonkowie pogodzili się, a Hetty opiekowała się chorym na zapalenie nerek mężem w latach poprzedzających jego śmierć (19 lutego 1902).
Sława skąpca.
Hetty Green była w Nowym Jorku powszechnie znanym inwestorem giełdowym. O jej skąpstwie krążyły mniej i bardziej bliskie prawdzie legendy. Mawiano na przykład, że z oszczędności myła się tylko w zimnej wodzie, że miała zawsze tylko jeden komplet ubrań – noszony aż do zdarcia, że jeździła starym powozem i odżywiała się głównie tanimi pasztecikami (po 15 centów sztuka). Dlatego też nazywana była "wiedźmą z Wall Street".
Prowadziła rozległe interesy, ale nie posiadała własnego biura. Swoje dokumenty przenosiła w walizach, które rozkładała w holu jednego z nowojorskich banków, w którym trzymała swoje pieniądze. Rzekomo także w banku przygotowywała sobie posiłki – podgrzewając je na kaloryferze.
Hetty odnosiła coraz większe sukcesy finansowe, inwestując w nieruchomości i kolej, a także udzielając pożyczek (w tym kilkakrotnie miastu Nowy Jork). Jednocześnie prowadziła niezwykle skromne życie. Gdy jej syn Ned jako dziecko złamał nogę, zaprowadziła go do szpitala dla ubogich. Została jednak rozpoznana – lekarze odmówili przyjęcia Neda za darmo i zażądali pieniędzy. Zabrała wówczas syna i leczyła go domowymi sposobami. Skutkiem tego była gangrena i amputacja kończyny.
Córkę wydała za mąż dopiero w 1909, gdy Sylwia miała 38 lat. Przez wiele lat odrzucała kandydatów do jej ręki, obawiając się łowców posagów. W końcu Sylwia wyszła za mąż za milionera Matthew Astora Wilksa. Po wyprowadzce Sylwii Hetty została w domu sama. Kupiła wówczas dwa małe mieszkania: jedno w Brooklinie, a drugie w podnowojorskim Hoboken w stanie New Jersey. W ciągu następnych lat nieustannie przeprowadzała się z jednego mieszkania do drugiego, dzięki czemu nie posiadała rezydencji podatkowej w żadnym stanie.
Pod koniec życia ciężko chorowała na przepuklinę. Nie chciała się jednak poddać operacji, bo ta kosztowała 150 dolarów (ok. USD w ). Przeżyła kilka zawałów serca i poruszała się na wózku inwalidzkim. Ogarnęła ją obsesja na punkcie bezpieczeństwa – wmówiła sobie, że może zostać porwana lub otruta.
Śmierć.
Zmarła w 1916 w Nowym Jorku w wieku 81 lat. Według legendy bezpośrednią przyczyną zgonu był udar mózgu, wywołany kłótnią z pokojówką na temat wartości odżywczych tańszego mleka odtłuszczonego. W rzeczywistości serce Hetty nie wytrzymało serii zawałów, które przeszła wiosną 1916. Pochowano ją u boku męża w Bellows Falls w stanie Vermont.
Wedle różnych szacunków Hetty Green pozostawiła po sobie majątek wart od 100 do 200 milionów dolarów (od ok. do ), w całości odziedziczony przez dwójkę dzieci. Ned, znany kolekcjoner znaczków pocztowych i monet, wydał fortunę na ekstrawaganckie, rozrzutne życie. Znany był również ze wspierania nauki. Również córka Sylwia nie prowadziła oszczędnego życia. Umierając w 1951, posiadała jednak majątek wart ok. 100 milionów dolarów (), które niemal w całości przekazała w testamencie na cele dobroczynne.

</doc>
<doc id="1874030" url="https://pl.wikipedia.org/wiki?curid=1874030" title="Rosenau">
Rosenau

Lokalizacje.
Polska.
Dawna nazwa miejscowości:

</doc>
<doc id="1874034" url="https://pl.wikipedia.org/wiki?curid=1874034" title="Atilio Antonio Aguirre">
Atilio Antonio Aguirre

Atilio Antonio Aguirre – boliwijski piłkarz, reprezentant kraju. Uczestnik Copa América 1959 i Copa América 1963.
Kariera piłkarska.
W swojej karierze występował w klubie Municipal La Paz
Kariera reprezentacyjna.
W 1959 został powołany na Copa América 1959 w Argentynie. Zagrał tam w 4 spotkaniach z Urugwajem, Argentyną, Chile i Peru. Na tym turnieju Boliwia zajęła 7. miejsce. Wystąpił także na Copa América 1963, na którym Boliwia zdobyła jedyny tytuł w historii. Zagrał tam w 1 spotkaniu z Kolumbią. Po tym turnieju nie był powoływany do reprezentacji.

</doc>
<doc id="1874035" url="https://pl.wikipedia.org/wiki?curid=1874035" title="Rosenau (Brandenburgia)">
Rosenau (Brandenburgia)

Rosenau - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Wusterwitz.

</doc>
<doc id="1874036" url="https://pl.wikipedia.org/wiki?curid=1874036" title="Kochankowie">
Kochankowie



</doc>
<doc id="1874039" url="https://pl.wikipedia.org/wiki?curid=1874039" title="Klan McGregorów">
Klan McGregorów

Klan McGregorów / McGregorowie (ang. "Snowy River: The McGregor Saga", 1993-1996) – australijski serial nadawany przez stację telewizyjną Network 9. 
Opis fabuły.
Serial opowiada o rodzinie mieszkającej w miasteczku Paterson's Ridge, której zarobkiem na życie jest uprawa pola oraz farma. Mieszka tam Matt McGregor z dwoma dorosłymi synami: Colinem i Robem oraz 14-letnią córką Danni, jednak po 5 latach nieobecności do Paterson's Ridge wraca także Kathleen O'Neill, która samotnie wychowuje 12-letniego syna, Michaela. Teraz chce na nowo zagospodarować farmę, czując się nadal jej prawowitą właścicielką i nie przyjmuje do wiadomości, że ziemię wystawiono na sprzedaż.

</doc>
<doc id="1874040" url="https://pl.wikipedia.org/wiki?curid=1874040" title="Dekanat Pysznica">
Dekanat Pysznica

Dekanat Pysznica – jeden z 25 dekanatów w rzymskokatolickiej diecezji
sandomierskiej. Powstał w 2010 roku w miejsce zlikwidowanego dekanatu Stalowa Wola-Północ.
Parafie.
W skład dekanatu wchodzi 8 parafii:

</doc>
<doc id="1874041" url="https://pl.wikipedia.org/wiki?curid=1874041" title="Krzysztof Murawski">
Krzysztof Murawski

Krzysztof Murawski (ur. 15 grudnia 1954 w Warszawie) – dr filozofii, prakseolog, specjalista w zakresie zarządzania. 
Praca zawodowa.
Od 1984 do roku 1997 adiunkt w Instytucie Filozofii i Socjologii PAN. W latach 1995–1996 prezes Środkowoeuropejskiej Fundacji Edukacyjnej oraz koordynator działalności Wydziału Socjologii Uniwersytetu Środkowoeuropejskiego z siedzibą w Budapeszcie i Warszawie. Od 1994 do 1996 – dyrektor Międzynarodowej Letniej Szkoły Nauk Politycznych prowadzonej przez Fundację Forda i Fundację Batorego. Od roku 2003 do 2007 wykładowca Collegium Civitas. 
W latach 1997–1999 dyrektor Departamentu w Rządowym Centrum Studiów Strategicznych. Od roku 1999 do 2002 członek Zarządu i prezes WSiP-u.
Od lutego 2003 do marca 2004 – członek Zarządu i Dyrektor Sprzedaży i Marketingu w PKiN Sp. z o.o. W kadencji 2006–2010 radny miasta Ząbki. 
W latach 1996–1997 pracował dla amerykańskiego wydawnictwa Prentice Hall jako lokalny reprezentant, następnie od roku 2004 do 2008 zatrudniony w brytyjskim wydawnictwie Blackwell's, a od 2008 roku przedstawiciel na wschodnią Europę – ProQuest Learning, międzynarodowego wydawcy akademickich baz danych.

</doc>
<doc id="1874042" url="https://pl.wikipedia.org/wiki?curid=1874042" title="Marano">
Marano

Marano – rzeka długości 29,6 km w San Marino i Włoszech, częściowo graniczna.

</doc>
<doc id="1874046" url="https://pl.wikipedia.org/wiki?curid=1874046" title="Szaja Kozłowski">
Szaja Kozłowski

Szaja Kozłowski (ur. 1910 w Łódźi, zm. 1943, tamże) – szachista i problemista łódzki, aktywny w latach międzywojennych.
Specjalizował się w dziale studiów. W jubileuszowej księdze Łódzkiego Towarzystwa Gry Szachowej zamieszczony jest specjalny rozdział pt. „Studia szachowe S. Kozłowskiego”.
Miesięcznik Szachy (numer 2/1956) poświęcił mu artykuł Grzegorza Grzebana pt. „Temat Kozłowskiego”.
Kilkakrotnie uczestniczył w finale mistrzostw Łodzi (bez większych sukcesów). Zginął w czasie okupacji w getcie łódzkim.
W 2013 pośmiertnie otrzymał tytuł arcymistrza krajowego w kompozycji szachowej.

</doc>
<doc id="1874048" url="https://pl.wikipedia.org/wiki?curid=1874048" title="13 Galicyjski Regiment Piechoty">
13 Galicyjski Regiment Piechoty



</doc>
<doc id="1874049" url="https://pl.wikipedia.org/wiki?curid=1874049" title="Moksaweryna">
Moksaweryna

Moksaweryna () – organiczny związek chemiczny, syntetyczna pochodna alkaloidów izochinolinowych o działaniu spazmolitycznym.
Mechanizm działania.
Lek hamuje fosfodiesterazę i zwiększa stężenie cAMP w mięśniach gładkich, przez co powoduje ich rozkurcz. Dzięki rozluźnieniu mięśni gładkich naczyń krwionośnych, lek poprawia ukrwienie niektórych narządów.

</doc>
<doc id="1874050" url="https://pl.wikipedia.org/wiki?curid=1874050" title="Jednoplamek">
Jednoplamek



</doc>
<doc id="1874052" url="https://pl.wikipedia.org/wiki?curid=1874052" title="Żyworodek jednoplamisty">
Żyworodek jednoplamisty



</doc>
<doc id="1874053" url="https://pl.wikipedia.org/wiki?curid=1874053" title="Szabla pieczyńska">
Szabla pieczyńska

Szabla pieczyngska – broń Pieczyngów. 
Charakteryzowała się masywną, szeroką i lekko zakrzywioną głownią, oraz drewnianą rękojeścią i również drewnianym lub żelaznym jelcem w kształcie elipsy. Długość całkowita ok. 1 m. 
Prawie identyczna była szabla węgierska z w. IX-X, np. tzw. Szabla Karola Wielkiego. 

</doc>
<doc id="1874054" url="https://pl.wikipedia.org/wiki?curid=1874054" title="Phalloceros caudimaculatus">
Phalloceros caudimaculatus



</doc>
<doc id="1874055" url="https://pl.wikipedia.org/wiki?curid=1874055" title="Medal im. Stefana Banacha">
Medal im. Stefana Banacha

Medal im. Stefana Banacha – międzynarodowa nagroda przyznawana przez Prezydium PAN w uznaniu wybitnych zasług w rozwoju nauk matematycznych. Ustanowiony w 1992 roku w stulecie urodzin Stefana Banacha.

</doc>
<doc id="1874056" url="https://pl.wikipedia.org/wiki?curid=1874056" title="Girardinus caudimaculatus">
Girardinus caudimaculatus



</doc>
<doc id="1874057" url="https://pl.wikipedia.org/wiki?curid=1874057" title="Puchar Świata w biegach narciarskich 2005/2006">
Puchar Świata w biegach narciarskich 2005/2006

Sezon 2005/2006 Pucharu Świata w biegach narciarskich rozpoczął się 22 października 2005 w niemieckim Düsseldorfie, jednak regularne starty zawodnicy zaczęli 19 listopada w norweskim Beitostølen. Ostatnie zawody z tego cyklu rozegrano 19 marca 2006 w japońskim mieście Sapporo.
Puchar Świata rozegrany został w 11 krajach i 17 miastach na 3 kontynentach. Najwięcej zawodów zorganizowali Kanadyjczycy, którzy 5 razy gościli najlepszych biegaczy narciarskich świata.
Obrońcą Pucharu Świata wśród mężczyzn był Niemiec Axel Teichmann, a wśród kobiet Norweżka Marit Bjørgen.
Zwycięzcami pucharu świata zostali: Norweżka Marit Bjørgen wśród kobiet oraz Niemiec Tobias Angerer wśród mężczyzn.
Justyna Kowalczyk po raz pierwszy w karierze znalazła się na podium Pucharu Świata, zajmując 3. miejsce w biegu na 10 km techniką klasyczną w Otepää.

</doc>
<doc id="1874058" url="https://pl.wikipedia.org/wiki?curid=1874058" title="Miss World 1966">
Miss World 1966

Miss World 1966 – 16. wybory nowej Miss World. Odbyły się 17 listopada 1966 r. w Lyceum Theatre, w Londynie. Reprezentantka Indii – Reita Faria zdobyła dla swojego kraju pierwszy tytuł "Miss World".
Notatki dot. państw uczestniczących.
Powracające państwa i terytoria.
Ostatnio uczestniczące w 1956:
Ostatnio uczestniczące w 1960:
Ostatnio uczestniczące w 1962:
Ostatnio uczestniczące w 1963:
Ostatnio uczestniczące w 1964:

</doc>
<doc id="1874059" url="https://pl.wikipedia.org/wiki?curid=1874059" title="Wusterwitz (Niemcy)">
Wusterwitz (Niemcy)

Wusterwitz (pol. "Ostrowiec") – gmina w Niemczech w kraju związkowym Brandenburgia, w powiecie Potsdam-Mittelmark, siedziba urzędu Wusterwitz.
Współpraca.
Miejscowość partnerska:

</doc>
<doc id="1874063" url="https://pl.wikipedia.org/wiki?curid=1874063" title="13 Pułk Piechoty (austro-węgierski)">
13 Pułk Piechoty (austro-węgierski)

Galicyjski Pułk Piechoty Nr 13 (IR. 13) – pułk piechoty cesarskiej i królewskiej armii, noszący wśród mieszkańców Królestwa Galicji i Lodomerii przydomek „Krakowskie Dzieci”.
Historia pułku.
Okręg uzupełnień nr 13 Kraków na terytorium 1 Korpusu.
Pułk został utworzony w 1814 roku. 
Kolejnymi szefami pułku byli:
Kolory pułkowe: różowy (rosenrot), guziki złote.
Dyslokacje.
Dyslokacja w roku 1873: Dowództwo w Wiedniu, komenda uzupełnień oraz batalion zapasowy w Krakowie.
Dyslokacja w roku 1903: Dowództwo oraz bataliony I, II i III w Krakowie, IV batalion w Bielsku.
Dyslokacja w latach 1904-1908: Dowództwo oraz bataliony I, II i III w Krakowie, IV batalion w Niepołomicach.
Dyslokacja w roku 1909: Dowództwo oraz bataliony II, III i IV w Krakowie, I batalion w Mostarze.
Od 1867 do 1912 pułk przebywał w Krakowie i zyskał przydomek „krakowskich dzieci”.
Dyslokacja w latach 1912-1914: Dowództwo oraz bataliony II i III w Opawie ("Troppau"), II batalion w Bielsku, a IV batalion w Krakowie.
W 1914 roku pułk wchodził w skład 10 Brygady Piechoty należącej do 5 Dywizji Piechoty.
Był określany potocznie jako pułk „dzieci krakowskich”, a podczas I wojny światowej w jego szeregach funkcjonowała polska tajna organizacja niepodległościowa, utrzymującej kontakt organizacyjny z Legionami Polskimi (działali w niej m.in. oficerowie Jan Rudolf Gabryś, Michał Grażyński, Jan Hrebenda).

</doc>
<doc id="1874064" url="https://pl.wikipedia.org/wiki?curid=1874064" title="Lounès Gaouaoui">
Lounès Gaouaoui

Lounès Gaouaoui (ar. الوناس قاواوي, ur. 28 września 1977 w Tizi Wuzu) – algierski piłkarz grający na pozycji bramkarza.
Kariera klubowa.
Gaouaoui pochodzi z miasta Tizi Wuzu. Karierę piłkarską rozpoczął w klubie USM Drâa Ben Kheda. W latach 1997–1999 grał w pierwszym składzie tego zespołu. W 1999 roku odszedł do pierwszoligowego JS Kabylie. W 2000 roku osiągnął z tym klubem pierwszy sukces w karierze, gdy wygrał Puchar Konfederacji (1:1, 0:0 w finale z Ismaily SC). W 2001 i 2002 roku także zwyciężył z JS Kabylie w tym pucharze (odpowiednio w finałach 1:2, 1:0 z Étoile Sportive du Sahel i 4:0, 0:1 z Tonnerre Jaunde). W 2002 roku został też wicemistrzem Algierii, a w 2004 roku wywalczył swoje pierwsze mistrzostwo kraju. W 2005 roku został po raz drugi wicemistrzem ligi, a w 2006 – mistrzem.
Na początku 2007 roku po 6,5 roku gry w JS Kabylie zmienił klub i odszedł do innego pierwszoligowca, WA Tlemcen. Grał w nim przez półtora roku. Z kolei w sezonie 2008/2009 był piłkarzem USM Annaba, a latem 2009 roku ponownie zmienił drużynę. Przeszedł wówczas do ASO Chlef. Następnie grał w USM Blida, AS Khroub i CS Constantine.
Kariera reprezentacyjna.
W reprezentacji Algierii Gaouaoui zadebiutował 30 grudnia 2001 roku w przegranym 0:1 towarzyskim spotkaniu z Senegalem. W 2002 roku został powołany do kadry Algierii na Puchar Narodów Afryki 2002, a w 2004 na Puchar Narodów Afryki 2004, na którym dotarł z Algierią do ćwierćfinału. W 2009 roku wywalczył z nią awans na Mistrzostwa Świata w RPA, a w 2010 roku znalazł się w kadrze na Puchar Narodów Afryki 2010.

</doc>
<doc id="1874065" url="https://pl.wikipedia.org/wiki?curid=1874065" title="Lounes Gaouaoui">
Lounes Gaouaoui



</doc>
<doc id="1874067" url="https://pl.wikipedia.org/wiki?curid=1874067" title="Wusterwitz">
Wusterwitz

Niemcy.
1 urząd
1 gmina:
Polska.
Dawne nazwy:

</doc>
<doc id="1874068" url="https://pl.wikipedia.org/wiki?curid=1874068" title="Désiré Doué Noumandiez">
Désiré Doué Noumandiez

Désiré Doué Noumandiez (ur. 29 września 1970) – sędzia piłkarski pochodzący z Wybrzeża Kości Słoniowej. Jeden z lepiej rozpoznawanych sędziów w Afryce. Sędziował między innymi mecze Afrykańskiej Ligi Mistrzów oraz Afrykańskiego Pucharu Konfederacji.
Jest sędzią międzynarodowym od 2004 roku. W tym czasie sędziował spotkania eliminacyjne do Mistrzostw Świata w RPA. W 2010 po raz pierwszy został wybrany do sędziowania meczów Pucharu Narodów Afryki.
Z zawodu Noumandiez Doue jest farmaceutą.

</doc>
<doc id="1874072" url="https://pl.wikipedia.org/wiki?curid=1874072" title="Buckautal">
Buckautal

Buckautal - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Ziesar.

</doc>
<doc id="1874073" url="https://pl.wikipedia.org/wiki?curid=1874073" title="Görzke">
Görzke

Görzke - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Ziesar.
Od roku 1283 do XVIII wieku Görzke było miastem.

</doc>
<doc id="1874075" url="https://pl.wikipedia.org/wiki?curid=1874075" title="Goerzke">
Goerzke



</doc>
<doc id="1874076" url="https://pl.wikipedia.org/wiki?curid=1874076" title="Malcolm Pearson">
Malcolm Pearson

Malcolm Everard MacLaren Pearson (ur. 20 lipca 1942 w Devizes) – brytyjski biznesmen i polityk, członek Izby Lordów oraz były lider eurosceptycznego ugrupowania politycznego – Partii Niepodległości Zjednoczonego Królestwa (UKIP).

</doc>
<doc id="1874077" url="https://pl.wikipedia.org/wiki?curid=1874077" title="Gräben">
Gräben

Gräben - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Ziesar.

</doc>
<doc id="1874078" url="https://pl.wikipedia.org/wiki?curid=1874078" title="Graeben">
Graeben



</doc>
<doc id="1874082" url="https://pl.wikipedia.org/wiki?curid=1874082" title="Kaszmirowa mafia">
Kaszmirowa mafia

Kaszmirowa mafia ("Cashmere Mafia", 2008) – amerykański serial nadawany przez stację ABC od 6 stycznia 2008. Serial wyprodukowany został przez Sony Pictures Television.
W Polsce nadawany przez stację Polsat Café od 12 października 2008 i przez Polsat od 23 lipca 2010.
Opis fabuły.
Cztery przyjaciółki - Mia (Lucy Liu), Zoe (Frances O’Connor), Juliet (Miranda Otto) i Caitlin (Bonnie Somerville) gdy tylko mają jakiś problem, mogą na siebie liczyć. Każde przeciwności losu starają się razem rozwiązać bez pomocy mężczyzn.

</doc>
<doc id="1874084" url="https://pl.wikipedia.org/wiki?curid=1874084" title="Karabin Lorenz M1854">
Karabin Lorenz M1854

Lorenz M1854 – austriacki odprzodowy karabin jednostrzałowy.
Historia.
W 1854 roku na uzbrojenie przyjęto broń której konstruktorem był Josef Lorenz (1814-1879).
Karabin piechoty Lorenz M1854 znany również jako Infanterie Gewehr M1854 był ładowanym odprzodowo karabinem, używanym przez wojska austriackie od 1854 do 1866 r., kiedy został zastąpiony przez nowe karabiny typu Wänzl M1866 i Werndl M1867 na amunicję scaloną. Karabin Wänzl M1866 powstał poprzez przeróbkę karabinów Lorenz M1854 różnych wersji. Z ogólnej liczby ok. 1.000.000 sztuk wyprodukowanych Lorenzów ok. 600.000 poddano tej przeróbce.
Karabin kapiszonowy Lorenz M1854 był solidnie wykonany i uchodził za jeden z celniejszych spośród wszystkich ówcześnie używanych europejskich wzorów. Duże ilości tej broni wyeksportowano do Ameryki w dobie wojny secesyjnej, Unia zakupiła ok. 225.000 sztuk, a Konfederacja ok. 100.000 sztuk. Powszechnie używali jej także powstańcy styczniowi. Kilkanaście tysięcy zdobytych przez Prusy Lorenzów w wojnie austriacko-pruskiej 1866 roku przekonstruowano do standardu karabinu iglicowego systemu Karla Augusta Luck z Suhl.
Budowa.
Karabin Lorenz był wyposażony w lufę gwintowaną o czterech bruzdach prawoskrętnych o skoku gwintu 1:80 cala wiedeńskiego (2112 mm). Sztucery jegrów miały lufy o skoku gwint 1:60 cala wiedeńskiego (1584 mm). Lufy broni nie były oksydowane.
Osady wykonane były z drewna orzechowego lub bukowego, kolba miała przykład policzkowy. Okucia osady były żelazne – tłoczone .
Zamek kapiszonowy, mocowany kontrblachą do osady, z tzw. "dużą płytą zamka" będącą modyfikacją zamka systemu Augustina M1842
Od 1861 roku rozpoczęto montaż w karabinach i karabinkach pobojczyków pod lufą, do tej pory żołnierze nosili je przy bagnecie, na pasie.
W 1862 roku wprowadzono do uzbrojenia modele karabinów z zamkiem kapiszonowym od pistoletu M1858 z tzw. "małą płytą zamka".
Karabin M1854 i M1862 wyposażony był w tulejowy bagnet kolny o głowni czwórgrannej. Sztucer jegrów M1854 i M1862 wyposażony był w bagnet kolny o głowni szablastej.
Broń strzelała początkowo pociskiem kompresyjnym Wilkinson-Lorenz M 1854, naważka prochu czarnego 4,2 g, pocisk o masie 30 g, długość pocisku 23 mm, średnica pocisku 13,5 mm.
Żołnierze Unii często przerabiali lufę, tak, aby pasowała do naboju kaliber .58
Od 1863 roku zastąpił go pocisk typu Minié Podewils-Lorenz M 1863, naważka prochu czarnego 4,0 g, pocisk o masie 29,1 g, długość pocisku 23 mm, średnica pocisku 13,6 mm.
Wersje karabinu.
-M1854/I – wersja ze stałym celownikiem o nastawie 300 kroków.
-M1854/II – wersja z regulowanym celownikiem o różnych nastawach do 900 kroków.
Długość broni – 1335 mm, długość broni z bagnetem – 1815 mm, długość lufy – 945 mm, masa broni – 4,25 kg, masa broni z bagnetem – 4,61 kg
-Ordinärer Stutzen – wersja z "małym" celownikiem o nastawie do 1000 kroków.
-Dornstutzen – wersja dla podoficerów i strzelców wyborowych z "dużym" celownikiem o nastawie do 1200 kroków. Lufa na dnie komory nabojowej posiadała trzpień do rozpęcznienia pocisku przy ładowaniu. Trzpienie zostały usunięte po przyjęciu nowego pocisku M 1863.
Długość broni – 1100 mm, długość broni z bagnetem – 1700 mm, długość lufy – 710 mm, masa broni – 4,00 kg, masa broni z bagnetem – 4,65 kg
Długość broni – 1052 mm, długość broni z bagnetem – 1535 mm, długość lufy – 667 mm, masa broni – 3,45 kg, masa broni z bagnetem – 3,87 kg
Długość broni – 1333 mm, długość broni z bagnetem – 1818 mm, długość lufy – 948 mm, masa broni – 4,08 kg, masa broni z bagnetem – 4,5 kg
Długość broni – 1091 mm, długość broni z bagnetem – 1691 mm, długość lufy – 686 mm, masa broni – 4,00 kg, masa broni z bagnetem – 4,65 kg
Długość broni – 1052 mm, długość broni z bagnetem – 1535 mm, długość lufy – 667 mm, masa broni – 3,50 kg, masa broni z bagnetem – 3,92 kg

</doc>
<doc id="1874086" url="https://pl.wikipedia.org/wiki?curid=1874086" title="Chaim Grade">
Chaim Grade

Chaim Grade (, ur. 4 kwietnia 1910 w Wilnie, zm. 26 czerwca 1982 w Nowym Jorku) – poeta i prozaik, jeden z czołowych pisarzy jidysz XX wieku.
Życiorys.
Chaim Grade był synem rabina Szlomo Mordechaja Gradego, nauczyciela języka hebrajskiego, maskila (zwolennika żydowskiego oświecenia). Edukację religijną zdobywał pod kierunkiem wielkiego znawcy Talmudu Chazona Isza (1878–1953).
W roku 1932 opuścił jesziwę białostocką i podjął działalność pisarską. W 1936 roku rozpoczął publikowanie opowiadań i wierszy w języku jidysz; w marcu tegoż roku został przyjęty do eksperymentalnej grupy artystów i pisarzy "Jung Wilne". Pierwsze publikacje jego autorstwa nastąpiły już miesiąc po przyjęciu do grupy – to zbiorek poetycki: "Jo" [pl. Tak] (kwiecień, 1936).
W 1939 Chaim Grade został laureatem prestiżowej nagrody przyznawanej przez Alweltlecher Jidiszer Kultur-Farbund „IKUF” (Światowy Związek Kultury Żydowskiej) w Nowym Jorku. Nagrodę otrzymał za całokształt twórczości: zbiór Tak, poematy Płacz pokoleń oraz Musarnicy. Poemat epicki Musarnicy został opublikowany w Wilnie na początku 1939 roku jako kolejna książka z serii wydawniczej Jung Wilne).
Po wybuchu drugiej wojny światowej pozostał w znajdującym się pod litewską okupacją Wilnie, skąd zbiegł na wschód w 1941 roku, po niemieckiej inwazji na Związek Radziecki; tam trafił do łagru. W 1946 roku wrócił na krótko do Polski, następnie wyjechał do Francji, po czym przeprowadził się z drugą żoną do USA w 1948 roku.
Pochowany jest na cmentarzu Riverside Cemetery, Saddle Brook, New Jersey.
Twórczość.
Jego poezja koncentrowała się na przeżyciach związanych z Holokaustem, w czasie którego zginęła jego młoda żona Frume-Libe, córka rabina z Głębokiego, i jego matka Wella, córka rabina Rafaela Blumenthala. Jego proza często opisywała życie biednych Żydów na przedwojennej Wileńszczyźnie.
Pomimo że jest mniej znany niż Isaac Bashevis Singer czy Szolem Alejchem, Chaim Grade zaliczany jest do najwybitniejszych stylistów języka jidysz.
Ważniejsze utwory.
Chaim Grade opublikował m.in.:
Tłumaczenia na język polski.
Przekłady dwóch wierszy Chaima Gradego, autorstwa Włodzimierza Słobodnika, zamieszczono w "Antologii poezji żydowskiej" ("Tak" oraz "Świat w 1934").
"Di agune", powieść Chaima Gradego, ukazuje się w odcinkach w magazynie żydowskim Chidusz (począwszy od numeru 10/2021) w przekładzie Magdaleny Wójcik.

</doc>
<doc id="1874087" url="https://pl.wikipedia.org/wiki?curid=1874087" title="Paper Planes – Homeland Security Remixes EP">
Paper Planes – Homeland Security Remixes EP

Paper Planes – Homeland Security Remixes EP – minialbum pochodzącej ze Sri Lanki brytyjskiej wokalistki M.I.A. wydany cyfrowo 11 lutego 2008. Na albumie znalazł się utwór "Paper Planes" z drugiego albumu M.I.A. "Kala" zremiksowany przez kilku DJ.
"Paper Planes" i DFA Records remiks pojawiły się w filmie "Slumdog. Milioner z ulicy", remiks pojawia się również w filmie "Hancock".
Listy utworów, formaty i wersje singla.
Digital 7digital EP
Digital USA iTunes EP
XL 12" Vinyl EP

</doc>
<doc id="1874090" url="https://pl.wikipedia.org/wiki?curid=1874090" title="Khalil Al Ghamdi">
Khalil Al Ghamdi

Khalil Ibrahim Al Ghamdi (ur. 2 września 1970 w Rijadzie) – sędzia piłkarski z Arabii Saudyjskiej. Od 2003 roku sędzia międzynarodowy. Szczególnie dużo meczów sędziuje w Azji, gdzie jest uznanym sędzią piłkarskim i AFC wybiera go do sędziowania każdej większej imprezy pod egidą AFC. 
Sędziował także spotkania podczas Igrzysk Olimpijskich w Pekinie. W 2010 roku został wybrany do sędziowania spotkań podczas Mistrzostw Świata w RPA, a także został zaproszony jako gość do sędziowania podczas Pucharu Narodów Afryki 2010.

</doc>
<doc id="1874091" url="https://pl.wikipedia.org/wiki?curid=1874091" title="Wenzlow">
Wenzlow

Wenzlow - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Ziesar.

</doc>
<doc id="1874095" url="https://pl.wikipedia.org/wiki?curid=1874095" title="Parafia św. Gertrudy we Franklin Park">
Parafia św. Gertrudy we Franklin Park

Parafia św. Gertrudy we Franklin Park (ang. "St. Gertrude's Parish") – parafia rzymskokatolicka położona w Franklin Park w stanie Illinois w Stanach Zjednoczonych.
Jest ona wieloetniczną parafią w północno-zachodniej części hrabstwa Cook, z mszą św. w j. polskim dla polskich imigrantów.
Parafia została poświęcona św. Gertrudzie.

</doc>
<doc id="1874097" url="https://pl.wikipedia.org/wiki?curid=1874097" title="Parafia św. Rozalii w Harwood Heights">
Parafia św. Rozalii w Harwood Heights

Parafia św. Rozalii w Harwood Heights (ang. "St. Rosalie's Parish") – parafia rzymskokatolicka położona w Harwood Heights w stanie Illinois w Stanach Zjednoczonych.
Wieloetniczna parafia, z Mszą św. w j. polskim dla polskich imigrantów.
Parafia poświęcona św. Rozalii z Palermo.

</doc>
<doc id="1874101" url="https://pl.wikipedia.org/wiki?curid=1874101" title="Wollin (Brandenburgia)">
Wollin (Brandenburgia)

Wollin - gmina w Niemczech w kraju związkowym Brandenburgia, w powiecie Potsdam-Mittelmark, wchodzi w skład urzędu Ziesar.

</doc>
<doc id="1874105" url="https://pl.wikipedia.org/wiki?curid=1874105" title="Jodłownicowate">
Jodłownicowate

Jodłownicowate, bondarcewowate ("Bondarzewiaceae" Kotl. &amp; Pouzar) – rodzina grzybów znajdująca się w rzędzie gołąbkowców.
Systematyka.
Rodzina "Bondarzewiaceae" jest zaliczana według Index Fungorum bazującego na "Dictionary of the Fungi" do rzędu "Russulales" i należą do niej rodzaje:
Polskie nazwy na podstawie pracy Władysława Wojewody z 2003 r.

</doc>
<doc id="1874107" url="https://pl.wikipedia.org/wiki?curid=1874107" title="Granica austriacko-włoska">
Granica austriacko-włoska

Granica austriacko-włoska – granica państwowa ciągnąca się na długości 430 km, od trójstyku ze Szwajcarią na zachodzie do trójstyku ze Słowenią na wschodzie.
Granica zaczyna się od trójstyku ze Szwajcarią na południe od Landeck i podąża na wschód, po czym skręca na południe, do Toblach/Dobbiaco, po czym ponownie na wschód, do Villach.
Granica powstała w 1918 roku, po rozpadzie Austro-Węgier. 10 września 1919 roku na mocy traktatu w Saint-Germain-en-Laye Austria zrzekła się na rzecz Włoch terenów Południowego Tyrolu.

</doc>
<doc id="1874108" url="https://pl.wikipedia.org/wiki?curid=1874108" title="Bondarzewiaceae">
Bondarzewiaceae



</doc>
<doc id="1874109" url="https://pl.wikipedia.org/wiki?curid=1874109" title="Bondarcewowate">
Bondarcewowate



</doc>
<doc id="1874111" url="https://pl.wikipedia.org/wiki?curid=1874111" title="Wilman Conde">
Wilman Conde

Wilman Fernando Conde Roa (ur. 29 sierpnia 1982 w Cali) – kolumbijski piłkarz występujący najczęściej na pozycji środkowego obrońcy.
Życiorys.
Kariera klubowa.
Był zawodnikiem klubów: Deportes Quindío, Deportivo Cali, Cortuluá, S.D. Aucas, Millonarios FC, Chicago Fire, Atlas i New York Red Bulls. 

</doc>
<doc id="1874112" url="https://pl.wikipedia.org/wiki?curid=1874112" title="Wollin">
Wollin

Miejsca.
Polska.
Dawne nazwy:

</doc>
<doc id="1874114" url="https://pl.wikipedia.org/wiki?curid=1874114" title="I liga polska w hokeju na lodzie (2009/2010)">
I liga polska w hokeju na lodzie (2009/2010)

I liga polska w hokeju na lodzie rozegrana została na przełomie 2009 i 2010 roku. Był to 54. sezon rozgrywek o Mistrzostwo I ligi w hokeju na lodzie. W rozgrywkach wzięło udział 9 zespołów z czterech województw: śląskiego, małopolskiego, mazowieckiego oraz z opolskiego.
Pierwsze mecze sezonu odbyły się 5 września 2009 roku. Rozgrywki zakończyły się w marcu 2010 roku.
Pierwszym meczem sezonu było spotkanie pomiędzy drużynami Legia Warszawa oraz Polonia Bytom. Podczas tego meczu pierwszą bramkę sezonu zdobył zawodnik Polonii, Słowak Michał Belica, trafiając do bramki przeciwnika w trzeciej minucie spotkania.
Drużyny.
W I lidze występowało 9 zespołów, które walczyły o awans do Ekstraligi w hokeju na lodzie:
Sezon zasadniczy.
I etap.
"L = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki (ogółem), G+ = Gole strzelone, G- = Gole stracone, +/- Różnica bramek"
II etap.
"L = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki (ogółem), G+ = Gole strzelone, G- = Gole stracone, +/- Różnica bramek"
Wyniki spotkań.
W tej fazie rozgrywek w tzw. grupie B, uczestniczyły cztery najsłabsze zespołu ekstraligi pierwszej fazy oraz jedna najlepsza drużyna z pierwszej ligi, zaś grupa C składała się z pozostałych drużyn pierwszej ligi.
Pierwsze mecze tej fazy odbyły się 21 listopada 2009 roku, a ostatnia kolejka odbyła się 7 lutego 2010. W grupie C punkty zdobyte w pierwszej fazie sezonu zasadniczego wliczane są do punktacji drugiej fazy. W grupie B nie kasowane są punkty z pierwszej fazy – drużyny mają po zero punktów. Ostatecznie w grupie B wystartowało pięć zespołów. Drużyna Polonii Bytom grała w grupie C.
Klasyfikacja końcowa.
Trudno mówić o klasyfikacji I ligi, gdyż musi w niej zostać uwzględniona drużyna TKH Toruń, która pierwotnie wystartowała w ekstralidze, lecz przegrała rywalizację o utrzymanie w najwyższej klasie rozgrywkowej z KTH Krynica. Kolejność klubów I-ligowych należy więc liczyć wedle miejsc następujących po 10 drużynach ekstraligi.

</doc>
<doc id="1874115" url="https://pl.wikipedia.org/wiki?curid=1874115" title="Enfield model 1861">
Enfield model 1861



</doc>
<doc id="1874116" url="https://pl.wikipedia.org/wiki?curid=1874116" title="Karabin Feldstutzer 1851">
Karabin Feldstutzer 1851

Feldstutzer 1851 – szwajcarski karabin jednostrzałowy opracowany w połowie XIX wieku.
Był to pierwszy wojskowy karabin w Europie, w którym w sposób znaczący zmniejszono kaliber broni. Wynosił on 10,4 – 10,5 mm czyli 0.41 cala. Tymczasem w tamtym okresie karabiny wojskowe posiadały kaliber od 17,5 – 19 mm. Ta redukcja kalibru spowodowała, że niemal o połowę zmniejszyła się masa amunicji, dzięki czemu żołnierz mógł przenosić jej więcej. Wpłynęło to też na zmniejszenie odrzutu. Poprawiło to właściwości balistyczne pocisku, który miał znacznie bardziej płaski tor lotu w porównaniu do konkurencji. Karabin ten uważany był za bardzo celną broń. 
Opis Konstrukcji.
Broń odprzodowa z zamkiem kapiszonowym. Mechanizm spustowy wyposażony w przyśpiesznik. Lufa gwintowana posiada 8 bruzd prawoskrętnych. Celownik ramieniowy wyskalowany od 200 do 1000 kroków. 
Broń była wyposażona w bagnet trójgranny o dług. 485mm.
Użycie w wojsku polskim.
W czasie trwania powstania styczniowego przedstawiciele Rządu Narodowego kupowali różne typy broni i wiadomo że kupowano też broń szwajcarską. Być może zakupiono też i te karabiny. Nie ma jednak pewności, czy broń ta dotarła do kraju i czy została użyta w walce.

</doc>
<doc id="1874117" url="https://pl.wikipedia.org/wiki?curid=1874117" title="Ziemia Króla Karola">
Ziemia Króla Karola

Ziemia Króla Karola () – grupa wysp w archipelagu Svalbard leżąca w północno-wschodniej części Morza Barentsa, 80 km na południowy wschód od Ziemi Północno-Wschodniej. Archipelag obejmuje powierzchnię 332 km² i składa się z wysp: Wyspa Królewska (Kongsøya), Wyspa Szwedzka (Svenskøya), Abeløya, Helgolandøya i Tirpitzøya, a także małych wysepek i raf. Nazwa archipelagu pochodzi od imienia Karola Wirtemberskiego – króla Wirtembergii. Na wyspach znajduje się największa populacja niedźwiedzi polarnych w archipelagu Svalbard, chronionych w "Północno-wschodnim rezerwacie przyrody Svalbardu".

</doc>
<doc id="1874122" url="https://pl.wikipedia.org/wiki?curid=1874122" title="Undaria pierzastodzielna">
Undaria pierzastodzielna

Undaria pierzastodzielna, undaria pierzasta ("Undaria pinnatifida" (Harvey) Suringar) – gatunek brunatnic z rzędu listownicowców, szeroko wykorzystywany w kuchni japońskiej jako warzywo. W handlu znany pod lokalnymi nazwami: , 裙带菜 pinyin "qundaicai", 미역 "miyeok", z których na Zachodzie najpopularniejszą jest wakame.
Charakterystyka.
Duży, osiadły glon morski o liściokształtnej, ząbkowanej plesze. Występuje u niej przemiana pokoleń z okazałym sporofitem (50–70 cm, maksymalnie do 3 m długości) i drobnym, nitkowatym gametofitem. Sporofity jednoroczne, rozwijające się od zimy do jesieni. Do podłoża przyczepione chwytnikami. Barwa oliwkowa. Część liściokształtna (fylloid) pierzastodzielna, część łodygokształtna (kauloid) – taśmowata, u dołu pierzasto oskrzydlona. Na fylloidzie śluzowe gruczoły i wytwarzane latem zarodnie, występujące również na oskrzydleniach kauloidu. Zoospory kiełkują w temperaturze 13–24 °C, a gametofity rozwijają się w temperaturze 15–23 °C, choć są w stanie przetrwać przymrozki. Optymalna temperatura dla rozwoju sporofitów to 10–20 °C, choć zakres tolerancji jest nieco szerszy. U gametofitów oogamia. Zdarzają się mieszańce z innymi gatunkami undarii. Liczba chromosomów: n=30. Makroglon bentoniczny występujący na głębokości 6–12 m. Pierwotnie gatunek endemiczny dla azjatyckiego litoralu Oceanu Spokojnego (Morze Japońskie), obecnie introdukowany lub zawleczony do innych regionów. Poza wybrzeżem Chin, Korei i Japonii, notowany m.in. w Adriatyku, u wybrzeży Wielkiej Brytanii, Francji, Półwyspu Iberyjskiego, Holandii, Kalifornii, Meksyku, Argentyny, rosyjskiego Dalekiego Wschodu, Nowej Zelandii i południowo-wschodniej Australii.
Zastosowanie.
Wakame stanowi codzienny składnik potraw kuchni japońskiej, zwłaszcza jako jeden ze składników zupy miso-shiru oraz diety genmai-saishoku. Od wieków jest hodowane w Japonii i Korei. Zdobyło sobie również pewną popularność w USA już w latach 60. XX wieku, w związku z ówczesną modą na makrobiotykę. Sprowadzano je suszone z Japonii. Obecnie dziko rosnące wakame wykorzystuje się również lokalnie w restauracjach orientalnych w Australii.
W medycynie wschodniej wakame tradycyjnie stosowano przy szeregu dolegliwości.

</doc>
<doc id="1874124" url="https://pl.wikipedia.org/wiki?curid=1874124" title="Kocur">
Kocur



</doc>
<doc id="1874125" url="https://pl.wikipedia.org/wiki?curid=1874125" title="Humbert III Sabaudzki">
Humbert III Sabaudzki

Humbert III Błogosławiony (ur. 4 sierpnia 1135 w Aviglani, zm. 4 marca 1189 w Chambéry) – hrabia Sabaudii w latach 1148-1189, błogosławiony Kościoła katolickiego.
Życiorys.
Humbert III był synem Amadeusza III z dynastii sabaudzkiej i Matyldy z Albon. W młodości otrzymał wykształcenie od św. Amadeusza z Lozanny. Żenił się czterokrotnie. W 1151 wziął ślub się z Fajdiwą (1135-1154), córką Alfonsa I, hrabiego Tuluzy. Owdowiawszy, przeniósł się do monasteru w Aulpes nad Jeziorem Genewskim, jednak możni przekonali go do powrotu do Sabaudii. Około 1155 ożenił się z Gertrudą flandryjską (zm. 1177), córką Thierry'ego Alzackiego, hrabiego Flandrii. To małżeństwo zostało unieważnione w 1163, miał z niego córkę Agnieszkę (zmarłą młodo). Gertrudę uwięziono - wypuszczono ją dopiero dzięki wstawiennictwu Roberta, biskupa Cambrai, i powróciła na dwór brata Filipa Alzackiego. W 1164 Humbert ożenił się z Klemencją von Zähringen (zm. 1167), córką Konrada I, księcia Zähringen. Para doczekała się trzech córek:
Po jej śmierci możni nie pozwolili władcy na życie zakonne, gdyż dziedzicem tronu stałby się prawdopodobnie Jan bez Ziemi. W 1177 Humbert ożenił się z Beatrice de Viennois (zm. 1230), córką Gerarda I, hrabiego Mâcon i Vienne. Miał z nią dwoje dzieci:
Po narodzinach męskiego potomka Humbert III chciał przebywać w klasztorze, gdzie żył w pokorze i uniżeniu. Źródła różnią się co do okoliczności śmierci - część podaje, że zmarł w klasztorze w Hautecombe, inne, że zginął broniąc kraju przed obcymi wojskami w Chambéry.
Kult.
Humbert został beatyfikowany w 1836 roku przez papieża Grzegorza XVI. Jego wspomnienie liturgiczne w Kościele katolickim obchodzone jest w dzienną rocznicę śmierci.

</doc>
<doc id="1874126" url="https://pl.wikipedia.org/wiki?curid=1874126" title="Karabinek Enfield M1861">
Karabinek Enfield M1861

Enfield M1861 – brytyjski karabinek jednostrzałowy, będący odmianą karabinu Enfield M1853 o zwiększonym skoku gwintu lufy, co czyniło go celniejszym. W Wielkiej Brytanii znalazł się na wyposażeniu artylerii; a w Armii Stanów Skonfederowanych kawalerii.

</doc>
<doc id="1874129" url="https://pl.wikipedia.org/wiki?curid=1874129" title="Friedrich Wilhelm von Loebell">
Friedrich Wilhelm von Loebell

Friedrich Wilhelm von Loebell (ur. 17 września 1855 w Kloster Lehnin, zm. 21 listopada 1931 w Brandenburgu) – pruski polityk.
Życiorys.
Z wykształcenia prawnik. W latach 1884–1889 był landratem powiatu Neuhaus (Oste) (obecnie powiat Cuxhaven), następnie 1889-1900 landratem powiatu Westhavelland. W roku 1900 rozpoczął pracę w administracji prowincji Brandenburgia. W latach 1898-1900 był posłem konserwatywnym w Reichstagu, a w latach 1901–1904 posłem pruskiego Landtagu. W 1904 rozpoczął pracę w kancelarii Rzeszy, gdzie był zaufanym pomocnikiem kanclerza Bülowa. Po upadku rządu Bülowa objął stanowisko nadprezydenta Brandenburgii, lecz po roku odszedł z niego z powodów zdrowotnych. Powrócił do polityki w roku 1914 jako minister spraw wewnętrznych Prus. W czasie I wojny światowej był zwolennikiem tradycyjnego sojuszu prusko-rosyjskiego. Jego sprzeciw wobec planów reformy ordynacji wyborczej oraz niechęć do socjalistów spowodowała konflikt z kanclerzem Bethmann-Hollwegiem i odejście z urzędu ministra w roku 1917. W Republice Weimerskiej wspierał działania obozu konserwatywnego - w wyborach prezydenckich 1925 roku, w walce o los posiadłości rodziny cesarskiej i w sprzeciwie wobec reformy praw wyborczych. 

</doc>
<doc id="1874132" url="https://pl.wikipedia.org/wiki?curid=1874132" title="Pieprznik Friesa">
Pieprznik Friesa



</doc>
<doc id="1874133" url="https://pl.wikipedia.org/wiki?curid=1874133" title="Google Nexus One">
Google Nexus One



</doc>
<doc id="1874135" url="https://pl.wikipedia.org/wiki?curid=1874135" title="Granica słoweńsko-włoska">
Granica słoweńsko-włoska

Granica słoweńsko-włoska − granica państwowa ciągnąca się na długości 232 km, od Morza Adriatyckiego na południu do trójstyku z Austrią na północy.
Granica zaczyna się na trójstyku z Austrią, na południe od austriackiego Villach i biegnie na południowy zachód, po czym po ok. 40 km skręca na południowy wschód, do Bovca. Następnie ponownie kieruje się na południowy zachód do Brdy i skręca na południowy wschód, zostawiając Gorycję po stronie włoskiej. Przy granicy, na wysokości Gorycji, w czasach Tity, wzniesiona Novą Goricę. Granica biegnie na południowy wschód, do Triestu, który okala od południa i dochodzi do brzegu morza.
Granica powstała w 1991 roku, po uzyskaniu niepodległości przez Słowenię, która była wcześniej częścią Jugosławii. Do tego czasu istniała tu, od 1954 roku, w identycznym przebiegu granica jugosłowiańsko-włoska.

</doc>
<doc id="1874136" url="https://pl.wikipedia.org/wiki?curid=1874136" title="Google Phone">
Google Phone



</doc>
<doc id="1874137" url="https://pl.wikipedia.org/wiki?curid=1874137" title="The Swiss Chalet National 2010 (2009/2010)">
The Swiss Chalet National 2010 (2009/2010)

The National 2010, The Swiss Chalet National 2010 – drugi turniej zaliczany do Wielkiego Szlema rozgrywany w sezonie 2009/2010.
Turniej z łączną pulą nagród 100 000 dolarów kanadyjskich rozegrano między 6 a 10 stycznia 2010 w kanadyjskim Guelph w Sleeman Centre.
Tytuł mistrzowski zdobyła drużyna Brada Gushue, która w finale 6:4 pokonała Randy’ego Ferbeya.

</doc>
<doc id="1874138" url="https://pl.wikipedia.org/wiki?curid=1874138" title="Wyspa Królewska">
Wyspa Królewska

Wyspa Królewska () – wyspa w archipelagu Svalbard na Morzu Barentsa, wchodząca w skład Ziemi Króla Karola. Powierzchnia wyspy wynosi 191 km². Wyspa nie jest zamieszkana.

</doc>
<doc id="1874142" url="https://pl.wikipedia.org/wiki?curid=1874142" title="Międzynarodowy Katolicki Festiwal Filmów Niepokalanów">
Międzynarodowy Katolicki Festiwal Filmów Niepokalanów



</doc>
<doc id="1874143" url="https://pl.wikipedia.org/wiki?curid=1874143" title="Amadeusz III Krzyżowiec">
Amadeusz III Krzyżowiec

Amadeusz III Krzyżowiec (ur. 1095, zm. 30 sierpnia 1148 w Nikozji) – hrabia Sabaudii w latach 1103-1148.
Życiorys.
Pochodzenie.
Amadeusz III był synem Humberta II z dynastii sabaudzkiej i Gizeli burgundzkiej, córki hrabiego Wilhelma I burgundzkiego. Jego wujem był papież Kalikst II, a szwagrem król Ludwik VI Francuski.
Rodzina.
Amadeusz III był dwukrotnie żonaty. Pierwszą żoną była Adelajda, z którą nie doczekał się potomstwa. W 1123 ożenił się z Matyldą d'Albon (nazywaną "Mahaut", ur. ok. 1100 – zm. po 1145), córką Guigues III d'Albon i Matyldy sycylijskiej. Z drugą żoną miał 10 dzieci:

</doc>
<doc id="1874144" url="https://pl.wikipedia.org/wiki?curid=1874144" title="Miso-shiru">
Miso-shiru

 – tradycyjna japońska zupa, spożywana w Japonii praktycznie codziennie jako dodatek do posiłków (również na śniadanie). Sporządzana jest na bazie bulionu "dashi" z dodatkiem pasty sojowej "miso" oraz wielu innych składników, zależnie od regionu i osobistych upodobań. Szczególnie często dodaje się twarożek "tofu", ryby oraz wodorosty "wakame". Według tradycji japońskiej te dodatkowe składniki zupy powinny odzwierciedlać aktualną porę roku, wykorzystuje się więc sezonowe warzywa i ryby.
Składniki.
Zgodnie z japońskim zwyczajem, składniki mają odwzorowywać charakter pór roku, a także tworzyć kontrasty pomiędzy kolorami, konsystencją i smakami. Często więc spotyka się połączenie cebuli siedmiolatki (czosnku dętego) "negi" i twarożka "tofu" – składników intensywnego oraz łagodnego. Składniki pływające po powierzchni takie jak wodorosty łączone są z ziemniakami, które opadają na dno. W skład "miso-shiru" często wchodzą takie składniki jak: grzyby, ziemniaki, wodorosty, cebula, krewetki, ryba czy też poszatkowana rzodkiew "daikon". W "miso-shiru" znaleźć można niemal każdy typowo japoński składnik. 
Historia.
"Miso-shiru" prawdopodobnie powstała w Chinach już około 500 roku p.n.e. Z Chin przywędrowała do Japonii razem z buddyzmem i wtedy właśnie zaczęła się jego historia już jako japońskiego specjału. Japońska zupa najprawdopodobniej różniła się od chińskiego pierwowzoru, który składał się z soi, zboża, wody, alkoholu i soli.

</doc>
<doc id="1874148" url="https://pl.wikipedia.org/wiki?curid=1874148" title="Wyspa Szwedzka">
Wyspa Szwedzka

Wyspa Szwedzka () – niezamieszkana wyspa wchodząca w skład norweskiego archipelagu Svalbard, oraz tworząca wraz z wyspą: "Królewską (Kongsøya)" i "Abeløya" grupę nazywaną: "Ziemią Króla Karola". Powierzchnia wyspy wynosi około 137 km² 

</doc>
<doc id="1874152" url="https://pl.wikipedia.org/wiki?curid=1874152" title="Coniophora puteana">
Coniophora puteana



</doc>
<doc id="1874153" url="https://pl.wikipedia.org/wiki?curid=1874153" title="Humbert II Gruby">
Humbert II Gruby

Humbert II Gruby (ur. ok. 1070 - zm. 14 października 1103 w Moûtiers) – hrabia Sabaudii w latach 1080-1103.
Życiorys.
Humbert II był synem Amadeusza II z dynastii sabaudzkiej i Joanny z Genewy. Jego żoną była Gizela burgundzka, córka hrabiego Burgundii Wilhelma I, siostra papieża Kaliksta II. Para miała siedmioro dzieci:

</doc>
<doc id="1874154" url="https://pl.wikipedia.org/wiki?curid=1874154" title="Grzyb piwniczny">
Grzyb piwniczny



</doc>
<doc id="1874155" url="https://pl.wikipedia.org/wiki?curid=1874155" title="Sverre Farstad">
Sverre Farstad

Sverre Melvin Farstad (ur. 8 lutego 1920 w Trondheim – zm. 27 marca 1978 w Oslo) – norweski łyżwiarz szybki, mistrz olimpijski i wicemistrz świata.
Kariera.
Tuż po II wojnie światowej Sverre Farstad należał do światowej elity. Największy sukces osiągnął podczas igrzysk olimpijskich w Sankt Moritz, gdzie zwyciężył w biegu na 1500 m. W zawodach tych wyprzedził bezpośrednio Szweda Åke Seyffartha i swego rodaka, Odda Lundberga. Na tych samych igrzyskach był też szósty w biegu na 500 m. Rok wcześniej wywalczył srebrny medal na wielobojowych mistrzostwach świata w Oslo oraz brązowy podczas mistrzostw Europy w Sztokholmie. Ostatni medal zdobył na mistrzostwach Europy w Davos w 1949 roku, gdzie zajął pierwsze miejsce. Nigdy nie był mistrzem Norwegii w wieloboju, najlepszym jego wynikiem było drugie miejsce w 1949 roku.
W 1949 roku ustanowił rekord świata w wieloboju.
Był wszechstronnym sportowcem, na szczeblu krajowym odnosił sukcesy także w gimnastyce, podnoszeniu ciężarów i wioślarstwie. W 1947 roku został uhonorowany Egebergs Ærespris.

</doc>
<doc id="1874156" url="https://pl.wikipedia.org/wiki?curid=1874156" title="Nuño de Guzmán">
Nuño de Guzmán



</doc>
<doc id="1874157" url="https://pl.wikipedia.org/wiki?curid=1874157" title="Luwr (pałac)">
Luwr (pałac)

Luwr (fr. "Louvre", "Palais du Louvre") – dawny pałac królewski w Paryżu, obecnie mieszczący największe na świecie muzeum sztuki, ponadto mieści wiele instytucji o charakterze naukowym (m.in. École du Louvre). Jedna z największych historycznych rezydencji w Europie. Stanowi jeden z ważniejszych punktów orientacyjnych Paryża, położony jest przy prawym brzegu Sekwany w obrębie Pierwszej Dzielnicy. W obecnym stanie Luwr jest dziełem renesansowej, barokowej, klasycystycznej i eklektycznej architektury, a jego poszczególne elementy tworzą potężny gmach zbudowany na planie zbliżonym do wydłużonego prostokąta. Składa się z trzech części, najstarszej wschodniej z zabudowaniami wokół Cour Carree, południowej z XVII i XVIII w. oraz północnej z pierwszej połowy XIX w. W kompleksie budynków o całkowitej powierzchni wynoszącej 60 600 metrów kwadratowym znajduje się muzeum liczące około 35 000 dzieł sztuki światowego dziedzictwa od czasów najdawniejszych po połowę wieku XIX, w tym tych o największej sławie jak np. stela z kodeksem Hammurabiego, Nike z Samotraki, Mona Lisa pędzla Leonarda.
U schyłku XII wieku, król Filip II August wzniósł w tym miejscu zamek warowny. W drugiej połowie XIV wieku Karol V Mądry uczynił z zamku rezydencję królewską. W XVI wieku Franciszek I zamienił tę budowlę w monumentalny renesansowy pałac. W 1672, Ludwik XIV przeprowadził się do Wersalu, natomiast w Luwrze zostawił bogatą kolekcję dzieł sztuki antycznej. W 1692, gmach został siedzibą "Académie des Inscriptions et Belles Lettres" oraz "Académie Royale de Peinture et de Sculpture", w roku 1699 Akademia zorganizowała pierwszy Salon wystawowy. Podczas rewolucji francuskiej Zgromadzenie Narodowe wydało dekret o zamienieniu pałacu królewskiego na muzeum.
Położony jest w centrum historycznym Paryża – między prawym brzegiem Sekwany, a ulicą Rivoli oraz ogrodami Tuilerie, a kościołem Saint Germain l’Auxerrois. Luwr położony jest na jednej linii z Polami Elizejskimi, wchodząc w skład tzw. osi historycznej Paryża. Po zniszczeniu podczas Komuny Paryskiej a następnie rozebraniu Pałacu Tuileries oś uległa wydłużeniu o dawny dziedziniec zwany Cour Carrousel.
Średniowieczna warownia i zamek królewski.
Luwr ma metrykę sięgajacą XII wieku. Za panowania Filipa II Augusta wzniesiono poza murami Paryża zamek warowny z centralnym donżonem w celu zabezpieczenia miasta od północnego zachodu, gdzie spodziewano się ataku wojsk rywalizujących z Kapetyngami Plantagenetami, którzy wówczas posiadali własne domeny na terenie zachodniej Francji (Akwitania, Gaskonia, Prowansja, Langwedocja), ponadto sprzymierzone z królem angielskim było księstwo Normandii, położone właśnie od północnego zachodu od Île-de-France. Fragmenty zamku widoczne są w podziemiach, które stanowią dziś rezerwat archeologiczny stanowiący część ekspozycji poświęconej historii Luwru. Nie jest wykluczone iż król wzniósł zamek na zrębie wcześniejszej budowli obronnej.
W II połowie XIV wieku Karol V przebudował warownię w reprezentacyjny zamek. Nieco wcześniej zamek został włączony do miasta ponieważ Paryż otoczono nowym pierścieniem murów. Monarcha przeniósł swoją siedzibę ze starego zamku położonego na wyspie Cite. Rdzeniem budowli był okrągły w planie dawny donżon, który monarcha umieścił w czworobocznym dziedzińcu, wokół niego wzniesiono zabudowania o jednolitej wysokości. Kształt jest znany ze względu na zachowane dolne partie murów. Zamek miał plan zbliżony do kwadratu w narożach były okrągłe w planie baszty częściowo wtopione w lico murów, ponadto w każdej elewacja były pomniejsze baszty, od strony wschodniej para baszt flankowała główną bramę. Ponadto zamek był otoczony własnymi murami. Sam budynek zamku zajmował 1/4 zabudowań wschodniej części obecnego Luwru; czworoboku wokół dziedzińca Cour Caree. Architektura zamku jest znana z ikonografii, najważniejszym tego typu źródłem jest miniatura miesiąca października w Bardzo bogatych Godzinkach księcia de Berry namalowanych przez Braci Limbourg.
Luwr nowożytny.
W XVI stuleciu za panowania Franciszka I i Henryka II od 1546 r. rozpoczęto przebudowę zamku w stylu francuskiego renesansu. Prace rozpoczęto od 1546. Nową budowlę zaprojektował Pierre Lescot, która pierwotnie miała mieć plan prostokąta z wielkim dziedzińcem (Cour Carree), jednakże ostatecznie architekt przyjął plan kwadratu. Za życia Lescota wzniesiono jedynie część skrzydła zachodniego od strony południowej. Jest to najstarsza część obecnego Luwru. Architekt swobodnie zastosował tu formy klasyczne łącząc je z francuską tradycją (wysokie dachy z lukarnami). Budynek ten charakteryzuje się harmonijną artykulacją elewacji za pomocą trzech ryzalitów rytmiką prostokątnych, okien zwieńczonych trójkątnymi i półowalnymi frontonami oddzielonych pilastrami, arkadami na parterze. Ponadto elewacje mają dekorację rzeźbiarską w niszach i zwieńczeniach ryzalitów. Wraz z rzeźbiarzem Jeanem Goujonem Lescot wzniósł Wielką Salę (Sala Kariatyd) pokłosie sprowadzenia przez Henryka II figury Artemidy. Za panowania Katarzyny Medycejskiej powstała koncepcja połączenia istniejących zabudowań Luwru z budowanym wówczas pałacem Tuileries. Realizacja koncepcji trwała długo. Za panowania Henryka IV ukończono Małą Galerię (Petit Gallerie) i rozpoczęto prace przy Wielkiej Galerii ("Grand Gallerie"). Budowę prowadzili architekci Louis Metezeau i Jeana Baptiste’a Ducerceau mł. Za Ludwika XIII wzniesiono Pavillon de l'Horloge, który jest dziełem Jaques'a Lemerciera z 1624 r., za panowania Ludwika XIV zamknięto Cour Carree zabudowaniami projektu Louisa Le Vau, Charles’a Le Bruna i Claude’a Perraulta. Ten ostatni jest projektantem reprezentacyjnej fasady wschodniej z trzema ryzalitami połączonymi monumentalną kolumnadą. Wcześniej bo w 1665 odrzucono koncepcję skrzydła wschodniego zaprojektowaną przez Gianlorenzo Berniniego.
XIX wiek.
Po Rewolucji Francuskiej wznowiono prace nad rozbudową Luwru, który składał się wówczas z zabudowań wokół Cour Carree i zabudowań skrzydła południowego od strony Sekwany. Od zachodu do Luwru przylegał pałac Tuileries. Nadworni architekci Napoleona Bonaparte Charles Percier i Pierre François Fontaine wznieśli północne skrzydło zabudowań łączących Pałac Tuileries i Pavillon de l'Horloge. W ten sposób zabudowania Luwru i Tuileries utworzyły wewnątrz przestronny dziedziniec znany jako Place du Carrousel, w obrębie którego wspomniani architekci wznieśli łuk triumfalny (1806-08).
Ostatnia faza budowy Luwru łączy się z osobą Napoleona III. Zabudowania wznieśli Louis Tullius Joachim Visconti, po nim prace objął Hector Lefuel (gł dekoracja rzeźbiarska). Zabudowania te nazywane Nowym Luwrem przylegają symetrycznie do zachodniego skrzydła z XVI w. mają charakter eklektyczny, z przewagą elementów klasycyzujących. Łączą się ze starszymi pawilonami tworząc po trzy pary dziedzińców wewnętrznych. Walki podczas Komuny Paryskiej spowodowały znaczne zniszczenie zabudowań, przede wszystkim Tuileries; pałac ten spłonął a następnie rozebrano, zachowując tylko dwa narożne pawilony de Marsan i Flory. W ten sposób powstała oś widokowa na zachód w stronę Pól Elizejskich.
Dekoracja rzeźbiarska Luwru.
Niemal w całości elewacje Luwru zdobi bogata dekoracja rzeźbiarska z XVI-XIX stuleci. Przeważają dzieła rzeźbiarzy z XIX stulecia. Najstarsze rzeźby i reliefy zachowały się na zachodniej elewacji od strony Cour du Carrée zaprojektowanej przez Lescota. Rzeźby w większości dłuta Jeana Goujona wykonane w latach 1549-1555 przedstawiają m.in. bóstwa greckie Atenę, Herkulesa, Bellonę, Marsa oraz osobistości starożytnej Grecji m.in. Homera Herodota i Archimedesa. Środkowy tympanon zdobi alegoria wojny, zaś w kartuszu widnieje monogram króla Henryka II. Środkową i północną część zachodniego skrzydła zdobią kariatydy dłuta Jacques’a Sarazina. Tympanon środkowego ryzalitu północnej elewacji przedstawia Napoleona I jako geniusza Francji w asyście Minerwy, Merkurego, oraz alegorii pokoju i prawa dłuta Claude’a Rameya, dekoracja południowej elewacji jest dziełem Augustina Fortina.
Tympanon wieńczący środkowy ryzalit wschodniej fasady zdobi klasycystyczny relief z przedstawieniem Wiktorii na kwadrydze dłuta Pierre’a Cartelliera.
Ponadto wyróżniają się wielkie zespoły rzeźb stanowiące jednolitą całość. Nisze elewacji północnej zdobi wielki cykl rzeźb z przedstawieniami postaci mitologicznych zaś elewacje tzw. Nowego Luwru zdobi cykl Sławnych Mężów Francji – 86 pełnoplastycznych rzeźb Hectora Lefuela i warsztatu.

</doc>
<doc id="1874158" url="https://pl.wikipedia.org/wiki?curid=1874158" title="Wakacje z duchami">
Wakacje z duchami



</doc>
<doc id="1874160" url="https://pl.wikipedia.org/wiki?curid=1874160" title="Reprezentacja Portoryka w piłce siatkowej mężczyzn">
Reprezentacja Portoryka w piłce siatkowej mężczyzn

Reprezentacja Portoryka w piłce siatkowej mężczyzn - narodowa drużyna reprezentująca Portoryko w rozgrywkach międzynarodowych. Drużyna Portoryko która jest stosunkowo młodą federacją obecnie jest jedną z najlepszych drużyn w Ameryce Północnej oraz liczącą się ekipą w światowej siatkówce. W ciągu ostatnich lat zespół zdobył liczne medale na lokalnych turniejach siatkarskich a także regularnie występuje w Pucharze Świata oraz innych imprezach międzynarodowych przez co zespół portorykański jest obecnie sklasyfikowany jako trzecia najlepsza drużyna Ameryki Północnej zaraz za reprezentacją Kuby oraz reprezentacją Stanów Zjednoczonych.
Do największych sukcesów drużyny portorykańskiej zalicza się medale Mistrzostwa Ameryki Północnej, Pucharu Panamerykańskiego, zwycięstwo w Pucharze Igrzysk Ameryki Środkowej oraz Karaibów w 2006 roku a także zajęcie szóstego miejsca w Pucharze Świata w 2007 roku.
Obecnie drużyna w rankingu FIVB zajmuje 20. miejsce. Trenerem kadry jest Carlos Cardona.
Ranking FIVB (top 20).
Stan na 11 lipca 2011
W nawiasie poprzedni ranking (z 15 stycznia 2011)
Pełny ranking na stronie 
Osiągnięcia.
Mistrzostwa Ameryki Północnej.
 2. miejsce - 2007
Mistrzostwa Panamerykańskie.
 2. miejsce - 2007
Puchar Igrzysk Ameryki Środkowej oraz Karaibów.
 1. miejsce - 2006

</doc>
<doc id="1874162" url="https://pl.wikipedia.org/wiki?curid=1874162" title="Grzyb kopalniany">
Grzyb kopalniany



</doc>
<doc id="1874163" url="https://pl.wikipedia.org/wiki?curid=1874163" title="Hans Cieslarczyk">
Hans Cieslarczyk

Hans Cieslarczyk (ur. 3 maja 1937 w Herne, zm. 10 czerwca 2020 w Offenburgu) – niemiecki piłkarz, trener.
Kariera klubowa.
Cieslarczyk zawodową karierę rozpoczynał w 1955 roku w klubie SV Sodingen. W 1958 roku trafił do Borussii Dortmund. W 1962 roku odszedł do Westfalii Herne. W 1964 roku został graczem klubu Karlsruher SC. W Bundeslidze zadebiutował 22 sierpnia 1964 w wygranym 2:1 meczu z Meidericher SV. 29 sierpnia 1964 w zremisowanym 1:1 spotkaniu z FC Schalke 04 strzelił pierwszego gola w trakcie gry w Bundeslidze. W 1968 roku spadł z klubem do Regionalligi. Wówczas zakończył karierę.
Kariera reprezentacyjna.
W reprezentacji RFN Cieslarczyk zadebiutował 22 grudnia 1957 w wygranym 1:0 towarzyskim meczu z Węgrami. 19 marca 1958 w wygranym 2:0 towarzyskim spotkaniu z Hiszpanią strzelił pierwszego gola w drużynie narodowej. W tym samym roku został powołany do kadry na mistrzostwa świata. Zagrał na nich w dwóch spotkaniach swojej drużyny - ze Szwecją (1:3) oraz Francją (3:6). Ostatecznie na tamtym turnieju zajął z kadrą 4. miejsce. Po raz ostatni w kadrze zagrał 26 października 1958 w zremisowanym 2:2 towarzyskim meczu z Francją. W latach 1957-1958 w drużynie narodowej rozegrał w sumie 7 spotkań i zdobył 3 bramki.
Kariera trenerska.
Po zakończeniu kariery Cieslarczyk został trenerem. Prowadził kluby SpVgg Fürth, Stuttgarter Kickers, 1. FC Saarbrücken, FC Augsburg, Offenburger FV, ESV Inglostadt, FC Villingen 08 oraz ponownie Offenburger FV.

</doc>
<doc id="1874167" url="https://pl.wikipedia.org/wiki?curid=1874167" title="Amadeusz II Sabaudzki">
Amadeusz II Sabaudzki

Amadeusz II Sabaudzki (ur. ok. 1050, zm. 26 stycznia 1080) – hrabia Sabaudii w latach 1060-1080.
Życiorys.
Amadeusz II był synem Ottona z dynastii sabaudzkiej i Adelajdy z Susy, córki Olderyka Manfreda II, margrabiego Turynu. Ożenił się z Joanną, córką hrabiego Genewy, z którą doczekał się kilkorga dzieci:

</doc>
<doc id="1874168" url="https://pl.wikipedia.org/wiki?curid=1874168" title="ASz-82">
ASz-82

ASz-82 – radziecki 14-cylindrowy silnik gwiazdowy skonstruowany w biurze konstrukcyjnym Szwiecowa. Silnik zbudowany w układzie podwójnej gwiazdy, czterosuwowy, chłodzony powietrzem o mocy maksymalnej 1900 KM (wersja FN). Masa silnika 868 kg. Wykorzystany głównie w samolotach Ła-5, Ła-7, Ła-9, Ła-11, Pe-8, Tu-2, Ił-12, Ił-14 oraz śmigłowcach Mi-4, Jak-24. Wyprodukowano około 70 tys. egzemplarzy tego silnika.

</doc>
<doc id="1874169" url="https://pl.wikipedia.org/wiki?curid=1874169" title="Loecknitz-Penkun">
Loecknitz-Penkun



</doc>
<doc id="1874170" url="https://pl.wikipedia.org/wiki?curid=1874170" title="Piotr I Sabaudzki">
Piotr I Sabaudzki

Piotr I Sabaudzki (ur. ok. 1048, zm. 9 lipca 1078) – hrabia Sabaudii i markiz w latach 1060-1078. Jego matka była regentką do 1064 r.
Piotr I był synem Ottona z dynastii sabaudzkiej i Adelajdy z Susy, córki Olderyka Manfreda II, margrabiego Turynu. Ożenił się z Agnieszką z Poitou, córką Wilhelma VII Śmiałego księcia Akwitanii, będącym równocześnie Wilhelmem V hrabią Poitou, i Ermesindy, prawdopodobnie wdową po Ramiro I Aragońskim. Mieli prawdopodobnie trzy córki:
Po jego śmierci, Sabaudię odziedziczył jego młodszy brat - Amadeusz II.

</doc>
<doc id="1874172" url="https://pl.wikipedia.org/wiki?curid=1874172" title="Acton Town">
Acton Town

Acton Town – stacja metra londyńskiego, w dzielnicy Acton, borough Ealing. Obsługuje linie Piccadilly oraz District. Stacja leży przy skrzyżowaniu ulic Gunnersbury Lane i Bollo Lane, znajduje się w trzeciej strefie biletowej.
Ulokowanie i znaczenie stacji.
Stacja jest ważnym węzłem, ponieważ tutaj następuje rozwidlenie linii Piccadilly na nitkę jadącą w stronę lotniska Heathrow oraz Uxbridge. Od strony wschodniej sąsiednią stacją jest Turnham Green, przy której pociągi Piccadilly zatrzymują się jedynie rano i wieczorem, a następnie jadą wprost do stacji Hammersmith nie zatrzymując się na stacjach pośrednich. Linia District obsługuje wszystkie stacje. Od strony zachodniej pociągi District line zatrzymują się na stacji Ealing Common oraz na stacji końcowej Ealing Broadway, gdzie pasażerowie mogą przesiąść się do linii Central oraz National Rail. Następna zachodnia stacja nitki Heathrow linii Piccadilly to South Ealing, natomiast nitki Uxbridge – Ealing Common.
Historia.
Stacja Acton Town została otwarta 1 lipca 1879 przez Metropolitan District Railway (obecnie District Line) pod nazwą Mill Hill Park, jako stacja pośrednia między Turnham Green a Ealing Broadway. 1 maja 1883 koleje otworzyły połączenie z Acton Town do Hounslow Town, które później rozwinęło się w nitkę do Heathrow.
23 czerwca 1903 roku Metropolitan District Railway otworzyło nowe naziemne połączenie do Park Royal &amp; Twyford Abbey, na którym po raz pierwszy użyto trakcji elektrycznej zamiast zasilania parowego. Istniejące podziemne linie (City and South London Railway, Waterloo and City Railway oraz Central London Railway) były zawsze obsługiwane przez trakcję elektryczną. Połączenia do Hounslow i do centrum Londynu zostały zelektryfikowane odpowiednio 13 czerwca 1905 oraz 1 lipca 1905 roku.
Również 13 czerwca 1905 otwarto krótkie połączenie z South Acton. W 1910 roku nastąpił generalny remont stacji, zakończony zmianą nazwy na obecną 1 marca.
W latach 1931 i 1932 stacja została przebudowana, aby nitkę do Uxbridge mogła przejąć linia Piccadilly. Nowa architektura została zaprojektowana przez Charlesa Holdena w europejskim stylu z użyciem cegieł, zbrojonego betonu i szkła.
4 lipca 1932 roku linia Piccadilly została rozszerzona na zachód z Hammersmith do Ealing Common, a następnie do South Harrow. Na odcinku między Ealing Common a South Harrow linia District została całkowicie zastąpiona linią Piccadilly, przez co pociągi District jeździły tylko do Hounslow West oraz do Ealing Broadway. Rok później wydłużono linię Piccadilly także na odcinku z Acton Town przez Northfields do Hounslow West. W późniejszych latach wydłużono nitkę do lotniska Heathrow.
Krótki odcinek z Acton Town do South Acton został zamknięty w 1959 w związku z małą liczbą pasażerów. W tym samym czasie rozebrano tory i peron dla tej nitki.

</doc>
<doc id="1874177" url="https://pl.wikipedia.org/wiki?curid=1874177" title="Fuerstenberg/Havel">
Fuerstenberg/Havel



</doc>
<doc id="1874179" url="https://pl.wikipedia.org/wiki?curid=1874179" title="Ludwig Paischer">
Ludwig Paischer

Ludwig Paischer (ur. 28 listopada 1981 w Oberndorf bei Salzburg) – austriacki judoka, wicemistrz olimpijski, dwukrotny medalista mistrzostw świata, dwukrotny mistrz Europy. 
Startuje w kategorii do 60 kg. Jego największym osiągnięciem jest srebrny medal igrzysk olimpijskich w Pekinie oraz srebrny medal mistrzostw świata z Kairu (2005). Jest dwukrotnym mistrzem Europy (2004, 2008).

</doc>
<doc id="1874180" url="https://pl.wikipedia.org/wiki?curid=1874180" title="Klasztor Sopwell">
Klasztor Sopwell

Klasztor Sopwell (ang. "Sopwell Priory", "Sopwell Nunnery") - średniowieczny klasztor w St Albans w hrabstwie Hertfordshire w Anglii.
Legenda mówi, że miejsce to zamieszkiwały dwie kobiety-pustelniczki. W 1141 opat St Albans Geoffrey de Gorham, będąc pod wrażeniem ich poświęcenia ufundował tu klasztor dla "trzynastu wybranych dziewic". Patronką klasztoru ustanowiono Maryję, a nazwa Sopwell przyjęta została od nazwy strumienia, w którym pustelniczki maczały chleb. Wodą ze źródła tegoż strumienia miał być uleczony Uther Pendragon.
Klasztor istniał przez prawie 400 lat. W 1481 matka przełożona Juliana Berners opublikowała "The Book of St Albans" ("Księga St Albans") poświęconą polowaniu. Była to jedna z pierwszych książek wydrukowanych w Anglii. Legenda głosi, iż w klasztorze przebywała Anna Boleyn zanim poślubiła Henryka VIII.
W roku 1537 Henryk VIII sprzedał posiadłość wojskowemu architektowi Sir Richardowi Lee. Sir Richard wyburzył klasztor, a na jego fundamentach wybudował własną posiadłość zwaną Lee Hall. Później rozpoczął rozbudowę, która nigdy nie została ukończona. Sir Richard zmarł w 1575.
Obecnie widoczne ruiny są pozostałością nieukończonej budowli Lee. 
W 1673 nieukończona budowla została częściowo rozebrana, a jej elementy użyte do odbudowy siedziby Sir Nicholasa Bacona w Gorhambury. W owym czasie usunięto także rzymskie płaskorzeźby, które przeniesiono do Sailsbury Hall w Shenley, Hertfordshire.
Klasztor Sopwell zarejestrowany jest jako zabytek (ang. "Scheduled Ancient Monument") i chroniony przez prawo.

</doc>
<doc id="1874182" url="https://pl.wikipedia.org/wiki?curid=1874182" title="Björn Bergmann Sigurðarson">
Björn Bergmann Sigurðarson

Björn Bergmann Sigurðarson (ur. 26 lutego 1991 w Akranes) – islandzki piłkarz grający na pozycji napastnika. Od 2018 roku zawodnik rosyjskiego FK Rostów.
Życiorys.
Jest wychowankiem klubu Íþróttabandalag Akraness. W jego pierwszym zespole występował w latach 2007−2009. W sumie w rozgrywkach Úrvalsdeild zagrał w 30 meczach, w których strzelił 5 goli. 1 stycznia 2009 został piłkarzem norweskiego Lillestrøm SK. 16 lipca 2012 odszedł za około 3 miliony euro do angielskiego Wolverhampton Wanderers F.C.. W Football League Championship zadebiutował 18 sierpnia 2012 w przegranym 0:1 spotkaniu z Leeds United F.C.. Grał w nim od 69. minuty po zastąpieniu Sylvana Ebanks-Blake. W sezonie 2014 przebywał na wypożyczeniu w norweskim Molde FK, zaś w rundzie wiosennej sezonu 2014/2015 w duńskim FC København. W latach 2016−2018 był zawodnikiem Molde. 5 stycznia 2018 został sprzedany do rosyjskiego FK Rostów. 3 marca 2018 zagrał po raz pierwszy w lidze rosyjskiej. Miało to miejsce w przegranym 1:3 meczu z FK Krasnodar.
W reprezentacji Islandii zadebiutował 6 września 2011 w wygranym 1:0 meczu z Cyprem. Do gry wszedł w 84. minucie, zmieniając Kolbeinna Sigþórssona.

</doc>
<doc id="1874184" url="https://pl.wikipedia.org/wiki?curid=1874184" title="Benjamin Darbelet">
Benjamin Darbelet

Benjamin Darbelet (ur. 13 listopada 1980 w Dijon) – francuski judoka, wicemistrz olimpijski, pięciokrotny medalista mistrzostw Europy.
Startuje w kategorii do 66 kg. Jego największym osiągnięciem jest srebrny medal igrzysk olimpijskich w Pekinie, przegrywając w finałowym pojedynku z Japończykiem Masato Uchishibą.
Startował w Pucharze Świata w latach 2000–2002, 2004–2006, 2008, 2010–2012.

</doc>
<doc id="1874186" url="https://pl.wikipedia.org/wiki?curid=1874186" title="Henryk Leopold Bartsch">
Henryk Leopold Bartsch

Henryk Leopold Bartsch (ur. 19 grudnia 1832 we Władysławowie k. Kalisza, zm. 28 lutego 1899 w Warszawie) – pastor ewangelicki, muzyk. 
Życiorys.
Ukończył gimnazjum w Piotrkowie w 1851 roku oraz studia teologiczne w Dorpacie (ob. Tartu) w 1855 roku. Był kolejno proboszczem w Łowiczu, Lipnie i Sierpcu. W 1883 został proboszczem w Kościele św. Trójcy w Warszawie. W 1877 przeprowadził konfirmację Adolfa Daaba. W latach 1897-1899 był superintendentem ewangelickim w Warszawie.
W 1861 roku podróżował do Egiptu, Turcji i Palestyny. Napisał między innymi: 
Przetłumaczył także na polski książkę E. de Las Cases’a pt. „Przewiezienie zwłok cesarza Napoleona z Wyspy św. Heleny do Paryża" (Warszawa 1876).
Pochowany na cmentarzu ewangelicko-augsburskim przy ulicy Młynarskiej (aleja 14, grób 1).

</doc>
<doc id="1874187" url="https://pl.wikipedia.org/wiki?curid=1874187" title="Chodowiec">
Chodowiec

Chodowiec – wieś w Polsce położona w województwie małopolskim, w powiecie miechowskim, w gminie Charsznica.
W latach 1975–1998 miejscowość administracyjnie należała do województwa kieleckiego.

</doc>
<doc id="1874190" url="https://pl.wikipedia.org/wiki?curid=1874190" title="Essam Abd Elfatah">
Essam Abd Elfatah

Essam Abd Elfatah (ur. 30 grudnia 1965 w Kairze) - egipski sędzia piłkarski. Karierę sędziego międzynarodowego El Fatah zaczął dość późno, bowiem dopiero w wieku 38 lat. Od 2003 roku sędziował 12 meczów w dwóch Pucharach Narodów Afryki, a także kilka spotkań kwalifikacyjnych do mistrzostw oraz spotkania reprezentacji młodzieżowych.
Kontrowersje.
W 2006 roku sędziował jeden mecz podczas piłkarskich Mistrzostw Świata. Wywołało to sporo kontrowersji w środowisku sędziowskim, bowiem jak donosił jeden z tygodników piłkarskich ukazujący się w ZEA, El Fatah miał rzekomo przyjąć korzyść majątkową w wysokości 50 tys. USD w zamian za pomoc w awansie reprezentacji Angoli do Mistrzostw Świata.
Ostatecznie Esam nie został dopuszczony do prowadzenia meczu i został zastąpiony przez innego sędziego, a Angola i tak osiągnęła korzystny wynik i pojechała na mundial.
Linki zewnętrzne.
Profil sędziego w serwisie WorldRefeere.com

</doc>
<doc id="1874192" url="https://pl.wikipedia.org/wiki?curid=1874192" title="Rozalka Olaboga">
Rozalka Olaboga

Rozalka Olaboga – powieść dla dziewcząt, autorstwa Anny Kamieńskiej, z 1968 roku.
Bohaterką jest kilkunastoletnia dziewczynka - energiczna, zdecydowana, o wysokim poczuciu niesprawiedliwości - która ucieka od ciotki, by zamieszkać z matką we wsi położonej pod górami. Jej wygadanie, roztrzepanie i pomysłowość często wplątują ją w rozmaite kłopoty.
Ekranizacje.
Książka została sfilmowana w roku 1984. Rolę Rozalki zagrała Ola Piotrowska. W głównych "dorosłych" rolach wystąpiły Krystyna Sienkiewicz i Krystyna Tkacz.

</doc>
<doc id="1874193" url="https://pl.wikipedia.org/wiki?curid=1874193" title="Koncert „Jednego Serca, jednego Ducha”">
Koncert „Jednego Serca, jednego Ducha”

Koncert „Jednego Serca, Jednego Ducha” – coroczny koncert, organizowany w Rzeszowie, w dniu święta Bożego Ciała. Pomysłodawcą koncertu jest Jan Budziaszek. Pierwsza edycja koncertu odbyła się 19 czerwca 2003 roku.
Celem koncertu jest promocja muzyki chrześcijańskiej oraz zachęcenie ludzi do czynnego Wielbienia Boga poprzez śpiew, taniec oraz wspólną zabawę. Na koncert do Rzeszowa przyjeżdżają ludzie nie tylko z całej Polski, ale także z zagranicy.
Od roku 2011 koncert transmitowany jest również na żywo w internecie. Telewizyjna transmisja jest nadawana przez Telewizję Trwam.
Od 2018 za transmisję w internecie odpowiada internetowa telewizja TILMA, która jest prowadzona przez studentów Wyższej Szkoły Kultury Społecznej i Medialnej w Toruniu.

</doc>
<doc id="1874195" url="https://pl.wikipedia.org/wiki?curid=1874195" title="Serafin (Storheim)">
Serafin (Storheim)

Serafin, imię świeckie Kenneth William Storheim (ur. 25 stycznia 1946 w Edmonton) – były biskup Kościoła Prawosławnego w Ameryce.
Życiorys.
Pochodzi z mieszanej rodziny szkocko-norweskiej wyznania luterańskiego. Ukończył studia niższego stopnia w Alberta w 1968, zaś trzy lata później ukończył Szkołę Teologiczną w Vancouverze. W 1978 przyjął prawosławie, przyjmując na ponownym chrzcie imię Serafim. Wstąpił do seminarium duchownego św. Włodzimierza w Nowym Jorku, który ukończył w 1981 z tytułem magistra teologii. 28 października 1979 przyjął święcenia diakońskie, zaś po miesiącu – kapłańskie. Wyjechał wówczas na krótko do monasteru Nowy Wałaam, po czym pracował jako proboszcz w kilku parafiach. 3 kwietnia 1987 złożył śluby monastyczne w monasterze św. Tichona Zadońskiego w South Canaan.
13 czerwca tego samego roku konsekrowany na biskupa pomocniczego archidiecezji Kanady z tytułem biskupa Edmonton, zaś trzy lata później został biskupem ordynariuszem tej samej diecezji. W marcu 2007 podniesiony do godności arcybiskupa. Pełni funkcję sekretarza Synodu Biskupów Kościoła Prawosławnego w Ameryce i kierownika wydziału spraw zewnętrznych i stosunków międzykościelnych. Po odsunięciu od urzędu metropolity Hermana pełnił obowiązki drugiego administratora, asystenta pełniącego obowiązki "locum tenens" arcybiskupa Dymitra. Godność arcybiskupa łączył z funkcją przełożonego anglojęzycznej wspólnoty monastycznej św. Sylwana z Atosu w Johnstown.
We wrześniu 2010 policja kanadyjska rozpoczęła śledztwo w sprawie zarzutu dopuszczenia się przez niego molestowania seksualnego dwóch dziesięcioletnich chłopców, jakie miało mieć miejsce 25 lat wcześniej, w okresie, gdy późniejszych hierarcha pracował jako proboszcz w soborze Trójcy Świętej w Winnipeg. Serafin (Storheim) udał się na trzymiesięczny urlop. 24 listopada 2010 duchownemu zostały formalnie postawione zarzuty karne. 30 listopada Święty Synod Kościoła zawiesił go w stanie duchownym i wyznaczył biskupa Ireneusza (Rochona) na tymczasowego administratora archidiecezji Kanady. 21 marca 2014 arcybiskup Serafin został przeniesiony w stan spoczynku, z zachowaniem prawa do odprawiania nabożeństw wyłącznie w kaplicy św. Sylwana w Spencerville oraz w cerkwi Trójcy Świętej w Edmonton.
W 2014 został uznany za winnego jednego przypadku molestowania seksualnego i 9 lipca tegoż roku skazany na osiem miesięcy pozbawienia wolności. Karę odbywał od lutego 2015. Niezależnie od orzeczenia świeckiego sądu toczył się przeciwko niemu proces kanoniczny, zakończony w październiku 2015 usunięciem ze stanu duchownego i pozbawieniem wszystkich godności. Serafin (Storheim) pozostał jedynie mnichem.

</doc>
<doc id="1874199" url="https://pl.wikipedia.org/wiki?curid=1874199" title="Abdullo Tangriyev">
Abdullo Tangriyev

Abdullo Tovashevich Tangriyev (ur. 28 marca 1981) – uzbecki judoka, wicemistrz olimpijski, trzykrotny brązowy medalista mistrzostw świata.
Startuje w kategorii ponad 100 kg. Jego największym osiągnięciem jest srebrny medal igrzysk olimpijskich w Pekinie, przegrywając w finałowym pojedynku z Japończykiem Satoshi Ishii. Trzykrotnie zdobywał brązowe medale mistrzostw świata (2003, 2007, 2009) oraz trzykrotnie mistrzostwo Azji (2003, 2005, 2007). Trzykrotny medalista igrzysk azjatyckich – w 2002 roku zdobył srebro w Pusan w kategorii open, cztery lata później w Dosze brąz w kategorii powyżej 100 kg, a w 2010, w Kantonie, srebrny w kategorii powyżej 100 kilogramów.

</doc>
<doc id="1874201" url="https://pl.wikipedia.org/wiki?curid=1874201" title="Abdullo Tangriew">
Abdullo Tangriew



</doc>
<doc id="1874202" url="https://pl.wikipedia.org/wiki?curid=1874202" title="Ravensbrueck">
Ravensbrueck



</doc>
<doc id="1874205" url="https://pl.wikipedia.org/wiki?curid=1874205" title="Hylaeochampsa">
Hylaeochampsa

Hylaeochampsa – rodzaj krokodylomorfa z rodziny Hylaeochampsidae żyjącego we wczesnej kredzie na obecnych terenach Europy. Został opisany w 1874 roku przez Richarda Owena na podstawie czaszki (BMNH R 177) wydobytą z datowanych na barrem osadów formacji Vectis na wyspie Wight. Nie odkryto żadnych innych skamieniałości, które można z pewnością przypisać do tego taksonu, choć mogą do niego należeć niektóre zęby odnalezione w pobliżu lokalizacji typowej. Z rodzajem "Hylaeochampsa" często synonimizowany był "Heterosuchus", jednak jedynymi znanymi skamieniałościami należącymi do tego rodzaju są kręgi, więc potencjalna synonimiczność nie może być w pełni potwierdzona. "Hylaeochampsa" miała krótką i szeroką czaszkę, z prawdopodobnie wąskim i krótkim pyskiem, podniebieniem charakterystycznym dla przedstawicieli Eusuchia oraz dużymi zębami z przodu szczęk, nadającymi się do miażdżenia. "Hylaeochampsa" stanowi rodzaj typowy rodziny Hylaeochampsidae, obejmującej również "Iharkutosuchus" oraz być może "Heterosuchus". "Hylaeochampsa" jest najwcześniejszym znanym przedstawicielem grupy Eusuchia.

</doc>
<doc id="1874207" url="https://pl.wikipedia.org/wiki?curid=1874207" title="Kymco activ">
Kymco activ



</doc>
<doc id="1874211" url="https://pl.wikipedia.org/wiki?curid=1874211" title="Dilshod Choriyev">
Dilshod Choriyev

Dilshod Qobilmuhamadovich Choriyev (ur. 3 lipca 1985) – uzbecki judoka, brązowy medalista mistrzostw świata.
Startuje w kategorii do 90 kg. Jego największym osiągnięciem jest brązowy medal mistrzostw świata z Rotterdamu (2009).
W 2010 roku zdobył srebrny medal igrzysk azjatyckich w Kantonie (w kategorii do 90 kilogramów).

</doc>
<doc id="1874214" url="https://pl.wikipedia.org/wiki?curid=1874214" title="Marquard Media Polska">
Marquard Media Polska

Marquard Media Polska – polska spółka wydawnicza działająca na rynku od 1993 r. do 2021, jej właścicielem była szwajcarska spółka akcyjna Marquard Media International. Była jednym z największych polskich wydawców prasowych. W ostatnich latach rozwijała także portfolio internetowe – w 2012 roku nabyła serwisy Kozaczek.pl i Zeberka.pl, a w 2017 Grupę Papilot. Firma wydawała 6 magazynów i 9 serwisów internetowych.
Dotarcie tytułów to 8,2% populacji – czytało je ponad 2,4 miliona osób. Łączna sprzedaż wszystkich magazynów w 2016 roku wynosiła ponad 3 mln egzemplarzy.
Z końcem 2019 Marquard Media Polska zrezygnowała ze wszystkich magazynów drukowanych.
W maju 2021 sąd ogłosił upadłość przedsiębiorstwa.

</doc>
<doc id="1874215" url="https://pl.wikipedia.org/wiki?curid=1874215" title="Fonogesty">
Fonogesty

Fonogesty (ang. "Cued Speech") – metoda komunikacji z ludźmi niedosłyszącymi i niesłyszącymi. Polega na wykonywaniu gestów umownych jedną ręką i jednoczesnym głośnym mówieniu. Osoba z wadą słuchu uczy się w ten sposób odczytywania wypowiedzi z ust. 
Cued Speech opracowany został przez profesora Roberta Orin Cornetta z Uniwersytetu Gallaudeta w Waszyngtonie. Autorką polskiej wersji metody jest prof. Kazimiera Krakowiak.

</doc>
<doc id="1874219" url="https://pl.wikipedia.org/wiki?curid=1874219" title="Otton Sabaudzki">
Otton Sabaudzki

Otton Sabaudzki (ur. ok. 1017 – zm. 1 marca 1060) – markiz Susa od prawd. 1046 do 1 marca 1060, hrabia i po 18 grudnia 1051 do 1 marca 1060.
Otton był synem Humberta I Białorękiego, założyciela dynastii sabaudzkiej i Auxilii.
Rodzina.
Od 1046 Otton był żonaty z Adelajdą z Susy (ur. 1014/1020 – zm. 1091), córką i dziedziczką Ulryka Manfreda II, markizie Turynu, i wdową po księciu Szwabii Hermanie IV i Henryku markizie Monferrato. Miał z nią 5 dzieci:

</doc>
<doc id="1874220" url="https://pl.wikipedia.org/wiki?curid=1874220" title="Marquard Media (ujednoznacznienie)">
Marquard Media (ujednoznacznienie)



</doc>
<doc id="1874221" url="https://pl.wikipedia.org/wiki?curid=1874221" title="Amadeusz I Czarny">
Amadeusz I Czarny

Amadeusz I Czarny (ur. pomiędzy 995 a 1000 lub później, zm. po 18 grudnia 1051) – hrabia i w latach 1047/1051 do po 18 grudnia 1051.
Życiorys.
Amadeusz I był synem Humberta I Białorękiego założyciela dynastii sabaudzkiej i Auxilii.
Po jego śmierci tytuł przeszedł na jego brata Ottona.
Ożenił się prawdopodobnie w 1030 r. z Adelą (Adelais). Mieli prawdopodobnie dwoje dzieci:

</doc>
<doc id="1874222" url="https://pl.wikipedia.org/wiki?curid=1874222" title="Rossoya">
Rossoya



</doc>
<doc id="1874226" url="https://pl.wikipedia.org/wiki?curid=1874226" title="Nasze Radio Lokalne">
Nasze Radio Lokalne

Nasze Radio Lokalne „NRL 94,9 FM” – trzecia prywatna stacja radiowa w południowej Wielkopolsce. Rozgłośnia oficjalnie rozpoczęła działalność 1 stycznia 2010 roku. Koncesja na nadawanie wygasła 15 października 2019.
Było to typowo lokalne radio nadające swój program w godzinach od 16:00 do 22:00, skierowany do mieszkańców gminy Odolanów. Właścicielem koncesyjnym był lokalny biznesmen Jan Grzona, który w konkursie o częstotliwość wygrał ze spółką Multimedia tj. właścicielem sieci RMF Maxxx. Stacji można było słuchać kilka kilometrów od nadajnika o mocy 0,2 kW zlokalizowanego w centrum miasta.

</doc>
<doc id="1874228" url="https://pl.wikipedia.org/wiki?curid=1874228" title="Humbert I Białoręki">
Humbert I Białoręki

Humbert I Białoręki (ur. między 970 a 975, zm. 1 lipca między 1047 a 1051), pochowany w katedrze św. Jana Chrzciciela w Saint-Jean-de-Maurienne – hrabia i hrabia od 1034. Jest założycielem dynastii sabaudzkiej.
Pochodzenie Humberta I Białorękiego jest niepewne. Istnieją następujące teorie:
Życiorys.
Pierwsza możliwa wzmianka o Humbercie pochodzi z 4 kwietnia 1003 r. Nie jest jednak pewne czy dotyczy jego czy Humberta hrabiego Belley, który być może był jego wujem. Hrabia Humbert występuje również w dokumentach z lat 1009, 1018, 1022, prawd. 1025 i prawd. 1026, ale nie ma pewności, że chodzi w nich o Humberta Białorękiego. Prawdopodobnie z lat pomiędzy 1033 a 1048 pochodzi dokument nadania ziemi przez królową Ermengarde działającą przez pełnomocnika Humberta . Przyjmuje się, że był nim Humbert Białoręki, choć nie ma całkowitej pewności.
Humbert Białoręki uznał zwierzchność cesarza Konrada II, któremu przypadła Burgundia w 1032 r. na mocy układu Rudolfa III króla Burgundii z cesarzem Henrykiem II i podjął walkę z Ottonem hrabią Blois, który kwestionował sukcesję Konrada. Cesarza nadał Humbertowi lenna Chablais i Saint-Maurice en Valley w 1034, jako nagrodę za służbę. Od tego momentu staje się on Humbertem I Białorękim hrabią Maurienne i hrabią Chablais. Jego przydomek pojawił się po raz pierwszy w 14 wiecznej Kronice Hautecombe. Przydomek bywa wywodzony od pomyłki w odczytaniu słów „z Białej Fortecy” lub jako synonim „czystych rąk” wskazujący na uczciwość Humberta.
Pomiędzy [995] a [1000] r. ożenił się z Auxilią córką Anzelma i Aldiud. Humbert miał z nią co najmniej czterech synów:

</doc>
<doc id="1874230" url="https://pl.wikipedia.org/wiki?curid=1874230" title="Blue Judy">
Blue Judy

Blue Judy - amerykański zespół indie rockowy założony w 2000 roku w Los Angeles, Kalifornia. Zespół cechuje natężony wokal i podwójne dźwięki gitary. Pierwszą płytę „The Common and Continual Mischiefs” wydali w roku 2006. Z drugą płytą „The Great Unknown &amp; The Long Goodbye” powrócili w 2009 roku.

</doc>
<doc id="1874231" url="https://pl.wikipedia.org/wiki?curid=1874231" title="Marquard Media">
Marquard Media

Marquard Media – szwajcarska spółka wydawnicza, właściciel Marquard Media Polska.

</doc>
<doc id="1874232" url="https://pl.wikipedia.org/wiki?curid=1874232" title="NRL 94,9 FM">
NRL 94,9 FM



</doc>
<doc id="1874233" url="https://pl.wikipedia.org/wiki?curid=1874233" title="Wachlarzowcowate">
Wachlarzowcowate

Wachlarzowcowate ("Meripilaceae" Jülich) – rodzina grzybów znajdująca się w rzędzie żagwiowców ("Polyporales").
Systematyka.
Pozycja w klasyfikacji według Index Fungorum: " Meripilaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Według Index Fungorum bazującego na "Dictionary of the Fungi" do rodziny "Meripilaceae" należą rodzaje:
Polskie nazwy na podstawie pracy Władysława Wojewody z 2003 r.

</doc>
<doc id="1874236" url="https://pl.wikipedia.org/wiki?curid=1874236" title="Live at the Regal">
Live at the Regal

Live at the Regal – wydany w 1965 roku koncertowy album bluesowego muzyka B. B. Kinga. Nagrany został 21 listopada 1964 roku w Regal Theater w Chicago.
W 2003 album został sklasyfikowany na 141. miejscu listy 500 albumów wszech czasów magazynu „Rolling Stone”.

</doc>
<doc id="1874237" url="https://pl.wikipedia.org/wiki?curid=1874237" title="Ataner">
Ataner

Ataner Sp. z o.o. – polskie przedsiębiorstwo deweloperskie założone w 1991 z siedzibą w Poznaniu. Firma wybudowała ponad 7 000 mieszkań i ok. 100 000 m² powierzchni biurowych i handlowych.
Budynki dewelopera często posiadają charakterystyczny neon z napisem ATANER i rokiem budowy.
Niektóre osiedla Atanera posiadają centrum rekreacyjne w postaci pływalni bądź kręgielni, kortów tenisowych oraz boisk do koszykówki i piłki nożnej.
Projekty zrealizowane.
Poznań:
Projekty w realizacji.
W realizacji jest budynek mieszkalno-usługowy przy ul. Brzask.

</doc>
<doc id="1874239" url="https://pl.wikipedia.org/wiki?curid=1874239" title="N’Klabe">
N’Klabe

N'Klabe – portorykański zespół grający muzykę salsa, utworzony w 2003 przez Héctor'a Torres'a, Félix'a Javier'a Torres'a i Ricardo Porrata'e.
Historia.
Grupa została nominowana do wielu nagród w trakcie swojej krótkiej kariery i nazwana "przyszłością muzyki Salsa" przez takich pionierów gatunku jak Cheo Feliciano.
Grupa współpracowała z artystą reggae Voltio oraz R.K.M. &amp; Ken-Y. W 2008 zespół rozpoczął międzynarodowe tournée, m.in. w Peru, Kolumbii i USA. Podczas koncertu w Limie znajdowało się 35 000 fanów.

</doc>
<doc id="1874240" url="https://pl.wikipedia.org/wiki?curid=1874240" title="Paweł Nahajowski">
Paweł Nahajowski

Paweł Nahajowski (ur. 1 czerwca 1915 w Niemczech) – polski szewc, rzemieślnik i działacz samorządu rzemieślniczego, prezes Izby Rzemieślniczej w Bydgoszczy, poseł na Sejm PRL I kadencji. 
Życiorys.
Dzieciństwo spędził w Niemczech, gdzie ojciec Grzegorz wyjechał w celach zarobkowych. W 1926 rodzina osiadła w Dziembowie, gdzie uczył się zawodu szewskiego. W 1939 brał udział w obronie Warszawy. Po II wojnie światowej założył spółdzielnię pomocniczą branży szewskiej. Działał w samorządzie rzemieślniczym, zostając prezesem Izby Rzemieślniczej w Bydgoszczy. W 1952 uzyskał mandat posła na Sejm PRL I kadencji w okręgu Inowrocław, był posłem bezpartyjnym. Zasiadał w Komisji Przemysłu, Komisji Obrotu Towarowego i Komisji Budżetowej. Prezesem bydgoskiej Izby był również w latach 60. XX wieku.
W 1955 otrzymał Srebrny Krzyż Zasługi.

</doc>
<doc id="1874241" url="https://pl.wikipedia.org/wiki?curid=1874241" title="Radio Hobby">
Radio Hobby

Radio Hobby – polska komercyjna stacja radiowa, mająca siedzibę w Legionowie i dawniej nadająca na częstotliwości 89,4 MHz. Właścicielem koncesji była spółka Hobby Sp. z o.o.
Zasięg nadawania Radia Hobby obejmował północną część Warszawy i jej okolice. Na antenie dominowała muzyka – głównie współczesna, w mniejszym stopniu utwory lat 80. i 90. Grupę docelową stanowili mężczyźni w wieku 25–50 lat.
Radio rozpoczęło emisję programu 10 grudnia 2008. Na początku działalności stacji audycje prowadzili m.in.: Zygmunt Chajzer, Bohdan Tomaszewski i Tadeusz Sznuk. Koncesję na nadawanie Radia Hobby przyznano 19 listopada.
Siedziba stacji mieściła się przy ul Jagiellońskiej 10 w Legionowie. Posiadała koncesję na nadawanie z mocą ERP 0,2 kW z nadajnika w Legionowie na częstotliwości 89,4 MHz. Udziały w Radiu HOBBY mieli Dominik Kubalski (od 10 sierpnia 2010) oraz polityk Artur Zawisza (od 10 września 2009). Prezesem był Paweł Kubalski.
Emisja na częstotliwości 89,4 została zakończona 18 listopada 2018 w związku z wygaśnięciem obowiązującej koncesji.
Kontrowersje.
23 listopada 2010 roku do Krajowej Rady Radiofonii i Telewizji (KRRiT) trafił list podpisany przez 26 byłych pracowników i współpracowników Radia Hobby, domagających się odebrania koncesji tej stacji. Zarzucali oni prezesowi rozgłośni oprócz niewypełniania warunków koncesji między innymi niewypłacanie pensji należnych pracownikom oraz łamanie praw pracowniczych. Spółka będąca właścicielem radia stała się niewypłacalna wobec kontrahentów oraz pracowników. W 2010 roku dokonano zmian właścicielskich, w wyniku których wszystkie udziały Pawła Kubalskiego w spółce objął Dominik Kubalski. 8 lutego 2011 roku KRRiT wszczęła postępowanie w sprawie odebrania koncesji Radiu HOBBY. KRRiT zarzucała rozgłośni radiowej naruszanie postanowień udzielonej koncesji. 21 maja 2012 roku na wniosek jednego z wierzycieli do spółki wprowadzony został zarząd przymusowy, a 20 czerwca 2012 roku został złożony wniosek o upadłość likwidacyjną spółki Hobby Sp. z o.o..
1 lipca 2015 roku KRRiT umorzyła postępowanie o cofnięcie koncesji Radiu Hobby, jednocześnie wszczynając kolejne. Jej powodem była emitowana na antenie Radia Hobby od 2011 roku audycja przygotowywana przez rosyjskie państwowe Radio Sputnik. Nadawca Radio Hobby poprzez komunikaty odtwarzane przed i po emisji audycji zrzekał się wpływu na treść tejże audycji, co według KRRiT naruszało ustawę o radiofonii i telewizji. W listopadzie 2015 roku KRRiT ostatecznie cofnęła koncesję radia. Decyzję utrzymano w mocy w lipcu 2016, ale we wrześniu nakazano wstrzymanie jej wykonywania, w związku z czym radio kontynuowało nadawanie.
Radio Hobby wysłało do KRRiT informację o planie przedłużenia dziesięcioletniej koncesji zbyt późno (w październiku 2018 roku, moment ten upłynął w listopadzie 2017 roku). co ostatecznie spowodowało zakończenie emisji 18 listopada 2018 roku.
W 2021 roku Naczelny Sąd Administracyjny uchylił decyzję przewodniczącego KRRiT z lipca 2016 roku o cofnięciu koncesji (decyzję wydano prawie trzy lata po terminie końca koncesji).

</doc>
<doc id="1874246" url="https://pl.wikipedia.org/wiki?curid=1874246" title="Czapajewsk">
Czapajewsk

Czapajewsk () – miasto w Rosji, w obwodzie samarskim, nad rzeką Czapajewką dopływem Wołgi.
Powstało wokół zakładów produkujących materiały wybuchowe. Pierwotnie osada nosiła nazwę Iwaszczenkowo. W 1919 otrzymała prawa miejskie jako Trock przemianowane w 1929 roku na Czapajewsk na cześć sowieckiego dowódcy wojskowego Czapajewa.

</doc>
<doc id="1874249" url="https://pl.wikipedia.org/wiki?curid=1874249" title="Biegi narciarskie na Zimowych Igrzyskach Olimpijskich 1994">
Biegi narciarskie na Zimowych Igrzyskach Olimpijskich 1994

Konkurencje biegów narciarskich podczas Zimowych Igrzysk Olimpijskich w 1994 roku zostały przeprowadzone w dniach 13 - 27 lutego 1994 w miejscowości Lillehammer, w głównym mieście igrzysk. W ramach igrzysk zawodniczki i zawodnicy walczyli w pięciu konkurencjach – łącznie rozdanych zostało zatem dziesięć kompletów medali. O medale igrzysk olimpijskich biegacze narciarscy rywalizowali po raz siedemnasty, a biegaczki po raz dwunasty w historii.
Kobiety.
Bieg na 15 km.
Data: 13.02.1994
Bieg na 5 km.
Data: 15.02.1994
Bieg łączony.
Data: 15.-17.02.1994
Sztafeta 4 x 5 km.
Data: 21.02.1994
Bieg na 30 km.
Data: 24.02.1994
Mężczyźni.
Bieg na 30 km.
Data: 17.02.1994
Bieg 10 km.
Data: 17.02.1994
Bieg łączony.
Data: 17.-19.02.1994
Sztafeta 4 x 10 km.
Data: 22.02.1994
Bieg na 50 km.
Data: 27.02.1994

</doc>
<doc id="1874250" url="https://pl.wikipedia.org/wiki?curid=1874250" title="Cued Speech">
Cued Speech



</doc>
<doc id="1874251" url="https://pl.wikipedia.org/wiki?curid=1874251" title="Meripilus">
Meripilus

Meripilus P. Karst. (wachlarzowiec) – rodzaj grzybów z rodziny wachlarzowcowatych ("Meripilaceae"). W Polsce występuje tylko jeden gatunek – wachlarzowiec olbrzymi. 
Systematyka i nazewnictwo.
Pozycja w klasyfikacji według Index Fungorum: "Meripilaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Synonim naukowy "Flabellopilus" Kotl. &amp; Pouzar.
Nazwę polską podał Władysław Wojewoda w 1999 r. W polskim piśmiennictwie mykologicznym rodzaj ten opisywany był też jako żagiew lub flagowiec.
Charakterystyka.
Saprotrofy, grzyby nadrzewne o dużych mięsistych, cienkich i wachlarzowatych owocnikach. Do podłoża przyrastają bokiem.

</doc>
<doc id="1874254" url="https://pl.wikipedia.org/wiki?curid=1874254" title="Meripilaceae">
Meripilaceae



</doc>
<doc id="1874255" url="https://pl.wikipedia.org/wiki?curid=1874255" title="Wyspa Niska">
Wyspa Niska

Wyspa Niska (, ) – wyspa w archipelagu Svalbard, Norwegia, znajdująca się na północny zachód od Ziemi Północno-Wschodniej. Obszar wyspy wynosi około 103.5 km². Wyspa należy do rzadko odwiedzanych.

</doc>
<doc id="1874256" url="https://pl.wikipedia.org/wiki?curid=1874256" title="Makin' Love Is Good for You">
Makin' Love Is Good for You

Makin' Love Is Good for You – studyjny album B. B. Kinga wydany w roku 2000.
Muzycy biorący udział w nagraniu.
Oraz:

</doc>
<doc id="1874259" url="https://pl.wikipedia.org/wiki?curid=1874259" title="Cmentarz wojenny nr 118 – Staszkówka">
Cmentarz wojenny nr 118 – Staszkówka

Cmentarz wojenny nr 118 – Staszkówka – zabytkowy cmentarz z I wojny światowej znajdujący się we wsi Staszkówka w województwie małopolskim, w powiecie gorlickim, w gminie Moszczenica. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W IV okręgu Łużna cmentarzy tych jest 27.
Usytuowany jest na szczycie wzgórza Mentlówka (438 m) w Staszkówce. Ma powierzchnię 3520 m². Pochowanych jest na nim 439 żołnierzy armii niemieckiej, 281 armii austriackiej i 43 rosyjskiej. Na cmentarzu znajduje się 40 mogił masowych, 8 zbiorowych – rzędowych i 209 pojedynczych.
Opis cmentarza.
Projektantem pól grobowych, ogrodzenia oraz twórcą nagrobków był niemiecki sierżant saperów, Anton Müller, pracujący pierwotnie na terenie IV Łużniańskiego Okręgu Cmentarnego, a począwszy od 1917 r. – VI Tarnowskiego. Projektantem pylonów jest rzeźbiarz i medalier niemiecki – prof. Hermann Kurt Hosaeus (1875–1958).
Betonowe nagrobki zwieńczone są żeliwnymi krzyżami, o kształtach odpowiadających armijnej przynależności pochowanych.
Najbardziej reprezentatywną częścią cmentarza jest pomnik centralny złożony z czterech kamiennych, piętnastometrowych pylonów. Do pylonów prowadzi główna alejka cmentarna. Nad dwoma pylonami górują stylizowane miecze. Pierwotnie projekt zakładał istnienie czterech mieczy. Nieobecność tych elementów architektury, podobnie jak brak kamiennego gzymsu okapowego, tablic inskrypcyjnych oraz dwudzielnej nadbudowy wynika z przerwania wszystkich prac budowlanych w przededniu rozpadu monarchii habsburskiej, w październiku 1918 r.
Inspiracje.
Istnieją przynajmniej dwa rozwiązania architektoniczne, do których Hermann Kurt Hosaeus nawiązał przy budowie Cmentarza nr 118. Jednym z nich jest zaprojektowany przez Brunona Schmitza Völkerschlachtdenkmal, wzniesiony w 1913 r. na przedpolach Lipska, dla upamiętnienia setnej rocznicy Bitwy Narodów. Innym rozwiązaniem, które również było dziełem Schmitza, a mogło zainspirować Hoseausa jest Kyffhäuserdenkmal, wzniesiony w latach 1890–1896 u podnóża gór Harzu, wyrażający cześć i uwielbienie, jakie naród niemiecki żywił dla pierwszego cesarza zjednoczonej Rzeszy, Wilhelma I. W odróżnieniu od tych dwóch rozwiązań, cmentarz w Staszkówce nie jest wyłącznie pomnikiem wojennym. Łączy w spójną całość monument z otaczającym go cmentarzem. Takie rozwiązanie określane jest w literaturze fachowej mianem Kriegerdenkmal (niekiedy Kriegerfriedhof).

</doc>
<doc id="1874260" url="https://pl.wikipedia.org/wiki?curid=1874260" title="Uładzimir Uschopczyk">
Uładzimir Uschopczyk

Uładzimir Mikitawicz Uschopczyk (biał. Уладзімір Мікітавіч Усхопчык; ros. Владимир Никитович Усхопчик, "Władimir Nikitowicz Uschopczik", ur. 7 stycznia 1946 w obwodzie rówieńskim, Ukraińska SRR) – radziecki wojskowy, generał Armii Radzieckiej, po rozpadzie ZSRR służący w armii białoruskiej. Dowódca garnizonu wileńskiego w czasie tzw. wydarzeń styczniowych w 1991.
Życiorys.
W 1967 ukończył studia w Wyższej Ogólnowojskowej Szkole Dowódczej w Kijowie. W 1980 został absolwentem Akademii Wojskowej im. Michaiła Frunzego w Moskwie.
Po ukończeniu szkoły oficerskiej służył w Grupie Wojsk Radzieckich w Niemczech na stanowiskach dowódcy plutonu, dowódcy kompanii i szefa sztabu-zastępcy dowódcy batalionu zmechanizowanego. Od 1974 pełnił służbę w Dalekowschodnim Okręgu Wojskowym jako kolejno: szef sztabu-zastępca dowódcy batalionu zmechanizowanego, dowódca batalionu zmechanizowanego oraz szef sztabu-zastępca dowódcy pułku zmechanizowanego.
W 1980 został skierowany do Nadbałtyckiego Okręgu Wojskowego na stanowisko dowódcy pułku zmechanizowanego. W latach 1984–1986 był szefem sztabu i zastępcą dowódcy dywizji. Kolejne dwa lata spędził jako doradca wojskowy sił zbrojnych Demokratycznej Republiki Afganistanu. W styczniu 1989 objął dowództwo dywizji zmechanizowanej w Nadbałtyckim Okręgu Wojskowym.
Pełnił funkcję dowódcy garnizonu wileńskiego. Czas jego służby przypadł na eskalację dążeń niepodległościowych Litwinów, które doprowadziły w ostateczności do wystąpienia litewskiej republiki z ZSRR. 13 stycznia 1991 dowodził operacją wojskową w Wilnie, w czasie której przeprowadzona została m.in. pacyfikacja manifestacji pod wieżą telewizyjną (w wyniku czego śmierć poniosło 14 cywilów). Pod wpływem nacisków opinii międzynarodowej, władze państwowe ZSRR zdecydowały o przerwaniu szturmu, zaś Litwa osiągnęła w kolejnych miesiącach pełną i niekwestionowaną niepodległość. Sam Uschopczyk nigdy oficjalnie nie odmówił swojego poparcia dla przeprowadzonej akcji.
W lipcu 1991 został przeniesiony do Brześcia w Białoruskiej SRR na stanowisko dowódcy dywizji. Po rozpadzie Związku Radzieckiego, podjął służbę w armii białoruskiej, uzyskując stanowisko dowódcy korpusu. 22 maja 2000 został wiceministrem obrony Białorusi. 19 lutego 2004 przeszedł na emeryturę.
Litewska prokuratura postawiła Uschopczykowi zarzuty współudziału w zabójstwach oraz próby dokonania przewrotu wojskowego. Białoruś jednak konsekwentnie odmawiała ekstradycji Uschopczyka. W 2009, podczas wizyty na Litwie, białoruski prezydent Alaksandr Łukaszenka zasugerował możliwość zmiany tego stanu rzeczy, jednak pod koniec roku prokuratura generalna w Mińsku definitywnie odmówiła ekstradycji, tłumacząc, że generał w styczniu 1991 działał zgodnie z konstytucją ZSRR i bronił integralności terytorialnej tego państwa.

</doc>
<doc id="1874262" url="https://pl.wikipedia.org/wiki?curid=1874262" title="St Albans Abbey">
St Albans Abbey



</doc>
<doc id="1874264" url="https://pl.wikipedia.org/wiki?curid=1874264" title="51 Pułk Zmechanizowany">
51 Pułk Zmechanizowany



</doc>
<doc id="1874265" url="https://pl.wikipedia.org/wiki?curid=1874265" title="Jan Chryzostom Bąkowski">
Jan Chryzostom Bąkowski

Jan Chryzostom Bąkowski, w obcych źródłach jako: Bakoski, Bokoski, Bakowski, w Chinach nazywany Tai Weihan (ur. 22 lipca 1672 prawdopodobnie w Wikłowie, zm. w 1731 w Manili) – jezuita, misjonarz. 
Po ukończeniu studiów teologicznych i filozoficznych wyjechał do Lizbony, skąd w 1706 roku udał się na misję do Chin. Pracował w Makau oraz w prowincjach Szantung, Zhejiang, Guangdong i Jiangxi. Od 1726 roku pracował w prowincji Jiangsu, gdzie został uwięziony i odesłany do Kantonu, skąd, nie mogąc pogodzić się z przymusową bezczynnością, wyjechał do Manili, aby prowadzić pracę misyjną wśród Chińczyków mieszkających na Filipinach. Trudy życia misyjnego w Chinach nadwerężyły mu zdrowie; zmarł w Manili w 1731 roku i tu został pochowany.
Zostawił tylko spuściznę epistolarną, częściowo w rękopisie, częściowo drukowaną po polsku, francusku i niemiecku. 

</doc>
<doc id="1874267" url="https://pl.wikipedia.org/wiki?curid=1874267" title="Alfred von Conrad">
Alfred von Conrad

Alfred Anton Robert Conrad, od 1904 roku von Conrad (ur. 13 maja 1852 we Frący, zm. 22 stycznia 1914 w Ospedaletti) – pruski polityk, poseł do sejmu pruskiego, pracownik Kancelarii Rzeszy w Berlinie, prezydent Królewskiej Regencji w Bydgoszczy w latach 1900–1901, nadprezydent prowincji Brandenburgia w latach 1910–1914.
Życiorys.
Urodził się 13 maja 1852 we Frący, ówcześnie leżącej na terytorium Królestwa Prus (obecnie leży w Polsce, w gminie Smętowo Graniczne). Uczęszczał do gimnazjum w Gdańsku, po czym podjął studia prawnicze na uniwersytetach w: Getyndze, Gryfii i Berlinie. Po uzyskaniu w 1875 r. stopnia referendarza sądowego podjął pracę w Wyższym Sądzie Krajowym we Frankfurcie nad Odrą. Wkrótce jednak zrezygnował z kariery sędziowskiej na rzecz pracy w administracji państwowej.
1 października 1875 r. został zatrudniony w Królewskiej Regencji w Gdańsku, w 1884 r. został mianowany landratem powiatu złotowskiego, a w 1895 r. awansował do stopnia tajnego radcy regencyjnego i został mianowany doradcą w Ministerstwie Rolnictwa, Domen i Lasów. Zajmował się sprawami taryf i opłat celnych oraz podatków, uczestniczył w przygotowaniu i opracowaniu umów handlowych. W opinii ówczesnego szefa tego resortu, wyróżniał się gruntowną wiedzą prawną i administracyjną, trafnym osądem sytuacji, a także zręcznością zawodową i taktem, które kwalifikowały go do pełnienia wysokich stanowisk w administracji państwa.
W 1898 r. otrzymał tytuł tajnego wyższego radcy regencyjnego, a w październiku 1899 r., po odejściu Theobalda von Bethmanna-Hollwega, został mianowany na wakujące stanowisko prezydenta Regencji w Bydgoszczy. W uzasadnieniu jego kandydatury wskazano na długoletnią pracę i znajomość zagadnień administracyjnych Prowincji Prusy Zachodnie. Miały one być gwarancją fachowości w zarządzaniu zbliżoną charakterem Regencją w Bydgoszczy, usytuowaną w sąsiedniej Prowincji Poznań.
Alfred von Conrad objął urząd prezydenta Regencji w Bydgoszczy 3 lutego 1900 r. Pozostał na tym stanowisku tylko półtora roku. Jego odejście z Bydgoszczy zbiegło się z awansem na stopień rzeczywistego tajnego wyższego radcy regencyjnego i zatrudnieniem w charakterze doradcy w Kancelarii Rzeszy w Berlinie. Szczególnym wyróżnieniem była nobilitacja nadana w dniu urodzin cesarza, 27 stycznia 1904 r. Szlachectwo nadano również bratu Conrada – Adalbertowi, wówczas landratowi w Grudziądzu, przyszłemu ministrowi rolnictwa.
Z Kancelarii Rzeszy został przeniesiony jako podsekretarz stanu do pruskiego Ministerstwa Rolnictwa, Domen i Lasów. Ostatnim akcentem kariery zawodowej była nominacja na stanowisko nadprezydenta Prowincji Brandenburgia, która miała miejsce 14 lutego 1910 r.
Alfred von Conrad oprócz typowej kariery administracyjnej zaangażował się również w działalność parlamentarną. W latach 1888–1899 był posłem Partii Konserwatywnej, członkiem Izby Reprezentantów sejmu pruskiego w Berlinie.
Zmarł 22 stycznia 1914 r. po długotrwałej chorobie. Zgon nastąpił podczas pobytu w Ospedaletti – niewielkim, kurorcie położonym na włoskiej Riwierze.

</doc>
<doc id="1874268" url="https://pl.wikipedia.org/wiki?curid=1874268" title="14 Pułk Czołgów">
14 Pułk Czołgów



</doc>
<doc id="1874271" url="https://pl.wikipedia.org/wiki?curid=1874271" title="Live in Cook County Jail">
Live in Cook County Jail

Live in Cook County Jail – wydany w roku 1971 koncertowy album B.B. Kinga nagrywany w Cook County Jail, Chicago, Illinois 10 września 1970. Dotarł do 499 pozycji w zestawieniu magazynu Rolling Stone (Lista 500 albumów wszech czasów magazynu Rolling Stone).

</doc>
<doc id="1874273" url="https://pl.wikipedia.org/wiki?curid=1874273" title="The Best of the Early Years">
The Best of the Early Years

The Best of the Early Years – to wydany 29 stycznia 2007 roku kompilacyjny album bluesowego muzyka B.B. Kinga. Zbiór przedstawia najlepsze nagrania bluesmana z lat pięćdziesiątych i sześćdziesiątych.

</doc>
<doc id="1874277" url="https://pl.wikipedia.org/wiki?curid=1874277" title="Perwerzija">
Perwerzija

Perwerzija (ukr. "Перверзія") – trzecia studyjna płyta ukraińskiego zespoły folk rockowego Haydamaky. Dysk był wydany przez wytwórnię Comp Music/EMI 16 grudnia 2005, natomiast prezentacja odbyła się dwa dni wcześniej w kijowskim Warsteiner Pub.
Tytuł płyty został zaczerpnięty z powieści Jurija Andruchowycza o tym samym tytule (polskie wydanie – 2004). Również pierwsza piosenka z albumu – "Kochannia" poświęcona jest Adzie Cytrynie, bohaterce Andruchowyczowskiej "Perwersji".

</doc>
<doc id="1874278" url="https://pl.wikipedia.org/wiki?curid=1874278" title="Piotr Kowalski (malarz)">
Piotr Kowalski (malarz)

Piotr C. Kowalski (ur. 23 czerwca 1951 w Mieszkowie) – polski malarz, profesor zwyczajny.
Życiorys.
Studia w PWSSP w Poznaniu w latach 1973-1978 na Wydziale Malarstwa. W latach 1993-1999 dziekan Wydziału Wychowania Plastycznego (od 1995 roku Wydziału Edukacji Artystycznej) PWSSP, a potem Akademii Sztuk Pięknych w Poznaniu. W latach 1999-2005 Kierownik Katedry Interdyscyplinarnej Wydziału Edukacji Artystycznej. W latach 1981-2001 członek Senatu Akademii Sztuk Pięknych w Poznaniu. Prowadzi Pracownię Malarstwa na macierzystej uczelni. Do 2010 roku profesor w Instytucie Wzornictwa Politechniki Koszalińskiej. Zasiadał w Radzie Programowej TVP Poznań (1994-1998), Galerii Miejskiej Arsenał w Poznaniu i Centrum Sztuki Dziecka w Poznaniu. Mieszka i pracuje w Poznaniu.
Początkowo malował oryginalne instalacje, w których pokrywał otaczające przedmioty farbą wyciskaną wprost z tubki, cykl "Ostro malowane". Później wystawiał blejtramy na permanentne działanie deszczu, słońca i wiatru, przyrodę czyniąc współautorem obrazu. Rezygnując z farb, wypracował własną metodę malarską tworząc obrazy za pomocą owoców, kurzu, dymu, itp. bezpośrednio w naturze, cykl "Żywa natura". Cykl "Obrazy przechodnie" powstał przez położenie płótna bezpośrednio na ziemi (chodniku, bruku ulicznym) i stworzenie śladu na zasadzie frottage'u wykonanego przez przechodniów. 
Wybrane wystawy indywidualne:
Wybrane wystawy zbiorowe:

</doc>
<doc id="1874279" url="https://pl.wikipedia.org/wiki?curid=1874279" title="Incydent nad Mrkonjić Grad">
Incydent nad Mrkonjić Grad

Incydent nad Mrkonjić Grad – mianem tym określa się zestrzelenie w czerwcu 1995, przez serbską obronę przeciwlotniczą, amerykańskiego samolotu F-16, operującego nad Bośnią i Hercegowiną w ramach, prowadzonej pod auspicjami Organizacji Narodów Zjednoczonych, operacji lotniczej NATO Deny Flight.
Zestrzelenie.
W piątek, 2 czerwca 1995 o godz. 13:15 dwa samoloty F-16C-40 z 555. Dywizjonu Myśliwskiego "„Triple Nickel”" 31. Skrzydła Myśliwskiego USAFE wystartowały z bazy lotniczej w Aviano (Włochy) z zadaniem rutynowego patrolu w ramach operacji "Deny Flight" (kontrola respektowania zakazu lotów nad terytorium Bośni i Hercegowiny wprowadzonego przez ONZ w czasie wojny w Jugosławii). Pilotowali je kpt. Scott O’Grady (kod "„Basher 5-2”" – prowadzony) i kpt. Robert G. Wright (kod "„Basher 5-1”" – prowadzący). Przed startem obydwaj piloci zostali poinformowani o warunkach pogodowych i rozpoznanych pozycjach serbskich. O 13:45 znaleźli się nad Bośnią. Zarówno oni, jak i dowództwo operacji nie wiedzieli, że w nocy poprzedzającej lot, Siły Zbrojne Republiki Serbskiej niespodziewanie rozlokowały na południe od 45 równoleżnika (tj. z terenu Serbii właściwej do Północnej Bośni) samobieżne zestawy przeciwlotnicze Kub.
Samoloty patrolowały przestrzeń powietrzną nad Bośnią poruszając się po elipsie opartej o punkty Bihać – Banja Luka – Bosanski Petrovac, lecąc z prędkością poddźwiękową, na wys. 8000 m. O 14:50 system ostrzegawczy F-16 Wrighta zasygnalizował kilkusekundowe namierzanie go wiązką radarową z ziemi. Ponieważ system O’Grady’ego milczał, a fala radiowa mogła pochodzić równie dobrze z jakiegokolwiek innego radaru (nawet lotnictwa cywilnego), po uzyskaniu negatywnej weryfikacji sygnału z "AWACS" obydwaj piloci zignorowali ostrzeżenie. O 15:03 identyczny alarm ostrzegawczy włączył się w samolocie O’Grady’ego. Biorąc pod uwagę wcześniejsze wydarzenia, pilot uznał go za fałszywy. Sześć sekund później system zasygnalizował wejście maszyny w bezpośredni zasięg radaru pocisku samonaprowadzającego. Pilot włączył system zakłócający i rozpoczął manewry unikowe, jednak było za późno. Dwa (a według innych źródeł trzy) serbskie pociski dosięgły amerykańskie samoloty nad miejscowością Mrkonjić Grad (45 km. na pd.-zach. od Banja Luki). Do ostatniej chwili pozostały one niezauważone przez pilotów z powodu niskiego pułapu gęstych chmur. Pierwszy eksplodował pomiędzy amerykańskimi maszynami, a drugi pod kadłubem samolotu O’Grady’ego, rozpoławiając maszynę na dwie części. Ponieważ kokpit ocalał, pilot przeżył i zdążył się katapultować.
Ostrzału dokonały serbskie Kuby. Ich dowódca, pułkownik, którego nazwisko nie zostało nigdy ujawnione, zdawał sobie doskonale sprawę na jakie samoloty poluje i że ich nowoczesne systemy samoobrony są w stanie skutecznie obronić się przed (bądź co bądź przestarzałym) systemem p.lot. produkcji radzieckiej. Zadanie jakie go czekało nie było jednak takie trudne – amerykańskie patrole, latały po mniej więcej tych samych trasach, na dość ograniczonym terytorium. Wiedział, że samoloty państw regionu respektują ograniczenia lotów w przestrzeni powietrznej nałożone przez ONZ, a więc wszelkie maszyny się w niej znajdujące będą należały do NATO. Pierwszy, jeszcze niedokładny sygnał świadczący o obecności Amerykanów w powietrzu otrzymał od szerokopasmowego radaru poszukiwawczego, na który z kolei NATO, przekonane, że w niczym mu nie zagraża, nie zwracało większej uwagi. Po wykryciu ich obecności, Serbowie włączyli na kilka sekund dokładniejszy radar zestawu Kub, po czym go wyłączyli (pierwszy alarm ostrzegawczy w kabinie Wrighta). Jednak czas, w jakim on pracował, pozwolił im uzyskać dane o kierunku, wysokości i prędkości lotu dwóch F-16. Następnie odpalili rakiety „w ciemno”. Po upływie czasu, w jakim pociski musiały osiągnąć pułap amerykańskich myśliwców, włączyli radar ponownie i dopiero wtedy rozpoczęli właściwą procedurę naprowadzania (alarm ostrzegawczy u O’Grady’ego).
Akcja ratunkowa.
Po wylądowaniu O’Grady ukrył się w pobliskim lesie, a po dwóch dniach zaczął nocami przedzierać się na pobliskie wzgórza, celem uzyskania łączności radiowej. Poszukiwany przez Serbów (oddziały paramilitarne Serbów bośniackich), którzy zorganizowali na niego obławę, przetrwał stosując zasady "S.E.R.E" ("Survival, Evasion, Resistance, Escape"). Pomimo że obława (z użyciem śmigłowców) kilkakrotnie przechodziła koło jego kryjówek, był w stanie skutecznie ukrywać się przez kilka dni. Dysponował ratunkowym nadajnikiem radiowym, jednak jego stosunkowo słaby sygnał, w dodatku nadawany z doliny, nie mógł być wykryty przez naziemne radary lotnictwa i marynarki amerykańskiej, ani przez AWACS. Sam O’Grady włączał go tylko na kilka minut, z obawy o wyczerpanie baterii i przed nasłuchem serbskim (który rzeczywiście odbierał kilka razy jego sygnał).
Jego sygnał radiowy został wykryty 8 czerwca o godzinie 2:08 nad ranem przez kpt. Thomasa O. Hanforda (kod "Basher 1-1") z 510. Eskadry Myśliwskiej (należącej do macierzystego 31. dywizjonu O’Grady’ego), który przelatywał nad rejonem zestrzelenia w ramach patrolu strefy zakazu lotów. O 5:30 z okrętu USS „Kearsarge” wystartował zespół ratowniczy (24. Oddział Ekspedycyjny Marines – 43 komandosów na dwóch śmigłowcach "Super Stallion" osłanianych przez dwie Cobry i cztery Harriery). Pomimo wykrycia przez serbską obronę przeciwlotniczą o 6:48 dokonał on udanej ewakuacji O’Grady’ego, po sześciominutowej akcji na ziemi. Pomimo silnego ostrzału przeciwlotniczego nad Serbską Krainą, o 7:29 grupa bez strat wylądowała na USS „Keasarge”.
Skutki.
W następstwie zestrzelenia samolotu, dowództwo NATO radykalnie ograniczyło liczbę lotów nad Bośnią. Ponieważ lokalizacja ruchomych serbskich wyrzutni nie była znana, jedynie kilka samolotów dostało pozwolenie startu i patrolowania terenu i to wyłącznie w ubezpieczeniu samolotów z grupy Wild Weasel. W dniu zestrzelenia, serbskie dowództwo i środki masowego przekazu, poinformowały o śmierci pilota. Pomimo głosów niektórych wyższych dowódców postulujących lotniczy atak odwetowy, ostatecznie NATO nie zdecydowało się na ten krok, z powodu 377 zakładników (żołnierzy sił pokojowych ONZ) ujętych po amerykańskim nalocie na serbskie składy amunicji pod Palami i przetrzymywanych w potencjalnych celach serbskich.
Miesiąc później Serbowie bośniaccy zajęli jedną ze stref bezpieczeństwa ONZ – Srebrenicę i dokonali w niej masakry muzułmańskich mieszkańców. W trakcie ataku lotnictwo NATO nie przeprowadziło żadnej skutecznej kontrakcji przeciwko napastnikom, pomimo próśb dowódcy holenderskich oddziałów ONZ broniących strefy, gdyż dowodzący wszystkimi siłami ONZ w Jugosławii generał Bernard Janvier, wprowadził wcześniej zbyt duże ograniczenia w użyciu lotnictwa, a w krytycznym dniu 10 lipca nie wyraził zgody na bezpośrednie wsparcie lotnicze. Jednak zestrzelenie F-16, obok wcześniejszego zestrzelenia francuskiego samolotu Mirage i dokonanej przez Serbów masakry ludności cywilnej Srebrenicy, stało się powodem zmiany dotychczasowej „miękkiej” taktyki ONZ i NATO w prowadzonej operacji "Deny Flight". 30 sierpnia 1995 roku NATO rozpoczęło bardziej agresywną operację "Deliberate Force". Była ona wymierzona przeciwko oddziałom Serbów bośniackich, którzy atakowali strefy bezpieczeństwa (enklawy) wyznaczone przez ONZ dla ochrony ludności cywilnej, a także w zintegrowany system obrony powietrznej bośniackich Serbów (operacja Deadeye), w wyniku której system ten został całkowicie zniszczony w ciągu 17 dni.
11 lipca 1995, w pięć tygodni po zestrzeleniu, Przewodniczący Kolegium Połączonych Szefów Sztabów gen. Shalikashvili dostarczył Radzie Bezpieczeństwa Narodowego raport, w którym stwierdzał, że na kilka minut przed zestrzeleniem, system wczesnego ostrzegania i namierzania ("AWACS") wykrył obecność SA-6 (kodowe oznaczenie NATO dla Kubów) w bezpośrednim sąsiedztwie obszaru patrolowanego przez amerykańskich pilotów, jednak na skutek „przekłamań w komunikacie głosowym” ostrzeżenie nie zostało przekazane pilotom na czas. Zalecał, aby wszyscy członkowie załóg samolotów biorących udział w walce zostali wyposażeni w urządzenia GPS i radionadajniki satelitarne z zabezpieczonymi częstotliwościami.
Po powrocie do Stanów Zjednoczonych O’Grady został okrzyknięty bohaterem. Znalazł się w centrum uwagi mediów całego świata. W Białym Domu gościł go prezydent Bill Clinton. W 1997 r. opublikował (jako współautor) książkę pt. "Basher Five-Two: The True Story of F-16 Fighter Pilot Captain Scott O’Grady" w której opisywał swoje przeżycia podczas zestrzelenia. W 1998 r. opuścił armię, a w 2007 r. ukończył studia biblijne w "Dallas Theological Seminary". Od 2008 r. jest kuratorem młodocianych przestępców z ramienia gubernatorskiej komisji stanu Teksas.
Wpływy kulturowe.
Z incydentem nad Mrkonjić Grad luźno związana jest fabuła amerykańskiego filmu "Za linią wroga" (ang. "Behind Enemy Lines") z 2001 roku.

</doc>
<doc id="1874287" url="https://pl.wikipedia.org/wiki?curid=1874287" title="Midnight Believer">
Midnight Believer

Midnight Believer – wydany w roku 1978 studyjny album bluesmana B.B. Kinga i zespołu The Crusaders.
Spis utworów.
Wszystkie utwory zostały napisane przez: Will Jennings, Joe Sample, z wyjątkiem wymienionych.

</doc>
<doc id="1874289" url="https://pl.wikipedia.org/wiki?curid=1874289" title="Hydrogenosom">
Hydrogenosom



</doc>
<doc id="1874291" url="https://pl.wikipedia.org/wiki?curid=1874291" title="Smeerenburg">
Smeerenburg

Smeerenburg – dawna osada na wyspie Amsterdam (Amsterdamøya) w północno-zachodniej części Spitsbergenu, założona przez duńskich i holenderskich wielorybników w 1619 roku. Smeerenburg służył jako centrum połowów wielorybów w północnej części archipelagu Svalbard w latach 1619 - 1657. W 1973 roku ruiny Smeerenburg weszły w skład północno-zachodniego parku narodowego Spitsbergenu.

</doc>
<doc id="1874293" url="https://pl.wikipedia.org/wiki?curid=1874293" title="King Size (album B.B. Kinga)">
King Size (album B.B. Kinga)

King Size – dwudziesty czwarty studyjny album wydany przez B.B. Kinga w 1977.

</doc>
<doc id="1874294" url="https://pl.wikipedia.org/wiki?curid=1874294" title="Licking River (dopływ Ohio)">
Licking River (dopływ Ohio)

Licking River – dopływ rzeki Ohio, długości około 515 km w północnozachodnim Kentucky w USA. Rzeka i jej dopływy nawadniają większość powierzchni stanu pomiędzy dorzeczami rzek Kentucky na zachodzie i Big Sandy River na wschodzie.
Pochodzenie nazwy.
Indianie Północnoamerykańscy nazywali tę rzekę "Nepernine", ale gdy Thomas Walker dotarł nad jej brzeg w roku 1750, nazwał ją "Frederick's River". Późniejsza nazwa, nadana przez białych traperów – "Great Salt Lick Creek" – nawiązywała do licznych słonych źródeł w pobliżu rzeki, będących naturalnymi lizawkami dla grubego zwierza. Pochodzenie obecnej nazwy jest niepewne, ale z całą pewnością nawiązuje do nazwy poprzedniej.
Historia.
Liczne ludy tubylcze zamieszkiwały dorzecze Licking River w pewnych sezonach przez co najmniej kilka tysięcy lat, ale europejscy osadnicy nie stwierdzili, by jakieś plemię uważało te obszary za swe stałe tereny łowne. Tajemnicze plemię Melandżenów o jasnej skórze zajmowało skrajny południowy odcinek brzegów rzeki, podobnie jak plemiona Szaunisów i Czirokezów. W hrabstwie Bath nad "Slate Creek" znaleziono ślady znacznie wcześniejszego osadnictwa.
Zarówno dla Indian jak i europejskich traperów rzeka stanowiła ważny szlak komunikacyjny. W XIX wieku stała się często wykorzystywaną drogą handlową.
W roku 1780, podczas amerykańskiej wojny rewolucyjnej, grupa Wirgińczyków pod wodzą George’a Rogersa Clarka zebrała się u ujścia rzeki, by stąd podjąć marsz w górę doliny Little Miami River.
W dwa lata później rzeka była świadkiem bitwy pod Blue Licks. W latach 1803-1894 jej ujścia strzegł fort Newport.
W dzisiejszych czasach rzeka jest wykorzystywana jako tor ćwiczebny przez Młodzieżowy Klub Wioślarski Cincinnati, gdzie zawodnicy przygotowują się do ważnych zawodów. W latach 1998-2008 klub zdobył 11 tytułów mistrzostw USA juniorów.
Bieg rzeki.
Licking River wypływa z Płaskowyżu Cumberland we wschodnim Kentucky, na południowowschodnim krańcu hrabstwa Magoffin. Płynie następnie na północny zachód i silnie meandrując mija miejscowości Salyersville i West Liberty. W hrabstwie Rowan na obszarze Lasów Państwowych im. Daniela Boone'a tworzy obszerny polodowcowy głębokowodny zbiornik "Cave Run Lake". Na północ od zbiornika zasila rzekę Fleming Creek, a niezbyt daleko od ujścia dołączają Północna i Południowa Licking River. Rzeka uchodzi do Ohio naprzeciw miasta Cincinnati, rozdzielając dwa miasta aglomeracji: Covington i Newport.
Flora i fauna.
Rzeka uważana jest przez ekologów za ośrodek unikalnego ekosystemu regionu. Jej dolny bieg to ostoja osiągającej znaczne (do 16 kg) rozmiary lokalnej odmiany szczupaka, zwanego tu "muskellunge", lub "muskie". Rzeka jest bogata także w inne gatunki ryb, jak: karpiowate, czukuczanowate, wiosłonosowate i wiele innych. Żyje tu także ponad 50 gatunków małży, z których 11 jest na wymarciu. Bagna i zarosłe sitowiem brzegi są miejscami lęgowymi lub postojowymi dla ponad 250 gatunków ptaków wędrownych, przybywających tu w niezwykle dużych ilościach. Ochroną wymierających lub zagrożonych gatunków zajmują się rządowe i prywatne agencje ochrony środowiska.
Największy karp w stanie Kentucky ważył 25 kg i został złowiony w Południowej Licking River.
W roku 1984 Pat i Brian Mulloy z Butler, Kentucky złowili suma ważącego 36 kg na głębince rzeki w pobliżu miejscowości Boston. Ryba została złapana na żywca; jest to rekord wędkarski całego stanu.

</doc>
<doc id="1874295" url="https://pl.wikipedia.org/wiki?curid=1874295" title="Sekrety Serca">
Sekrety Serca

Sekrety Serca - miesięcznik należący do gatunku prasy kobiecej, wydawany od maja 1996 r. przez Axel Springer Polska, następnie od 2007 r. przez Marquard Media Polska, obecnie od listopada 2009 r. wydawcą miesięcznika "Sekrety Serca" jest Edipresse Polska 

</doc>
<doc id="1874297" url="https://pl.wikipedia.org/wiki?curid=1874297" title="Wiesław Lewicki">
Wiesław Lewicki

Wiesław Stanisław Lewicki (ur. 2 stycznia 1957 w Gliwicach) – niemiecki działacz polonijny, przewodniczący Kongresu Polonii Niemieckiej w latach 2009–2013. Prowadzi istotną dla Polonii niemieckiej działalność medialną, jest też pomysłodawcą nagrody „Polonicus” dla zasłużonych na rzecz Polonii.
Życiorys.
Ukończył studia na Politechnice Śląskiej, uzyskując dyplom inżyniera ochrony środowiska, po czym pracował m.in. w biurach projektowych, laboratoriach oraz instytucjach naukowych. W 1985 roku wraz z rodziną wyemigrował z Polski do Niemiec. Studiował podyplomowo zarządzanie przedsiębiorstwem w Kolonii, następnie doradztwo ds. ochrony środowiska we Frankfurcie nad Menem oraz marketing europejski w Akwizgranie. Przez 10 lat pracował dla międzynarodowego koncernu, pogłębiając doświadczenie w kierowaniu międzynarodowymi projektami i inwestycjami. W 2000 założył własną firmę doradczą „System Management” w Akwizgranie, którą prowadzi do dziś.
Działalność na rzecz Polonii.
Od 2000 angażuje się w działalność na rzecz kulturalnego ożywienia i politycznego wzmocnienia Polonii. W 2004 założył pismo „Polregio” (ukazuje się w nakładzie 5 tys. egzemplarzy) a następnie klub i stowarzyszenie o tej samej nazwie w Akwizgranie. W grudniu 2007 stowarzyszenie „Polregio” weszło w struktury organizacji dachowej – Kongresu Polonii Niemieckiej, a w 2008 Lewicki został jego wiceprezesem. W styczniu 2009 objął obowiązki prezesa Kongresu, zaś w styczniu 2010 – przewodniczącego Konwentu Organizacji Polskich w Niemczech. Z tytułu pełnionych funkcji bierze udział w pracach Europejskiej Unii Wspólnot Polonijnych.
Działalność kulturalna Wiesława Lewickiego obejmuje organizację imprez kulturalnych w regionie Moza-Ren, aktywność redaktorską na portalach internetowych Polonii niemieckiej oraz publikację czasopism polonijnych. Odnośnie do tych pierwszych, szczególną popularnością cieszyła się w latach 2008–2010 impreza cykliczna „Polregionale” dla uczczenia Dnia Polonii, odbywająca się w Akwizgranie. Jest redaktorem niemieckich serwisów polonijnych (m.in. www.polregio.eu, www.kongres.de, www.konwent.de). Sam pisze również felietony i komentarze dotyczące bieżących wydarzeń w Polsce i w Europie. W 2009 z jego inicjatywy po raz pierwszy przyznano nagrodę „Polonicus” dla zasłużonych na rzecz Polonii.
Odznaczenia.
Za wybitne zasługi w działalności na rzecz Polonii w Niemczech został odznaczony Odznaką Honorową "Bene Merito" (2012), Krzyżem Oficerskim Orderu Zasługi Rzeczypospolitej Polskiej (2015) oraz Krzyżem Zasługi na Wstędze Orderu Zasługi Republiki Federalnej Niemiec (2022).

</doc>
<doc id="1874298" url="https://pl.wikipedia.org/wiki?curid=1874298" title="Live in Japan (album B.B. Kinga)">
Live in Japan (album B.B. Kinga)

Live in Japan – koncertowy album bluesmana B.B. Kinga, nagrany w Tokio 4 i 7 marca 1971 roku, a wydany w 1999 roku.

</doc>
<doc id="1874299" url="https://pl.wikipedia.org/wiki?curid=1874299" title="Maja Anic">
Maja Anic



</doc>
<doc id="1874300" url="https://pl.wikipedia.org/wiki?curid=1874300" title="Sonja Keserac">
Sonja Keserac



</doc>
<doc id="1874304" url="https://pl.wikipedia.org/wiki?curid=1874304" title="Keratynocyt">
Keratynocyt

Keratynocyty – komórki naskórka pochodzenia ektodermalnego biorące udział w procesie keratynizacji. 
Keratynocyty w naskórku układają w kilka warstw:
Łączą się ściśle za pomocą desmosomów, a komórki warstwy podstawnej przytwierdzone są do błony podstawnej za pomocą hemidesmosomów.
W warstwie podstawnej znajdują się komórki macierzyste naskórka, dzięki którym zachodzi jego odnowa. Keratynocyty ulegające różnicowaniu stopniowo przesuwają się ku powierzchni naskórka i tworząc ostatecznie warstwę zrogowaciałą na powierzchni. Cykl tej migracji wynosi ok. 30 dni.
Komórki słabo zróżnicowanych keratynocytów odznaczają się znaczną aktywnością metaboliczną.
Produkują białka nieenzymatyczne: lamininę, fibronektynę, kolagen typu IV, proteoglikany oraz enzymy: kolagenazę, i transglutaminazę K. Specyficznymi produktami keratynocytów są białka mające swój udział w keratynizacji, takie jak: cytokeratyny, profilagryny, SPR, lorykryny i inwolukryny. Produkt keratynocyta – acyloglukozyloceramid stanowi o nieprzepuszczalności naskórka dla wody, co ma znaczenie w ochronie przed jej utratą przez organizm.

</doc>
<doc id="1874306" url="https://pl.wikipedia.org/wiki?curid=1874306" title="Wyspa Amsterdam">
Wyspa Amsterdam

Wyspa Amsterdam (norw. "Amsterdamøya", ang. "Amsterdam Island") – mała bezludna wyspa na północny zachód od Spitsbergenu, wchodząca w skład norweskiego archipelagu Svalbard, Powierzchnia wyspy wynosi około 19 km², a jej nazwa "Amsterdam" została nadana najprawdopodobniej przez holenderskich wielorybników, którzy byli częstymi gośćmi w pobliskiej osadzie Smeerenburg. Obecnie wyspa wchodzi w skład Rezerwatu przyrody Spitsbergenu.

</doc>
<doc id="1874308" url="https://pl.wikipedia.org/wiki?curid=1874308" title="Józef Antoni Beaupré">
Józef Antoni Beaupré

Józef Antoni Beaupré (ur. 10 maja 1800 r. we wsi Gwoźdźce w pow. kołomyjskim, zm. 21 sierpnia 1872 r. w Krzemieńcu) – polski lekarz, przyjaciel Juliusza Słowackiego. 
Ukończył w 1824 roku Liceum Krzemienieckie i w 1829 roku wydział medyczny Uniwersytetu Wileńskiego. 
Za działalność patriotyczną był dwukrotnie zsyłany - pierwszy raz w 1831 roku do Kurska, drugi raz w 1839 roku za udział w sprzysiężeniu Konarskiego do Tobolska, a stąd do kopalń nerczyńskich. Jako pierwszy wprowadził podobno nieznaną dotąd na Syberii uprawę pszenicy. Po amnestii w 1857 roku osiadł w Krzemieńcu. 
Jego rękopiśmienny pamiętnik, jak również korespondencja, znajdowały się w posiadaniu rodziny. 
Jego synem był Antoni Beaupré (1860–1937), dziennikarz.

</doc>
<doc id="1874313" url="https://pl.wikipedia.org/wiki?curid=1874313" title="Marawirok">
Marawirok

Marawirok () – organiczny związek chemiczny będący silnym, selektywnym, wolno oddysocjowującym inhibitorem receptora CCR5 dla chemokin, przeznaczony do leczenia chorych zakażonych wirusem HIV-1. Marawirok należy do nowej grupy leków przeciwretrowirusowych – inhibitorów wejścia. Jest skuteczny jedynie w wypadku zakażenia wirusem HIV-1 wykazującym tzw. CCR5-tropizm, czyli takim, który wykorzystuje receptor CCR5 podczas wnikania do komórki. Nie wykazano, by marawirok indukował oporność na inne leki stosowane w leczeniu zakażeń HIV.
Historia.
Marawirok został wynaleziony przez firmę Pfizer w trakcie szeroko zakrojonych poszukiwań substancji małocząsteczkowych będących tzw. inhibitorami wejścia. Jako że struktura CCR5 nie była wtedy znana, przebadano tysiące związków chemicznych w poszukiwaniu tych, które mogły być inhibitorami CCR5. Spośród znalezionych substancji, do dalszych badań wybrano jedną – UK-107543. Zsyntetyzowano niemal 1000 analogów UK-107543 oraz przebadano je pod kątem siły inhibicji oraz własności farmakologicznych i farmakokinetycznych. Substancją o najlepszych właściwościach okazał się marawirok.
Mechanizm działania.
Na powierzchni wirusa HIV znajdują się dwie glikoproteiny: gp120 i gp41. Każda z nich składa się z 3 podjednostek. Wniknięcie wirusa do komórki inicjowane jest przez połączenie gp120 z receptorem CD4 znajdującym się na powierzchni limfocytów. Powoduje to zmianę konformacji białka gp120, dzięki czemu możliwe jest jego połączenie z receptorem CCR5. Prowadzi to z kolei do zmiany konformacyjnej białka gp41, co umożliwia hydrofobowej domenie odpowiedzialnej za fuzję wirusa z komórką gospodarza penetrację błony komórkowej. Dzieje się tak w wyniku powstawania specyficznego „harpunu” białkowego, składającego się z sześciu spiralnych podjednostek powiązanych ze sobą mostkami disiarczkowymi. Ów „harpun” powoduje utworzenie w błonie komórkowej porów, przez które wirus wnika do komórki. Marawirok, łącząc się z CCR5, powoduje zmianę jego konformacji, co uniemożliwia łączenie się białka gp120 z tym receptorem i, tym samym, blokuje wnikanie wirusa do makrofaga. Inhibicja tego receptora nie pozwala również na przekazywanie sygnałów zapalnych przez cytokiny i inne związki o charakterze chemotaktycznym. Marawirok, stosowany łącznie z innymi lekami przeciwretrowirusowymi, powoduje znaczące zwiększenie skuteczności terapii, mierzone ilością kopii wirusowego RNA/mm³ krwi oraz liczbą leukocytów CD4+.
Oporność.
Marawirok jest aktywny jedynie wobec wirusów CCR5-tropowych. Badania "in vitro" wskazują, że wirusy wykazujące CCR4-tropizm lub tropizm podwójny nie są wrażliwe na lek. W badaniach na hodowlach komórkowych stwierdzono, że wirusy HIV-1 oporne na nukleozydowe inhibitory odwrotnej transkryptazy, nienukleozydowe inhibitory odwrotnej transkryptazy, inhibitory proteazy oraz enfuwirtyd są wrażliwe na marawirok, natomiast te wirusy, które cechowała oporność na marawirok, były wciąż wrażliwe na enfuwirtyd i sakwinawir.Oporność na lek wiąże się ze zmianą tropizmu (przejście na CCR4-tropizm lub tropizm podwójny) lub też z opornością fenotypową. Oporność genotypowa nie została jednoznacznie określona. Wśród chorych, którzy nie odpowiedzieli na leczenie marawirokiem w próbach klinicznych MOTIVATE 1 i MOTIVATE 2, stwierdzono:
Przeprowadzone analizy wskazują na to, że przerwanie podawania marawiroku powoduje przejście zmienionych tropowo wirusów z powrotem na CCR5-tropizm.
Badania kliniczne.
Skuteczność marawiroku (w połączeniu z innymi lekami przeciwretrowirusowymi), wyrażona jako wpływ na poziom RNA wirusa w osoczu oraz liczbę komórek CD4+, była badana na 1076 zakażonych w dwóch trwających badaniach wieloośrodkowych, randomizowanych, z podwójnie ślepą próbą – MOTIVATE 1 i MOTIVATE 2. Do badania zakwalifikowano chorych zakażonych wirusem HIV-1 CCR5-tropowym, co potwierdzono testem "Monogram Trofile Assay". Chorzy ci byli wcześniej leczeni co najmniej 3 różnymi lekami przeciwretrowirusowymi lub wykazywali oporność na co najmniej jeden lek z tej grupy. Pacjentów przypisano w sposób losowy w stosunku 2:2:1 do trzech poniższych grup:
Dane zbiorcze z obu badań (MOTIVATE 1 i MOTIVATE 2) przedstawiają się następująco:
Synteza chemiczna.
Synteza chemiczna marawiroku rozpoczyna się od zabezpieczenia atomu azotu w bicyklicznej aminie. Otrzymany związek jest następnie przekształcany w oksym, który poddaje się redukcji do aminy pierwsząrzędowej wobec sodu w alkoholu. Następnie, tak otrzymaną aminę poddaje się szeregowi reakcji chemicznych, mających na celu utworzenie pierścienia triazolowego. Najpierw przeprowadza się acylację aminy chlorkiem kwasowym – pochodną kwasu izomasłowego, otrzymując układ izobutyloamidu, który w reakcji z POCl3 ulega przemianie w chlorową pochodną odpowiedniej iminy. Pochodna ta reaguje z acetylohydrazyną, a tak otrzymany związek ogrzewa się w środowisku kwaśnym otrzymując pierścień triazolowy. Substancję tę redukuje się wodorem, a następnie poddaje reakcji kondensacji ze zredukowaną wcześniej do postaci aldehydu estrową pochodną quasi-dipeptydu, otrzymując tym samym marawirok.
Farmakokinetyka.
Marawirok szybko wchłania się z przewodu pokarmowego, osiągając w ciągu ok. 2 h maksymalne stężenie we krwi. Pokarm zmniejsza Cmax o 33%, jednak nie jest to istotne klinicznie. Lek wiąże się z białkami osocza w około 76%, głównie z albuminami i kwaśną α1-glikoproteiną. Marawirok jest częściowo metabolizowany w wątrobie przy udziale CYP3A4 i wydalany z kałem (76%) i moczem (20%), głównie w postaci niezmetabolizowanej. Okres półtrwania wynosi 13,2 h. Marawirok jest również substratem P-glikoproteiny.
Wskazania.
Marawirok jest wskazany, w połączeniu z innymi lekami przeciwretrowirusowymi, w leczeniu dorosłych pacjentów zakażonych wirusem HIV-1 CCR5-tropowym, którzy byli wcześniej poddawani leczeniu przeciwretrowirusowemu.
Interakcje.
Jako że marawirok jest substratem izoenzymu CYP3A4 cytochromu P-450, wchodzi w interakcje z lekami mającymi powinowactwo do tego izoenzymu. Dawkę marawiroku należy zwiększyć w przypadku łącznego podawania z efawirenzem i ryfampicyną. Dawkę leku należy zmniejszyć, gdy podawane są jednocześnie następujące substancje:
Nie zaleca się stosowania preparatów z dziurawca w trakcie leczenia marawirokiem, gdyż obniżają jego stężenie we krwi.
Działania niepożądane.
Do najczęściej występujących działań niepożądanych należą:
Znacznie rzadziej wystąpić mogą:
W pojedynczych przypadkach donoszono o wystąpieniu:
Istnieją obawy co do długoterminowych skutków blokowania receptora CCR5, gdyż jego funkcja u osób zdrowych nie jest w pełni poznana.
Dawkowanie.
Marawirok podaje się dwa razy dziennie w standardowej dawce 300 mg. Dawkę tę należy zmniejszyć do 150 mg w przypadku jednoczesnego stosowania leków będących silnymi inhibitorami izoenzymu CYP3A4. Zwiększenie dawki do 600 mg następuje w przypadku jednoczesnego zażywania silnych induktorów CYP3A4. Nie ma konieczności modyfikacji dawki przy niewydolności nerek, niemniej jednak:
Ze względu na skąpe dane, u pacjentów z niewydolnością wątroby konieczne może być indywidualne ustalanie dawek.
Przedawkowanie.
Największą przyjętą dawką marawiroku było 1200 mg. Jedynym zaobserwowanym objawem przedawkowania było niedociśnienie ortostatyczne. Nie ma swoistej odtrutki – stosuje się leczenie podtrzymujące. Należy zadbać o to, by pacjent leżał na plecach, a także monitorować EKG, ciśnienie krwi oraz inne parametry życiowe. Można zastosować płukanie żołądka, a także podać węgiel aktywowany. Ze względu na duży stopień wiązania marawiroku z białkami osocza, skutecznym postępowaniem w przypadku przedawkowania może być hemodializa.

</doc>
<doc id="1874314" url="https://pl.wikipedia.org/wiki?curid=1874314" title="Aleksander Bednawski">
Aleksander Bednawski

Aleksander Bednawski (ur. 20 listopada 1813 w Hulczach, zm. 14 lipca 1901 w San Francisco) – uczestnik powstania listopadowego, publicysta.
Do szkół uczęszczał w Szczebrzeszynie. W powstaniu listopadowym, za okazaną odwagę dosłużył się stopnia oficerskiego. Po upadku powstania zbiegł do Galicji, ale wydany Rosjanom został w 1838 roku wcielony do wojska rosyjskiego na Kaukazie. Stamtąd zbiegł początkowo do Turcji, gdzie przez czas pewien był zastępcą dyrektora założonej przez Michała Czajkowskiego kolonii polskiej w Adampolu, a następnie w 1845 roku do Francji, gdzie pracował przy budowie kanałów i kolei.
W 1851 roku, wskutek szykan za szerzenie przez niego radykalnych poglądów, wyemigrował do Stanów Zjednoczonych. Początkowo pracował na terenie tego kraju i Kanady przy budowie kolei, a od 1862 roku był geometrą w urzędzie katastralnym w Cincinnati. Powodowany tęsknotą do kraju, wrócił w 1869 roku do Europy, ale nie mogąc znaleźć tu stanowiska wyemigrował ponownie do USA, gdzie przyjął obywatelstwo i mieszkał kolejno w Cincinnati, Chicago i San Francisco.
W czasie pobytu na emigracji współpracował z tamtejszymi dziennikami polskimi oraz czasopismami w kraju. Napisał między innymi: „Wspomnienia historyczne”, „Wyprawa na Sybir”,” Ostatnie chwile szpiega” (Chicago 1873), „Kalifornia” („Wędrowiec”, 1883, nr 1057 i 1060).

</doc>
<doc id="1874318" url="https://pl.wikipedia.org/wiki?curid=1874318" title="Abeløya">
Abeløya

Abeløya – wyspa w archipelagu Svalbard na Morzu Barentsa, wchodząca w skład Ziemi Króla Karola. Powierzchnia wyspy wynosi 13,2 km². Wyspa jest niezamieszkana.

</doc>
<doc id="1874319" url="https://pl.wikipedia.org/wiki?curid=1874319" title="Misecznicowce">
Misecznicowce

Misecznicowce ("Lecanorales" Nannf.) – rząd grzybów znajdujący się w klasie miseczniaków ("Lecanoromycetes").

</doc>
<doc id="1874321" url="https://pl.wikipedia.org/wiki?curid=1874321" title="SFERIA S.A.">
SFERIA S.A.



</doc>
<doc id="1874324" url="https://pl.wikipedia.org/wiki?curid=1874324" title="Polkomtel SA">
Polkomtel SA



</doc>
<doc id="1874325" url="https://pl.wikipedia.org/wiki?curid=1874325" title="PTK Centertel Sp. z o.o.">
PTK Centertel Sp. z o.o.



</doc>
<doc id="1874327" url="https://pl.wikipedia.org/wiki?curid=1874327" title="Telefonia Dialog SA">
Telefonia Dialog SA



</doc>
<doc id="1874328" url="https://pl.wikipedia.org/wiki?curid=1874328" title="Telekomunikacja Polska SA">
Telekomunikacja Polska SA



</doc>
<doc id="1874337" url="https://pl.wikipedia.org/wiki?curid=1874337" title="Eastenders">
Eastenders



</doc>
<doc id="1874338" url="https://pl.wikipedia.org/wiki?curid=1874338" title="Miriam Neureuther">
Miriam Neureuther

Miriam Neureuther z d. Gössner (ur. 21 czerwca 1990 w Garmisch-Partenkirchen) – niemiecka biathlonistka oraz biegaczka narciarska, dwukrotna mistrzyni świata w biathlonie, srebrna medalistka igrzysk olimpijskich oraz mistrzostw świata w biegach narciarskich.
Kariera.
Po raz pierwszy na arenie międzynarodowej pojawiła się w 2007 roku, startując na olimpijskim festiwalu młodzieży Europy w Jace. Zdobyła tam srebrny medal w biegu pościgowym. Na rozgrywanych rok później biathlonowych mistrzostwach świata juniorów w Ruhpolding zwyciężyła w sztafecie, a podczas mistrzostw świata juniorów w Canmore w 2009 roku wygrała bieg pościgowym, w sprincie była druga, a w sztafecie zajęła trzecie miejsce. W tym samym roku wzięła udział w Mistrzostwach Świata w Narciarstwie Klasycznym 2009 w Libercu, gdzie zajęła 19. miejsce w biegu na 10 km techniką dowolną, a wspólnie z Katrin Zeller, Evi Sachenbacher-Stehle i Claudią Nystad wywalczyła srebrny medal w sztafecie.
W Pucharze Świata w biegach narciarskich zaedebiutowała 7 marca 2009 roku w Lahti, zajmując 15. miejsce w sprincie stylem dowolnym. Nigdy nie stanęła na podium indywidualnych zawodów tego cyklu, jednak 7 marca 2010 roku w Lahti wraz z koleżnakami była druga w sztafecie. Najlepsze wyniki osiągnęła w sezonie 2009/2010, kiedy zajęła 52. miejsce w klasyfikacji generalnej. W 2010 roku wystartowała w biegach na igrzyskach olimpijskich w Vancouver. Razem z Zeller, Sachenbacher-Stehle i Nystad wywalczyła srebrny medal w sztafecie, a w biegu na 10 km stylem dowolnym zajęła 21. miejsce.
W zawodach Pucharu Świata w biathlonie zadebiutowała 2 grudnia 2009 roku w Östersund, zajmując 73. miejsce w biegu indywidualnym. Pierwsze punkty wywalczyła rok później, 1 grudnia 2010 roku w tej samej miejscowości, kiedy zajęła 39. miejsce w biegu indywidualnym. Na podium zawodów tego cyklu po raz pierwszy stanęła dwa dni później, kończąc rywalizację w sprincie na drugiej pozycji. Rozdzieliła tam Kaisę Mäkäräinen z Finlandii i Darję Domraczewą z Białorusi. W kolejnych startach jeszcze dziewięć razy stawała na podium, odnosząc przy tym trzy zwycięstwa: 15 grudnia 2012 roku w Pokljuce wygrała bieg pościgowy, a 5 stycznia 2013 roku w Oberhofie i 11 stycznia 2013 roku w Ruhpolding zwyciężała w sprintach. Najlepsze wyniki osiągnęła w sezonie 2012/2013, kiedy zajęła 9. miejsce w klasyfikacji generalnej i trzecie w klasyfikacji sprintu.
Podczas mistrzostw świata w Chanty-Mansyjsku w 2011 roku, wspólnie z Andreą Henkel, Tiną Bachmann i Magdaleną Neuner zdobyła złoty medal w sztafecie. Wynik ten Niemki w tym samym składzie powtórzyły na rozgrywanych rok później mistrzostwach świata w Ruhpolding. Była też między innymi szósta w sprincie i biegu masowym na mistrzostwach świata w Novym Měscie w 2013 roku. Nigdy nie wystąpiła w biathlonie na igrzyskach olimpijskich.
Jej mężem jest niemiecki narciarz alpejski Felix Neureuther. Mają dwójkę dzieci: córkę Matyldę (ur. 2018) i syna Leo (ur. 2020).

</doc>
<doc id="1874339" url="https://pl.wikipedia.org/wiki?curid=1874339" title="Hanna Erikson">
Hanna Erikson

Hanna Erikson z d. Brodin (ur. 2 czerwca 1990 w Örebro) – szwedzka biegaczka narciarska, siedmiokrotna medalistka mistrzostw świata juniorów.
Kariera.
Po raz pierwszy na arenie międzynarodowej Hanna Eriksson pojawiła się 9 grudnia 2006 roku, podczas zawodów FIS Race w szwedzkim Idre. Zajęła tam dziesiąte miejsce w biegu na 7,5 km techniką klasyczną. Dwa lata później wystartowała na Mistrzostwach Świata Juniorów w Malles Venosta, gdzie wywalczyła srebrny medal w sztafecie. Rok później, na Mistrzostwach Świata Juniorów w Praz de Lys – Sommand zdobyła srebrne medale w sztafecie i sprincie techniką klasyczną, a w biegu łączonym na 10 km była trzecia. Miesiąc później, 18 marca 2009 roku w Sztokholmie zadebiutowała w Pucharze Świata, zajmując 44. miejsce w sprincie stylem klasycznym. Wystartowała także w trzech pozostałych etapach Finału PŚ w sezonie 2008/2009. Punktów jednak nie zdobyła i nie została uwzględniona w klasyfikacji generalnej. Na Mistrzostwach Świata w Libercu najlepszy wynik osiągnęła w biegu na 10 km techniką klasyczną, w którym zajęła 38. miejsce.
Na początku sezonu 2009/2010 po raz pierwszy zdobyła pucharowe punkty. Miało to miejsce 19 grudnia 2009 roku w słoweńskiej miejscowości Rogla, gdzie była jedenasta w sprincie klasykiem. Wzięła także udział w czwartej edycji Tour de Ski, jednak nie ukończyła rywalizacji. W pozostałej części sezonu kilkakrotnie punktowała i w efekcie uplasowała się na 56. pozycji w klasyfikacji generalnej. Na Mistrzostwach Świata Juniorów w Hinterzarten w 2010 roku zdobyła złoty medal w sprincie techniką dowolną oraz brązowe w sztafecie i biegu na 5 km stylem klasycznym. Pierwsze podium Pucharu Świata wywalczyła 23 stycznia 2011 roku w Otepää, gdzie była druga w sprincie klasykiem. W sezonie 2010/2011 punktowała jeszcze dwukrotnie, w obu przypadkach zajmując miejsca w pierwszej dziesiątce zawodów. W klasyfikacji generalnej zajęła tym razem 39. miejsce. Podczas Mistrzostw Świata w Oslo w 2011 roku wystąpiła tylko w sprincie techniką dowolną, zajmując dziesiąte miejsce.

</doc>
<doc id="1874340" url="https://pl.wikipedia.org/wiki?curid=1874340" title="Loris Frasnelli">
Loris Frasnelli

Loris Frasnelli (ur. 22 lutego 1979 w Trydencie) – włoski biegacz narciarski.
Osiągnięcia.
Puchar Świata.
Miejsca na podium.
Frasnelli nigdy nie stał na podium indywidualnych zawodów Pucharu Świata.

</doc>
<doc id="1874341" url="https://pl.wikipedia.org/wiki?curid=1874341" title="Teodor Peterson">
Teodor Peterson

Teodor Anders Peterson (ur. 1 maja 1988 r. w Umeå) – szwedzki biegacz narciarski, dwukrotny medalista olimpijski, zdobywca małej kryształowej kuli w klasyfikacji sprinterskiej w sezonie 2011/2012.
Kariera.
Po raz pierwszy na arenie międzynarodowej Peterson pokazał się 27 listopada 2004 roku w szwedzkiej miejscowości Bruksvallarna, gdzie w zawodach FIS Race w sprincie techniką klasyczną zajął 57. miejsce. W 2006 roku został wicemistrzem Szwecji juniorów w biegu na 15 km i sprincie techniką klasyczną. W lutym 2008 roku wystartował na Mistrzostwach Świata Juniorów w Malles Venosta, gdzie wraz z kolegami z reprezentacji zajął 13. miejsce w sztafecie. W swoim najlepszym indywidualnym starcie, w biegu na 10 km klasykiem, zajął 31. miejsce.
W Pucharze Świata zadebiutował 7 marca 2009 roku w fińskim Lahti, gdzie zajął 16. miejsce w sprincie techniką dowolną. Wywalczył tym samym swoje pierwsze punkty PŚ. W tym sezonie wystartował jeszcze trzykrotnie, ale punktów już nie zdobył i w klasyfikacji generalnej sezonu 2008/2009 zajął 98. miejsce. W sezonie 2009/2010 punktował sześciokrotnie, startując głównie w zawodach sprinterskich. Najlepszy wynik osiągnął 6 lutego 2010 roku w kanadyjskim Canmore, gdzie był szósty w sprincie stylem klasycznym. Już kilkanaście dni później wystąpił na igrzyskach olimpijskich w Vancouver. Zajął tam 11. miejsce w sprincie stylem klasycznym oraz 15. miejsce w sprincie drużynowym. W klasyfikacji generalnej zajął 36. miejsce, a w klasyfikacji sprinterskiej był dwunasty.
W sezonie 2010/2011 wystartował tylko pięć razy. Punkty zdobył tylko dwukrotnie: 15 stycznia w Libercu był dwunasty w sprincie stylem dowolnym, a 23 stycznia 2011 roku w Otepää był szósty w sprincie stylem klasycznym. W sprincie techniką dowolną wystartował także na mistrzostwach świata w Oslo, gdzie zajął szesnaste miejsce. W klasyfikacji końcowej tego sezonu zajął 82. pozycję. Najlepsze wyniki osiągnął w sezonie 2011/2012, w którym czterokrotnie stawał na podium, w 2 lutego 2012 roku w Moskwie odniósł pierwsze w karierze zwycięstwo. W klasyfikacji generalnej zajął 12. miejsce, a w klasyfikacji sprinterskiej był najlepszy.
Po sezonie 2019/2020 zakończył karierę.

</doc>
<doc id="1874342" url="https://pl.wikipedia.org/wiki?curid=1874342" title="Iwan Ałypow">
Iwan Ałypow

Iwan Władimirowicz Ałypow (ros. Иван Владимирович Алыпов, ur. 19 kwietnia 1982 w Swierdłowsku) – rosyjski biegacz narciarski. Jego największym sukcesem jest brązowy medal w sprincie drużynowym techniką klasyczną wywalczony wraz z Wasilijem Roczewem podczas igrzysk olimpijskich w Turynie. Na tych samych igrzyskach zajął 6. miejsce w sztafecie 4x10 km oraz 28. miejsce w sprincie techniką dowolną. Jego najlepszym indywidualnym wynikiem na mistrzostwach świata jest 34. miejsce w sprincie stylem dowolnym podczas mistrzostw w Sapporo w 2007 r. Najlepsze wyniki w Pucharze Świata osiągnął w sezonie 2005/2006, kiedy to zajął 35. miejsce w klasyfikacji generalnej.

</doc>
<doc id="1874343" url="https://pl.wikipedia.org/wiki?curid=1874343" title="Tantryzm hinduistyczny w Bengalu">
Tantryzm hinduistyczny w Bengalu

Tantryzm hinduistyczny w Bengalu (ang. "Hindu Tantra of Bengal") – hinduistyczne nurty i szkoły tantryzmu obecne dawniej lub obecnie na obszarach zwanych Bengal Zachodni i Bengal Wschodni.
Typy dróg religijnych.
Obecne w tantryzmie hinduistycznym aćary to:
Tradycje bengalskie.
Joga tantryczna.
Joga tantryczna (ang. Tatric Yoga) – joga w ujęciu klasycznych tekstów tantryzmu ("Tantraśastra") popularnych w Bengalu, zawiera w sobie dwie grupy:
Wewnątrz samadhijogi wyróżnia się dalej sześć kolejnych pododmian:
Znaczenie.
Motywy hinduistyczne obecne są szeroko w literaturze bengalskiej. Najpopularniejsze tantryczne wątki to:

</doc>
<doc id="1874344" url="https://pl.wikipedia.org/wiki?curid=1874344" title="Lekkoatletyka na Letnich Igrzyskach Olimpijskich 1904 – trójbój lekkoatletyczny">
Lekkoatletyka na Letnich Igrzyskach Olimpijskich 1904 – trójbój lekkoatletyczny

Trójbój lekkoatletyczny podczas igrzysk olimpijskich w 1904 w Saint Louis rozegrano 1 i 2 lipca 1904 na stadionie Francis Field należącym do Washington University. Konkurencja ta jest zaliczana zarówno do lekkoatletycznych, jak i gimnastycznych. Zawody odbyły się w ramach "International Turners' Championship", a więc rywalizacji gimnastycznej i startowali w niej specjaliści tej dyscypliny. Trójbój składał się jednak z konkurencji lekkoatletycznych: skoku w dal, pchnięcia kulą oraz biegu na 100 jardów.
Wyniki trójboju lekkoatletycznego wraz z rezultatami trójboju gimnastycznego (ćwiczenia na drążku, poręczach i koniu) składały się na klasyfikację w indywidualnym wieloboju gimnastycznym. Startowało 118 zawodników z 4 państw.
Wyniki.
Wynik ostateczny był sumą punktów otrzymanych za poszczególne konkurencje. Punktacja w skoku w dal wyglądała następująco: za skok długości 18 stóp przyznawano 10 punktów, a po 1/10 punktu było przyznawane lub odejmowane za 1/10 stopy powyżej lub poniżej tej odległości. W pchnięciu kulą 10 punktów otrzymywał zawodnik za odległość 30 stóp, a po 1/10 punktu było przyznawane lub odejmowane za 1/5 stopy powyżej lub poniżej tej odległości. W biegu czas 11,0 sekund dawał 10 punktów, a za każde 0,2 s powyżej lub poniżej tego wyniku odejmowano lub dodawano 1 punkt.

</doc>
<doc id="1874346" url="https://pl.wikipedia.org/wiki?curid=1874346" title="Majthuna">
Majthuna



</doc>
<doc id="1874347" url="https://pl.wikipedia.org/wiki?curid=1874347" title="Simen Østensen">
Simen Østensen

Simen Håkon Østensen (ur. 4 sierpnia 1984 w Bærum) – norweski biegacz narciarski.
Kariera.
Po raz pierwszy na arenie międzynarodowej Simen Østensen pojawił się 30 listopada 2002 roku podczas zawodów FIS Race w Gålå. Zajął wtedy 22. miejsce w sprincie techniką klasyczną. W lutym 2004 roku wystąpił na mistrzostwach świata w Stryn, gdzie był między innymi piąty w sztafecie i jedenasty na dystansie 30 km stylem klasycznym. W Pucharze Świata zadebiutował 12 marca 2005 roku w Oslo, kiedy nie ukończył biegu na 50 km klasykiem. Pierwsze pucharowe punkty zdobył blisko dwa lata później - 31 grudnia 2006 roku w Monachium zajął 7. miejsce w sprincie stylem dowolnym. Bieg ten był zarazem pierwszym etapem pierwszej edycji Tour de Ski. Cały ten cykl Norweg ukończył na trzecim miejscu w klasyfikacji generalnej, pomimo iż nie stanął na podium żadnego z etapów. Wyprzedzili go jedynie Niemiec Tobias Angerer oraz Rosjanin Aleksandr Legkow. W sezonie 2006/2007 punktował jeszcze kilkakrotnie i ostatecznie zajął 11. pozycję w klasyfikacji generalnej. W lutym 2007 roku wystartował w biegu łączonym na 30 km podczas mistrzostw świata w Sapporo, ale nie ukończył rywalizacji. W kolejnych sezonach jeszcze trzykrotnie startował w Tour de Ski, ale ani razu nie uplasował się w czołowej dziesiątce w klasyfikacji końcowej. Od sezonu 2008/2009 zaczął częściej startować w serii FIS Marathon Cup. Pierwszy sukces osiągnął w 2010 roku zajmując trzecie miejsce za swym rodakiem Andersem Auklandem i Czechrm Stanislavem Řezáčem w największym norweskim maratonie - Birkebeinerrennet. W sezonie 2010/2011 był drugi we włoskim La Sgambeda i trzeci w estońskim Tartu Maraton, a w 2013 roku zwyciężył w tym ostatnim biegu.

</doc>
<doc id="1874349" url="https://pl.wikipedia.org/wiki?curid=1874349" title="Girardinus metallicus">
Girardinus metallicus



</doc>
<doc id="1874350" url="https://pl.wikipedia.org/wiki?curid=1874350" title="Żyrardynka metaliczna">
Żyrardynka metaliczna



</doc>
<doc id="1874351" url="https://pl.wikipedia.org/wiki?curid=1874351" title="Żyworódka metaliczna">
Żyworódka metaliczna



</doc>
<doc id="1874352" url="https://pl.wikipedia.org/wiki?curid=1874352" title="Dušan Kožíšek">
Dušan Kožíšek

Dušan Kožíšek (ur. 25 kwietnia 1983 w Jilemnicach) – czeski biegacz narciarski, dwukrotny medalista mistrzostw świata.
Kariera.
Na początkowym etapie kariery uprawiał kombinację norweską. W dyscyplinie tej startował między innymi w mistrzostwach świata juniorów w Karpaczu w 2001 (38. pozycja w biegu indywidualnym – Gundersen K-85/10 km) i zawodach z cyklu Alpen Cup.
W biegach narciarskich Dušan Kožíšek po raz pierwszy pojawił się na arenie międzynarodowej 9 lutego 2002 roku w zawodach FIS Race w Jabloncu nad Nisou, gdzie zajął 42. miejsce w biegu na 10 km techniką klasyczną. W lutym 2003 roku wystąpił na mistrzostwach świata juniorów w Sollefteå, gdzie zajął 33. miejsce w biegu na 30 km stylem dowolnym, a w sprincie był dziewiętnasty. Były to jego jedyne starty na mistrzostwach świata w tej kategorii wiekowej.
W Pucharze Świata zadebiutował 25 października 2003 roku w Düsseldorfie, zajmując 63. miejsce w sprincie techniką dowolną. Pierwsze pucharowe punkty wywalczył nieco ponad rok później, 27 listopada 2004 roku w Ruce, gdzie zajął 30. miejsce w biegu na 15 km stylem dowolnym. Pierwszy i jak dotąd jedyny raz na podium zawodów pucharowych stanął 15 stycznia 2011 roku w Libercu, zajmując trzecie miejsce w sprincie stylem dowolnym. W zawodach tych wyprzedzili go jedynie Norweg Ola Vigen Hattestad oraz Włoch Federico Pellegrino. Kilkakrotnie startował w zawodach Tour de Ski, ale tylko raz zdołał go ukończyć - w pierwszej edycji cyklu zajął 48. miejsce w klasyfikacji końcowej. Najlepsze wyniki w Pucharze Świata osiągał w sezonie 2010/2011, kiedy to zajął 49. miejsce w klasyfikacji generalnej.
Podczas mistrzostw świata w Oberstdorfie w 2005 roku wspólnie z Martinem Koukalem zdobył brązowy medal w sprincie drużynowym stylem dowolnym. W tej samej konkurencji, razem z Milanem Šperlem trzecie miejsce zajął również na mistrzostwach świata w Sapporo w 2007 roku. Na tych samych mistrzostwach osiągnął swój najlepszy indywidualny wynik, zajmując szesnaste miejsce w sprincie techniką klasyczną. W 2006 roku wystartował na igrzyskach olimpijskich w Turynie, gdzie był dziewiąty w sztafecie, dziewiąty w sprincie drużynowym, a w sprincie indywidualnym stylem dowolnym zajął 22. miejsce. Na rozgrywanych cztery lata później igrzyskach w Vancouver zajął szóste miejsce w sprincie drużynowym i 35. w indywidualnym. W 2014 roku brał udział igrzyskach olimpijskich w Soczi, zajmując ósme miejsce w sztafecie i 41. miejsce w sprincie stylem dowolnym.
Po zakończeniu czynnej kariery został trenerem.

</doc>
<doc id="1874353" url="https://pl.wikipedia.org/wiki?curid=1874353" title="Dusan Kozisek">
Dusan Kozisek



</doc>
<doc id="1874355" url="https://pl.wikipedia.org/wiki?curid=1874355" title="Tim Tscharnke">
Tim Tscharnke

Tim Tscharnke (ur. 13 grudnia 1989 w Weißenfels) – niemiecki biegacz narciarski, wicemistrz olimpijski i trzykrotny medalista mistrzostw świata juniorów.
Kariera.
Wraz z Axelem Teichmannem zdobył srebrny medal w sprincie drużynowym techniką dowolną na igrzyskach olimpijskich w Vancouver. Wywalczył także brązowy medal w biegu na 10 km stylem klasycznym i srebrny w sztafecie na mistrzostwach świata juniorów w Malles Venosta. Ponadto podczas mistrzostw świata juniorów w Praz de Lys – Sommand zdobył kolejny srebrny medal w sztafecie. W 2011 roku wystąpił na mistrzostwach świata w Oslo, gdzie w sprincie drużynowym w parze z Jensem Filbrichem zajął czwarte miejsce w sprincie drużynowym. Niemcy przegrali walkę o brązowy medal z ekipą Rosji w składzie: Aleksandr Panżynski i Nikita Kriukow o zaledwie 0.4 sekundy. W Pucharze Świata zadebiutował 14 lutego 2009 roku w Valdidentro, zajmując 54. miejsce w biegu na 15 km klasykiem. Pierwsze punkty wywalczył 9 miesięcy później - 21 listopada 2009 roku w Beitostølen zajął 21. miejsce na dystansie 15 km stylem dowolnym. W pierwszej połowie sezonu 2012/2013 Niemiec po raz pierwszy w karierze stanął na podium zawodów Pucharu Świata i od razu zwyciężył - 13 grudnia 2012 roku w kanadyjskim Canmore był najlepszy w biegu na 15 km techniką klasyczną.

</doc>
<doc id="1874356" url="https://pl.wikipedia.org/wiki?curid=1874356" title="Jelena Kołomina">
Jelena Kołomina

Jelena Władimirowna Kołomina (ros Елена Владимировна Коломина, ur. 24 stycznia 1981 w Leninogorsku) – kazachska biegaczka narciarska.
Kariera.
Po raz pierwszy na arenie międzynarodowej Jelena Kołomina pojawiła się w styczniu 1998 roku, podczas mistrzostw świata juniorów w Pontresinie, gdzie zajęła 20. miejsce w biegu na 5 km techniką dowolną, a w biegu na 15 km stylem klasycznym była dwunasta. Najlepszy wynik w tej kategorii wiekowej osiągnęła dwa lata później, na mistrzostwach świata juniorów w Štrbskim Plesie, zajmując piąte miejsce w biegu na 15 km stylem klasycznym.
W Pucharze Świata zadebiutowała 8 grudnia 2000 roku w Santa Caterina, zajmując 42. miejsce w biegu na 10 km stylem dowolnym. Pierwsze pucharowe punkty wywalczyła dopiero 12 lutego 2005 roku w Reit im Winkl, kiedy zajęła 25. miejsce w biegu na 10 km stylem dowolnym. W sezonie 2004/2005 punktowała jeszcze tylko raz, ale wyniku z Reit im Winkl nie poprawiła i w klasyfikacji generalnej zajęła ostatecznie 87. miejsce. Jak dotąd najlepsze wyniki w Pucharze Świata osiągnęła w sezonie 2009/2010, który ukończyła na 30. pozycji. W zawodach pucharowych najbliżej podium była 17 grudnia 2005 roku w Canmore, gdzie była siódma w biegu na 15 km stylem klasycznym.
Najlepsze wyniki na dużej imprezie międzynarodowej osiągnęła w 2003 roku, kiedy na mistrzostwach świata w Val di Fiemme była czwarta w sztafecie. W startach indywidualnych najlepiej wypadła podczas mistrzostw świata w Oslo w 2011 roku, gdzie na dystansie 10 km techniką klasyczną była dwudziesta. Jej największym sukcesem olimpijskim jest zajęcie dziewiątego miejsca w sprincie drużynowym stylem klasycznym podczas igrzysk olimpijskich w Turynie w 2006 roku. Taki sam wynik osiągnęła w sztafecie cztery lata później, na igrzyskach olimpijskich w Vancouver.

</doc>
<doc id="1874357" url="https://pl.wikipedia.org/wiki?curid=1874357" title="Kitasato Shibasaburo">
Kitasato Shibasaburo



</doc>
<doc id="1874359" url="https://pl.wikipedia.org/wiki?curid=1874359" title="Taihei Kato">
Taihei Kato



</doc>
<doc id="1874360" url="https://pl.wikipedia.org/wiki?curid=1874360" title="Gruszeccy herbu Lubicz">
Gruszeccy herbu Lubicz

Gruszeccy herbu Lubicz – staropolski ród wywodzący się z Małopolski, z dawnego województwa lubelskiego, którego nazwisko pochodzi od wsi Gruszka koło Lublina, którą wraz z innymi Władysław II Jagiełło nadał ok. 1411 w nagrodę zasług rycerskich protoplaście tej rodziny Maciejowi – chorążemu koronnemu.
Historia.
Byli właścicielami m.in. dóbr Wierciszów i Bychawka w województwie lubelskim. Jedna z linii rodu osiedliła się w Rosji w czasie pierwszej Dymitriady. Niektórzy członkowie rodu Gruszeckich nadal mieszkają na terenie Rosji.

</doc>
<doc id="1874361" url="https://pl.wikipedia.org/wiki?curid=1874361" title="Grupa Pancerna M Leonessa">
Grupa Pancerna M Leonessa

Grupa Pancerna M "Leonessa" (wł. "Gruppo Corazzato M "Leonessa"") – jednostka wojskowa Sił Zbrojnych RSI pod koniec II wojny światowej
Historia.
Grupa została sformowana w Montichiari pod koniec września 1943 r. na bazie Divisione Corazzata Legionaria "Centauro". Wchodziła w skład Republikańskiej Gwardii Narodowej (GNR). Liczyła początkowo ponad 800 żołnierzy. Na jej czele stanął ppłk Ferdinando Tesi. Na początku wyposażenie grupy w sprzęt pancerny było słabe, w związku z czym ppłk F. Tesi objeżdżał całe terytorium Włoskiej Republiki Socjalnej (RSI) w jego poszukiwaniu. W poł. października nowym dowódcą został ppłk Swich Priamo. W styczniu 1944 r. przeprowadzono reorganizację grupy. Napłynęli nowi ochotnicy, dzięki czemu zwiększyła się jej liczebność. 1 lutego tego roku włoscy pancerniacy uczestniczyli w uroczystej paradzie ulicami Bresci. 1 marca grupę przeniesiono do Turynu w celu wzmocnienia sił podległych dowództwu prowincjonalnemu GNR na obszar Piemontu. Nadal przybywali ochotnicy, a także uzyskano nowy sprzęt pancerny i artyleryjski. W rezultacie sformowano cztery nowe kompanie, zgrupowane w Comando-Distaccamento di Milano, dwa pododdziały remontowe i wzmocniony Batalion "M" Venezia Giulia. Grupa podjęła walkę z partyzantami, którzy podchodzili pod sam Turyn i atakowali konwoje jeżdzące autostradą do Mediolanu. W lipcu działała w Apeninach w rejonie Parma-Piacenza-Val Trebbia. W sierpniu przeniesiono ją do Doliny d'Aosta. Pod koniec grudnia grupę przemianowano na Gruppo Corazzato M "Leonessa". Ataki bombowe aliantów w marcu i kwietniu 1945 r. na szyby naftowe w rejonie Mediolanu, które doprowadziły do ich zniszczenia, spowodowały faktyczne unieruchomienie sprzętu pancernego grupy. 5 maja w rejonie Strambino Romano włoscy pancerniacy poddali się wojskom alianckim.
Linki zewnętrzne.
Historia Grupy Pancernej M "Leonessa" (jęz. włoski)

</doc>
<doc id="1874362" url="https://pl.wikipedia.org/wiki?curid=1874362" title="Naga panćami">
Naga panćami



</doc>
<doc id="1874366" url="https://pl.wikipedia.org/wiki?curid=1874366" title="Pandan wonny">
Pandan wonny

Pandan wonny, pandanowiec wonny, pochutnik wonny ("Pandanus odorifer") – gatunek roślin z rodziny pandanowatych ("Pandanaceae") o formie niskiego drzewa. Występuje w Azji południowo-wschodniej, gdzie nazywany jest "Ketaka" (sanskryt), "Kija" (bengali), "Mudu keyiya" (syngaleski) i "Mengkuang Laut" (malajski). Występuje wzdłuż wybrzeży morskich, dochodząc do plaż.
Morfologia.
Niskie drzewo osiągające 6 m wysokości o kandelabrowym pokroju. Z dolnej części pnia wyrastają szczudłowate korzenie powietrzne. Liście utrzymują się cały rok, są długie (ok. 1 m), zielone, szablaste. Kwiaty męskie i żeńskie wyrastają na różnych roślinach (dwupienność) w kolbowatych kwiatostanach. Owocostany ze zrośniętych pestkowców zawierają jadalne nasiona. Są one oleiste i mają orzechowy smak.
Zastosowanie.
Ze względu na silny aromat wszystkich części rośliny, stosowana jest ona do odświeżania powietrza, a owoce także w przetwórstwie perfumeryjnym i spożywczym.
Znaczenie w hinduizmie.
Ponieważ krzew ten służy często za schronienie wężom w Bengalu Zachodnim, w hinduizmie bengalskim krzew jest czczony jako miejsce narodzin bogini Manasy – patronki węży. Jedno z jej imion (Ketaki) pochodzi nazwy tego krzewu.

</doc>
<doc id="1874367" url="https://pl.wikipedia.org/wiki?curid=1874367" title="Sohyo">
Sohyo



</doc>
<doc id="1874368" url="https://pl.wikipedia.org/wiki?curid=1874368" title="Pandanus odoratus">
Pandanus odoratus



</doc>
<doc id="1874369" url="https://pl.wikipedia.org/wiki?curid=1874369" title="1 Dywizja Przeciwlotnicza i Przeciwpancerna „Etna”">
1 Dywizja Przeciwlotnicza i Przeciwpancerna „Etna”

1 Dywizja Przeciwlotnicza i Przeciwpancerna „Etna” (wł. "1 Divisione Contraerea e Controcarro "Etna"") – jednostka wojskowa Sił Zbrojnych RSI pod koniec II wojny światowej.
Dywizja została utworzona pod koniec sierpnia 1944 r. w Bresci na żądanie Niemców, którzy chcieli wzmocnić obronę przeciwlotniczą terytorium Włoskiej Republiki Socjalnej (RSI). Początkowo zostało ono odrzucone przez komendanta Narodowej Gwardii Republikańskiej (GNR) gen. Renato Ricciego, z powodu czego został on zdymisjonowany. Szef sztabu GNR gen. Niccolò Nicchiarelli zaakceptował sformowanie dywizji. Na jej czele stanął we wrześniu gen. Giuseppe Volante. Dywizja wchodziła w skład GNR. Liczyła ok. 7 tys. żołnierzy. Pełniła zadania przeciwlotnicze i antyspadochronowe (zwalczanie nieprzyjacielskich zrzutów spadochronowych). Podzielono ją na dwie części: jedna została rozmieszczona wzdłuż rzek Sesia i Agogna w Piemoncie, zaś drugą w rejonie Ferrara-Mantova-Rawenna w Lombardii. Na pocz. stycznia 1945 r. w wyniku ataku samolotu alianckiego zginął gen. G. Volante. Dowództwo przejął gen. Giovanni Bocchio. Dywizja poddała się wojskom alianckim w pierwszych dniach maja w rejonie Castellazzo Novarese.

</doc>
<doc id="1874371" url="https://pl.wikipedia.org/wiki?curid=1874371" title="Karl Schmidt-Rottluff">
Karl Schmidt-Rottluff

Karl Schmidt-Rottluff (ur. 1 grudnia 1884 w Rottluff (obecnie dzielnica miasta Chemnitz), zm. 10 sierpnia 1976 w Berlinie, właściwie "Karl Schmidt") – niemiecki malarz i grafik, uważany za klasyka modernizmu i przedstawiciela ekspresjonizmu.
Życiorys.
Karl Schmidt urodził się w miejscowości Rottluff koło Chemnitz w Saksonii. W roku 1905 przybrał nazwisko Schmidt-Rottluff.
W latach 1905-1906 studiował architekturę na Politechnice Drezdeńskiej.
7 czerwca 1905 drezdeńscy studenci architektury Karl Schmidt-Rottluff, Ernst Ludwig Kirchner, Fritz Bleyl i Erich Heckel założyli grupę artystyczną "Die Brücke" (Most) która istniała do roku 1913.
W listopadzie tegoż roku odbyła się pierwsza wystawa prac członków grupy. W roku 1907 historyczka sztuki Rosa Schapire poprosiła o przyjęcie do grupy w charakterze członka nieaktywnego. Schmidt-Rottluff namalował w latach 1911 i 1919 dwa jej portrety.
Schmidt-Rottluff uczestniczył 1910 w wystawie grupy „Berliner Secession”, w roku 1912 w drugiej wystawie monachijskiej grupy „Błękitny Jeździec” (Der Blaue Reiter) i w kolońskiej wystawie „Sonderbundu” (Szczególnego Związku Zachodnioniemieckich Miłośników Sztuki i Artystów).
W roku 1914 został Schmidt-Rottluff przyjęty na członka „Neue Sezession”, która zorganizowała mu pierwszą wystawę indywidualną.
Powołany do wojska, walczył na frontach litewskim i rosyjskim 1915-1918.
1918 poślubił Emy Frisch.
Wczesne dzieła Schmidt-Rottluffa wykazują wpływy impresjonizmu.
Po przeprowadzce do Berlina 1911 w jego malarstwie pojawiły się formy geometryczne, które po roku 1923 zaczęły ustępować płynnym formom okrągłym.
W roku 1931 został wybrany na członka Pruskiej Akademii Sztuki, w roku 1933 pozbawiony członkostwa. Jego twórczość została 1936 uznana za „sztukę zdegenerowaną”. W roku 1937 608 jego dzieł zostało skonfiskowanych w muzeach Niemiec, 25 z nich pokazano na Wystawie sztuki zdegenerowanej. 20 marca 1939 wiele jego dzieł zostało spalonych na dziedzińcu berlińskiej straży pożarnej. W roku 1941 został obłożony zakazem twórczości malarskiej. Wtedy wyjechał z Berlina do Rottluff. W roku 1943 jego berlińska pracownia została zbombardowana.
1947 Schmidt-Rottluff został powołany na profesora Akademii Sztuk Pięknych w Berlinie-Charlottenburgu. W dniu 80. urodzin w roku 1964 Schmidt-Rottluff zaproponował stworzenie w Berlinie muzeum Die Brücke. Założył fundację Emy i Karla Schmidt-Rottluffów, której przekazał wiele swoich dzieł. Także Erich Heckel wzbogacił zbiory muzeum, które zostało otwarte 15 września 1967 w Berlinie-Zehlendorf.
Część dzieł Schmidt-Rottluffa znajduje się też w zbiorach muzeum miasta Chemnitz.
W 2019 r. kanclerz Niemiec Angela Merkel zdecydowała o usunięciu jego prac z urzędu kanclerskiego z powodu antysemickich wypowiedzi zawartych w jego prywatnej korespondencji.

</doc>
<doc id="1874372" url="https://pl.wikipedia.org/wiki?curid=1874372" title="Euphorbia neriifolia">
Euphorbia neriifolia

Euphorbia neriifolia (nazwy indyjskie: "sidź, snuti, Manasa gach, Manasasji") – gatunek roślin z rodziny wilczomleczowatych. Pochodzi z Azji (Chiny, Indie. Malezja) i Nowej Gwinei.
Morfologia.
Kwiaty o płatkach koloru żółtego lub czerwonego.
Zastosowanie.
Sok w postaci białawej gorzkiej cieczy, uważany jest w Bengalu za lekarstwo przeciwko jadom węży.

</doc>
<doc id="1874373" url="https://pl.wikipedia.org/wiki?curid=1874373" title="Wysłouch">
Wysłouch



</doc>
<doc id="1874378" url="https://pl.wikipedia.org/wiki?curid=1874378" title="Ludwik Gumplowicz">
Ludwik Gumplowicz

Ludwik Gumplowicz (ur. 9 marca 1838 w Krakowie, zm. 19 sierpnia 1909 w Grazu) – polski socjolog i prawnik.
Rodzina i środowisko.
Dzieciństwo i młodość Ludwika upłynęły w Krakowie, który po powstaniu listopadowym stał się głównym centrum organizacji konspiracyjnych. Rozwijało się w nim, gdzie indziej stłumione, życie polityczne oraz kształtowały się nowe postawy młodego pokolenia, chociaż życie gospodarcze miasta słabło. Krwawe wydarzenia rzezi galicyjskiej pogłębiły przepaść międzystanową wewnątrz kraju i nienawiść do Austrii. Polityka germanizacyjna, która, jak mówił sam Gumplowicz, była „jednym z tych rysów charakterystycznych, które ciągną się przez całe dzieje Austrii jak czerwona nić”, rozpoczęta w 1796 roku, przerwana dzięki powstaniu Wolnego Miasta, nasiliła się po 1846 roku. Równocześnie za życia Gumplowicza dokonała się wielka metamorfoza Krakowa i mieszkańców. Dorastało pokolenie zbuntowane przeciwko stosunkom panującym we wszystkich dziedzinach życia miasta i kraju. Pojawiły się nowe prądy społeczne i polityczne.
Matka Ludwika pochodziła z asymilującej się inteligenckiej rodziny żydowskiej. Jego ojciec – Abraham, był zwolennikiem i jednym z najbardziej czynnych aktywistów rozwijających program asymilacji Żydów. W 1862 roku jego dom stał się jedną z placówek przedpowstańczej akcji konspiracyjnej. Dwóch jego starszych synów brało czynny udział w walkach powstańczych. Sam Abraham został mężem zaufania Rządu Narodowego i wraz z innymi postępowymi Żydami zajął się organizacją werbunku, zbiórką pieniędzy, propagandą i służbą sanitarną. Działalność społeczna ojca zaciążyła na zainteresowaniach młodego Ludwika i poniekąd wprowadziła go w problematykę społeczno-polityczną środowisk żydowskich oraz całego kraju.
Ludwik przeszedł na kalwinizm, z jednej strony dla podkreślenia ostatecznej asymilacji, z drugiej by uniknąć antysemickiej dyskryminacji w pracy naukowej. Jego żoną była Franciszka z Goldmanów. Synami Ludwika byli Władysław Gumplowicz, działacz różnych partii socjalistycznych, profesor Wolnej Wszechnicy Polskiej i wykładowca tajnych kompletów nauczania oraz Maksymilian Ernest Gumplowicz, działacz polonijny w Austrii, historyk, pierwszy lektor języka polskiego na Uniwersytecie Wiedeńskim.
Życiorys.
Ludwik Gumplowicz w 1857 roku wstąpił na wydział prawa Uniwersytetu Krakowskiego. Czwarty rok studiów odbył w Wiedniu, po czym wrócił do Krakowa, gdzie w 1864 r. uzyskał doktorat. Poza prawem interesował się historią i wówczas „raczkującymi” naukami społecznymi. Pierwsze swoje prace poświęcił historii prawa i ustroju społecznego dawnej Polski. Prace te cechował m.in. silny duch antyklerykalizmu. Działalność publicystyczną rozpoczął już w 1861 roku artykułami ogłoszonymi w lwowskim „Dzienniku Literackim” i warszawskiej „Jutrzence”. W Krakowie opublikował w 1867 r. pracę historyczną pt. "Prawodawstwo polskie względem Żydów".
W 1868 roku, na podstawie swoich pierwszych rozpraw historycznych, zabiegał o uzyskanie habilitacji. Jednak ze względu na silny antyklerykalizm jego rozpraw uznano, że kandydat nie daje „gwarancji obiektywności badań”. Wrogi stosunek autora do kleru i kościoła katolickiego wywołał ogólne zgorszenie recenzentów. W efekcie tylko na tej kwestii skupiono krytykę jego prac, zupełnie nie analizując innych jego poglądów. Skutecznie też przeszkodzono mu w zatrudnieniu i prowadzeniu wykładów na uniwersytecie. Przez kolejnych kilka lat Ludwik Gumplowicz zajmował się praktyką notarialną i pracą publicystyczną. Był redaktorem i właścicielem krakowskiego „Kraju”. Po upadku pisma w 1874 roku wyjechał do Grazu (Austria), gdzie w 1876 roku otrzymał stanowisko docenta, a później, w 1882 r. profesora. Wykładał i pisał po niemiecku. W tym czasie ukazały się jego podstawowe prace: „Rasse und Staat” (1875), „Philosophisches Staatsrecht” (1877), „Rechtsstaat und Sozialismus” (1881), „Der Rassenkampf” (1882), „Grundriss der Soziologie” (1885), „Soziologie und Politik” (1892), „Geschichte der Staatstheorien” (1905), „Allgemeines Staatsrecht” (1907), „Sozialphilosophie im Umriss” (1909).
Pobyt w Grazu był okresem najbardziej twórczym w jego biografii. Całą swą energię poświęcił socjologii, nowej dziedzinie nauki, której stał się współtwórcą. Jako pierwszy polski socjolog zajął się badaniem problematyki mniejszości etnicznych. Ze względu na jego teorię walki i rasy, bardzo często, jakże niesłusznie, zarzucano mu rasizm.
Jednocześnie wiele czasu zabierały mu wykłady prawa państwowego i administracyjnego, prowadzone w nowatorskim ujęciu przez 30 lat. Osiągnięcia naukowe, których wyrazem było tłumaczenie wielu jego dzieł na kilka języków obcych, nie dały Gumplowiczowi pełnej satysfakcji. W Grazu, do końca życia, czuł się wygnańcem. Oto co pisał do Romualda Hubego: „Niczego więcej nie pragnąłbym, jak znowu wrócić do kraju i poświęcić się tym pracom, które od młodości ukochałem”.
Fakt, iż prawie cała aktywność naukowa Gumplowicza przypadła na okres jego pobytu w Grazu stał się podstawą fałszywego poglądu, iż był on uczonym austriackim. Przeczy temu choćby wyżej cytowany jego list do Haubego. Pomimo pozornej asymilacji, kariera naukowa Gumplowicza na obczyźnie nie była łatwa. Nie uznający kompromisów pionier dyscypliny, która w Austrii i Niemczech jeszcze nie znalazła uznania, wciąż był narażony na nieżyczliwość i ataki kolegów, prawników wychowanych na klasycznych teoriach państwa i prawa.
Dopiero w 1892 uzyskał tytuł profesora zwyczajnego w zakresie prawa państwowego. Od 1908 roku był na emeryturze z tytułem profesora honorowego. Do Polski nigdy nie powrócił. W 1909 roku zdiagnozowano u niego raka języka, a lekarze określili stan jego zdrowia jako beznadziejny. W wieku 71 lat, wraz z żoną, która zapadła na nieoperacyjną zaćmę i straciła wzrok, popełnił samobójstwo zażywając cyjanek potasu. Ich ciała pochowano na cmentarzu ewangelickim w Wiedniu.
Gumplowicz uznawany jest przede wszystkim za socjologa. Był jednym z pionierów socjologii i w sposób istotny przyczynił się do rozwoju tej nauki. Z wykształcenia i zainteresowania był teoretykiem państwa i prawa. „System socjologii” uczonego, jest w dużej mierze podstawą jego teorii państwa. Ludwik Gumplowicz otwiera długi poczet przedstawicieli tzw. szkół socjologicznych w nauce o państwie i prawie.
Przegląd teorii i poglądów.
Socjologizm.
Był przedstawicielem socjologizmu. Uwydatniał swoistość nauk społecznych i praw rządzących społeczeństwami. Uważał (w przeciwieństwie do Herberta Spencera), że nie da się wyodrębnić praw społecznych z innych dziedzin nauki (np. na podstawie praw fizjologicznych).
Dominujący w jego koncepcji był również naturalizm. Uważał, że zadaniem socjologii jest wykrywanie przyrodniczych praw życia społecznego.
Podstawą metodologii powinna być indukcja i przechodzenie od poszczególnych faktów do ogólników (stąd w jego socjologii podstawą jest przejście od faktu społecznego do skomplikowanych procesów zachodzących w społeczeństwach). Twierdził, że podczas badań socjologicznych należy odrzucić abstrakcję zaś naukowo ujmować tylko to, co rzeczywiste.
Istnieje zasadnicza różnica pomiędzy filozofią historii a socjologią. Pierwsza z nauk próbuje ogarnąć dzieje ludzkie jako całość, druga skupia się na wybranym okresie, badając zachodzące wówczas zjawiska społeczne. Socjologia nie bada jednostek. Zadaniem socjologii jest poznawanie praw społecznych, czyli praw naturalnych działających w społeczeństwie.
Istotą praw społecznych jest ich powtarzalność bez względu na czas i miejsce. Istotą procesów społecznych jest wzajemne oddziaływanie grup poprzez wpływ społeczny. Wpływ społeczny to wpływ jednej grupy na drugą i przeciwdziałanie, czyli wprawianie w ruch stosunków pomiędzy grupami.
Podmiotem badań socjologii są żywioły społeczne (rasy, grupy). Jednostki podejmują działania tylko jako członkowie konkretnych grup społecznych – wynika to z tzw. egoizmu społecznego, czyli ze świadomego i podświadomego działania jednostki na rzecz całej grupy. Aby takie zjawisko zaistniało, jednostka musi się utożsamić z grupą (jak mówi Gumplowicz, jednostka musi "umiłować grupę"). Ma tutaj zastosowanie zasada zgodnie z którą im silniejsza jest więź emocjonalna jednostki z daną grupą, tym bardziej ta jednostka będzie odczuwać wrogość i ksenofobię wobec innych grup i jednostek do nich należących.
Gumplowicz za podstawowe błędy popełniane w socjologii uznał:
Zjawiska występujące w rzeczywistości dzielił na:
Gumplowicz zauważał także istnienie zjawisk społeczno-duchowych – czyli takich, które powstają pod wpływem żywiołów społecznych i zbiorowości społecznych, obejmujących sfery:
Wyróżniał cztery rodzaje procesów naturalnych:
Teoria konfliktu, pojęcie walki i rasy.
Socjologiczne poglądy Gumplowicza opierały się na dwóch założeniach filozoficznych. Po pierwsze na monizmie, który dla Gumplowicza był bardziej metodą interpretacji zjawisk niż teorią ontologiczną. Zmuszał on jednak autora, do opowiedzenia się po stronie materializmu. Drugim założeniem był determinizm, który sprowadzał się do przekonania, że wszystkie zjawiska we wszechświecie, choć tworzą rozmaite grupy, podlegają jednym i tym samym prawom ogólnego rozwoju. Naczelnym prawem kierującym zarówno całokształtem zjawisk, jak i decydującym o wewnętrznych procesach każdej grupy jest ewolucjonizm, z którego odrzucał jednak teorie „pierwszej pary” ludzkiej i „praojczyzny” ludzkości. Jego teza głosi, że rozwój społeczny nie przechodził drogi od jedności do wielości, ale odwrotnie, od wielości do jedności, poprzez powstawanie coraz szerszych grup społecznych.
Poligenizm.
Poligenizm zaprzecza twierdzeniu, iż ludzkość rozdzieliła się wychodząc ze wspólnej kolebki. Gumplowicz miał pogląd odmienny; uważał, że ze starć pierwotnych, zupełnie sobie obcych hord, powstawały coraz większe i coraz bardziej złożone społeczności. Motorem rozwoju są wzajemne starcia grup. Podbój i różnoplemienność pozostają w ścisłej korelacji. „W pierwotnych czasach, kiedy ród ludzki składał się z niezliczonej ilości różnorodnych plemion i szczepów, bezustannie toczyły się walki między tymi oddzielnymi grupami, mające za rezultat związki przymusowe różnorodnych żywiołów w ustroje państwowe”. Hipotezę poligenizmu uważał za niezbędną do wyjaśnienia historii formowania się państw.
Gumplowicz twierdził, że zasadniczym czynnikiem rozwoju społecznego jest konflikt pomiędzy grupami społecznymi. Grupy znajdują powody do występowania przeciwko sobie jeśli są dostatecznie zróżnicowane.
Grupy różnią się:
To zróżnicowanie jest podstawą powstawania ras. Nie są to jednak rasy w sensie antropologicznym. Rasa u Gumplowicza to przede wszystkim grupa etniczna, powiązana wielorakimi węzłami społecznymi i interesami. Przyjęcie przez Gumplowicza pojęcia „rasa” doprowadziło do posądzenia go o rasizm. Należy więc pamiętać, że zawsze tam, gdzie uczony posługuje się tym pojęciem, chodzi mu przede wszystkim o grupę w szerszym znaczeniu, etniczną, narodową, a nawet religijną kastę lub klasę ekonomiczną. Wyrazem stosunku Gumplowicza do rasizmu (w dzisiejszym znaczeniu tego terminu), który jeszcze za jego życia zaczął objawiać się w krajach niemieckich, są dwa jego artykuły: „Najnowszy stan kwestii rasowej” (1884) i „Nieco z rasologii niemieckiej” (1906). Zasługuje na uwagę fakt, że w ciągu 22 lat jakie upłynęły pomiędzy tymi artykułami Gumplowicz nie zmienił swoich poglądów. Jego poglądy od początku nie miały nic wspólnego z koncepcjami antropologicznej socjologii ani poglądami wykorzystujących ten kierunek nazistów.
Pojęcie walki obejmuje u Gumplowicza różnorodne przejawy konfliktów: od najbrutalniejszych rzezi do sporów parlamentarnych. Jedynym ograniczeniem tego pojęcia, jest odnoszenie go wyłącznie do konfliktów pomiędzy grupami ludzkimi. Ograniczenie teorii konfliktów do walki i starć grup społecznych, stało się podstawą wyraźnego wyodrębnienia socjologii jako przedmiotu.
Czynniki powstawania państw. Stratyfikacja społeczna.
Poszukujący czynników powstawania państw Gumplowicz stwierdził, iż odpowiedź znajdzie na drodze analizy socjologicznej. Dostrzegł, że konflikt grup jest stałym elementem historii, że towarzyszy formowaniu się zarówno organizmów społecznych, jak i politycznych. Walka hord, które nie znały żadnej formy wyzysku prócz kanibalizmu, stanowi dopiero wstęp do właściwej historii. Jej początkiem był moment, w którym dane plemię lub szczep „podbiwszy ludność obcoplemienną i odniósłszy nad nią zwycięstwo, nie zabija jej, ale w celu trwałego wyzysku sprowadza do niewoli; szczep taki kładzie podwaliny państwa i kultury. Historia nie daje żadnego innego przykładu powstawania państwa jak tylko poprzez akt gwałtu jednego plemienia przeciw drugiemu i podbój oraz ujarzmienie dokonane przez silniejsze, obce plemię nad ludnością słabszą”. Podbój był dla Gumplowicza aktem zasadniczym w historii powstawania państw. Natomiast „walka społeczna, wieczne zmagania się o egzystencję i o panowanie, walka o byt i o posiadanie ziemskich dóbr, oto są formy życiowego procesu w państwie”.
Grupy etniczne walczą, bo konkurują ze sobą o realizację wspólnych celów. Celem walki jest wyzysk ("walczymy, wygraliśmy i wykorzystujemy").
Gumplowicz wyróżnia trzy zasadnicze sposoby bytowania społecznego:
Państwo jest potęgą, dzięki której z pierwotnie obcych sobie elementów rasowych, pomimo stałej walki coraz to nowych warstw społecznych, powstaje naród. Jedynym kryterium narodowości jest więź duchowa. Wewnętrzny rozwój państwa dokonuje się według prawideł walki, która rządzi oddziaływaniem wzajemnym wszelkich grup ludzkich. W efekcie zachodzi zjawisko amalgamacji – łączenia się (najczęściej na zasadzie wchłaniania podbitych ludów) grup o różnej genezie w nową całość. Nowa grupa wytwarza prawo, narzucając je grupom podbitym. Dopiero po powstaniu państwa, konstytuuje się naród.
Nie forma rządów, ale fakt panowania, jest pierwszym elementem rzeczywistości państwowo-politycznej. Państwo wyprzedza i tworzy prawa, ale jednocześnie samo się na nich wspiera. Główną podwalinę państwa stanowi prawo własności. Własność powstaje w procesie podboju i stanowi środek panowania. Prawo własności nie może nigdy zaniknąć, gdyż byłoby to równoznaczne z zanikiem państwa. Istnienie państwa jest warunkiem istnienia cywilizacji. Pozostałe prawa są zmienne. Ustalają one granice działalności różnorakich grup społecznych natomiast zależą od wyniku walk społecznych toczących się wewnątrz państwa.
W tak powstałym państwie istnieje:
Ludwik Gumplowicz zdawał sobie sprawę ze złożoności „uwarstwienia” społeczeństwa. Wśród warstw społecznych dostrzegał warstwę szczególną, występującą we wszystkich społeczeństwach. Warstwę, której funkcje gospodarcze mają również znaczenie polityczne, gdyż jej działalność zmniejsza „tarcia” pomiędzy warstwą panów a niewolników. Ta warstwa to stan średni. Powstała w wyniku rozwoju życia gospodarczego i podziału pracy. Warstwa średnia to pośrednicy, ludzie którzy utrzymują spoistość państwa poprzez pośrednie sprawowanie władzy i pilnowanie interesów grup panujących oraz kontrolowanie wykonywania obowiązków przez poddanych. Gumplowicz nazwał ją „warstwą-buforem”. Stan średni zdobywa przywileje dzięki swej szczęśliwej pozycji umożliwiającej mu uzyskanie edukacji i poziomu kultury nie mniejszej niż posiadana przez klasę rządzącą. W ten sposób klasa średnia staje się największym rywalem klasy panującej. Rozporządzając kapitałem i inteligencją w podobnej mierze co klasa panująca a nadto mając nad nią przewagę liczebną, łatwo może zdobyć poparcie mas uciskanych i w końcu obalić na drodze rewolucji stary porządek. Po zwycięstwie łączy się raczej ze zwyciężonymi niż z masami. Stan średni bywa niekiedy kozłem ofiarnym, składanym w ofierze uczuciom zemsty i nienawiści, nagromadzonym przeciw niemu samemu w warstwie poddanych.
Obywateli państwa spaja wspólny interes (zwany u Gumplowicza węzłem społecznym), który wynika ze wspólnego pochodzenia. Wyznacza go również wspólnie zamieszkiwane terytorium państwa (węzeł społeczny materialny), posiadany majątek i zawód (węzeł społeczny gospodarczy) oraz czynniki moralne, np. narodowość (węzeł społeczny moralny). Im więcej istnieje węzłów społecznych, tym silniejsza jest więź i sama grupa.
Wynikiem rozwoju ustroju państwowego jest kultura. U Gumplowicza, kultura jest specyficznym pojęciem, nawet tożsamym z narodowością. Jego zdaniem narodowość jest kulturą właściwą pewnemu ogółowi ludności, który przez dłuższy czas, żył pod wpływem tych samych warunków, przeszedł wspólny rozwój państwowy oraz ukształtował wspólną umysłowość. Kultura opiera się na podziale pracy, który jest tu warunkiem powstania kultury. Sama kultura jest warunkowana wyzyskiem ekonomicznym. I to jest czynnik, który łączy kulturę i podział pracy, bowiem podział pracy w państwie pozwala na zajęcie się potrzebami wyższymi.
Państwo ma bowiem swoje wyższe cele:
Podsumowanie.
Dzieła niektórych twórców teorii społecznych mogą być analizowane w zupełnym oderwaniu od wiedzy o ich osobistych losach i zaangażowaniu w sprawy współczesnego im świata. Ludwik Gumplowicz należy do tych twórców, których twórczość można ocenić i zrozumieć jedynie na tle jego życia, które wywarło silne piętno na jego naukowych teoriach. Związek między życiem Gumplowicza a jego poglądami zasługuje tym bardziej na uwagę, iż sam Gumplowicz tych powiązań nie dostrzegał.
Aleksander Gella twierdzi, że poglądy Ludwika Gumplowicza leżą, w płaszczyźnie ideologicznej, pomiędzy społecznym darwinizmem a marksizmem. Gumplowicz był przeciwnikiem jednej i drugiej ideologii, a równocześnie był z nimi związany przede wszystkim poprzez uznawanie teorii konfliktu, obecnej w obu teoriach. Zasadnicza różnica poglądów na zjawisko konfliktów społecznych między Marksem a Gumplowiczem leży, jak dalej twierdzi Gella, w ocenie moralnej konfliktów. Gumplowicz ich nie wartościuje. Konflikt jest dla niego zjawiskiem nie historycznym, ale przyrodniczym, niepodlegającym ocenom moralnym. Nie można go z życia społecznego usunąć, tak jak nie można usunąć z przyrody walki między gatunkami.
Gumplowicz był w istocie przeciwnikiem rewolucyjnych dążeń. Nie wierzył w cele stawiane sobie przez socjalistów. Dostrzegał koszty rewolucji, ale miał też świadomość tego, że przewroty są nieuniknione, jednakże uważał, iż nie jest rzeczą uczonego przyspieszać ich nadejście.
Linki zewnętrzne.
Dzieła Ludwika Gumplowicza:

</doc>
<doc id="1874379" url="https://pl.wikipedia.org/wiki?curid=1874379" title="Foglar">
Foglar



</doc>
<doc id="1874380" url="https://pl.wikipedia.org/wiki?curid=1874380" title="Askat Żytkejew">
Askat Żytkejew

Askat Żytkejew (kaz. Асқат Жіткеев; ros. Асхат Житкеев, "Aschat Żytkiejew"; ur. 13 kwietnia 1981 w Astanie) – kazachski judoka, wicemistrz olimpijski, brązowy medalista mistrzostw świata, trzykrotny mistrz Azji.
Życiorys.
Startuje w kategorii do 100 kg. Jego największym osiągnięciem jest srebrny medal igrzysk olimpijskich w Pekinie oraz brązowy medal mistrzostw świata w Monachium (2001). Jest trzykrotnym mistrzem Azji (2003, 2004, 2008) i brązowym medalistą Igrzysk Azjatyckich 2002 w Pusan.
Jego żoną jest reprezentantka Kazachstanu w piłce siatkowej Jelena Pawłowa.

</doc>
<doc id="1874381" url="https://pl.wikipedia.org/wiki?curid=1874381" title="Aston Martin Cygnet">
Aston Martin Cygnet

Aston Martin Cygnet − samochód osobowy klasy aut najmniejszych produkowany przez brytyjską markę Aston Martin w latach 2011 – 2013.
Historia i opis modelu.
Pojazd zbudowano na bazie Toyoty iQ. Samochód w porównaniu do bazowej Toyoty charakteryzuje się bardziej sportową stylizacją.
W wyposażeniu seryjnym auta znajdowały się m.in. bi-halogenowe reflektory, światła tylne w technologii LED, tylny spojler oraz dyfuzor, podgrzewane, elektrycznie regulowane i składane lusterka, czujniki deszczu i zmierzchu, przednie światła przeciwmgielne, spryskiwacze reflektorów, czujniki parkowania, poduszki powietrzne, ABS, EBA, EBD, Vehicle Stability Control.
Opcjonalnie pojazd wyposażyć można było w: podręczną apteczkę, wykończenie wnętrza w tonacji ciemnego chromu, listwy progowe Cygnet, pakiet obniżający zawieszenie, chromowane lusterka, panel słoneczny do ładowania akumulatora, pakiet dla palących, Bluetooth, pokrowce na samochód.

</doc>
<doc id="1874384" url="https://pl.wikipedia.org/wiki?curid=1874384" title="Aschat Zitkiejew">
Aschat Zitkiejew



</doc>
<doc id="1874385" url="https://pl.wikipedia.org/wiki?curid=1874385" title="Demolition derby">
Demolition derby

Demolition derby (lub Autorodeo) – rodzaj sportu motorowego (sportu samochodowego), który najczęściej odbywa się na jarmarkach. Chociaż zasady różnią się w zależności od wydarzenia, typowe "demolition derby" składają się z pięciu lub więcej kierowców rywalizujących ze sobą poprzez celowe zderzenie własnych pojazdów z pojazdami przeciwników. Ostatni kierowca, którego pojazd jest nadal sprawny, zwycięża zawody. Sport ten najbardziej popularny jest w Stanach Zjednoczonych, gdzie powstał, zaś w Europie wyścigi te występują pod nazwą banger racing. W 1963 zawody te pojawiły się w Australii.
Zasady.
Celem zawodów "demolition derby" jest niszczenie pojazdów rywali poprzez zderzanie się z nimi. Zwycięzcą zostaje ten samochód, który został najmniej uszkodzony bądź jako jedyny jest sprawny na arenie. Sport ten należy do jednego z najniebezpieczniejszych w kategorii wyścigów samochodowych. Mimo tego iż po wypadkach występują ciężkie obrażenia głowy i szyi u kierowców to są one rzadkie, zaś cała odpowiedzialność spoczywa na organizatorach wyścigu, którzy przed każdymi zawodami wymagają od kierowców podpisania zobowiązania zwolnienia organizatora imprezy od odpowiedzialności za poniesiony uszczerbek na zdrowiu.
Dla bezpieczeństwa zawodów szyby z pojazdu są ściągane przed każdym wyścigiem, a także zakazuje się taranowania obszaru drzwi samochodu. Często wymagane jest, aby drzwi kierowcy były pomalowane na biało z czarnymi cyframi lub jaskrawopomarańczowym albo kontrastowymi kolorami, aby zapewnić widoczność. Większość "demolition derby" odbywa się na drogach gruntowych lub na otwartych polach, które zwykle są podmokłe. Powoduje to, że teren zawodów staje się błotnisty, co pomaga dodatkowo spowolnić prędkość pojazdów podczas wykonywania nimi manewrów. Część pojazdu używana do taranowania przeciwników jest różna – niektórzy kierowcy używają zarówno przodu, jak i tyłu pojazdu do staranowania innych konkurentów, podczas gdy inni mają tendencję do używania tylko tylnego końca pojazdu, aby chronić silnik przed uszkodzeniem i tym samym porażką w zawodach.
Kiedy samochód gaśnie lub traci moc, kierowca ma czas na ponowne uruchomienie silnika, zwykle od 30 sekund do minuty i w tym czasie musi ponownie uruchomić silnik i poruszać się pojazdem. Jeśli samochód nie może się uruchomić i ruszyć, kierowca jest zmuszony ustąpić i jest eliminowany z wyścigu. Większość imprez wymaga od uczestników drewnianej listwy z przymocowaną chorągiewką do umieszczenia w drzwiach kierowcy – sędzia łamie ją, aby zdyskwalifikować kierowcę lub kierowca może ją złamać aby potwierdzić rezygnację z dalszej rywalizacji. Zdobywcy pierwszego i drugiego miejsca w wyścigu przechodzą do następnego wyścigu, jeżeli zawody odbywają się w kilku etapach. Pojedynczy wyścig zwykle trwa od 10 do 30 minut, natomiast jeżeli wyścigi odbywają się w kilku etapach (eliminacjach) – trwają na ogół kilka dni.
Ostatni jadący samochód wygrywa zawody. Oprócz zwycięzcy większość zawodów "demolition derby" przyznaje również nagrodę „Best in Show” lub „Mad Dog” uczestnikowi, który zaprezentuje najbardziej ekscytujący lub spektakularny występ choć nie wygrał derby – decyduje o tym zwykle głos publiczności.
Najbardziej ekstremalne "demolition derby" odbywają się na otwartych polach bądź na specjalnie przygotowanych torach wyścigowych, na które najczęściej polewana jest woda dla spektakularnego driftingu i poślizgów. Pierwsze oficjalne "demolition derby" odbywały się na wiejskich arenach w latach 50. i 60. XX wieku – wcześniej w latach 30. odbywały się także nieoficjalne wyścigi (zawody amatorskie). Największy rozkwit tego sportu samochodowego przypadł na lata 70. i 80. XX w. – dzięki temu zawody te stały się szybko amerykańską subkulturą i swego rodzaju rozrywką sportową. Najbardziej znanymi kierowcami w "demolition derby" byli Mario Andretti, A.J. Foyt i Bobby Unser.
Pojazdy.
W zawodach "demolition derby" występują zwykle pojazdy przekazane do złomowania – często kierowcy skupują takie samochody ponownie je naprawiając i wystawiając do rywalizacji. Do głównych rodzajów pojazdów jakie występują na "demolition derby" są samochody z nadwoziem sedan i kombi z lat 60. i 70 XX wieku. Na początku lat 80. dla większej rozrywki wprowadzono zawody monster truck, które miały miażdżyć wraki zniszczonych pojazdów. Obecnie coraz częściej pojawiają się już samochody z lat 80. i 90. w związku z malejącą dostępnością jeszcze starszych pojazdów. Pojazdy są pozbawione wyposażenia wewnętrznego, wykończenia, plastiku, świateł i szkła. Są przemalowywane często w wyróżniających się i jaskrawych wzorach – często używana jest farba w sprayu do malowania nazw i identyfikacji w postaci numeru pojazdu, który występuje w postaci dużych cyfr umieszczanych zwykle na drzwiach od strony kierowcy i pasażera z przodu. Dodatkowe modyfikacje obejmują przycinanie blach wokół nadkoli, usuwanie części zderzaków, spawanie zamkniętych drzwi oraz umieszczanie akumulatora i zbiornika paliwa w innych miejscach pojazdu.
Popularność zawodów.
W 2001 Los Angeles Times oszacował, że od 60 000 do 75 000 kierowców uczestniczyło w co najmniej jednym z 2000 wyścigów "demolition derby", które odbyły się w Stanach Zjednoczonych w tymże roku. Popularność zawody demolition derby zebrały również dzięki programowi "Motor Madness" emitowanym na kanale The Nashville Network (TNN).
W 2017 najpopularniejszą serią "demolition derby" jest wyścig "Tour of Destruction" podczas którego odbywają się wyścigi autobusów szkolnych ("School Bus Racing"), wyścigi przyczep ("Trailer racing") czy samochodowa piłka nożna ("Car Soccer").
Rollover demolition derby.
Odmiana zawodów demolition derby charakteryzująca się tym, że zawodnicy nie zderzają się samochodami nawzajem, lecz w tej odmianie kierowcy rozpędzają swoje pojazdy najeżdżając dwoma kołami na rampę i przewracają swoje samochody efektowanie nimi dachując. W tego rodzaju zawodach wygrywa ten kierowca, który najefektowniej dachował swoim pojazdem, a także liczy się ilość dachowań oraz postawienie na koła pojazdu po dachowaniu/dachowaniach.

</doc>
<doc id="1874386" url="https://pl.wikipedia.org/wiki?curid=1874386" title="Autorodeo">
Autorodeo



</doc>
<doc id="1874387" url="https://pl.wikipedia.org/wiki?curid=1874387" title="Podnoszenie ciężarów na Letnich Igrzyskach Olimpijskich 1924">
Podnoszenie ciężarów na Letnich Igrzyskach Olimpijskich 1924

Podnoszenie ciężarów na Letnich Igrzyskach Olimpijskich 1924 w Paryżu odbyło się w dniach 21 – 24 lipca w hali Vélodrome d'Hiver. W zawodach wzięło udział 107 sztangistów (tylko mężczyzn) z 16 krajów. Tabelę medalową wygrali Włosi z trzema złotymi krążkami. 

</doc>
<doc id="1874395" url="https://pl.wikipedia.org/wiki?curid=1874395" title="Yalennis Castillo">
Yalennis Castillo

Yalennis Castillo (ur. 21 maja 1986) – kubańska judoczka, wicemistrzyni olimpijska.
Startuje w kategorii do 78 kg. Jej największym osiągnięciem jest srebrny medal igrzysk olimpijskich w Pekinie. W walce o złoty medal przegrała z chińską zawodniczką Yang Xiuli. Startowała w Pucharze Świata w latach 2005–2008, 2010, 2012 i 2016.

</doc>
<doc id="1874398" url="https://pl.wikipedia.org/wiki?curid=1874398" title="Ján Želenčík">
Ján Želenčík



</doc>
<doc id="1874401" url="https://pl.wikipedia.org/wiki?curid=1874401" title="Wrochem">
Wrochem



</doc>
<doc id="1874404" url="https://pl.wikipedia.org/wiki?curid=1874404" title="Anaysis Hernández">
Anaysis Hernández

Anaysis Hernández Sarria (ur. 30 sierpnia 1981) – kubańska judoczka, wicemistrzyni olimpijska, brązowa medalistka mistrzostw świata.
Startuje w kategorii do 70 kg. Jej największym osiągnięciem jest srebrny medal igrzysk olimpijskich w Pekinie. W walce o złoty medal przegrała z japońską zawodniczką Masae Ueno.
Startowała w Pucharze Świata w latach 2000–2002, 2004 i 2008.

</doc>
<doc id="1874406" url="https://pl.wikipedia.org/wiki?curid=1874406" title="Anaysis Hernandez">
Anaysis Hernandez



</doc>
<doc id="1874407" url="https://pl.wikipedia.org/wiki?curid=1874407" title="Gog i Magog">
Gog i Magog

Gog i Magog – postać oraz kraina lub naród występujące w Biblii w kontekście apokaliptycznym. Przy końcu świata mają one najechać i spustoszyć Izrael. Nawiązania do Goga i Magoga obecne są także w mitologii i folklorze różnych krajów.
Historycznie chodzi prawdopodobnie o żyjącego w VII w. p.n.e. króla Lidii, Gygesa.
Relacja biblijna.
Gog w Księdze Ezechiela jest apokaliptyczną postacią przybywającą z północy, władcą krainy Meszek i Tubal, która niszczy Izrael, ale potem zostaje sam pokonany przez Boga. Opis napaści Goga oraz jego klęski nawiązuje do „nieprzyjaciela z północy” przepowiadanego przez Jeremiasza oraz motywu klęski wrogów Izraela w górach obecnego u Izajasza.
"Kraina Magog" (Ez 38,2) oznacza prawdopodobnie akadyjskie "mat Gog" (ziemia Goga).
Gog i Magog pojawiają się ponownie w Nowym Testamencie w 20 rozdziale Apokalipsy świętego Jana, gdzie zostają zebrani przez Szatana, a ostatecznie rozbici przez Boga:
Same określenia pojawiają się również w innych miejscach Biblii:
W Koranie.
Gog i Magog występują również w Koranie (Sura 18:94).
Nawiązania kulturowe.
Wątek ten za pośrednictwem syryjskiego cyklu legend o Aleksandrze Wielkim przedostał się do arabskiej literatury eschatologicznej. U geografów arabskich terminy Jāġūġ i Māġūġ oznaczały mało znane im ludy zamieszkujące północne krańce ekumeny, na obszarze środkowej i północnej Azji, jak i północnej Europy. Od przełomu IX i X wieku nazwa ta przeszła na Półwysep Skandynawski i jego mieszkańców. Z syryjskiego cyklu legend o Aleksandrze Wielkim pochodzi też podanie, że miał on zamknąć te groźne ludy za spiżową bramą.
Z kolei Marco Polo w "Opisaniu świata" wspomina, jakoby Aleksander Wielki zamknął za żelazną bramą ludy żyjące na północ od Armenii, identyfikując je z Kumanami. Być może jest to nawiązanie do arabskiej legendy o zamknięciu ludów Gog i Magog.
W "Historii królów Brytanii" Geoffreya z Monmouth występują olbrzymy z rodu Gogmagog, które zostały wytępione przez Brutusa, potomka Eneasza i przodka Brytyjczyków.
Do postaci Goga i Magoga nawiązano również w powieści "Ania ze Złotego Brzegu" autorstwa Lucy Maud Montgomery. Gog i Magog są dwiema porcelanowymi figurami psów, które Ania Shirley otrzymała od panny Patty podczas swoich studiów uniwersyteckich.
Do postaci Goga odwołuje się Jordanes – historyk i kronikarz gocki, nadworny pisarz gockiego króla Gunthigisa. W księdze spisanej ok. 551 r. "O pochodzeniu i czynach Gotów" ("Getica"), umieszcza powiedzenie „Gog iste Gothus est”, co należy rozumieć jako „Gog jest Gotem”, jako forma odwołania do biblijnego Goga.
W powieści "Nigdziebądź", autorstwa Neila Gaimana, wspomina się Goga i Magoga jako gigantów. 
Polski zespół thrash metalowy, Dragon, wydał płytę pod tytułem "Horda Goga" (oraz jego anglojęzyczny odpowiednik "Horde of Gog").
Poseł na Sejm RP Grzegorz Braun, podczas 66 posiedzenia sejmu w dniu 10 listopada 2022, nazwał „ciurami obozu Goga i Magoga”
 posłów partii Prawo i Sprawiedliwość, nawiązując w ten sposób do próby wywarcia nacisku na byłego prezydenta Francji Jacquesa Chiraca przez byłego prezydenta USA Georga W. Busha, który w 2003 r., w tenże sposób, w imię walki z terroryzmem islamskim próbował zebrać poparcie dla planowanej inwazji na Irak. G. W. Bush argumentował wówczas, że gdy spojrzał na Bliski Wschód, zobaczył „Goga i Magoga przy pracy” oraz wypełniające się proroctwa biblijne.

</doc>
<doc id="1874408" url="https://pl.wikipedia.org/wiki?curid=1874408" title="Niezwykła podróż">
Niezwykła podróż

Niezwykła podróż (ang. "Homeward Bound: The Incredible Journey", 1993) – amerykański film przygodowy wyprodukowany przez Walt Disney Pictures w reżyserii Duwayne’a Dunhama na podstawie powieści Sheili Burnford. Film doczekał się kontynuacji filmu "".
Fabuła.
Psy Shadow i Chance oraz kotka Sassy należą do trójki rodzeństwa – Petera, Jamiego i Hope, którzy uwielbiają swoje zwierzęta. Kiedy jednak ich mama, Laura (Kim Greist), powtórnie wychodzi za mąż za Boba (Robert Hays), dzieci muszą się rozstać z pupilami. Zwierzaki trafiają pod opiekę przyjaciółki rodziny – Kate (Jean Smart). Gdy ona musi wyjechać na kilka dni, zostawia je u znajomego. Zniecierpliwione czworonogi uciekają i wyruszają na poszukiwanie.

</doc>
<doc id="1874409" url="https://pl.wikipedia.org/wiki?curid=1874409" title="Kowaliszki (rejon rakiszecki)">
Kowaliszki (rejon rakiszecki)

Kowaliszki (lit. "Kavoliškis") – wieś na Litwie, położona w okręgu poniewieskim, w rejonie rakiszeckim, 2 km na zachód od Rakiszek, w pobliżu drogi do Ponedeli. Siedziba gminy Rakiszki. We wsi znajduje się szkoła, poczta i biblioteka.
Z Kowaliszek pochodzi rodzina Bronisława Komorowskiego. 
Dwór Komorowskich.
Dwór Komorowskich zbudowany około 1700 roku i przebudowany w stylu klasycystycznym pod koniec XVIII wieku był centrum majątku obejmującego 2200 ha. Majątek ten został przymusowo podzielony w czasie reformy rolnej przeprowadzonej przez Republikę Litewską przed 1939 rokiem. Po 1944 roku dwór pełnił funkcję domu ludowego. W 1982 r. dwór zburzono, po czym wybudowano na jego miejscu szkołę. Dwór posiadał 27 pokoi, dwa salony, pokój z bilardem i biblioteką oraz dużą jadalnię. Na piętrze znajdowały się pokoje gościnne. W pobliżu znajdowała się fabryka cukierków. 
Miejscowość Kowaliszki należała do parafii w Rakiszkach, w których obok kościoła fundacji Tyzenhauzów, znajdowały się groby rodzinne kilku pokoleń rodziny Komorowskich. Inne groby rodzinne Komorowskich znajdowały się w miejscowości Kwietki, w pobliżu kościoła ufundowanego przez tę rodzinę. Inne majątki należące do członków rodziny Komorowskich to Gikanie, , Radkuny, Syrutyszki nad rzeką Niewiażą, Podbirże koło Birż oraz ordynacja w Kurmen w Kurlandii.

</doc>
<doc id="1874410" url="https://pl.wikipedia.org/wiki?curid=1874410" title="Pecylki">
Pecylki



</doc>
<doc id="1874411" url="https://pl.wikipedia.org/wiki?curid=1874411" title="Fred Armisen">
Fred Armisen

Fereydun Robert „Fred” Armisen (ur. 4 grudnia 1966 w Hattiesburg) − amerykański aktor komediowy i komik. Występował w programie "Saturday Night Live".
Życiorys.
Urodził się w Hattiesburg w stanie Missisipi jako syn nauczycielki Hildegardt Gemer (z domu Mirabal Level) i Fereyduna Herberta „Freda” Armisena, który pracował dla IBM. Jego matka miała pochodzenie wenezuelskie, a ojciec miał korzenie koreańskie, niemieckie i japońskie. Był dzieckiem, gdy przeprowadził się wraz z rodziną do Nowego Jorku. Wychowywał się na Long Island i krótko mieszkał w Brazylii. W dzieciństwie był zafascynowany twórczością The Clash i Devo. Ukończył School of Visual Arts na Manhattanie, zanim zrezygnował z kariery perkusisty.
Po gościnnym występie w programach do małych rolek w programie "Conan" czy "Adult Swim", swój komediowy talent rozwijał w "Saturday Night Live".
W latach 2012-2017 był dziewięć razy nominowany do Emmy. W 2017 otrzymał Nagrodę Gildii Amerykańskich Scenarzystów.
W latach 1998-2004 był żonaty z piosenkarką i autorką piosenek Sally Timms. 25 października 2009 poślubił aktorkę Elisabeth Moss, z którą się rozwiódł 13 maja 2011.

</doc>
<doc id="1874412" url="https://pl.wikipedia.org/wiki?curid=1874412" title="Aleksej Borowitin">
Aleksej Borowitin



</doc>
<doc id="1874415" url="https://pl.wikipedia.org/wiki?curid=1874415" title="Siedem narzeczonych">
Siedem narzeczonych

Siedem narzeczonych (ang. "Seven Girlfriends") – komedia romantyczna powstała w 1999 roku w USA.
W filmie głównego bohatera gra Tim Daly, znany z takich seriali jak: Skrzydła, czy Prywatna praktyka.
W filmie Siedem narzeczonych Daly wciela się w postać Jessego, którego wszystkie związki się rozpadają. W celu odkrycia, czemu tak się dzieje, Jesse postanawia odnaleźć swoje byłe dziewczyny by dowiedzieć się co robi nie tak…

</doc>
<doc id="1874417" url="https://pl.wikipedia.org/wiki?curid=1874417" title="Lekkoatletyka na Letnich Igrzyskach Olimpijskich 1904 – all-around">
Lekkoatletyka na Letnich Igrzyskach Olimpijskich 1904 – all-around

All-around był to poprzednik dziesięcioboju. Składał się z 10 konkurencji rozgrywanych jednego dnia. Były to: bieg na 100 jardów, pchnięcie kulą, skok wzwyż, chód na 880 jardów, rzut młotem, skok o tyczce, bieg na 120 jardów przez płotki, rzut 56-funtowym ciężarem, skok w dal i bieg na milę. Podczas igrzysk olimpijskich w 1904 w Saint Louis konkurencję rozegrano 4 lipca 1904 na stadionie Francis Field należącym do Washington University. Startowało 7 lekkoatletów z 2 państw.
Wyniki.
Bieg na 1 milę.
Konkurencję tę rozegrano w lipcu, a nie na przełomie sierpnia i września, jak pozostałe konkurencje lekkoatletyczne. Kiely był jednym z dwóch zwycięzców zawodów lekkoatletycznych, którzy nie pochodzili ze Stanów Zjednoczonych.

</doc>
<doc id="1874420" url="https://pl.wikipedia.org/wiki?curid=1874420" title="Ștefan Barbu">
Ștefan Barbu

Ștefan Barbu (ur. 2 marca 1908 w Aradzie, zm. 30 czerwca 1970 tamże) – rumuński piłkarz, reprezentant kraju.
Kariera klubowa.
Podczas kariery piłkarskiej był zawodnikiem klubów Rapid Bukareszt, Olimpia Arad, Gloria Arad i Crişana Arad.
Kariera reprezentacyjna.
Karierę reprezentacyjną rozpoczął w 1927. W 1930 został powołany na MŚ 1930. Wystąpił tam w 2 spotkaniach z Urugwajem i Peru, w którym to spotkaniu w 85 minucie wpisał się na listę strzelców. Po tym turnieju nie wystąpił w reprezentacji, dla której zagrał w 7 spotkaniach i strzelił 1 bramkę.

</doc>
<doc id="1874421" url="https://pl.wikipedia.org/wiki?curid=1874421" title="Włodzimierz Bart">
Włodzimierz Bart



</doc>
<doc id="1874423" url="https://pl.wikipedia.org/wiki?curid=1874423" title="Pomnik Męczenników Terroru Komunistycznego 1944–1956">
Pomnik Męczenników Terroru Komunistycznego 1944–1956

Pomnik Męczenników Terroru Komunistycznego 1944–1956 – monument znajdujący się w Warszawie w dzielnicy Ursynów obok kościoła św. Katarzyny.
Opis.
Pomysłodawcą budowy pomnika był ksiądz Józef Maj, a projekt wykonał Maciej Szańkowski we współpracy z Sławomirem Korzeniowskim. Fundatorem była parafia św. Katarzyny, Społeczno-Kościelny Komitet Uczczenia Ofiar Terroru Władzy z lat 1944−1956, Urząd m.st. Warszawy oraz Wojsko Polskie. Dwuetapowy konkurs na projekt pomnika rozstrzygnięto w 1991. Monument został odsłonięty 26 września 1993.
Pomnik składa się z 8-metrowego krzyża, kilku rozrzuconych głazów wraz z fragmentem rozerwanej kraty z brązu – symbol odzyskanej wolności – rozmieszczonych na planie elipsoidalnego kręgu. W głazie pełniącym funkcję ołtarza wmurowano urnę z prochami. W mur otaczający monument wkomponowano łuski od pocisków z nazwami ponad 400 miejsc kaźni z całej Polski.
Na pomniku umieszczono napis o treści:
oraz wiersz napisany przez więźnia Mokotowa Tadeusza Porayskiego.
Pomnik stanął w miejscu gdzie od 1945 Urząd Bezpieczeństwa grzebał ofiary mordów politycznych dokonywanych w więzieniu na Mokotowie. Szacuje się, że pochowano tu około dwóch tysięcy ciał. Miejscowa ludność w symboliczny sposób kładła kamienie w miejscach tajnych pochówków, stąd forma monumentu w postaci symbolicznych głazów. Jako kamień węgielny został wykorzystany znaleziony na nowym cmentarzu służewskim kamień, na którym nieznana ręka zaznaczyła miejsce pochówku kilku chłopców z Szarych Szeregów, zamordowanych w wyniku wyroku z 1953.
Ok. 1947 zaprzestano zwożenia ciał na Służew i większość nowych ofiar grzebano w zbiorowych mogiłach w kwaterze Ł na Cmentarzu Powązkowskim.

</doc>
<doc id="1874426" url="https://pl.wikipedia.org/wiki?curid=1874426" title="MacGruber">
MacGruber

MacGruber - amerykański film komediowy oparty na serii skeczów z Saturday Night Live pod tym samym tytułem.

</doc>
<doc id="1874427" url="https://pl.wikipedia.org/wiki?curid=1874427" title="Carl G. Hempel">
Carl G. Hempel



</doc>
<doc id="1874429" url="https://pl.wikipedia.org/wiki?curid=1874429" title="Dettmar Cramer">
Dettmar Cramer

Dettmar Cramer (ur. 4 kwietnia 1925 w Dortmundzie, zm. 17 września 2015 w Reit im Winkl) – niemiecki trener piłkarski, który w 1975 i 1976 roku poprowadził Bayern Monachium do dwukrotnego zdobycia Pucharu Europy. Cramer uważany jest za ojca nowoczesnego futbolu w Japonii i za swoje zasługi otrzymał Order of the Sacred Treasure 3. klasy.

</doc>
<doc id="1874434" url="https://pl.wikipedia.org/wiki?curid=1874434" title="Will Forte">
Will Forte

Will Forte, właściwie Orville Willis Forte IV (ur. 17 czerwca 1970 w Alameda, w hrabstwie Alameda) – amerykański aktor, komik, scenarzysta i producent telewizyjny. Występował w programie "Saturday Night Live" (2002–2010).

</doc>
<doc id="1874441" url="https://pl.wikipedia.org/wiki?curid=1874441" title="Jedwabnik">
Jedwabnik



</doc>
<doc id="1874445" url="https://pl.wikipedia.org/wiki?curid=1874445" title="Bill Hader">
Bill Hader

Bill Hader, właśc. William Brent Hader (ur. 7 czerwca 1978 w Tulsa) – amerykański aktor komediowy i komik. W latach 2005–2013 występował w programie "Saturday Night Live". Laureat Nagród Emmy dla najlepszego aktora w serialu komediowym ("Barry") w 2018 i 2019.
Życiorys.
Wczesne lata.
Hader urodził się w Tulsa, w stanie Oklahoma, jako syn Sherri Renee (z domu Patton), nauczycielki tańca i Williama Thomasa Hadera Sr., właściciela firmy transportowej, kierownika restauracji, kierowcy ciężarówki i okazjonalnie komika. Ma dwie młodsze siostry – Katie i Kara. Jest pochodzenia duńskiego, angielskiego, niemieckiego i irlandzkiego. Uczęszczał do Patrick Henry Elementary School, Edison Junior High i Cascia Hall Preparatory School.
Życie prywatne.
W 2006 ożenił się z pisarką i reżyserką Maggie Carey. Para miała trzy córki – Hannah (ur. 2009), Harper (ur. 2012) i Hayley (ur. 2014). Ogłosili separację w listopadzie 2017 roku. Hader złożył pozew o rozwód w grudniu tego samego roku. Rozwiedli się w 2018 roku.

</doc>
<doc id="1874448" url="https://pl.wikipedia.org/wiki?curid=1874448" title="Richmond (stacja)">
Richmond (stacja)

Richmond – stacja w londyńskiej dzielnicy o tej samej nazwie. Obsługuje London Overground (kolejkę naziemną), linię District metra (jako stacja końcowa) oraz połączenia kolejowe w ramach sieci National Rail, obsługiwane przez South West Trains. Pociągi zapewniają połączenie ze stacją Waterloo oraz Windor and Eton, Riversie, Reading, Kingston i Hounslow.
Sąsiednią stacją dla metra i Overground jest Kew Gardens, dla National Rail sąsiednimi stacjami są North Sheen raz St Margarests.
Historia.
Stacja została oddana do użytku 27 lipca 1845 roku przez Richmond and West End Railway jako stacja końcowa dla nitki łączącej Clapham Junction, Wandsworth i Mortlake. Następnie linia została przedłużona na wschód poza Londyn.
W 1869 otwarto połączenie przez Gunnersbury i Turnham Green, które dziś stanowi nitkę linii District londyńskiego metra.

</doc>
<doc id="1874453" url="https://pl.wikipedia.org/wiki?curid=1874453" title="Anomalie grawimetryczne">
Anomalie grawimetryczne



</doc>
<doc id="1874455" url="https://pl.wikipedia.org/wiki?curid=1874455" title="Faza ekscytacji">
Faza ekscytacji



</doc>
<doc id="1874456" url="https://pl.wikipedia.org/wiki?curid=1874456" title="Rude Boy (singel)">
Rude Boy (singel)

Rude Boy (ang. "Niegrzeczny chłopak") – utwór nagrany przez barbadoską wokalistkę Rihannę, pochodzący z jej czwartego albumu studyjnego "Rated R", wydany jako trzeci singel 9 lutego 2010 roku. Piosenka osiągnęła bardzo duży sukces komercyjny, dochodząc do pierwszej pozycji w Australii i Polsce. „Rude Boy” przez pięć tygodni z rzędu znajdował się na najwyższym miejscu notowania Billboard Hot 100, stając się szóstym singlem numer jeden artystki w Stanach Zjednoczonych.
Geneza i wydanie.
Utwór nagrano w 2009 roku, w studiu Metropolis Studios w Londynie. Piosenka została napisana przez Ester Dean, Mikkela Storleera Eriksena, Tora Erika Hermansena, Makebę Riddick, Roba Swire i Rihannę, a wyprodukowana przez zespół Stargate oraz Roba Swire. Koncepcja singla „Rude Boy” została opracowana przez Ester Dean, która pisała go ze Stargate do momentu przejęcia materiału przez Rihannę. Po wysłuchaniu demo piosenkarka wyraziła zainteresowanie kompozycją. Przed nagraniem utworu dodała kilka własnych pomysłów. W wywiadzie dla magazynu "The Boombox" Dean pochwaliła odwagę artystki do ryzykownej muzyki, mówiąc: „Myślę, że RiRi jest naprawdę sexy i powie rzeczy, których inne laski boją się powiedzieć. Nawet jeśli mówi „chodźmy pocałować jakieś dziewczyny”, kto się o nią obawia... to w końcu Rihanna. Ten utwór jest o fantazji. To, co ludzie lubią robić, ale boją się”.
W wywiadzie dla stacji MTV Mikkel Storleer Eriksen ogłosił, że drugim singlem Rihanny z albumu będzie kompozycja „Wait Your Turn”. Kilka dni później zmieniono tę decyzję i wybrano „Hard” na kolejny utwór promujący "Rated R". Wówczas wytwórnia artystki postanowiła, że „Wait Your Turn” zostanie wydany jako trzeci singel na początku 2010 roku. Pomimo tej zapowiedzi All Access wydało informację, że 9 lutego 2010 roku piosenka „Rude Boy” zostanie wysłana do stacji radiowych w Stanach Zjednoczonych. Zdjęcie promujące singel ukazano 8 stycznia 2010 roku. Okładka po raz kolejny przedstawia nagą Rihannę zasłaniającą się czerwonym napisem „Rude Boy”. Ubrana jest jedynie w kapelusz i buty. 5 marca 2010 rok utwór został wydany w formacie singla CD, a trzy dni później w internecie (za pomocą formatu digital download).
„Rude Boy” jest utworem łączącym w sobie dwa gatunki muzyczne: R&amp;B i dancehall, oraz podgatunek ragga, wywodzące się z reggae. Zawiera także elementy electropopu i dance-popu. Trwa trzy minuty i czterdzieści dwie sekundy. Piosenka napisana jest w tonacji es-moll, umiarkowane tempo wynosi dziewięćdziesiąt sześć uderzeń na minutę. Wokal Rihanny opiera się na skali durowej: dźwiękach od C#3 do D#6.
W jednym z brytyjski wywiadów artystki zwrócono uwagę na kontrowersyjny temat słów singla, ze szczególnym naciskiem na refren: „Come here rude boy, boy / Can you get it up? / Come here rude boy, boy / Is you big enough”, czyli „Chodź tu niegrzeczny chłopcze, chłopcze / Czy potrafisz to rozkręcić? / Chodź tu niegrzeczny chłopcze, chłopcze / Jeśli jesteś wystarczająco duży”. Według Rihanny „Rude Boy” miał być jedynie eksperymentem, początkowo nie branym nawet pod uwagę do umieszczenia na płycie "Rated R". Z czasem wokalistce spodobał się i został umieszczony na albumie jako ósmy utwór. W pierwotnej wersji piosenki wspomniana linia miała być jedynie wprowadzeniem, lecz ze względu na chwytliwy beat Rihanna zdecydowała się zmienić ją na refren.
Pozycje na listach.
17 lutego 2010 roku „Rude Boy” zadebiutował na liście Billboard Hot 100 na pozycji o numerze sześćdziesiąt cztery i na Billboard Hot R&amp;B/Hip-Hop Songs na pozycji sześćdziesiąt dwa. W następnym tygodniu singiel wzbił się o czterdzieści jeden oczek lądując na miejscu dwudziestym trzecim. W następnym tygodniu utworu skoczył do pozycji numer osiem, stając XIV singlem Rihanny osiągającym pozycję w pierwszej dziesiątce i czyniąc z niej artystkę o czołowej liczbie hitów od 2000 roku. Doprowadziło to również do tego, że jej trzeci singiel z Rated R stał się hitem. Utwór 18 marca 2010 znalazł się na pozycji pierwszej, stając się najlepszą piosenką z Rated R, to szósta piosenka Rihanny, która wzbiła się na szczyt Hot 100.
„Rude Boy” utrzymał się na szczycie Billboardu przez pięć kolejnych tygodni do 15 kwietnia 2010 roku. Piosenka wzbiła się na pozycję numer dwadzieścia dziewięć na Hot Dance Club Songs oraz na numer jeden na Pop Songs i Rhythmic Airplay Chart. Ponadto osiągnęła pozycję drugą na liście Songs Digital i numer jeden na liście R&amp;B/Hip-Hop Songs.
„Rude Boy” 24 stycznia 2010 pojawiło się w Wielkiej Brytanii pod numerem pięćdziesiąt dwa. W tym samym tygodniu znalazła się na UK R&amp;B Chart pon numerem dziewiętnaście. 7 marca 2010 roku wzbił się na pozycję drugą, oznacza to, że jest to dwunasty singiel Rihanny, który znalazł się w pierwszej dziesiątce w Wielkiej Brytanii. W Kanadzie utwór 27 stycznia zadebiutował na pozycji dziewięćdziesiątej dziewiątej, w kolejnych tygodniach wzbił się do pozycji siódmej. Następnego dnia na francuskiej liście Digital Singles Chart piosenka znalazła się na pozycji trzydziestej drugiej. 18 lutego 2010 roku singiel zadebiutował na jedenastym miejscu na irlandzkiej liście Singles Chart. W przyszłym tygodniu wzbił się na pozycję szóstą. Jest to XV singiel Rihanny, który znalazł się w top-ten w Irlandii. W Australii „Rude Boy” stał się czwartym numerem jeden, gdzie pokrył się platyną ze sprzedażą 70,000 kopii. Piosenka zdobyła złoty certyfikat w Nowej Zelandii ze sprzedażą 7.500 kopii.
Teledysk.
Klip wyreżyserowała Melina Matsoukas w styczniu w Hollywood w Los Angeles, która wcześniej wyreżyserowała wideo do „Hard”. Teledysk miał swoją premierę 10 lutego 2010 roku na kanale VEVO. Rihanna powiedziała, że wideo do „Rude Boy” jest zupełnie inne od poprzednich, „wiele moim klipów jest naprawdę mrocznych, drażliwych i trudnych”, „ten sięga do moich korzeni”.
W teledysku Rihanna wraz z tancerzami wykonuje dancehall, gra na perkusji. Piosenkarka ma założonych siedem kostiumów od stroju panterki, przez zebry do wielobarwnej spódniczki. Teledysk to połączenie kolorów reggae z kolorowymi motywami z lat 90.
Wideo ma pewne podobieństwa do „Boyz M.I.I. Reżyserka teledysku powiedziała, że „oba klipy są świetne” i że tak naprawdę wszyscy inspirują się punktem, gdzie zawsze jest coś innego.
Spektakle.
Rihanna pierwszy raz wykonała piosenkę na żywo w Super Bowl Pepsi Fan Jam na VH1. 2 lutego 2010 Ri zaśpiewała utwór na AOL Music Sessions. 15 lutego 2010 artystka wykonała piosenkę w The Ellen DeGeneres Show w Wielkiej Brytanii. 25 lutego 2010 roku piosenkarka wykonała utwór na Alan Carr: Chatty Man, a na GMTV następnego dnia. 3 marca zaśpiewała piosenkę z dwoma robotami na ECHO Awards w Berlinie. 27 marca 2010 wokalistka zaśpiewała piosenkę jako medley wraz z „Hard” i „Don’t Stop the Music” na 2010 Nickelodeon Kids 'Choice.

</doc>
<doc id="1874457" url="https://pl.wikipedia.org/wiki?curid=1874457" title="Truxtun Hare">
Truxtun Hare

Thomas Truxtun Hare (ur. 12 października 1878 w Filadelfii, zm. 2 lutego 1956 w Radnor w Pensylwanii) – amerykański sportowiec, dwukrotny medalista olimpijski w konkurencjach lekkoatletycznych.
Chociaż zdobywał medale olimpijskie jako lekkoatleta, studiując na Uniwersytecie Pensylwanii uprawiał wiele sportów. Był przez kilka lat zawodnikiem futbolu akademickiego na pozycji guard. W latach 1897-1900 był wybierany do drużyny najlepszych zawodników sezonu. Był również wyróżniającym się łucznikiem.
Jako lekkoatleta wystąpił na igrzyskach olimpijskich w 1900 w Paryżu w trzech konkurencjach. W rzucie młotem zajął 2. miejsce (przegrywając tylko z innym Amerykaninem Johnem Flanaganem), w pchnięciu kulą był ósmy, a w rzucie dyskiem nie udało mu się oddać ważnego rzutu.
Na igrzyskach olimpijskich w 1904 w Saint Louis startował w all-around, poprzedniku dziesięcioboju. Zajął w tej konkurencji 3. miejsce, za reprezentującym Wielką Brytanię Tomem Kielym i Amerykaninem Adamem Gunnem.
Hare ukończył studia prawnicze. Pracował w tym zawodzie do emerytury w 1941. Był także poetą; opublikował 8 tomów wierszy dla dzieci. W Filadelfii był znany jako działacz zajmujący się sprawami publicznymi, przez zasiadanie w wielu radach, m.in. szpitala Bryn Mawr.

</doc>
<doc id="1874463" url="https://pl.wikipedia.org/wiki?curid=1874463" title="Zgromadzenie Narodowe (Kenia)">
Zgromadzenie Narodowe (Kenia)

Zgromadzenie Narodowe (ang. "National Assembly") – izba niższa kenijskiego parlamentu; zasiada w niej 349 deputowanych: 290 pochodzi z wyborów powszechnych, 47 kobiet wybieranych z każdego hrabstwa oraz 12 nominowanych przez prezydenta. Dodatkowo miejsce w parlamencie z urzędu przysługuje prokuratorowi generalnemu Kenii (tylko na czas pełnienia tej funkcji). Ostatnim członkiem jest przewodniczący, którego – inaczej niż w większości parlamentów świata – kenijscy deputowani wybierają spoza swego grona. Tym samym "de facto" uzyskuje on mandat na zasadzie kooptacji. 
Prawo głosu mają obywatele kenijscy w wieku co najmniej 18 lat posiadający pełnię praw publicznych i mieszkający na terytorium kraju w sposób ciągły przez 12 miesięcy przed wyborami. Od osób przebywających w Kenii jedynie okresowo (choć posiadających jej obywatelstwo) wymaga się, aby łączny czas ich pobytu przez ostatnie 8 lat był nie krótszy niż 4 lata. Dodatkowo wyborca musi być związany ze swoim okręgiem wyborczym przez przynajmniej rok przed wyborami. Związek ten może mieć formę zamieszkania, pracy zawodowej lub posiadania nieruchomości na jego obszarze. Głosować nie mogą osoby skazane za przestępstwa wyborcze, podlegające w dniu wyborów aresztowi tymczasowemu oraz posiadające otwartą procedurę bankructwa. Kandydaci muszą spełniać wyższy cenzus wieku, wynoszący 21 lat. Dodatkowo muszą znać języki angielski i suahili w stopniu umożliwiającym aktywny udział w pracach parlamentu, dla którego są to języki robocze. Nie mogą również posiadać obywatelstwa państwa innego niż Kenia (nawet, jeśli łączą je z kenijskim). Z kandydowania wyłączone są osoby zatrudnione w służbach państwowych (w tym samorządowych i żołnierze) oraz osoby wykonujące prace na zlecenie rządu. 

</doc>
<doc id="1874465" url="https://pl.wikipedia.org/wiki?curid=1874465" title="Seth Meyers">
Seth Meyers

Seth Adam Meyers (ur. 28 grudnia 1973 w Bedford) – amerykański komik, scenarzysta, producent, aktor i prezenter telewizyjny. Pisał scenariusze i występował w programie "Saturday Night Live" (2001–2014), gdzie prowadził skecz pt. "Weekend Update". Ukończył Manchester West High School w Manchester w New Hampshire i Northwestern University.

</doc>
<doc id="1874469" url="https://pl.wikipedia.org/wiki?curid=1874469" title="Andy Samberg">
Andy Samberg

Andy Samberg, właśc. David Andrew Samberg (ur. 18 sierpnia 1978 w Berkeley) − amerykański aktor, komik, muzyk, raper, producent i scenarzysta. Współtwórca grupy komików The Lonely Island. 
Laureat Złotego Globu dla najlepszego aktora w serialu komediowym za rolę Jake’a Peralty w serialu "Brooklyn 9-9".
Życiorys.
Wczesne lata.
Urodził się w Berkeley w Kalifornii jako syn Marjorie „Margi” Isabel (z domu Marrow), nauczycielki, i Josepha „Joe” Samberga, fotografa. Ma dwie siostry, Johannę i Darrow. W wieku pięciu lat powiedział rodzicom, że chce zmienić imię na Andy. Wychował się w żydowskiej rodzinie i uważa się za „nieszczególnie religijnego”. Jego dziadkowie ze strony matki byli sycylijskimi katolikami, a babka ze strony matki miała korzenie niemieckie, polskie i żydowskie. Uczęszczał do szkoły podstawowej Chabot Elementary School z Chelsea Peretti, z którą występował w serialu "Brooklyn 9-9". Naukę kontynuował w Willard Junior High School, gdzie poznał swoich dwóch najlepszych przyjaciół, Jormę Taccone i Akivę Schaffera. W 1996 ukończył Berkeley High School. Studiował na wydziale filmowym w NYU Film School i Uniwersytecie Kalifornijskim w Santa Cruz.
Kariera.
W 2001 wspólnie z Jormą Taccone i Akivą Schafferem stworzył grupę komików The Lonely Island. W latach 2005-2012 występował w amerykańskim programie "Saturday Night Live", gdzie zasłynął z tworzenia krótkich, zwariowanych skeczy z serii Digital Short. W 2007 otrzymał nagrodę Emmy za wybitną oryginalną muzykę i teksty do "SNL". Po siedmiu sezonach odszedł z programu i skupił się na graniu w filmach. Debiutował na kinowym ekranie w tytułowej roli nieudacznika Roda Kimble’a w komedii Akivy Schaffera "Hot Rod" (2007). Został wybrany jako jeden z najgorętszych kawalerów lata 2008 według magazynu „People”. Od 17 września 2013 do 16 września 2021 grał rolę Jake’a Peralty w serialu "Brooklyn 9-9", za którą w 2014 zdobył Złoty Glob dla najlepszego aktora w serialu komediowym.
Życie prywatne.
21 września 2013 ożenił się z Joanną Newsom, z którą ma córkę (ur. 2017).

</doc>
<doc id="1874472" url="https://pl.wikipedia.org/wiki?curid=1874472" title="Stanley Baker">
Stanley Baker

William Stanley Baker (ur. 28 lutego 1928 w Ferndale, zm. 28 czerwca 1976 w Maladze) – walijski aktor i producent filmowy. Znany ze swojego surowego wyglądu i intensywnej, ugruntowanej postaci na ekranie; był jedną z czołowych brytyjskich gwiazd filmowych późnych lat 50., a później producentem.
Karierę aktorską rozpoczął na West Endzie. Odtwórca roli szeregowca „Butchera” Browna w sensacyjnym dramacie wojenno–przygodowym J. Lee Thompsona "Działa Navarony" (1961). W 1962 zaproponowano mu rolę Jamesa Bonda w filmie "Doktor No", ale odrzucił ją.
W 1976 otrzymał tytuł szlachecki. Niedługo potem zmarł na raka płuca.

</doc>
<doc id="1874474" url="https://pl.wikipedia.org/wiki?curid=1874474" title="Jason Sudeikis">
Jason Sudeikis

Daniel Jason Sudeikis (ur. 18 września 1975 w Fairfax) – amerykański aktor i komik. Występuje w programie "Saturday Night Live". Poprowadził galę MTV Movie Awards 2011.
Życie prywatne.
W latach 2011–2020 był związany z aktorką Olivią Wilde. Mają dwoje dzieci: syna Otisa Alexandra (ur. 20 kwietnia 2014) i córkę Daisy Josephine Sudeikis (ur. 11 października 2016).

</doc>
<doc id="1874478" url="https://pl.wikipedia.org/wiki?curid=1874478" title="Natalja Woronowa">
Natalja Woronowa

Natalja Władisławowna Woronowa z domu Pomoszczikowa (, ur. 9 lipca 1965 w Moskwie) – radziecka, a później rosyjska sprinterka.
Biegała głównie na dystansie 100 i 200 metrów. W 1988 wynikiem 10,98 wyrównała rekord ZSRR na 100 m. Dwukrotnie ustanawiała rekordy kraju w sztafecie 4 × 100 metrów (42,00 Moskwa 1985 &amp; 41,49 Stuttgart 1993) – ten drugi wynik jest aktualnym rekordem Rosji, a także czwartym rezultatem w historii tej konkurencji na świecie. Szósta zawodniczka igrzysk w Seulu i Atlancie w biegu na 100 m. Brązowa medalistka w sztafecie. Mistrzyni świata w tej konkurencji z 1993.

</doc>
<doc id="1874487" url="https://pl.wikipedia.org/wiki?curid=1874487" title="Wizon morski">
Wizon morski

Wizon morski ("Neogale macrodon") – gatunek wymarłego drapieżnego ssaka z rodziny łasicowatych (Mustelidae). Gatunek ten występował u wschodnich wybrzeży Ameryki Północnej w Massachusetts i Maine w Stanach Zjednoczonych oraz Nowym Brunszwiku i Nowej Fundlandii w Kanadzie. Ssak ten został opisany po raz pierwszy przez Prentisa w 1903 roku jako "Lutreola macrodon". Przez dłuższy czas gatunek ten traktowany był jako podgatunek wizona amerykańskiego. W 2000 roku Mead i współpracownicy porównali "N. macrodon" z pięcioma podgatunkami "N. vison", wykorzystując do badań czaszki, żuchwy, kość ramienną, promieniową, udową, piszczelową i inne elementy szkieletu, stwierdzając że "N. macrodon" była większa niż pokrewny gatunek. Również badania uzębienia wykazały odrębność tego gatunku. Niewiele wiadomo na temat ekologii wizona morskiego. Według słów okolicznych mieszkańców gatunek ten miał bardziej czerwone futro, puszysty ogon i grubsze ciało niż wizon amerykański. W 1867 roku w Nowej Szkocji odnotowano okaz mierzący 82,6 cm długości. Zamieszkiwał skaliste wybrzeża i przybrzeżne wyspy. Najprawdopodobniej ssak ten wiódł nocny i samotniczy tryb życia, dużo czasu spędzając w morzu. Wizon morski żywił się ptakami, jajami ptaków, rybami oraz morskimi bezkręgowcami. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EX (wymarły). Najprawdopodobniej ssak ten wyginął około 1860 roku. Główną przyczyną wyginięcia mogły być polowania związane z handlem futrami.

</doc>
<doc id="1874489" url="https://pl.wikipedia.org/wiki?curid=1874489" title="Béla Guttmann">
Béla Guttmann

Béla Guttmann (ur. 13 marca 1900, zm. 28 sierpnia 1981) – węgierski piłkarz i trener.
Pochodził z żydowskiej rodziny.
W ciągu swojej kariery występował w Hungárii Budapest, Hakoah Wien, reprezentacji Węgier i w kilku klubach w Stanach Zjednoczonych. Jednak bardziej znany jest ze swojej kariery szkoleniowej, w trakcie której prowadził m.in. A.C. Milan, São Paulo FC, FC Porto, Benfikę Lizbona i Penarol Montevideo. Jego największym sukcesem było zdobycie dwa razy z rzędu Pucharu Europy, w 1961 i 1962 roku, z Benfiką.
Jest pochowany w Wiedniu.

</doc>
<doc id="1874497" url="https://pl.wikipedia.org/wiki?curid=1874497" title="Bernard z Parmy">
Bernard z Parmy

Bernard z Parmy, właściwie "Bernardo degli Uberti" (ur. ok. 1060 we Florencji, zm. 4 grudnia 1133 w Parmie) – włoski benedyktyn, kardynał i biskup Parmy. Święty Kościoła katolickiego.
Wczesne lata życia.
Bernard urodził się we Florencji prawdopodobnie około 1060 i pochodził ze szlacheckiego rodu degli Uberti. Wiadomo, że jego ojciec miał na imię Bruno (zm. przed 1 lipca 1085), a dziadek ze strony ojca Corbizo. 1 lipca 1085 Bernard uczynił darowiznę w intencji swego zmarłego ojca na rzecz klasztoru San Salvi we Florencji. Darowizna miała prawdopodobnie związek z jego wstąpieniem do tego klasztoru, należącego do benedyktyńskiej kongregacji Vallombrosa (założonej przez Świętego Jana Gwalberta). Śluby zakonne złożył przed 26 kwietnia 1089. W 1092 został opatem San Salvi.
Opat Vallombrosa, kardynał i legat papieski.
W 1098 Bernard został obrany opatem Vallombrosa i tym samym generałem całej kongregacji wallombrozjańskiej. Niedługo potem (prawdopodobnie w 1099) papież Urban II mianował go kardynałem prezbiterem San Crisogono, zezwalając mu na zachowanie funkcji zakonnych. 30 sierpnia 1099 Bernard uczestniczył w akcie donacyjnym hrabiego Gwidona na rzecz kościoła S. Fidelis w Aretino, 7 marca 1100 przewodniczył zgromadzeniu opatów kongregacji wallombrozjańkiej, a 23 marca i 14 kwietnia tego samego roku sygnował bulle Paschalisa II wystawione na Lateranie. Następnie papież ten mianował go swoim stałym legatem (wikariuszem) na terenie Lombardii oraz swoim przedstawicielem u księżnej Matyldy Toskańskiej, sojuszniczki papiestwa w sporze o inwestyturę. 7 kwietnia 1101 był obecny przy wyświęceniu nowego opata benedyktyńskiego w Albarense przez biskupa Hildebranda z Grossetto, a w maju 1101 interweniował u księżnej Matyldy na rzecz klasztoru św. Benedykta w Polirone. Następnie Bernard powrócił na krótko do Rzymu, gdzie 30 listopada 1101 i 4 marca 1102 sygnował dokumenty Paschalisa II.
Jeszcze w 1102 Bernard ponownie podjął obowiązki legata. W lipcu 1102 razem z arcybiskupem mediolańskim Grossolano działał jako sędzia delegowany w Monza, 18 sierpnia 1102 przebywał w Pawii, a w październiku tego roku uczestniczył w akcie donacyjnym księżnej Matyldy na rzecz klasztoru św. Apolloniusza w Kanossie. 17 listopada 1102 kardynał Bernardo sygnował akt księżnej Matyldy potwierdzający dokonane przez nią rozporządzenia na rzecz Stolicy Apostolskiej. W tym samym roku świadkował na wystawionym w Carpi przywileju biskupa Buonsignore z Reggio nell'Emilia na rzecz eremitów z Marolo. W marcu 1103 był obecny na dworze księżnej Matyldy w Castro Panciano, a 1 maja 1104 w Piadenie sygnował akt darowizny biskupa Mantui dla klasztoru Polirone. W sierpniu i wrześniu 1104 przebywał w Parmie, bezskutecznie próbując przeciągnąć to miasto na stronę papieża w sporze z królem niemieckim, a 15 września 1104 został wspomniany jako doradca księżnej Matyldy w jej dyplomie wystawionym w Cosigno. Do 20 marca 1105 Bernard musiał powrócić do Rzymu, gdyż tego dnia podpisał wystawiony na Lateranie przywilej Paschalisa II dla opata Alberyka z Polirone. W listopadzie tego roku ponownie przebywał jednak na północy Włoch (w Fucecchio). W 1106 rozstrzygnął spór między klasztorami S. Maria di Pomposa i S. Michele di Soleria. Jesienią tego samego roku znajdował się w otoczeniu Paschalisa II, o czym świadczą jego podpisy na dyplomach z 11 października (w Carpi) i 26 października (na synodzie w Guastalla).
Biskup Parmy.
Po zakończeniu obrad synodu w Guastalla na przełomie października i listopada 1106 Paschalis II udał się do Parmy, gdzie na prośbę mieszkańców, dotychczas popierających procesarskich antypapieży, mianował Bernarda biskupem tego miasta. 4 listopada 1106 Paschalis II udzielił mu sakry biskupiej w miejscowej katedrze. Wraz z tą nominacją, zgodnie z ówczesnym zwyczajem, Bernard opuścił szeregi Kolegium Kardynalskiego, a jego kościół tytularny S. Crisogono najpóźniej w 1110 został nadany kardynałowi Berardo z Marsi. Bernard zrezygnował też z funkcji zakonnych, Paschalis II potwierdził go jednak na stanowisku wikariusza papieskiego w Lombardii.
Bernard jako biskup pozostał doradcą i bliskim współpracownikiem księżnej Matyldy, w której otoczeniu jest udokumentowany na przełomie 1106/07 w Carpi, w maju i czerwcu 1109 w San Cesareo oraz w czerwcu 1114 w bliżej niezidentyfikowanej lokalizacji "apud montem Baruntonis". W lutym 1111 w trakcie najazdu Henryka V na Italię przebywał akurat w kurii papieskiej w Rzymie i wraz z papieżem i wieloma kardynałami dostał się do niewoli, jednak księżna Matylda wyjednała jego uwolnienie. 13 kwietnia 1111 był obecny przy koronacji Henryka V na cesarza.
O działalności Bernarda w okresie po śmierci Matyldy Toskańskiej (24 lipca 1115) do roku 1130 zachowały się tylko pojedyncze wzmianki, dotyczące głównie jego udziału w bieżących sprawach lokalnych wspólnot. 29 maja 1116 działał jako interwenient w Fontanafredda. Dzięki jego wstawiennictwu 1 maja 1122 papież Kalikst II wystawił przywilej protekcyjny dla opactwa S. Maria in Praglia w diecezji padewskiej. Bernardo został też wymieniony w przywileju Kaliksta II z 1 czerwca 1124 dla opata Hermana z Polirone.
Po śmierci papieża Honoriusza II w lutym 1130 doszło do schizmy: część kardynałów obrała Innocentego II, a część antypapieża Anakleta II. Bernard degli Uberti zdecydowanie opowiedział się po stronie Innocentego II, wobec czego Anaklet II, który zdołał opanować Rzym, rzucił na niego klątwę. Nie miało to jednak większego znaczenia, gdyż antypapież poza Rzymem i południową Italią nie zdobył szerszego poparcia, a jesienią 1132 do północnej Italii wkroczył król niemiecki Lotar III, zwolennik Innocentego II. W Weronie doszło wówczas do spotkania starego i schorowanego już biskupa Parmy z królem. Być może Bernard był obecny przy koronacji Lotara III na cesarza w czerwcu 1133, gdyż jest wspomniany w wydanym wówczas przez niego dyplomie potępiającym antypapieża Anakleta II.
Bernard zmarł 4 (lub 12) grudnia 1133 w Parmie i został pochowany w miejscowej katedrze gdzie do czasów współczesnych zachowały się jego relikwie.
Kult.
Przejawem kultu Bernarda z Parmy jest popularność jego wizerunku w sztuce. Był malowany m.in. przez Antonio Allegri da Correggio, Pietro Perugino i Andrea del Sarto. Kult Bernarda rozpoczął się już kilka lat po jego śmierci. Choć formalnie nigdy nie przeprowadzono procesu kanonizacyjnego, dekretem z 21 listopada 1665 papież Aleksander VII zaaprobował oddawanie mu czci jako świętemu na terenie diecezji parmeńskiej oraz florenckiej, a jego wspomnienie obchodzone jest 4 grudnia. W swej macierzystej Kongregacji Vallombrosa jest czczony jako jeden z trzech ojców założycieli, obok świętych Benedykta z Nursji oraz Jana Gwalberta.

</doc>
<doc id="1874498" url="https://pl.wikipedia.org/wiki?curid=1874498" title="Loewenberger Land">
Loewenberger Land



</doc>
<doc id="1874501" url="https://pl.wikipedia.org/wiki?curid=1874501" title="Carl Fürstner">
Carl Fürstner

Carl Fürstner (ur. 7 czerwca 1848 w Strasburg (Uckermark), zm. 25 kwietnia 1906 w Strasburgu) – niemiecki lekarz neurolog i psychiatra.
Studiował medycynę na Uniwersytecie w Würzburgu i Uniwersytecie Fryderyka Wilhelma w Berlinie. Tytuł doktora medycyny otrzymał w 1871. W 1872 został asystentem w Instytucie Patologii Uniwersytetu w Greifswaldzie. Następnie pracował u Carla Westphala w klinice psychiatrycznej Charité.
W 1878 otrzymał nowo utworzoną katedrę psychiatrii Uniwersytetu w Heidelbergu. W 1890 otrzymał katedrę Uniwersytetu w Strasburgu, podczas gdy w Heidelbergu zastąpił go Emil Kraepelin. Asystentem Fürstnera był Alfred Hoche.
Fürstner zajmował się neuropatologią i neuroanatomią, jego prace dotyczyły porażenia postępującego, lokalizacji guzów mózgu, psychoz poporodowych, glejakowatości kory mózgu i krwotocznego zapalenia opon mózgowych. Jego dysertacja doktorska "Zur Streitfrage über das Othaematom" dotyczyła krwiaka ucha środkowego, schorzenia wiązanego niegdyś z chorobami psychicznymi i neurologicznymi.

</doc>
<doc id="1874502" url="https://pl.wikipedia.org/wiki?curid=1874502" title="Doushuu">
Doushuu



</doc>
<doc id="1874505" url="https://pl.wikipedia.org/wiki?curid=1874505" title="Delphinus albigena">
Delphinus albigena



</doc>
<doc id="1874507" url="https://pl.wikipedia.org/wiki?curid=1874507" title="Delphinus bivitattus">
Delphinus bivitattus



</doc>
<doc id="1874508" url="https://pl.wikipedia.org/wiki?curid=1874508" title="Muehlenbecker Land">
Muehlenbecker Land



</doc>
<doc id="1874509" url="https://pl.wikipedia.org/wiki?curid=1874509" title="Delphinus cruciger">
Delphinus cruciger



</doc>
<doc id="1874510" url="https://pl.wikipedia.org/wiki?curid=1874510" title="Lagenorhynchus clanculus">
Lagenorhynchus clanculus



</doc>
<doc id="1874512" url="https://pl.wikipedia.org/wiki?curid=1874512" title="Lagenorhynchus wilsoni">
Lagenorhynchus wilsoni



</doc>
<doc id="1874513" url="https://pl.wikipedia.org/wiki?curid=1874513" title="Karl Fürstner">
Karl Fürstner



</doc>
<doc id="1874514" url="https://pl.wikipedia.org/wiki?curid=1874514" title="Hans Sturm">
Hans Sturm

Hans Sturm (ur. 3 września 1935 w Schönau an der Katzbach, obecnie Świerzawa, zm. 24 czerwca 2007 w Kolonii) – niemiecki piłkarz występujący na pozycji pomocnika.
Kariera klubowa.
Sturm zawodową karierę rozpoczynał w 1955 roku w klubie 1. FC Köln. W 1960 roku wywalczył z nim wicemistrzostwo RFN. W 1962 roku zdobył z zespołem mistrzostwo RFN, a w 1963 ponownie wicemistrzostwo RFN. Od sezonu 1963/1964 startował z klubem w nowo powstałej Bundeslidze. Sturm zadebiutował w niej 24 sierpnia 1963 w wygranym 2:0 meczu z 1. FC Saarbrücken. 31 sierpnia 1963 w wygranym 4:0 spotkaniu z Karlsruher SC strzelił dwa gole, które były jego pierwszymi w trakcie gry w Bundeslidze. W 1964 roku wygrał z drużyną mistrzostwo RFN. Rok później wywalczył z nią wicemistrzostwo RFN. W 1967 roku odszedł do Viktorii Kolonia. W 1971 roku zakończył karierę. Zmarł w 2007 roku.
Kariera reprezentacyjna.
W reprezentacji RFN Sturm zadebiutował 2 kwietnia 1958 w przegranym 0:2 towarzyskim meczu z Czechosłowacją. W tym samym roku został powołany do kadry na mistrzostwa świata. Zagrał na nich w jednym spotkaniu – przegranym 3:6 o 3. miejsce z Francją. W 1962 roku ponownie był uczestnikiem mistrzostw świata. Tym razem również wystąpił na nich jeden raz – w zremisowanym 0:0 pojedynku z Włochami. Był to jednocześnie jego ostatni mecz w kadrze.

</doc>
<doc id="1874515" url="https://pl.wikipedia.org/wiki?curid=1874515" title="Forever (album Puffa Daddy’ego)">
Forever (album Puffa Daddy’ego)

Forever – drugi studyjny album Puff Daddy’ego, wydany 24 sierpnia 1999 roku przez wytwórnię Bad Boy Records. 
Album uzyskał status platyny. Pierwszym singlem był utwór „P.E. 2000”.

</doc>
<doc id="1874516" url="https://pl.wikipedia.org/wiki?curid=1874516" title="Osterreichischer Leichtathletik-Verband">
Osterreichischer Leichtathletik-Verband



</doc>
<doc id="1874522" url="https://pl.wikipedia.org/wiki?curid=1874522" title="Enea SA">
Enea SA



</doc>
<doc id="1874527" url="https://pl.wikipedia.org/wiki?curid=1874527" title="James Darren">
James Darren

James Darren; "właściwie James William Ercolani" (ur. 8 czerwca 1936 w Filadelfii w stanie Pensylwania) – amerykański aktor filmowy i telewizyjny, reżyser telewizyjny oraz piosenkarz.
Filmografia.
role w filmach i serialach TV:
jako reżyser seriali TV:

</doc>
<doc id="1874528" url="https://pl.wikipedia.org/wiki?curid=1874528" title="Oberkraemer">
Oberkraemer



</doc>
<doc id="1874530" url="https://pl.wikipedia.org/wiki?curid=1874530" title="Günter Sawitzki">
Günter Sawitzki

Günter Sawitzki (ur. 22 listopada 1932, zm. 14 grudnia 2020) – niemiecki piłkarz występujący na pozycji bramkarza.
Kariera klubowa.
Sawitzki zawodową karierę rozpoczynał w 1952 roku w klubie SV Sodingen. W 1957 roku trafił do VfB Stuttgart. W 1958 roku zdobył z klubem Puchar RFN, po pokonaniu w jego finale 4:3 Fortuny Düsseldorf. Od sezonu 1963/1964 startował z klubem w nowo powstałej Bundeslidze. Sawitzki zadebiutował w niej 24 sierpnia 1963 w przegranym 0:2 meczu z FC Schalke 04. W 1971 roku zakończył karierę.
Kariera reprezentacyjna.
W reprezentacji RFN Sawitzki zadebiutował 13 czerwca 1956 w wygranym 3:1 towarzyskim meczu z Norwegią. W 1958 roku został powołany do kadry na mistrzostwa świata. Nie zagrał na nich ani razu, a Niemcy zajęli 4. miejsce w turnieju. W 1962 roku ponownie był uczestnikiem mistrzostw świata. Tym razem również na nich nie wystąpił. Po raz ostatni w kadrze zagrał 3 listopada 1963 w przegranym 1:2 towarzyskim pojedynku ze Szwecją. W latach 1956–1963 w drużynie narodowej rozegrał w sumie 10 spotkań.

</doc>
<doc id="1874531" url="https://pl.wikipedia.org/wiki?curid=1874531" title="Gunter Sawitzki">
Gunter Sawitzki



</doc>
<doc id="1874536" url="https://pl.wikipedia.org/wiki?curid=1874536" title="Przemieszczenie moczowodów">
Przemieszczenie moczowodów

Przemieszczenie moczowodów Jedna z wad rozwojowych układu moczowo-płciowego u człowieka. W tej wadzie ujścia moczowodów znajdują się poza tylną ścianą pęcherza moczowego.
U płci męskiej są w części sterczowej cewki moczowej lub w okolicy pęcherzyków nasiennych, u płci żeńskiej otwierają się do pochwy lub do przedsionka pochwy.

</doc>
<doc id="1874537" url="https://pl.wikipedia.org/wiki?curid=1874537" title="Delphinus obscurus">
Delphinus obscurus



</doc>
<doc id="1874540" url="https://pl.wikipedia.org/wiki?curid=1874540" title="Paweł Czartoryski">
Paweł Czartoryski

Paweł Maria Czartoryski (21 maja 1924 w Krakowie, zm. 11 sierpnia 1999 w Warszawie) – polski prawnik i historyk nauki, wydawca "Dzieł wszystkich" Mikołaja Kopernika.
Życiorys.
Urodził się w roku 1924 jako syn Włodzimierza Alfonsa i Zofii z Tyszkiewiczów.
Był kierownikiem Zakładu Ekonometrii w Uniwersytecie Marii Curie-Skłodowskiej w Lublinie do 1970 r. Później do końca życia pracował w Instytucie Historii Nauki Polskiej Akademii Nauk. Był również członkiem korespondentem Medieval Academy of Georgetown University.
Prof. Paweł Czartoryski brał udział w debatach polskiego Okrągłego Stołu, w którym odpowiadał za sprawy oświaty.
Paweł Czartoryski był założycielem polskiego komitetu Towarzystwa Szkół Zjednoczonego Świata (United World Colleges) i jest obecnie jego patronem. Stowarzyszenie funduje stypendia dla około 20 osób rocznie.
Został pochowany na starym cmentarzu na Służewie w Warszawie.

</doc>
<doc id="1874541" url="https://pl.wikipedia.org/wiki?curid=1874541" title="Medibank International Sydney 2010 (mężczyźni)">
Medibank International Sydney 2010 (mężczyźni)

Medibank International Sydney 2010 – tenisowy turniej ATP z cyklu Medibank International Sydney rozgrywany w dniach 11–16 stycznia 2010 roku w Sydney na kortach twardych o puli nagród 484 750 dolarów amerykańskich.

</doc>
<doc id="1874543" url="https://pl.wikipedia.org/wiki?curid=1874543" title="Natalia Pomoszcznikowa">
Natalia Pomoszcznikowa



</doc>
<doc id="1874547" url="https://pl.wikipedia.org/wiki?curid=1874547" title="Delphinus longidens">
Delphinus longidens



</doc>
<doc id="1874548" url="https://pl.wikipedia.org/wiki?curid=1874548" title="Lagenorhynchus longidens">
Lagenorhynchus longidens



</doc>
<doc id="1874551" url="https://pl.wikipedia.org/wiki?curid=1874551" title="Lagenorhynchus ognevi">
Lagenorhynchus ognevi



</doc>
<doc id="1874552" url="https://pl.wikipedia.org/wiki?curid=1874552" title="Delfin skośnozęby">
Delfin skośnozęby



</doc>
<doc id="1874555" url="https://pl.wikipedia.org/wiki?curid=1874555" title="Flaga Grodkowa">
Flaga Grodkowa



</doc>
<doc id="1874556" url="https://pl.wikipedia.org/wiki?curid=1874556" title="Leland Stanford (1868–1884)">
Leland Stanford (1868–1884)

Leland Stanford Junior, przed ukończeniem dziewiątego roku życia Leland DeWitt Stanford (ur. 14 maja 1868 w Sacramento, zm. 13 marca 1884 we Florencji) – jedyny syn Lelanda Stanforda i Jane Stanford, patron Uniwersytetu Stanforda.
Choroba i śmierć.
Podczas podróży po Europie zachorował w Atenach na dur brzuszny. Rodzice zaczęli leczenie najpierw w Neapolu, potem w Rzymie, później we Florencji, gdzie zmarł po naprzemiennych okresach pogorszenia i poprawy stanu zdrowia.
Po jego śmierci rodzice zdecydowali się nazwać uczelnię jego imieniem, „aby dzieci Kalifornii były naszymi dziećmi”.

</doc>
<doc id="1874562" url="https://pl.wikipedia.org/wiki?curid=1874562" title="Czterej pancerni i pies (powieść)">
Czterej pancerni i pies (powieść)

Czterej pancerni i pies – powieść dla młodzieży Janusza Przymanowskiego z 1964 roku.
O powieści.
Akcja powieści osnuta jest na historycznych motywach z dziejów II wojny światowej i działań bojowych Ludowego Wojska Polskiego. Poprzez pryzmat załogi czołgu nr 102 „Rudy” (T-34) ukazuje szlak bojowy I Brygady Pancernej im. Bohaterów Westerplatte. Na tym tle autor rozwinął dzieje Polaków walczących w armii Berlinga. Wartka fabuła, charakterystyczne typy bohaterów, ukazanie wojny poprzez ciąg przygód (osłabienie grozy, elementy baśniowości) wpłynęły na popularność nakręconego na jej podstawie czarno-białego serialu telewizyjnego, w konsekwencji na popularność książki. Powieść została przetłumaczona na języki obce.
Polskie wydania.
Pierwsze wydanie powieści z 1964 to zaledwie jedna trzecia znanej dziś objętości. Kończyła się ona w momencie gdy brygada pancerna dociera do Bałtyku (tam też następuje rozwiązanie akcji – Polska zostaje wyzwolona, dostęp do morza odzyskany, a główny bohater odnajduje ojca). Później Przymanowski dopisał dalsze dzieje załogi czołgu „Rudy”, a z pierwotnego zapisu uczynił tom I. Wszystkie trzy tomy (oddzielnie) wydały po raz pierwszy Iskry w latach 1968-1969. W 1973 Wydawnictwo MON po raz pierwszy wydało wszystkie trzy tomy w jednym woluminie. W 1986 roku Krajowa Agencja Wydawnicza wydała powieść w II tomach. W III Rzeczypospolitej książka została wydana po raz pierwszy po 17-letniej przerwie w 2004 przez wydawnictwo „In Rock”.

</doc>
<doc id="1874563" url="https://pl.wikipedia.org/wiki?curid=1874563" title="Delphinus chilensis">
Delphinus chilensis



</doc>
<doc id="1874564" url="https://pl.wikipedia.org/wiki?curid=1874564" title="Sagmatias amblodon">
Sagmatias amblodon



</doc>
<doc id="1874570" url="https://pl.wikipedia.org/wiki?curid=1874570" title="Herb gminy Grodków">
Herb gminy Grodków



</doc>
<doc id="1874571" url="https://pl.wikipedia.org/wiki?curid=1874571" title="Flaga gminy Grodków">
Flaga gminy Grodków



</doc>
<doc id="1874572" url="https://pl.wikipedia.org/wiki?curid=1874572" title="Ulica Marynarki Polskiej w Gdańsku">
Ulica Marynarki Polskiej w Gdańsku

Ulica Marynarki Polskiej (niem. "Paul-Beneke-Weg") – jedna z dłuższych ulic w północnym Gdańsku. Przebiega przez dzielnice Młyniska i Letnica, prowadząc do Nowego Portu, który jako jedyna łączy bezpośrednio z centrum. Prowadzi przez Oliwskie Łąki. Wzdłuż ulicy rozciąga się głównie zabudowa przemysłowa i handlowo-usługowa. Stanowi część drogi krajowej nr 91.
Komunikacja.
Ulica przebiega przez Węzeł Kliniczna, który jest ważnym węzłem komunikacyjnym północnego Gdańska. Na całej długości ulicy biegną szyny tramwajowe, po których kursują tramwaje linii 7 i 10. Ulicą przebiegają trasy autobusów linii 158, 258, 283, N12. Znaczenie ulicy zwiększyło się po zakończeniu budowy stadionu Stadionu Energa Gdańsk. Po zlikwidowaniu linii Szybkiej Kolei Miejskiej do Nowego Portu, ulica Marynarki Polskiej jest w tej chwili najdogodniejszym połączeniem Letnicy z centrum i południem Gdańska.
Historia.
Ulica z linią tramwajową została zbudowana w 1929 r. Dwutorowa linia tramwaju została umieszczona między jezdniami. Po otwarciu nowej trasy tramwaju, została zlikwidowana dotychczasowa trasa wzdłuż ul. Wiślnej i nabrzeża portowego (obok Dworca Wiślanego).
W czasie II wojny światowej przy ul. Marynarki Polskiej mieścił się niemiecki obóz "Gemeinschaftslager Schichau Lager".
7 listopada 1954 roku, w 37. rocznicę rewolucji październikowej, został otwarty w Nowym Porcie Morski Dom Kultury z kinem.

</doc>
<doc id="1874574" url="https://pl.wikipedia.org/wiki?curid=1874574" title="Nuculidae">
Nuculidae

Nuculidae – rodzina niedużych, kosmopolitycznych małży słonowodnych zaliczanych do rzędu Nuculoida z podgromady pierwoskrzelnych. Obejmuje ponad 1000 gatunków, w tym 150 żyjących współcześnie.
Systematyka rodzajów:
Muszle w zarysie trójkątne, na zewnątrz gładkie lub żeberkowane, osiągają rozmiar do 50 mm. Małże z tej rodziny żyją zagrzebane w osadach dennych. Żywią się detrytusem.
Rodzajem typowym rodziny jest "Nucula".

</doc>
<doc id="1874575" url="https://pl.wikipedia.org/wiki?curid=1874575" title="Herb Melbourne">
Herb Melbourne

Herb Melbourne – oficjalny symbol miasta i aglomeracji Melbourne. Został zatwierdzony listem patentowym Heroldii Zjednoczonego Królestwa 30 stycznia 1940 r. Wygląd jego oparty jest na wizerunku pieczęci miejskiej ustanowionej decyzją władz miejskich z 2 stycznia 1843 r. Pieczęć została zaprojektowana i wykonana przez Thomasa Hama. Zaprezentowany projekt na zebraniu Zarządu Miasta został przez niego przyjęty 9 lutego tego samego roku.
Wygląd.
Przedstawia na pięciopolowej tarczy hiszpańskiej w pole sercowe zajmuje złota, brytyjska korona królewska na czerwonym krzyżu z białym obrzeżeniem. Krzyż rozdziela pozostałe części krzyżowe tarczy. Pole początkowie tarczy przedstawia na białym tle złotą owcę przepasaną w kłębie błękitną wstęgą. W polu drugim, także białym, znajduje się brązowy byk na zielonej trawie. Kolejne pola przedstawiają płynącego wieloryba oraz, także płynący, okręt żaglowy.
Tarczę nakrywa hełm turniejowy z labrami. Są one koloru czerwonego z białym podbiciem. Hełm nakryty jest złotą coroną muralis z czerwono-białym zawojem. W koronie znajduje się klejnot przedstawiający kangura. Pod tarczą, na białej szarfie z czerwonym spodem, umieszczona jest dewiza miasta: "Vires acquirit eundo". Tarczę herbową wspierają trzymacze przedstawiające złote lwy w pozycji stojącej. Na ich szyjach znajdują się czerwone obroże z dwoma białymi pięcioramiennymi gwiazdami. Od obroży odchodzą łańcuchy tegoż koloru opasujące lwy. Trzymacze zwieńczone są srebrnymi coronami muralis.
Symbolika.
Główny element herbu – czerwony krzyż – to krzyż św. Jerzego, patrona Anglii i Korony Brytyjskiej. Symbolizuje on związek Melbourne (początkowo samodzielnej kolonii) z metropolią. Związek ten podkreśla dodatkowo umieszczona w środku krzyża korona królewska oznaczająca nadrzędność monarchy nad wszystkimi posiadłościami imperium brytyjskiego. Owca z drugiego pola heraldycznego przedstawia medal Orderu Złotego Runa, będącego symbolem dobrobytu i nieskazitelnej moralności. Złote Runo symbolizować może także założenie miasta przez katolików brytyjskich. Byk pasący się na łące to symbol charakteru gospodarczego miasta będącego głównym ośrodkiem handlu bydłem i przemysłu rolniczego związanego z pasterstwem. Dolne pola mówią, że Melbourne było ważnym portem w Australii. Wieloryb sygnalizuje popularne w XIX w. łowy wielorybników, którzy mieli w mieście ważny port, skąd wyruszali na morze i handlowali przywiezionymi tu zdobyczami. Trzymacze to nawiązanie do herbu królewskiego, symbol zwierzchnictwa władcy nad tym państwem. Czerwone obroże z gwiazdami i zerwane łańcuchy symbolizują dawny ucisk kolonii i tęsknotę do wolności – obecną niezależność (w niepodległej Australii). Symbolika ta jest podkreślona tym bardziej, że Melbourne było pierwszą stolicą państwa. Podkreślają to dodatkowo hełm z labrami. Korona w klejnocie przedstawia miasto jako garnizon wojskowy. Natomiast kangur jest przykładem typowej fauny kraju i symbolem rodzimości miasta.

</doc>
<doc id="1874576" url="https://pl.wikipedia.org/wiki?curid=1874576" title="Office 2010">
Office 2010



</doc>
<doc id="1874578" url="https://pl.wikipedia.org/wiki?curid=1874578" title="Amt Gransee und Gemeinden">
Amt Gransee und Gemeinden

Urząd Gransee und Gemeinden (niem. "Amt Gransee und Gemeinden") – urząd w Niemczech, leżący w kraju związkowym Brandenburgia, w powiecie Oberhavel. Siedziba urzędu znajduje się w mieście Gransee.
W skład urzędu wchodzi pięć gmin:

</doc>
<doc id="1874581" url="https://pl.wikipedia.org/wiki?curid=1874581" title="Limka kubańska">
Limka kubańska



</doc>
<doc id="1874582" url="https://pl.wikipedia.org/wiki?curid=1874582" title="Gransee und Gemeinden">
Gransee und Gemeinden



</doc>
<doc id="1874583" url="https://pl.wikipedia.org/wiki?curid=1874583" title="Mustela macrodon">
Mustela macrodon



</doc>
<doc id="1874584" url="https://pl.wikipedia.org/wiki?curid=1874584" title="Rudolf von der Schulenburg">
Rudolf von der Schulenburg

Rudolf Wilhelm von der Schulenburg (ur. 29 lipca 1860 w majątku Ramstedt koło Wolmirstedt w Saksonii, zm. 13 stycznia 1930 w majątku Schricke koło Wolmirstedt) – pruski polityk.
Życiorys.
Pochodził ze szlacheckiej rodziny von Schulenburg, o której pierwsza wzmianka pochodzi z 1237 roku. Był synem pruskiego podkomorzego królewskiego Wernera von Schulenburga (1823–1889) oraz baronówny Amalii von Maltzahn (1830–1930).
Z wykształcenia prawnik. W latach 1894–1902 był landratem powiatu Oschersleben, a w okresie 1903–1914 prezydentem rejencji poczdamskiej. Od 1914 do 1917 roku był nadprezydentem prowincji Brandenburgia, potem do 1919 roku nadprezydentem prowincji Saksonia. W latach 1914-1918 członek pruskiej Izby Panów.

</doc>
<doc id="1874585" url="https://pl.wikipedia.org/wiki?curid=1874585" title="Lutreola vison antiquus">
Lutreola vison antiquus



</doc>
<doc id="1874588" url="https://pl.wikipedia.org/wiki?curid=1874588" title="Großwoltersdorf">
Großwoltersdorf

Großwoltersdorf – gmina w Niemczech w kraju związkowym Brandenburgia, w powiecie Oberhavel, wchodzi w skład urzędu Gransee und Gemeinden.

</doc>
<doc id="1874589" url="https://pl.wikipedia.org/wiki?curid=1874589" title="Grosswoltersdorf">
Grosswoltersdorf



</doc>
<doc id="1874590" url="https://pl.wikipedia.org/wiki?curid=1874590" title="Hermann Nuber">
Hermann Nuber

Hermann Nuber (ur. 10 października 1935 w Offenbach am Main, zm. 12 grudnia 2022 tamże) – niemiecki piłkarz występujący na pozycji obrońcy.
Kariera klubowa.
Nuber zawodową karierę rozpoczynał w klubie Kickers Offenbach. W 1955 roku wygrał z klubem rozgrywki Oberligi-Süd. W 1959 roku zdobył z zespołem mistrzostwo RFN. Od sezonu 1963/1964 startował z klubem w rozgrywkach Regionalligi. W 1968 roku awansował z klubem do Bundesligi. Zadebiutował w niej 17 sierpnia 1968 w przegranym 1:2 meczu z 1. FC Köln. 31 sierpnia 1968 w zremisowanym 1:1 spotkaniu z Alemannią Akwizgran strzelił pierwszego gola w trakcie gry w Bundeslidze. W 1969 spadł z klubem do Regionalligi. W 1970 powrócił z zespołem do Bundesligi. W 1971 roku zakończył karierę. W 1984 roku był trenerem zespołu Kickers Offenbach.
Kariera reprezentacyjna.
W 1958 roku Nuber został powołany do kadry na mistrzostwa świata. Nie zagrał na nich ani razu, a Niemcy zajęli 4. miejsce w turnieju. W reprezentacji RFN nigdy nie zadebiutował.

</doc>
<doc id="1874595" url="https://pl.wikipedia.org/wiki?curid=1874595" title="VX CAD/CAM">
VX CAD/CAM

VX CAD/CAM − zintegrowane oprogramowanie dla inżynierów z grup: (ang."Computer Aided Manufacturing") komputerowe wspomaganie wytwarzania i (ang. "Computer Aided Design") komputerowe wspomaganie projektowania.
Historia.
Firma została założona w 1985 roku przez amerykańskich programistów Marka Vorwallera i Forresta Blaira. W 1989 roku korporacja weszła w 4 letni kontrakt z NKK Corp. z Japonii (jeden z największych światowych producentów stali). Tam wprowadzili w 1991 roku do przemysłu pierwszy hybrydowy system CAD/CAM.
Od 1994 firma była znana jako Varimetrix, biorąc swą nazwę z „variational geometry” i „parametric technology” co jest dwoma podstawowymi komponentami jądra programistycznego VX.
W tym samym roku (1994) VX rozpoczął współpracę z Samsung Electronics Co. Ltd., rozwijając i produkując zaawansowany CAD/CAM system dla wewnętrznego rozwoju produktów marki Samsung.
Rezultatem było VX CAD/CAM™, zaawansowane, zintegrowane rozwiązanie CAD/CAM. W marcu 1999 VX CAD/CAM był już dostępny komercyjnie. Pozwalał projektantom tworzyć hybrydowe modele z dokumentacją 2D, budować formy wtryskowe i posługiwać się inżynierią odwrotną.
W 2001 nazwa Varimetrix została skrócona do VX.
Od 25 września 2010 r. wszystkie produkty VX zostały włączone do nowej linii produktów ZW3D.
Moduły.
VX CAD/CAM jest oprogramowaniem, które może być nabywane w zależności od potrzeb i przeznaczenia. Posiada 5 modułów i każdy z nich posiada określone możliwości.
VX Innovator.
VX Innovator - podstawowy pakiet do tworzenia modeli 3D budowania złożeń i dokumentacji 2D. Pozwala na zapisanie plików w formatach rodzimych VX CAD/CAM jak również do formatu plików neutralnych typu: STL, Parasolid, STEP, IGES itp. Możliwe jest modelowanie zarówno bryłowe jak i powierzchniowe.
VX Designer.
Zawiera w sobie moduł VX Innovator i dodatkowo możliwe jest projektowanie używając chmury punktów - inżynieria odwrotna, elementów blaszanych i powierzchni klasy A. Dodatkowo pozwala na tworzenie fotorealistycznych zdjęć - rendering.
VX Mold&amp;Die.
Zawiera w sobie moduł VX Designer i dodatkowo funkcje przeznaczone dla osób projektujących formy wtryskowe. Niektóre z tych funkcji to:
VX Machinist.
Zawiera w sobie moduł VX Designer i dodatkowo pozwala na generowanie ścieżek narzędzia na frezarki numeryczne CNC. Funkcje charakteryzujące moduł VX Machinist to:
VX End-to-End.
Zawiera w sobie moduł VX Mold&amp;Die i VX Machinist.

</doc>
<doc id="1874597" url="https://pl.wikipedia.org/wiki?curid=1874597" title="Delphinapterus borealis">
Delphinapterus borealis



</doc>
<doc id="1874598" url="https://pl.wikipedia.org/wiki?curid=1874598" title="Adolf Maier">
Adolf Maier

Adolf Maier (ur. 11 maja 1871 w Trzemesznie, zm. 17 października 1963 w Oberstdorfie) – pruski polityk.
Doktor prawa, w latach 1910-1919 burmistrz Charlottenburga, a w latach 1919-1933 nadprezydent Brandenburgii.

</doc>
<doc id="1874602" url="https://pl.wikipedia.org/wiki?curid=1874602" title="Rudi Hoffmann">
Rudi Hoffmann

Rudi Hoffmann (ur. 11 lutego 1935, zm. 20 października 2020) – niemiecki piłkarz występujący na pozycji obrońcy.
Kariera klubowa.
Hoffmann zawodową karierę rozpoczynał w 1952 roku w Viktorii Aschaffenburg. W 1957 roku trafił do VfB Stuttgart. W 1958 roku zdobył z klubem Puchar RFN, po pokonaniu w jego finale 4:3 Fortuny Düsseldorf. W 1960 roku odszedł do FK Pirmasens. W 1962 roku wywalczył z zespołem wicemistrzostwo Oberligi Südwest. W 1963 roku zakończył karierę.
Kariera reprezentacyjna.
W reprezentacji RFN Hoffmann rozegrał jedno spotkanie. Był to wygrany 2:1 towarzyski mecz przeciwko Irlandii rozegrany 28 maja 1955. W 1958 roku został powołany do kadry na mistrzostwa świata. Nie zagrał na nich ani razu, a Niemcy zajęli 4. miejsce w turnieju.

</doc>
<doc id="1874606" url="https://pl.wikipedia.org/wiki?curid=1874606" title="Delphinus leucorhamphus">
Delphinus leucorhamphus



</doc>
<doc id="1874607" url="https://pl.wikipedia.org/wiki?curid=1874607" title="Ulica Bracka w Katowicach">
Ulica Bracka w Katowicach

Ulica Bracka w Katowicach (w latach międzywojennych XX w. "ulica Dębska") – jedna z ważniejszych ulic łącząca dwie sąsiadujące ze sobą katowickie dzielnice: Dąb i Załęże.
Ulica jest ważną częścią dużego węzła drogowego, łączącego DTŚ (Trasa imienia Nikodema i Józefa Renców), DK79 (ulica Chorzowska) i ulicę Feliksa Bocheńskiego (dojazd do autostrady A4). Posiada południkowy przebieg. Pod ulicą zlokalizowany jest wodociąg o średnicy 200 mm, a w rejonie ulicy – kablowa sieć elektroenergetyczna średniego napięcia.
Historia.
Droga łącząca Załęże i Dąb istniała już w XVIII wieku. Do 1922 roku część drogi nosiła nazwę "Domberstraße", druga część "Zalenzerstraße"; w latach 1922–1939 "ul. Dębska" i "ul. Załęska"; w latach 1939–1945 "Domberstraße" i "Georgstraße"; 1945–1951 "ul. Dębska" i "ul. Załęska", od 1951 roku całość – "ul. Bracka". Ulica bierze swą nazwę od Górnośląskiej Spółki Brackiej. W drugiej połowie XIX wieku przy drodze istniały budynki komory celnej (w pobliżu cmentarza).
Przebieg.
Ulica rozpoczyna swój bieg od skrzyżowania z ulicą Chorzowską (DK 79) i ulicą Złotą. Następnie biegnie obok rzymskokatolickiego cmentarza parafialnego dębskiej parafii, pod estakadą DTŚ (DW902), krzyżuje się z wjazdem na trasę imienia Nikodema i Józefa Renców oraz linią tramwajową. Kończy swój bieg przy placu Józefa Londzina i skrzyżowaniu z ulicą Gliwicką oraz ulicą Feliksa Bocheńskiego. Posiada południkowy przebieg.
Ciąg ulic Bytkowska – Agnieszki – Bukowa – Złota – Bracka – Feliksa Bocheńskiego pełni funkcję ulicy głównej.
Estakada Orląt Lwowskich.
Estakada nad ulicą Bracką ma łączną długość 592 m i 31,12 m szerokości oraz kształt litery "S", jest to jeden z najbardziej skomplikowanych wykonanych projektów drogowych w Katowicach. Estakadą w godzinie popołudniowego szczytu przejeżdża średnio 3175 samochodów (90,6% z nich to samochody osobowe).
Uchwałą Rady Miasta Katowice nr nr X/139/11 z 30 maja 2011 roku estakadzie nadano nazwę "estakada Orląt Lwowskich". Uchwała weszła w życie 28 lipca 2011 roku.
Obiekty i instytucje.
Przy ulicy Brackiej znajdują się:

</doc>
<doc id="1874609" url="https://pl.wikipedia.org/wiki?curid=1874609" title="Org. Synth.">
Org. Synth.



</doc>
<doc id="1874610" url="https://pl.wikipedia.org/wiki?curid=1874610" title="Dalou Shan">
Dalou Shan

Dalou Shan (chin. upr.: 大娄山; chin. trad.: 大婁山; pinyin: "Dàlóu Shān") - góry w południowych Chinach, na Wyżynie Junnan-Kuejczou, na granicy prowincji Kuejczou i Syczuan. Rozciągają się na długości ok. 300 km, najwyższy szczyt - Jinfo Shan - ma wysokość 2251 m n.p.m. Góry zbudowane są z wapieni, znajdują się tam źródła rzeki Wu Jiang.

</doc>
<doc id="1874612" url="https://pl.wikipedia.org/wiki?curid=1874612" title="Dalu Shan">
Dalu Shan



</doc>
<doc id="1874613" url="https://pl.wikipedia.org/wiki?curid=1874613" title="Delphinus peronii">
Delphinus peronii



</doc>
<doc id="1874614" url="https://pl.wikipedia.org/wiki?curid=1874614" title="Wolfgang Peters">
Wolfgang Peters

Wolfgang Peters (ur. 8 stycznia 1929, zm. 22 września 2003) – niemiecki piłkarz występujący na pozycji napastnika.
Kariera klubowa.
Perers zawodową karierę rozpoczynał w 1954 roku w Borussii Dortmund. W 1961 roku wywalczył z klubem wicemistrzostwo RFN. W 1963 roku dotarł z zespołem do finału Pucharu RFN, gdzie Borussia przegrała jednak 0:3 z Hamburgerem SV. W tym samym roku zdobył z Borussią mistrzostwo RFN. W 1963 roku zakończył karierę.
Kariera reprezentacyjna.
W reprezentacji RFN Peters rozegrał jedno spotkanie. Był to wygrany 1:0 towarzyski mecz przeciwko Szwecji rozegrany 20 listopada 1957. W 1958 roku został powołany do kadry na mistrzostwa świata. Nie zagrał na nich ani razu, a Niemcy zajęli 4. miejsce w turnieju.

</doc>
<doc id="1874616" url="https://pl.wikipedia.org/wiki?curid=1874616" title="I Look to You (singel)">
I Look to You (singel)

I Look to You – wydany w 2009 r. singel Whitney Houston promujący album o tym samym tytule, zawierający w wersji europejskiej dwie piosenki promocyjne – "I Look to You" oraz "Million Dollar Bill".
Piosenka "I Look to You" nagrana jest w stylistyce gospel popu, powstał do niej piękny w kolorystyce, a przy tym prosty teledysk ukazujący kontekst utworu – czyli rozmowę człowieka z Bogiem, hymn ku czci tego, który zagubionego człowieka ponownie przygarnie i mu wybaczy, da poczucie bezpieczeństwa. Jest to utwór autobiograficzny Whitney, która w 2009 roku postanowiła definitywnie zerwać z nałogiem narkotykowym i powrócić na scenę muzyczną. W wokalu piosenki jak i całej płyty słychać powikłanie nadużywania substancji odurzających pod postacią znacznie zmienionego głosu Houston.
Premiera polska.
Polska prapremiera piosenki "I Look to You" odbyła się na antenie Radia ZET dnia 10 sierpnia 2009 o godz. 08:50. w audycji "Dzień Dobry Bardzo".

</doc>
<doc id="1874617" url="https://pl.wikipedia.org/wiki?curid=1874617" title="Learjet 23">
Learjet 23

Learjet 23 – samolot turystyczny z dwoma silnikami odrzutowymi, dolnopłatowy produkowany przez firmę Learjet. Pierwszy lot tego samolotu odbył się 7 października 1963 roku. Konstruktor William P. Lear na podstawie szwajcarskiej konstrukcji FFA P-16 stworzył nowy typ samolotu, który posłużył za wzór dla serii samolotów. W kabinie Learjet 23 mogło znajdować się sześć miejsc dla pasażerów, jednak zazwyczaj było ich cztery. Produkcja Learjet 23 została zakończona w 1966 przy wyprodukowanych 104 egzemplarzach. Konstrukcja zawierała błędy konstrukcyjne, wskutek których doszło do 27 wypadków. Zginęło w nich 56 osób.

</doc>
<doc id="1874618" url="https://pl.wikipedia.org/wiki?curid=1874618" title="Phil Hartman">
Phil Hartman

Phil Hartman, właśc. Phillip Edward Hartman (ur. 24 września 1948 w Brantford, zm. 28 maja 1998 w Encino) – amerykański aktor, artysta grafik i komik urodzony w Kanadzie. Występował w programie "Saturday Night Live". 28 maja 1998 został śmiertelnie postrzelony podczas snu w głowę przez swoją żonę Brynn, która następnie popełniła samobójstwo. Osierocili dwoje dzieci.

</doc>
<doc id="1874619" url="https://pl.wikipedia.org/wiki?curid=1874619" title="Dobre życie">
Dobre życie



</doc>
<doc id="1874621" url="https://pl.wikipedia.org/wiki?curid=1874621" title="Schönermark">
Schönermark

Schönermark – gminy w Niemczech w kraju związkowym Brandenburgia, w powiecie Oberhavel, wchodzi w skład związku gmin Amt Gransee und Gemeinden.

</doc>
<doc id="1874622" url="https://pl.wikipedia.org/wiki?curid=1874622" title="Sikkim Democratic Front">
Sikkim Democratic Front

Sikkim Democratic Front – indyjska lewicowa partia polityczna, od 1994 roku rządząca w stanie Sikkim.
Założona 4 marca 1993, zarejestrowana 13 maja tego roku, uznana przez Indyjską Komisję Wyborczą 14 stycznia 1995. Jej twórcą i liderem jest Pawan Kumar Chamling, który pełni jednocześnie funkcję premiera rządu stanowego.

</doc>
<doc id="1874624" url="https://pl.wikipedia.org/wiki?curid=1874624" title="Mazong Shan">
Mazong Shan

Mazong Shan () – szczyt w górach Bei Shan, w północnych Chinach, w północnej części prowincji Gansu, niedaleko granicy z Mongolią. Jego wysokość wynosi 2583 m n.p.m.

</doc>
<doc id="1874626" url="https://pl.wikipedia.org/wiki?curid=1874626" title="Mistrzostwa Europy w Wioślarstwie 2009 - dwójka podwójna wagi lekkiej kobiet">
Mistrzostwa Europy w Wioślarstwie 2009 - dwójka podwójna wagi lekkiej kobiet

Dwójka podwójna wagi lekkiej kobiet (LW2x) – konkurencja rozgrywana podczas Mistrzostw Europy w Wioślarstwie 2009 w Brześciu między 18 a 20 września.

</doc>
<doc id="1874628" url="https://pl.wikipedia.org/wiki?curid=1874628" title="Aniołki Charliego (ujednoznacznienie)">
Aniołki Charliego (ujednoznacznienie)



</doc>
<doc id="1874629" url="https://pl.wikipedia.org/wiki?curid=1874629" title="Uzwojenie Ayrtona-Perry’ego">
Uzwojenie Ayrtona-Perry’ego

Uzwojenie Ayrtona-Perry’ego – rodzaj uzwojenia bifilarnego, w którym przewody nawinięte są na element nośny w przeciwnych kierunkach: prawoskrętnie i lewoskrętnie, a następnie połączone równolegle.
Zalety.
Uzwojenie takie umożliwia uzyskanie najmniejszych wartości indukcyjności i pojemności pasożytniczej w rezystorach drutowych.
Wady.
Ponieważ dwie części drutu oporowego połączone są równolegle, to rezystory wykonane w tej technologii mają czterokrotnie mniejsze wartości rezystancji niż wykonane w tradycyjny sposób z tej samej ilości drutu.
Zastosowanie.
Rezystory z uzwojeniem Ayrtona-Perry’ego wykorzystuje się obwodach elektronicznych wielkiej częstotliwości, gdzie zjawiska pasożytnicze mogą mieć krytyczny wpływ na działanie obwodu.

</doc>
<doc id="1874631" url="https://pl.wikipedia.org/wiki?curid=1874631" title="Schönermark (ujednoznacznienie)">
Schönermark (ujednoznacznienie)



</doc>
<doc id="1874633" url="https://pl.wikipedia.org/wiki?curid=1874633" title="Markdown">
Markdown

Markdown – język znaczników przeznaczony do formatowania tekstu zaprojektowany przez Johna Grubera i Aarona Swartza. Został stworzony w celu jak najbardziej uproszczonego tworzenia i formatowania tekstu. Markdown został oryginalnie stworzony w Perlu, później dostępny w wielu innych. Jest rozpowszechniany na licencji BSD i jest dostępny jako wtyczka do kilku systemów zarządzania treścią.
Akapity, nagłówki, cytaty.
Akapit to po prostu jedna lub więcej kolejnych linii tekstu, rozdzielonych jedną lub więcej pustych linii. Pusta linia to dowolna linia, która wygląda jak pusta linia – linia nie zawierająca nic poza spacjami lub tabulatorami jest traktowana jak pusta. Zwykłe akapity nie powinny być wcinane spacjami lub tabulatorami.
Markdown oferuje dwa rodzaje nagłówków: Setext i atx. Nagłówki w stylu Setext dla i są tworzone przez „podkreślanie” znakami równości (=) lub dywizami (-). Aby stworzyć nagłówek w stylu atx, należy wstawić od 1 do 6 znaków kratki (#) na początku linii – liczba kratek równa się wynikowemu poziomowi nagłówka HTML.
Bloki cytatów są oznaczane przez użycie zapożyczonych z e-maili znaków „&gt;”.
Wyróżnianie fragmentów tekstu.
W tym celu Markdown używa asterysków i znaków podkreślenia.
Listy.
Punktowane listy używają gwiazdek, plusów i minusów (*, + i -) jako znaczników listy. Te trzy znaczniki są wymienne:
 *   Cukierki.
 *   Guma.
 *   Lizaki.
 +   Cukierki.
 +   Guma.
 +   Lizaki.
 -   Cukierki.
 -   Guma.
 -   Lizaki.
Wszystkie dadzą ten sam wynik:
Lista numerowana używa liczb zakończonych kropką, jako znaczników listy:
 1.  Czerwony
 2.  Zielony
 3.  Niebieski
Wynik:
Jeśli wstawisz puste linie pomiędzy elementy listy, uzyskasz tagi dla tekstu elementu listy. Można tworzyć wieloakapitowe elementy listy wcinając akapity czterema spacjami lub 1 tabulatorem.
 *   Element listy.
 Z wieloma akapitami.
 *   Inny element na liście.
Wynik:
Linki.
Markdown wspiera dwa style tworzenia hiperłączy: „w tekście” i referencyjny. W obu stylach używa się nawiasów kwadratowych, aby wytyczyć granice tekstu, który ma zostać linkiem.
Linki „w tekście” używają nawiasów okrągłych bezpośrednio za tekstem linku. Na przykład:
 To jest [przykładowy link](http://przykład.pl/).
Wynik:
 To jest 
 przykładowy link.
Linki w stylu referencyjnym pozwalają umieszczać linki używając nazw, które są definiowane gdzie indziej w dokumencie:
 Mam 10 razy większy ruch z [Google][1] niż
 z [Yahoo][2] lub [MSN][3].
 [1]: http://google.com/        "Google"
 [2]: http://search.yahoo.com/  "Yahoo Search"
 [3]: http://search.msn.com/    "MSN Search"
Wynik:
 Mam 10 razy większy ruch z 
 title="Google"&gt;Google niż z 
 title="Yahoo Search"&gt;Yahoo lub 
 title="MSN Search"&gt;MSN.
Atrybut title jest opcjonalny. Nazwy linków mogą zawierać litery, cyfry i spacje, ale nie są wrażliwe na wielkość liter:
 Rozpoczynam swój poranek kawą i [Wikipedią][wp].
 [wp]: https://pl.wikipedia.org/
Wynik:
 Rozpoczynam swój poranek kawą i
 Wikipedią.
Grafiki.
Składnia grafik jest bardzo podobna do składni linków.
„W tekście” (atrybuty title są opcjonalne):
 ![alternatywny tekst](/path/to/img.jpg "Tytuł")
Styl referencyjny:
 ![alternatywny tekst][id]
 [id]: /path/to/img.jpg "Tytuł"
Oba powyższe przykłady dadzą taki sam wynik:
 &lt;img src="/path/to/img.jpg" alt="alternatywny tekst" title="Tytuł" /&gt;
Kod.
W zwykłym akapicie można sformatować kod okalając tekst znakami grawisu (`). Wszystkie ampersandy (&amp;) i nawiasy trójkątne (&lt; lub &gt;) będą automatyczne przetłumaczone na encje HTML. Dzięki temu w Markdownie łatwo jest pisać o przykładowym kodzie HTML:
 Zdecydowanie odradzam używania tagów `&lt;blink&gt;`.
 Chciałbym, żeby SmartyPants używały nazywanych encji jak `&amp;mdash;`
 zamiast encji kodowanych decymalnie typu `&amp;#8212;`.
Wynik:
 Zdecydowanie odradzam używania tagów 
 codice_1.
 Chciałbym, żeby SmartyPants używały nazywanych encji jak
 codice_2 zamiast encji kodowanych
 decymalnie typu codice_3.
Aby umieścić cały blok preformatowanego kodu, wetnij każdą linię bloku czterema spacjami lub jednym tabulatorem. Tak jak w kodzie „w tekście”, znaki &amp;, &lt; i &gt; będą automatycznie „escape'owane”.

</doc>
<doc id="1874634" url="https://pl.wikipedia.org/wiki?curid=1874634" title="Schoenermark">
Schoenermark



</doc>
<doc id="1874635" url="https://pl.wikipedia.org/wiki?curid=1874635" title="24. ceremonia wręczenia nagród Goya">
24. ceremonia wręczenia nagród Goya

24. ceremonia wręczenia hiszpańskich nagród filmowych Goya za rok 2009, odbyła się 14 lutego 2010 roku w Palacio Municipal de Congresos w Madrycie. 10 stycznia 2010 roku ogłoszono nominacje do nagród.
Galę wręczenia nagród poprowadził Andreu Buenafuente.
Najwięcej − 16 nominacji – otrzymał film "Cela 211" w reżyserii Daniela Monzóna. Na drugim miejscu pod względem otrzymanych nominacji, wraz z trzynastoma nominacjami znalazł się obraz "Agora" Alejandra Amenábara. Po dziewięć nominacji otrzymały dwa filmy: "Sekret jej oczu" Juana José Campanella oraz "Taniec Wiktorii" w reżyserii Fernando Trueby. Wszystkie wyżej wymienione filmy jak i reżyserzy ubiegały się o nagrody w kategoriach najlepszy film i najlepsza reżyseria.
Najwięcej nagród otrzymał film dramatyczny "Cela 211", który zdobył statuetki w najważniejszych kategoriach, w tym: najlepszy film, najlepsza reżyseria, najlepszy scenariusz adaptowany i najlepszy aktor. W sumie film otrzymał osiem nagród. Na drugim miejscu, wraz z siedmioma statuetkami, uplasował się dramat historyczny "Agora", który otrzymał nagrody m.in. za najlepszy scenariusz oryginalny i najlepsze zdjęcia.
Nagrodę dla najlepszego aktora otrzymał Luis Tosar, który wystąpił w filmie "Cela 211", laur dla najlepszej aktorki przypadł Loli Dueñas za rolę w filmie "Ja, też!".
Za najlepszy film europejski uznano brytyjski film "Slumdog. Milioner z ulicy" w reżyserii Danny’ego Boyle’a.

</doc>
<doc id="1874636" url="https://pl.wikipedia.org/wiki?curid=1874636" title="Tony Barton">
Tony Barton

Anthony Edward „Tony” Barton (ur. 8 kwietnia 1937 w Sutton, zm. 20 sierpnia 1993) był angielskim piłkarzem i trenerem. Jego największym sukcesem było zdobycie wraz z Aston Villą Pucharu Europy w 1982 roku. Zespół ten objął zaledwie trzy miesiące przed finałem. Zmarł 20 sierpnia 1993 roku w wieku 56 lat na atak serca.

</doc>
<doc id="1874639" url="https://pl.wikipedia.org/wiki?curid=1874639" title="Sonnenberg (Brandenburgia)">
Sonnenberg (Brandenburgia)

Sonnenberg – gmina w Niemczech w kraju związkowym Brandenburgia, w powiecie Oberhavel, wchodzi w skład urzędu Gransee und Gemeinden.

</doc>
<doc id="1874640" url="https://pl.wikipedia.org/wiki?curid=1874640" title="Niszczycowate">
Niszczycowate

Niszczycowate ("Gloeophyllaceae" Jülich) – rodzina grzybów należąca do rzędu niszczycowców ("Gloeophyllales").
Systematyka.
Według "Dictionary of the Fungi" do rodziny "Gloeophyllaceae" należą rodzaje: 
Nazwy polskie według W. Wojewody z 2003 r.. 

</doc>
<doc id="1874642" url="https://pl.wikipedia.org/wiki?curid=1874642" title="Bei Shan">
Bei Shan

Bei Shan () – góry w północnych Chinach, w południowo-wschodnim przedłużeniu Tienszanu. Rozciągają się na długości ok. 700 km, między Lob-norem w Sinciangu a rzeką Ruo Shui w Mongolii Wewnętrznej. Najwyższym szczytem jest Mazong Shan osiągający wysokość 2583 m n.p.m. Góry składają się z szeregu niskich, silnie zerodowanych, zbudowanych głównie ze starych skał krystalicznych i metamorficznych masywów oraz pasm, które poprzedzielane są obniżeniami wypełnionymi osadami kenozoicznymi. Występuje górska pustynia kamienista, a także pokrywy solne.
Przypisy.
 

</doc>
<doc id="1874643" url="https://pl.wikipedia.org/wiki?curid=1874643" title="Beishan">
Beishan



</doc>
<doc id="1874645" url="https://pl.wikipedia.org/wiki?curid=1874645" title="Beishan Shan">
Beishan Shan



</doc>
<doc id="1874647" url="https://pl.wikipedia.org/wiki?curid=1874647" title="Pejszan">
Pejszan



</doc>
<doc id="1874653" url="https://pl.wikipedia.org/wiki?curid=1874653" title="Sonnenberg">
Sonnenberg



</doc>
<doc id="1874654" url="https://pl.wikipedia.org/wiki?curid=1874654" title="Orca brevirostris">
Orca brevirostris



</doc>
<doc id="1874655" url="https://pl.wikipedia.org/wiki?curid=1874655" title="Maria Chi Yu">
Maria Chi Yu



</doc>
<doc id="1874656" url="https://pl.wikipedia.org/wiki?curid=1874656" title="Orcaella fluminalis">
Orcaella fluminalis



</doc>
<doc id="1874658" url="https://pl.wikipedia.org/wiki?curid=1874658" title="14 Pułk Piechoty (austro-węgierski)">
14 Pułk Piechoty (austro-węgierski)

Górnoaustriacki Pułk Piechoty Nr 14 (niem. "Oberösterreichisches Infanterieregiment Nr. 14") – pułk piechoty cesarskiej i królewskiej Armii.
Historia pułku.
Pułk został utworzony w 1733 roku.
Okręg uzupełnień nr 14 Linz na terytorium 14 Korpusu.
Kolejnymi szefami pułku byli:
Kolory pułkowe: czarny, guziki złote.
Skład narodowościowy w 1914 roku 98% – Austiacy.
W 1873 roku sztab pułku, komenda uzupełnień oraz batalion zapasowy w Linzu.
W latach 1903-1907 komenda pułku razem z 3. i 4. batalionem stacjonowała w Bregencji, 1. batalion w Linzu, a 2. batalion w Innsbrucku.
W latach 1908-1914 pułk stacjonował w Linzu i wchodził w skład 6 Brygady Piechoty należącej do 3 Dywizji Piechoty.
W czasie I wojny światowej pułk walczył z Rosjanami w końcu 1914 i na początku 1915 roku w Galicji. W lecie 1915 roku pułk brał udział w walkach na Lubelszczyźnie. Największe straty poniósł w walkach w lutym i maju 1915 w okolicach Tarnowa. Żołnierze pułku są pochowani m.in. na cmentarzach wojennych nr: 193 w Dabrówce Szczepanowskiej, 191 w Lubczy, 188 w Rychwałdzie, 284 w Zakrzowie oraz Tuszowie.

</doc>
<doc id="1874664" url="https://pl.wikipedia.org/wiki?curid=1874664" title="Otwornica">
Otwornica



</doc>
<doc id="1874665" url="https://pl.wikipedia.org/wiki?curid=1874665" title="Monopol handlu zagranicznego">
Monopol handlu zagranicznego

Monopol handlu zagranicznego – pełna kontrola przez państwo obrotów handlowych z zagranicą. W warunkach istnienia monopolu, to właśnie państwo decyduje o wielkościach, jak i kierunkach zakupów i sprzedaży. W przypadku tego rodzaju kontroli poszczególne podmioty gospodarcze, nawet jeśli mają prawo zawierać transakcje eksportowe i importowe, mogą je realizować wyłącznie pod ścisłą kontrolą państwa, które w ten sposób nie dopuszcza do zachwiania równowagi bilansu płatniczego. Monopol handlu zagranicznego daje największe możliwości stosowania polityki wybiórczego przesuwania wydatków.
W okresie gospodarki centralnie planowanej monopol handlu zagranicznego istniał we wszystkich krajach Europy Środkowej i Wschodniej, jak również i w Polsce. W Polsce został zniesiony wraz z rozpoczęciem planu Balcerowicza 1 stycznia 1990.

</doc>
<doc id="1874667" url="https://pl.wikipedia.org/wiki?curid=1874667" title="Jon Busch">
Jon Busch

Jon Busch (ur. 18 sierpnia 1976 w Queens, Nowy Jork) – amerykański piłkarz grający na pozycji bramkarza.

</doc>
<doc id="1874668" url="https://pl.wikipedia.org/wiki?curid=1874668" title="Mistrzostwa Europy w Wioślarstwie 2009 - czwórka podwójna kobiet">
Mistrzostwa Europy w Wioślarstwie 2009 - czwórka podwójna kobiet

Dwójka podwójna wagi lekkiej kobiet (LW2x) – konkurencja rozgrywana podczas Mistrzostw Europy w Wioślarstwie 2009 w Brześciu między 18 a 20 września.

</doc>
<doc id="1874669" url="https://pl.wikipedia.org/wiki?curid=1874669" title="Sekcje skoków do wody w Polsce">
Sekcje skoków do wody w Polsce

Sekcje skoków do wody w Polsce – istnieją tylko w 4 miastach: Częstochowie, Katowicach, Warszawie, Rzeszowie. Skoki do wody są bardzo trudną dyscypliną sportową. Aby ją uprawiać potrzebny jest basen pływacki o głębokości minimum 4 m. Podstawowe wyposażenie basenu do skoków do wody to trampoliny o wysokościach 1m i 3m oraz wieże o wysokościach: 5- 7,5- oraz 10 metrów.
Obecnie sekcje skoków do wody prowadzą następujące polskie kluby:

</doc>
<doc id="1874670" url="https://pl.wikipedia.org/wiki?curid=1874670" title="Stechlin">
Stechlin

Stechlin – gmina w Niemczech w kraju związkowym Brandenburgia, w powiecie Oberhavel, wchodzi w skład urzędu Gransee und Gemeinden.

</doc>
<doc id="1874671" url="https://pl.wikipedia.org/wiki?curid=1874671" title="Delphinus gladiator">
Delphinus gladiator



</doc>
<doc id="1874672" url="https://pl.wikipedia.org/wiki?curid=1874672" title="Delphinus orca">
Delphinus orca



</doc>
<doc id="1874673" url="https://pl.wikipedia.org/wiki?curid=1874673" title="Orca ater">
Orca ater



</doc>
<doc id="1874675" url="https://pl.wikipedia.org/wiki?curid=1874675" title="Orca capensis">
Orca capensis



</doc>
<doc id="1874676" url="https://pl.wikipedia.org/wiki?curid=1874676" title="Svitlana Spiryukhova">
Svitlana Spiryukhova



</doc>
<doc id="1874677" url="https://pl.wikipedia.org/wiki?curid=1874677" title="Orca rectipinna">
Orca rectipinna



</doc>
<doc id="1874678" url="https://pl.wikipedia.org/wiki?curid=1874678" title="Yan Shan">
Yan Shan

Yan Shan () – góry we wschodnich Chinach, w prowincji Hebei i w północnym Pekinie. Rozciągają się równoleżnikowo od doliny rzeki Bai He na zachodzie do Shanhaiguanu na wschodzie, ograniczając od północy Nizinę Chińską. Wznoszą się średnio na wysokość 400–1000 m a ich najwyższym szczytem jest Wuling Shan, sięgający 2116 m n.p.m. Góry zbudowane są głównie z wapienia, granitu i bazaltu. Charakteryzują się występowaniem licznych przełęczy, m.in. Gubei Kou, Xifeng Kou i Leng Kou.

</doc>
<doc id="1874679" url="https://pl.wikipedia.org/wiki?curid=1874679" title="Orcinus glacialis">
Orcinus glacialis



</doc>
<doc id="1874680" url="https://pl.wikipedia.org/wiki?curid=1874680" title="Orcinus nanus">
Orcinus nanus



</doc>
<doc id="1874688" url="https://pl.wikipedia.org/wiki?curid=1874688" title="Brücke-Museum w Berlinie">
Brücke-Museum w Berlinie

Brücke-Museum (z niem. Muzeum Brücke) jest poświęcone działalności istniejącej w latach 1905–1913 drezdeńskiej grupy artystycznej „Die Brücke” (Most) skupiającej malarzy awangardy.
Powstało dzięki inicjatywie Karla Schmidt-Rottlufa, który na swoje 80-lecie w roku 1964 utworzył fundację imienia Karla i Emy Schmidt-Rottluff, której przekazał swoje dzieła, także te, które zostały ocalone od zniszczenia w akcji „sztuki zdegenerowanej” w roku 1937, w tym obrazy wywiezione do Londynu 18 sierpnia 1939 przez hamburską historyczkę sztuki Rosę Schapire. Do tej inicjatywy przyłączył się inny członek grupy „Die Brücke”, Erich Heckel, ofiarując kolekcję swoich obrazów.
Muzeum zostało otwarte 15 września 1967. Zbiory muzeum liczą około 400 obrazów i rzeźb oraz kilka tysięcy rysunków, grafik i akwarel artystów należących do grupy „Die Brücke” i stanowią największą kolekcję sztuki niemieckiego ekspresjonizmu.
Muzeum znajduje się w berlińskiej dzielnicy Dahlem przy ulicy Bussardsteig 9 niedaleko pracowni rzeźbiarza Arno Brekera.
Oprócz własnych zbiorów, Muzeum przedstawia na wystawach czasowych obrazy niemieckich ekspresjonistów wypożyczane z innych kolekcji.

</doc>
<doc id="1874690" url="https://pl.wikipedia.org/wiki?curid=1874690" title="Luoxiao Shanmai">
Luoxiao Shanmai

Luoxiao Shanmai (chin. upr.: 罗霄山脉; chin. trad.: 羅霄山脈; pinyin: "Luóxiāo Shānmài") – łańcuch górski w południowo-wschodnich Chinach, na granicy prowincji Jiangxi i Hunan, na Wyżynie Południowo-Wschodniej. Średnia wysokość gór wynosi ponad 1000 m n.p.m.

</doc>
<doc id="1874693" url="https://pl.wikipedia.org/wiki?curid=1874693" title="15 Pułk Piechoty (austro-węgierski)">
15 Pułk Piechoty (austro-węgierski)

Galicyjski Pułk Piechoty Nr 15 (IR. 15) – pułk piechoty cesarskiej i królewskiej Armii. 
Historia pułku.
W 1701 roku został utworzony Regiment księcia Lotaryngii i Baru Karola Bischofa zu Osnabrück. 
Kolejnymi szefami pułku byli wielcy książęta Luksemburga: Adolf (1846 – †17 XI 1905) i Wilhelm IV (1906 – †25 II 1912) oraz generał pułkownik Friedrich von Georgi (1912–1918).
Okręg uzupełnień nr 15 Tarnopol na terytorium 11 Korpusu.
Swoje święto pułk obchodził 22 maja, w rocznicę bitwy pod Aspern stoczonej w 1809 roku.
Kolory pułkowe: czerwony (krapprot), guziki złote.
W 1873 roku komenda pułku znajdowała się w Pradze, natomiast Komenda Rezerwowa i Stacja Okręgu Uzupełnień w Tarnopolu. Komendantem rezerwy był wówczas ppłk Julian Krynicki.
W 1881 roku sztab pułku stacjonował w twierdzy Josefov (), a Komenda Rezerwowa i Okręgu Uzupełnień pozostawała w Tarnopolu. W 1882 roku sztab pułku został przeniesiony do Wiednia. W tym samym roku Komenda Rezerwowa i Okręgu Uzupełnień w Tarnopolu została przemianowana na Komendę Okręgu Uzupełnień ().
W 1904 komenda pułku oraz wszystkie cztery bataliony stacjonowały we Lwowie. W następnym roku 1. batalion został przeniesiony do Mostów Wielkich.
W 1914 roku komenda pułku razem z 1., 3. i 4. batalionem stacjonowała w Tarnopolu, natomiast 2. batalion we Lwowie.
W 1914 roku pułk wchodził w skład 22 Brygady Piechoty we Lwowie należącej do 11 Dywizji Piechoty.

</doc>
<doc id="1874695" url="https://pl.wikipedia.org/wiki?curid=1874695" title="Begonia wiązolistna">
Begonia wiązolistna

Begonia wiązolistna ("Begonia ulmifolia") – gatunek rośliny z rodziny begoniowatych. W stanie dzikim rośnie w północnej części Ameryki Południowej (Brazylia, Gujana Francuska, Surinam, Wenezuela) i na wyspach Trynidad i Tobago. Jest uprawiana jako roślina ozdobna, w Polsce głównie jako roślina pokojowa, dość rzadko. Ogrodnicy zaliczają ją do grupy begonii o ozdobnych liściach.
Morfologia.
Bylina o wzniesionej, bardzo grubej i mięsistej łodydze. Corocznie przyrasta ona na długość 10-15 cm. Liście są duże, niesymetryczne, swoim kształtem i ubarwieniem bardzo podobne do liści wiązu i stąd pochodzi nazwa rośliny. Również gruba łodyga przypomina miniaturowy pień drzewa. Nerwacja liści jest wyraźnie widoczna. Dekoracyjne są również białe kwiaty, zebrane w kwiatostan na szczycie pędów. Roślina zakwita zimą, przy krótkim dniu. Kwiaty są rozdzielnopłciowe, ale kwiaty męskie i żeńskie występują na jednej roślinie (jednopienność). Kwiaty męskie są 4-działowe z licznymi pręcikami. Kwiat żeński jest 5–działkowy z 1 słupkiem. Owocem jest oskrzydlona torebka z drobnymi nasionami.

</doc>
<doc id="1874697" url="https://pl.wikipedia.org/wiki?curid=1874697" title="Begonia ulmifolia">
Begonia ulmifolia



</doc>
<doc id="1874698" url="https://pl.wikipedia.org/wiki?curid=1874698" title="Delphinus fusiformis">
Delphinus fusiformis



</doc>
<doc id="1874699" url="https://pl.wikipedia.org/wiki?curid=1874699" title="Delphinus pectoralis">
Delphinus pectoralis



</doc>
<doc id="1874700" url="https://pl.wikipedia.org/wiki?curid=1874700" title="Henrik Lundqvist">
Henrik Lundqvist

Henrik Lundqvist (ur. 2 marca 1982 w Åre) – szwedzki hokeista, reprezentant Szwecji, trzykrotny olimpijczyk.
Życie prywatne.
Rodzicami Henrika i jego brata bliźniaka Joela są Eva Johansson i Peter Lundqvist. Obaj dorastali w Åre, Jämtland, obszar, gdzie narciarstwo alpejskie jest najbardziej popularnym sportem, ale Henrik i Joel postanowił uprawiać inną popularną dyscyplinę sportową, którą jest hokej. Podczas zimy nauczyciele przedszkola wykorzystywali zamarzniętą piaskownicę (9 m x 3 m) na świeżym powietrzu, gdzie bliźnięta nieraz jeździli. Ich pasja do hokeja wzrosła jeszcze bardziej, gdy ojciec Peter wziął bliźniaki, aby zobaczyć Västra Frölunda, który grał HC w Scandinavium. W 1990 roku Henrik i Joel trafili do klubu Järpens IF. Podczas jednej z lekcji praktyki, kiedy trener zapytał, czy ktoś chciał być bramkarzem, Joel złapał i podniósł rękę Henrik i powiedział, że jego brat chciałby. W 1993 roku rodzina przeniosła się do Båstad, Scania, w południowej Szwecji w celu wspierania kariery tenisowej ich starszej siostry Gabrielli. Ma żonę Therese i córkę Charlise (ur. 2012).
Kariera.
Wychowanek klubu Järpens IF. W latach 1998-2005 był zawodnikiem Frölunda (początkowo w drużynie juniorskiej) w rozgrywkach Elitserien. W drafcie NHL z 2000 został wybrany przez New York Rangers. W lidze NHL występuje od 2005 w barwach nowojorskiej drużyny. W 2008 podpisał sześcioletni kontrakt z klubem. W grudniu 2013 przedłużył kontrakt o siedem lat. Po 15 latach w Nowym Jorku w październiku 2020 przeszedł do Washington Capitals. W barwach tego klubu nie występował jednak w sezonie NHL (2020/2021) z powodu problemów zdrowotnych z sercem. W sierpniu 2021 ogłosił zakończenie kariery zawodniczej.
Uczestniczył w turniejach mistrzostw świata 2003, 2004, 2005, 2008, 2017, 2019, Pucharu Świata 2004, 2016, zimowych igrzysk olimpijskich 2006, 2010, 2014.
W trakcie kariery zyskał pseudonim "King Henrik".

</doc>
<doc id="1874701" url="https://pl.wikipedia.org/wiki?curid=1874701" title="Lagenorhynchus asia">
Lagenorhynchus asia



</doc>
<doc id="1874702" url="https://pl.wikipedia.org/wiki?curid=1874702" title="Lagenorhynchus electra">
Lagenorhynchus electra



</doc>
<doc id="1874703" url="https://pl.wikipedia.org/wiki?curid=1874703" title="Lagenorhynchus pectoralis">
Lagenorhynchus pectoralis



</doc>
<doc id="1874704" url="https://pl.wikipedia.org/wiki?curid=1874704" title="Julie Powell">
Julie Powell

Julie Powell (ur. 20 kwietnia 1973 w Austin, zm. 26 października 2022 w Olivebridge, stan Nowy Jork)) – amerykańska pisarka, znana z książki pt. "Julie &amp; Julia: 365 Days, 524 Recipes, 1 Tiny Apartment Kitchen".
Życiorys.
Powell urodziła się i dorastała w Austin. Studiowała na Amherst College, gdzie w 1995 zdobyła dwa tytuły magistra.
Kariera.
Podczas pracy w Lower Manhattan Development Corporation w sierpniu 2002 roku Powell rozpoczęła "Julie/Julia Project", który polegał na opisywaniu na blogu jej doświadczenia i przeżycia dotyczące ugotowania wszystkich przepisów z książki Julii Child "Mastering the Art of French Cooking". Blog szybko osiągnął popularność, co spowodowało podpisanie umowy z wydawnictwem "Little, Brown and Company". W 2005 roku została wydana książka pt. "Julie and Julia: 365 Days, 524 Recipes, 1 Tiny Apartment Kitchen". Wydanie w miękkich okładkach ukazało się pod tytułem "Julie and Julia: My Year of Cooking Dangerously", w Polsce "Julie i Julia. Rok niebezpiecznego gotowania", Świat Książki, 2009.
W 2009 roku na rynku pojawiła się druga książka Julie Powell "Cleaving: a Story of Marriage, Meat, and Obsession".
Adaptacja filmowa.
Na podstawie książki "Julie &amp; Julia: 365 Days, 524 Recipes, 1 Tiny Apartment Kitchen" oraz książki Julii Child "My Life in France" powstał film Julie i Julia wyreżyserowany przez Norę Ephron. W rolach głównych wystąpiły Amy Adams jako Julie Powell oraz Meryl Streep jako Julia Child.

</doc>
<doc id="1874708" url="https://pl.wikipedia.org/wiki?curid=1874708" title="WZW A">
WZW A



</doc>
<doc id="1874710" url="https://pl.wikipedia.org/wiki?curid=1874710" title="Paryskie kroniki kryminalne">
Paryskie kroniki kryminalne

Paryskie kroniki kryminalne (fr. "Paris enquêtes criminelles", 2007–2008) – francuski serial kryminalny, wzorowany na amerykańskim serialu "Prawo i porządek", nadawany przez stację TF1 od 3 maja 2007 r. W Polsce nadawany przez stację Universal Channel od 5 marca 2008. Serial wyprodukowany został przez Alma Productions.
Fabuła.
Serial opowiada o dwójce detektywów zajmujących się rozwiązywaniem trudnych zadań w walce z przestępczością. Vincent Revel (Vincent Pérez) jest porucznikiem śledczym, który podczas rozwiązywania kryminalnych zagadek często kieruje się intuicją. Jego partnerka porucznik Claire Savigny (Sandrine Rigaux) to kobieta cechująca się racjonalistycznym podejściem do rzeczywistości.

</doc>
<doc id="1874711" url="https://pl.wikipedia.org/wiki?curid=1874711" title="Mania czy Ania">
Mania czy Ania

Mania czy Ania (niem. "Das doppelte Lottchen") – powieść dla dzieci autorstwa niemieckiego pisarza Ericha Kästnera. Wydana w Niemczech w 1949 roku.
W 1942 Kästner zaproponował napisanie scenariusza dla reżysera Josef von Báky, ale otrzymał zakaz. Napisał powieść, a film zrealizowano po wojnie. Imiona bohaterek pochodzą od żony autora "Louiselotte".
Utwór był kilkakrotnie ekranizowany, w tym czterokrotnie w Niemczech. Telewizja Polska zrealizowała spektakl telewizyjny na podstawie powieści (reż. Jerzy Bielunas, premiera: 20 grudnia 1999). Najbardziej znane amerykańskie ekranizacje były w Polsce wyświetlane pod tytułami: "Rodzice, miejcie się na baczności" (w podwójnej roli Hayley Mills) oraz "Nie wierzcie bliźniaczkom" (Lindsay Lohan). W filmie "Czy to ty, czy to ja?" bohaterki nie są siostrami (Mary-Kate i Ashley Olsen).
Opis fabuły.
Książka opowiada o bliźniaczkach rozdzielonych po urodzeniu. Mania, jedna z tytułowych bohaterek, mieszka z mamą w Monachium. Druga dziewczynka mieszka z tatą w Wiedniu. Podczas pobytu na kolonii Ania spotyka bardzo podobną do siebie dziewczynkę o imieniu Mania. Początkowo bardzo się nie lubią, ale zmieniają o sobie zdanie, gdy odkrywają, że są siostrami. Postanawiają się zamienić rolami: Ania jedzie do Monachium poznać mamę, a Mania wyjeżdża do Wiednia poznać tatę. Okazuje się, że ojciec chce ożenić się z młodą kobietą, w czym dziewczynka stara się za wszelką cenę przeszkodzić.
Powieść kończy się szczęśliwie: rodzice bliźniaczek ponownie biorą ślub i wszyscy zamieszkują razem.

</doc>
<doc id="1874715" url="https://pl.wikipedia.org/wiki?curid=1874715" title="Albumy FIDE">
Albumy FIDE

Albumy FIDE - wydawnictwa Stałej Komisji Kompozycji Szachowej FIDE 
Zadaniem albumów FIDE jest:
Przez wiele lat albumy FIDE były redagowane przez N.Petrovicia.
Aktualnie albumy FIDE są wydawane co 3 lata.

</doc>
<doc id="1874716" url="https://pl.wikipedia.org/wiki?curid=1874716" title="Stała Komisja Kompozycji Szachowej FIDE">
Stała Komisja Kompozycji Szachowej FIDE

Stała Komisja Kompozycji Szachowej FIDE (, PCCC ) – oficjalny organ Międzynarodowej Federacji Szachowej.
Komisja organizuje kongresy, mistrzostwa i przyznaje tytuły międzynarodowe w kompozycji szachowej. Każdy kraj członkowski reprezentowany jest w niej przez jednego delegata.
PCCC powstała w 1956. Wcześniej tę samą rolę pełniła Komisja FIDE do spraw problemistyki IPB ().
W 2010 zmieniono nazwę z Pernament Comission for Chess Compositions na World Federation for Chess Compositions.

</doc>
<doc id="1874717" url="https://pl.wikipedia.org/wiki?curid=1874717" title="Podział administracyjny Kościoła katolickiego w Południowej Afryce">
Podział administracyjny Kościoła katolickiego w Południowej Afryce

Podział administracyjny Kościoła katolickiego w Południowej Afryce – w ramach Kościoła katolickiego w Południowej Afryce funkcjonuje 5 metropolii, w skład których wchodzi 5 archidiecezji i 20 diecezji. Ponadto istnieją: ordynariat polowy oraz wikariat apostolski podległe bezpośrednio do Rzymu.
Jednostki administracyjne Kościoła katolickiego obrządku łacińskiego w Południowej Afryce:

</doc>
<doc id="1874720" url="https://pl.wikipedia.org/wiki?curid=1874720" title="Orca destructor">
Orca destructor



</doc>
<doc id="1874722" url="https://pl.wikipedia.org/wiki?curid=1874722" title="Orca meridionalis">
Orca meridionalis



</doc>
<doc id="1874724" url="https://pl.wikipedia.org/wiki?curid=1874724" title="Phocaena crassidens">
Phocaena crassidens



</doc>
<doc id="1874726" url="https://pl.wikipedia.org/wiki?curid=1874726" title="Pseudorca meridionalis">
Pseudorca meridionalis



</doc>
<doc id="1874727" url="https://pl.wikipedia.org/wiki?curid=1874727" title="Franciszek August Belcour">
Franciszek August Belcour

Franciszek August Belcour (w źródłach obcych: "Thesby François de Belcour") – oficer francuski w służbie konfederacji barskiej. 
Życiorys.
Brał udział wraz ze swym przyjacielem, głośnym żeglarzem francuskim L.A. de Bougainville’em, w wojnie siedmioletniej w Kanadzie, a następnie w podróży Bougainville’a naokoło świata. 
17 maja 1769 roku zaciągnął się do wojsk konfederacji barskiej. Wzięty do niewoli, został zesłany na 3 lata do Tobolska, skąd zwolniono go 24 września 1773 roku. W czasie pobytu w niewoli pisał pamiętnik, który wydał pt. „Relation ou journal d’un officier français au service de la Confédération de Pologne, pris par les Russes et relégué en Siberie” w 1776 roku w Amsterdamie. Pamiętnik ten, opisujący ludy i stosunki syberyjskie, był tłumaczony co najmniej na niemiecki oraz przez Franciszka Ksawerego Godebskiego na polski pt. „Dziennik oficera francuskiego w służbie konfederacji barskiej pojmanego przez Moskali, zesłanego na Sybir” (Lwów 1866). 
W 1776 roku Belcour ponownie przybył do Polski i wstąpił do wojska polskiego. W 1790 roku na Sejmie Czteroletnim otrzymał polski indygenat. Jednak w wyniku popełnionych fałszerstw został zdegradowany i odsądzony od czci, honoru i prerogatyw. Konfederacja targowicka przywróciła mu cześć i honor.
Był członkiem loży wolnomularskiej Dobry Pasterz, deputowanym do Wielkiego Wschodu Narodowego Polski w 1784 roku.

</doc>
<doc id="1874731" url="https://pl.wikipedia.org/wiki?curid=1874731" title="Thesby François de Belcour">
Thesby François de Belcour



</doc>
<doc id="1874734" url="https://pl.wikipedia.org/wiki?curid=1874734" title="Parafia Najświętszej Maryi Panny Królowej Polski w Łodzi">
Parafia Najświętszej Maryi Panny Królowej Polski w Łodzi

Parafia pw. Matki Bożej Królowej Polski w Łodzi – parafia w dekanacie Łódź-Radogoszcz archidiecezji łódzkiej. 
Przy parafii swoją działalność prowadzą: Żywa Róża, krąg biblijny oraz znajduje się Centrum Ruchu Światło-Życie.
Historia.
Parafię erygował ordynariusz łódzki bp Józef Rozwadowski 15 II 1983 r. Kościół wybudowany został w latach 1990–2000. Projekt tradycyjny na kształcie krzyża, autor projektu: arch. Mirosław Rybak. Poświęcony 15 października 2000 przez abpa Władysława Ziółka. 16 maja 2020 zmarł pierwszy proboszcz parafii, ks. Jan Szadkowski. 
Wyposażenie kościoła.
Ołtarz marmurowy i ambonka, tabernakulum pancerne, organy elektroniczne "Johannus", 3 dzwony z 1990 r., żyrandole, Droga Krzyżowa, marmurowa posadzka w prezbiterium i zakrystiach, ołtarz papieski z wizyty papieża Jana Pawła II w Łodzi, marmurowa 4-metrowa figura MB Królowej, w transepcie, nad ołtarzami bocznymi figury św. Jana Pawła II i św. Faustyny Kowalskiej, posadzka granitowa w całym kościele, ekologiczne ogrzewanie.
Triduum Eucharystyczne.
Trzy dni przed odpustem.
Plebania.
Wybudowana w latach 1986–1988, murowana, kanalizacja, centralne ogrzewanie, na terenie parafii znajduje się centrum Ruchu Światło-Życie.

</doc>
<doc id="1874735" url="https://pl.wikipedia.org/wiki?curid=1874735" title="Podział administracyjny Kościoła katolickiego w Lesotho">
Podział administracyjny Kościoła katolickiego w Lesotho

Podział administracyjny Kościoła katolickiego w Lesotho – w ramach Kościoła katolickiego w Lesotho funkcjonuje jedna metropolia, w skład której wchodzi jedna archidiecezja z trzema diecezjami. 
Jednostki administracyjne Kościoła katolickiego obrządku łacińskiego w Lesotho:

</doc>
<doc id="1874738" url="https://pl.wikipedia.org/wiki?curid=1874738" title="Centrum Wyszkolenia Lotnictwa Nr 1">
Centrum Wyszkolenia Lotnictwa Nr 1



</doc>
<doc id="1874740" url="https://pl.wikipedia.org/wiki?curid=1874740" title="Oficerska Szkoła Lotnictwa">
Oficerska Szkoła Lotnictwa



</doc>
<doc id="1874741" url="https://pl.wikipedia.org/wiki?curid=1874741" title="Podział administracyjny Kościoła katolickiego w Namibii">
Podział administracyjny Kościoła katolickiego w Namibii

Podział administracyjny Kościoła katolickiego w Namibii – w ramach Kościoła katolickiego w Namibii funkcjonuje obecnie jedna metropolia, w skład której wchodzi jedna archidiecezja, jedna diecezja i wikariat apostolski.
Jednostki administracyjne Kościoła katolickiego obrządku łacińskiego w Namibii:

</doc>
<doc id="1874744" url="https://pl.wikipedia.org/wiki?curid=1874744" title="Cligès">
Cligès

Cligès – jeden z romansów rycerskich Chrétiena de Troyes. Datowany na ok. 1176–1177, prawdopodobnie stanowi drugi z pięciu zachowanych romansów Chrétiena. Obejmuje niemal 7000 wersów. Głównym bohaterem utworu jest rycerz Cligès i jego ukochana Fénice, wielowątkowy romans nie koncentruje się jednak wyłącznie na ich historii.
Autorstwo, datowanie i okoliczności powstania.
Autorstwo przypisuje się Chrétienowi, gdyż utwór ozpoczyna się słowami "Cil qui fist d’Erec et d’Enide" [Ten, kto napisał Ereka i Enidę]. W dalszym ciągu odnosi się do utworów tłumaczonych przez Chrétiena, jak "Sztuka kochania" Owidiusza. Nie wymienia jego trzech pozostałych zachowanych romansów, wymienia jednak dzieła, które zaginęły.
Dość dokładne datowanie utworu na środek lat 1170 (ok. 1175/1176) możliwe jest nie tyle dzięki ustaleniu na podstawie tekstu utworu faktu, że "Cligès" jest późniejszy od "Ereka i Enidy" i wcześniejszy od pozostałych romansów, ile na podstawie zawartych w utworze aluzji do postaci i wydarzeń współczesnych.
Utwór był prawdopodobnie, jak "Erek i Enida", napisany pod patronatem Plantagenetów i przedstawiony publiczności dworskiej w celu uzyskania gratyfikacji. Jak w przypadku innych dzieł Chrétiena, treść pochodzi prawdopodobnie z ludowych przekazów celtyckich – Chrétien jest zresztą pierwszym autorem wyrażającym tematykę arturiańską w języku francuskim.
Przegląd treści.
Inaczej niż "Erek i Enida" Cligès posiada złożoną, wielowątkową strukturę. Fabuła nie koncentruje się też wokół głównego bohatera, który pojawia się dopiero w 2365 wersie (początkowe partie dzieła opowiadają historię rodziców Cligèsa, Alexandra i Sordamour).
Romans rozpoczyna się w Konstantynopolu - w dalszej części utworu tematyka grecka ustępować będzie jednak arturiańskiej. Pierwsza część utworu, obejmująca ok. 1/3 poematu, koncentruje się na losach Alexandra, ojca Cligèsa. Młody Alexander, syn cesarza Bizancjum, wyrusza z Grecji by zostać rycerzem okrągłego stołu. Okazuje się dzielnym rycerzem i po wielu walkach, rozstaniach i przygodach żeni się z piękną Sordamour, siostrą Gawajna. Sordamour rodzi Alexandrowi syna Cligèsa. Następnie Alexander powraca do ojczyzny by odzyskać królestwo, które odebrał mu brat Alis. Alis przyjął tytuł imperatora w przekonaniu, że brat zginął. W Grecji Alexander zawiera kompromis z Alisem: Alexander przejmie rządy, Alis natomiast zachowa koronę, ale nigdy się nie ożeni, a po jego śmierci na tronie zasiądzie Cligès. Pierwszą część utworu zamyka śmierć Alexandra. Po upływie lat od ugody z Alisem na łożu śmierci Alexander doradza synowi, by udał się do królestwa Króla Artura i zmierzył z rycerzami okrągłego stołu, a zwłaszcza z wujem Gawajnem. Pierwsza część poematu w typowy sposób realizuje konwencję opowieści o rcyerzu wędrującym w poszukiwaniu przygody i miłości.
Po śmierci Alexandra źli baronowie namówili Alisa, by złamał obietnicę i ożenił się z córką cesarza niemieckiego, Fénice. Alis udaje się po narzeczoną do Niemiec, zabierając ze sobą Cligèsa. Cligès i Fénice zakochują się w sobie od pierwszego wejrzenia. Alis żeni się z Fénice, małżeństwo nie zostaje jednak skonsumowane: na skutek magicznej mikstury Alis nie jest jednak świadomy tego faktu. Fenice broni się blekotem przed natarczywością starca, ale nie wiąże się z Cligèsem, bowiem związek z dwoma mężczyznami poniża kobietę. Wreszcie zaczarowany napój pozbawia ją pozornie życia. Po pogrzebie Cligès przywołuje ją do życia. Ukrywających się Cligèsa i Fenice odnajduje stryj, kończy jednak życie w szaleństwie. Cligès i Fenice mogą się pobrać, zostając nie tylko małżonkami, ale i kochankami i przyjaciółmi

</doc>
<doc id="1874746" url="https://pl.wikipedia.org/wiki?curid=1874746" title="Szaleję za tobą">
Szaleję za tobą

Szaleję za tobą – amerykański sitcom kręcony w latach 1992-1999. Serial był emitowany na kanale NBC, w Polsce kilka pierwszych serii wyemitował Polsat. Serial w wersji z dubbingiem pokazywał Canal+. W rolach głównych wystąpili Paul Reiser i Helen Hunt, którzy grają świeżo poślubioną parę mieszkającą w Nowym Jorku. Reiser gra Paula Buchmana, który jest twórcą filmów dokumentalnych. Hunt gra Jamie Stemple Buchman będącą specjalistą ds. public relations.

</doc>
<doc id="1874755" url="https://pl.wikipedia.org/wiki?curid=1874755" title="Wijdefjorden">
Wijdefjorden

Wijdefjorden - to pierwszy pod względem długości fiord znajdujący się w północnej części wyspy Spitsbergen, w archipelagu Svalbard leżącego na Morzu Arktycznym, terenu zależnego od Norwegii. Fiord ma długość około 108 km i wchodzi w skład norweskiego Parku Narodowego Wijdefjorden.

</doc>
<doc id="1874756" url="https://pl.wikipedia.org/wiki?curid=1874756" title="Podział administracyjny Kościoła katolickiego w Mozambiku">
Podział administracyjny Kościoła katolickiego w Mozambiku

Podział administracyjny Kościoła katolickiego w Mozambiku – w ramach Kościoła katolickiego w Mozambiku funkcjonują obecnie trzy metropolie, w skład których wchodzą trzy archidiecezje i dziewięć diecezji. 
Jednostki administracyjne Kościoła katolickiego obrządku łacińskiego w Mozambiku:

</doc>
<doc id="1874760" url="https://pl.wikipedia.org/wiki?curid=1874760" title="Alfa Romeo Giulietta (2010)">
Alfa Romeo Giulietta (2010)

Alfa Romeo Giulietta – samochód osobowy klasy kompaktowej produkowany pod włoską marką Alfa Romeo w latach 2010–2020.
Historia i opis modelu.
Samochód został po raz pierwszy oficjalnie zaprezentowany podczas targów motoryzacyjnych w Genewie w 2010 roku jako następca modelu 147. Pojazd zbudowany został na bazie płyty podłogowej "C-Evo". Przednia część pojazdu nawiązuje do modelu 8C Competizione. Auto zaprojektował Lorenzo Ramaciotti. 
Początkowo pojazd oznaczony miał być symbolem 149, a następnie Milano. Ostatecznie zdecydowano ponownie wykorzystać nazwę Giulietta, która nawiązuje do modelu produkowanego na przełomie lat 50. i 60. XX wieku. 
W plebiscycie na Europejski Samochód Roku 2011 model zajął 2. pozycję (za Nissanem Leaf). 
W 2018 roku w polskich salonach marki sprzedano łącznie 354 egzemplarze pojazdu. 
Restylizacje.
W 2013 roku auto poddano modernizacji. Zmieniony został m.in. wygląd interfejsu systemu sterującego systemami pokładowymi, przemodelowana została delikatnie atrapa chłodnicy, a światła przeciwmgłowe wyposażono w chromowane nakładki. Zmienione zostało także koło kierownicy oraz fotele.
W 2016 roku auto poddane zostało kolejnej, tym razem bardziej zauważalnej modernizacji. Zmieniona została atrapa chłodnicy, której chromowane poprzeczki zastąpiono scudetto z siatką. Przeniesiony został także napis Giulietta na tylnej klapie bagażnika. Przy okazji modernizacji zakończono produkcję wersji Quadrifoglio Verde na rzecz wersji Veloce. Zmieniono także listę wyposażenia pojazdu.
W 2019 roku dokonano trzeciej, skromnej modernizacji. Wprowadzono zmodernizowane silniki spełniające normy spalin Euro 6 D-Temp, oraz nowe systemy multimedialne kompatybilne z Android Auto i Apple Car Play. Samochód nie został w żaden sposób zmieniony wizualnie, ani wewnątrz, ani na zewnątrz.
Koniec produkcji.
Mimo wcześniejszych doniesień, po ogłoszeniu fuzji FCA i PSA ostatecznie zdecydowano, że Alfa Romeo Giulietta nie doczeka się następcy. Po 10 latach produkcji, samochód został osttecznie wycofany z produkcji 22 grudnia 2020 roku. Jednym z głównych powodów wycofania miał być stale malejący popyt: w czasie gdy w pierwszym roku sprzedaży sprzedano 78 991 sztuk pojazdu, tak w 2019 było to już tylko 15 690 sztuk.
Wersje wyposażenia.
Przed face liftingiem.
Standardowe wyposażenie podstawowej wersji Progression obejmuje m.in. 6 poduszek powietrznych, system Alfa DNA, kierownicę obszytą skórą, elektrycznie regulowane lusterka, dzieloną tylną kanapę, klimatyzację manualną, komputer pokładowy, elektrycznie regulowane szyby przednie, a także radioodtwarzacz z CD i MP3.
Bogatsza wersja Distinctive dodatkowo wyposażona jest w m.in. 16 calowe felgi aluminiowe, chromowane ramki okien, automatyczną dwustrefową klimatyzację, podłokietnik przedni, elektrycznie regulowane szyby tylne, tempomat, światła przeciwmgielne, a także sterowanie radiem z kierownicy.
Najbogatsza wersja Quadrifoglio Verde została dodatkowo wyposażona w m.in. 17 calowe felgi aluminiowe, koło kierownicy i gałka zmiany biegów obszyte czerwoną nicią, aluminiowe nakładki na pedały, sportowe zawieszenie, lakierowane zaciski hamulców, a także przyciemniane szyby.
Po face liftingu.
Standardowe wyposażenie podstawowej wersji Giulietta obejmuje m.in. 6 poduszek powietrznych, system Alfa D.N.A, elektrycznie regulowane szyby przednie i tylne, klimatyzacje manualną, elektrycznie regulowane i podgrzewane lusterka, kierownicę obszytą skórą, komputer pokładowy, dymione przednie reflektory, oraz radio Uconnect z Bluetooth i 5 calowym ekranem dotykowym.
Bogatsza wersja Super dodatkowo wyposażona jest w m.in. światła przeciwmgielne, klimatyzacje automatyczną dwustrefową, podłokietnik przedni, tempomat, nawiew na tylne siedzenia, elektrycznie składane lusterka i aluminiowe felgi 16 cali.
Najbogatsza wersja Veloce została dodatkowo wyposażona w m.in. spryskiwacze przednich reflektorów, reflektory bi-ksenonowe, czujniki parkowania przednie i tylne, przyciemniane szyby, skórzaną tapicerke, powiększone zaciski hamulców lakierowane na czerwono i aluminiowe felgi 17 cali.
W zależności od wersji wyposażenia samochód opcjonalnie możemy wyposażyć w m.in. elektrycznie regulowane i podgrzewane fotele przednie, elektrycznie otwierane okno dachowe, nawigację satelitarną, cyfrowe radio DAB, system nagłośnienia Hi-Fi marki Bose i 18 calowe felgi aluminiowe.
Wersje specjalne.
Maserati Edition.
W 2011 roku pojawiła się specjalna wersja pojazdu zmodyfikowana przez Maserati. Bazowała ona na wersji Quadrifoglio Verde i wyposażona została w silnik 1.75 TBi. Zmiany obejmowały głównie materiały wykończeniowe wnętrza.
Szybcy i wściekli 6.
W 2013 roku zaprezentowana została wersja specjalna pojazdu. Samochód pod maską miał silnik 1.4 MultiAir o mocy 170 KM. Każdy egzemplarz w tej wersji posiadał plakietkę z numerem, oraz autografy na desce rozdzielczej. Do tego kupujący limitowane Giulietty mogli liczyć na dzień akcji z szefem kaskaderów z branży filmowej. Wersja ta była oferowana wyłącznie w Wielkiej Brytanii u jednego dealera w Londynie.
Collezione i Sprint Speciale.
Wersje dostępne dla Wielkiej Brytanii w 2015 roku.
B-Tech.
W 2018 roku dostępna była wersja B-Tech posiadająca szary kolor nadwozia. Do tego samochód posiadał lakierowane na czarno detale, przyciemniane szyby, powiększona końcówka wydechu, czarne wnętrze, specjalne felgi i bardziej "sportowy" tylny zderzak.
Veloce S.
W 2019 roku zaprezentowana została wersja Veloce S, bazująca na wersji Veloce i wyposażona w 240 konny silnik 1.75 TBi. Samochód posiadał specjalne 18-calowe felgi, dodatkowe oznaczenia i czerwone akcenty na karoserii, sportowy wydech, 10-głośnikowy system Bose, hamulce Brembo i sportowe zawieszenie. Powstało 30 sztuk i były oferowane głównie w Australii.

</doc>
<doc id="1874765" url="https://pl.wikipedia.org/wiki?curid=1874765" title="Podział administracyjny Kościoła katolickiego w Malawi">
Podział administracyjny Kościoła katolickiego w Malawi

Podział administracyjny Kościoła katolickiego w Malawi – w ramach Kościoła katolickiego w Malawi funkcjonują obecnie dwie metropolie, w skład których wchodzą dwie archidiecezje i sześć diecezji. 
Jednostki administracyjne Kościoła katolickiego obrządku łacińskiego w Malawi:

</doc>
<doc id="1874766" url="https://pl.wikipedia.org/wiki?curid=1874766" title="Granica watykańsko-włoska">
Granica watykańsko-włoska

Granica watykańsko-włoska – granica państwowa ciągnąca się na długości 3,2 km, dookoła enklawy, jaką stanowi Watykan na terytorium Włoch i miasta Rzym. By przekroczyć granicę w miejscach innych niż bazylika Świętego Piotra i Muzea Watykańskie czy Aula Pawła VI, trzeba posiadać specjalne przepustki.
Historia.
Początkiem powstawania granicy było zjednoczenie Włoch i zajęcie przez Włochów terytorium Państwa Kościelnego 20 września 1870 roku. Papież nie pogodził się z tym faktem i ogłosił się więźniem Watykanu. Dopiero w 1929 roku faszystowski rząd włoski Benito Mussoliniego i sekretarz stanu papieża, Pietro Gasparri, podpisali, po dwóch latach tajnych rokowań, tzw. traktaty laterańskie, kończące spór i gwarantujące istnienie państwa watykańskiego w obrębie pałacu i ogrodów watykańskich oraz uznające suwerenność Stolicy Apostolskiej jako podmiotu prawa międzynarodowego.
Przebieg granicy.
Granica przebiega wzdłuż murów otaczających kompleks watykański. Wokół murów biegną natomiast rzymskie ulice, a po stronie, po której znajduje się mur istnieją także chodniki. Granica przebiega wzdłuż ulic i placów "Via di Porta Angelica", "Piazza del Risorgimento", "Via Leone VI", "Viale Vaticano", "Largo di Porta Cavallegeri", "Piazza del Sant' Uffizio". Do obejścia całego kompleksu wystarcza godzina spaceru. Na pl. św. Piotra znajduje się biała linia, położona na wysokości kolumnady Gianlorenzo Berniniego, która wyznacza granicę.
Przejścia graniczne.
Na teren Watykanu można wejść w pięciu miejscach, w tym przez trzy bramy, Arco delle Campane, Spiżowa Brama i Cancello di Sant’Anna. Dwie pierwsze znajdują się na pl. św. Piotra. Wejścia znajdują się też przy Auli Pawła VI oraz Muzeach Watykańskich.

</doc>
<doc id="1874767" url="https://pl.wikipedia.org/wiki?curid=1874767" title="Backlash (2006)">
Backlash (2006)



</doc>
<doc id="1874769" url="https://pl.wikipedia.org/wiki?curid=1874769" title="Simon Häberlein">
Simon Häberlein

Simon Häberlein – niemiecki taternik i alpinista.
Simon Häberlein zaczął uprawiać taternictwo w 1905 roku, w Tatry przybył na zaproszenie innych niemieckich taterników – Katherine i Maximiliana Bröske. Swoje tatrzańskie przejścia opisał we wspomnieniowym artykule wydanym pod tytułem "Fünf Tage in der hohen Tátra", który opublikowany został w 1906 roku w dwóch czasopismach wspinaczkowych.
Simon Häberlein upamiętniony został w niemieckim i węgierskim nazewnictwie tatrzańskiego Żabiego Konia ("Simonturm", "Simon-torony").

</doc>
<doc id="1874771" url="https://pl.wikipedia.org/wiki?curid=1874771" title="Simon Haberlein">
Simon Haberlein



</doc>
<doc id="1874772" url="https://pl.wikipedia.org/wiki?curid=1874772" title="Podział administracyjny Kościoła katolickiego w Zambii">
Podział administracyjny Kościoła katolickiego w Zambii

Podział administracyjny Kościoła katolickiego w Zambii – w ramach Kościoła katolickiego w Zambii funkcjonują obecnie dwie metropolie, w skład których wchodzą dwie archidiecezje i dziewięć diecezji. 
Jednostki administracyjne Kościoła katolickiego obrządku łacińskiego w Zambii:

</doc>
<doc id="1874773" url="https://pl.wikipedia.org/wiki?curid=1874773" title="Archidiecezja lusacka">
Archidiecezja lusacka



</doc>
<doc id="1874775" url="https://pl.wikipedia.org/wiki?curid=1874775" title="Kleśa">
Kleśa

Kleśa (sanskryt क्लेशा, trl. kleśā, "uciążliwość") – czynniki, które według Patańdźalego, autora podręcznika jogi klasycznej, są przyczyną cierpienia.
W trzeciej sutrze drugiej księgi Jogasutr (अविद्यास्मितारागद्वेषाभिनिवेशाः पञ्च क्लेशाः॥३॥, Avidyāsmitārāgadveṣābhiniveśāḥ kleśāḥ) Patańdźali wylicza pięć kleśi ("kleśa") :
W sutrze II.4 precyzuje, że to "awidja" jest glebą dla pozostałych uciążliwości (...).
Praktyką, którą proponuje Patańdźali m.in. dla osłabienia uciążliwości, jest krijajoga, tj. asceza (tapas), medytacja, skupienie się na Iśwarze.

</doc>
<doc id="1874777" url="https://pl.wikipedia.org/wiki?curid=1874777" title="Płomykówka (grzyb)">
Płomykówka (grzyb)



</doc>
<doc id="1874778" url="https://pl.wikipedia.org/wiki?curid=1874778" title="Furfuramid">
Furfuramid

Furfuramid, furamid – związek chemiczny z grupy amidów. Zawiera pięcioczłonowy pierścień heterocykliczny (pochodna furanu). Możliwe są dwa izomery furamidu, 2-furamid i 3-furamid, z grupą amidową w pozycji 2 lub 3 pierścienia furanowego.
Otrzymywanie.
2-Furamid może być otrzymany z furfuralu w reakcji Willgerodta-Kindlera:
Różne pochodne 3-furamidu można otrzymać w reakcji mieszaniny aminy, diketenu i dibenzoiloacetylenu w obecności trifenylofosfiny:

</doc>
<doc id="1874779" url="https://pl.wikipedia.org/wiki?curid=1874779" title="Sigrid Hjertén">
Sigrid Hjertén

Sigrid Hjertén (ur. jako Sigrid Maria Hjertén 27 października 1885 w Sundsvall, zm. 24 marca 1948 w Sztokholmie) – szwedzka malarka, żona malarza Isaaca Grünewalda w latach 1911–1937, matka Ivána Grünewalda (1911–1996), również malarza.
Sigrid Hjertén początkowo (do 1909 roku) zajmowała się tkactwem artystycznym. Po spotkaniu Isaaca Grünewalda w 1909 roku zainteresowała się malarstwem. Jest kojarzona z modernistycznym przełomem w sztuce szwedzkiej ok. 1910 roku. Po przyjeździe do Paryża została, razem z innymi szwedzkimi artystami, uczennicą Henri Matisse’a. W 1911 roku wyszła za Isaaca Grünewalda. W latach 20. XX wieku przebywała we Francji, gdzie wykształciła własny styl, określany jako barwny ekspresjonizm. Szczyt jej twórczości przypadł na lata 30. XX wieku. Znaczenie jej twórczości malarskiej dla modernistycznego przełomu w sztuce szwedzkiej ugruntowały dwie wystawy jej prac: w 1935 roku w Göteborgs Konsthall w Göteborgu i w roku następnym w sztokholmskiej Konstakademien.
W 1937 roku w wyniku postępującej choroby psychicznej zaprzestała czynnego malowania. Rozwiodła się z Grünewaldem, a ostatnie lata życia spędziła w szpitalu Beckomberga w Sztokholmie, w którym zmarła po nieudanej operacji lobotomii.
Sigrid Hjertén malowała pejzaże, portrety i martwe natury. Stworzyła kilka tysięcy dzieł: obrazów olejnych, akwarel, szkiców i rysunków. Choć w swej twórczości była pod wpływem malarstwa francuskiego i niemieckiego ekspresjonizmu, to jej prace mają całkowicie samodzielny charakter. W swoim kraju należy do najbardziej lubianych artystek – mistrzyń koloru.
Życiorys.
Lata 1885–1909. Dzieciństwo i młodość.
Ojcem Sigrid, Svante Hjertén, był z zawodu adwokatem; matka, Maria Rahm, zajmowała się domem. W 1888 roku, kiedy Sigrid miała 2 i pół roku, zmarła jej matka, która chorowała na gruźlicę. Ojciec nie radził sobie z prowadzeniem domu oraz wychowywaniem Sigrid i jej brata Gustava. Po blisko 10 latach ożenił się z Torą Östberg, która była gosposią w domu Hjerténów. W 1897 roku wszyscy przeprowadzili się do Sztokholmu. Brat Tory, Ragnar dostrzegł w Sigrid talent artystyczny i zachęcał ją do jego rozwijania. Sigrid ukończyła 4-letnią szkołę dla dziewcząt po czym w 1903 roku wstąpiła do Tekniska Skolan, która była szkołą przygotowawczą do wyższej uczelni – Högre konstindustriella skolan (obecnie Konstfack); tam została przyjęta na jesieni 1905 roku. Studiowała tkactwo artystyczne. Wiosną 1908 roku ukończyła szkołę z dyplomem nauczycielki rysunku, po czym zaczęła pracować w firmie Sjölmy Giöbel. W wolnych chwilach często odwiedzała Nordiska museet w Sztokholmie, gdzie kopiowała kilimy i gobeliny.
Przełom w jej życiu nastąpił, gdy w 1909 roku zetknęła się z malarzem Isaakiem Grünewaldem, który przyjechał na krótko z Paryża do Sztokholmu. Grünewald był już w tym czasie dosyć znaną postacią w artystycznym świecie Szwecji, był bowiem członkiem założonego w 1908 ugrupowania artystycznego De Unga (pol. Młodzi), skupionego wokół malarza Birgera Simonssona. Ugrupowanie to zorganizowało 3 marca 1909 roku w Hallins konsthandel w Sztokholmie wystawę, uznaną później za przełom modernistyczny w sztuce szwedzkiej.
W tym samym roku również Sigrid Hjertén miała swą pierwszą wystawę. Było to niezwykłym wydarzeniem, jako że była młodą, nieznaną absolwentką i w dodatku kobietą. Kiedy pokazała Grünewaldowi swój ręcznie wiązany kilim, wystawiony w oknie, ten wyraził się z uznaniem o jej zmyśle kolorystycznym i zaproponował zajęcie się malarstwem. Sigrid Hjertén, która początkowo zamierzała wyjechać do Anglii, żeby kształcić się dalej w swojej specjalności, zrezygnowała z tego wyjazdu i we wrześniu 1909 roku wyjechała razem z Grünewaldem do Paryża.
Lata 1910–1920. Edukacja i działalność artystyczna.
W Paryżu w styczniu 1910 roku Sigrid Hjertén wstąpiła do Académie Matisse. Akademię założył Henri Matisse. Działała ona od stycznia 1908 roku do lata 1911. Jej członkami byli w tym czasie, poza Grünewaldem, inni szwedzcy malarze jak: Carl Palme, Arthur Carlson-Percy, Leander Engström, Einar Jolin, Birger Simonsson, Edward Hald, Hadar Jönzén, Tor Bjurström, Maj Bring i Arvid Fougstedt. Sigrid Hjertén szybko stała się ulubienicą Matisse’a ze względu na swój talent i niebanalne podejście do sztuki. Jednocześnie sama znalazła się pod jego silnym wpływem. Sam Matisse nie uważał siebie za rewolucyjnego twórcę, a jako ojca sztuki nowoczesnej traktował Cézanne’a. W malarstwie Sigrid Hjertén uwidoczniły się wpływy ich obu. Pobyt w Paryżu oznaczał dla niej nie tylko zapoznanie się z wielkomiejskim życiem, ale dzięki kontaktom z innymi artystami i poetami jak Guillaume Apollinaire, Max Jacob i Jules Pascin, okazał się też bardzo ważny dla jej rozwoju.
3 kwietnia 1910 i 3 maja 1911 roku De Unga organizowali 2 kolejne wystawy swoich prac w Sztokholmie, po czym zakończyli działalność. Jesienią 1911 roku, jeszcze w Paryżu, niektórzy spośród uczniów Matisse’a założyli ugrupowanie artystyczne De åtta (Ośmiu). W jego skład weszli: Tor Bjurström, Leander Engström, Isaac Grünewald, Albert Hoffsten, Sigrid Hjertén i Einar Jolin. Wkrótce potem Hoffsten opuścił grupę a dołączyli do niej: August Lundberg, Gösta Sandels i Nils Dardel. Debiut wystawienniczy grupy miał miejsce 17 maja 1912 roku. Był to również debiut Sigrid Hjertén. Artyści skupieni w De åtta zaczęli teraz nazywać siebie ekspresjonistami. Termin ekspresjonizm został zaczerpnięty z rozprawy Matisse'a Notes d'un peintre: „ce que je poursuis par-dessus tout, c'est expressionism”. Opinie krytyki były stosunkowo płytkie i słabe, nawet jeśli zawierały takie określenia jak: „formalne eksperymenty w stylu Cézanne'a”, „dekoracyjny ekspresjonizm” czy, jak w przypadku Sigrid Hjertén, „łagodny i zachwycający dźwięk i echo”. Tym niemniej wystawa doprowadziła do sprecyzowania, czym jest ekspresjonizm w Szwecji. Miała ona jasny i ewidentnie pragmatyczny charakter, pomimo indywidualnych wariantów, a szwedzcy ekspresjoniści nigdy przedtem nie wyrazili tak otwarcie swojej chęci zreformowania tradycyjnej kultury artystycznej.
W listopadzie 1911 roku Sigrid Hjertén i Isaac Grünewald pobrali się; Sigrid dodała nazwisko męża do swojego i odtąd oficjalnie nazywała się Hjertén-Grünewald. 26 listopada urodził się ich jedyny syn, Iván.
Gdy Academie Matisse zakończyła działalność, artystka zdecydowała się wrócić do Sztokholmu. W drodze powrotnej zatrzymała się w Ferolles nad Atlantykiem, gdzie namalowała kilka pejzaży inspirowanych Cézannem, kolejnym francuskim malarzem, który wtedy wywarł wpływ na jej twórczość; jemu właśnie poświęciła po powrocie do Sztokholmu w 1911 roku swój artykuł. Zanim Sigrid Hjertén-Grünewald dotarła do celu, zatrzymała się raz jeszcze, w Amsterdamie, gdzie miała okazję podziwiać obrazy jednego ze swoich faworytów, Vincenta van Gogha.
Teoretyk i krytyk sztuki, August Brunius w 1913 roku tak sformułował swoje poglądy na ekspresjonizm:
12 kwietnia 1913 roku Isaac i Sigrid mieli pierwszą wspólną wystawę w Hallins konsthandel. W tym samym roku zamieszkali w Sztokholmie przy Katarinavägen, a w 1914 roku zajęli obszerne atelier w rejonie w Stadsgården. Sigrid zaczęła z upodobaniem malować widoki z okna, w różnych porach roku. W latach 1915-1918 namalowała około 30 portretów syna, w domu i podczas spaceru. Wzorem był tu Matisse i jego syn Pierre.
W tym samym czasie oboje mieli okazję uczestniczyć w 2 ważnych wystawach, które wywarły istotny wpływ na ich dalszą działalność artystyczną. Pierwszą z nich była wystawa w Malmö w 1914 roku, gdzie zetknęli się z malarstwem rosyjskim a drugą wystawa Der Sturm w Berlinie, w której wzięli udział także Einar Jolin i Edward Hald. Tu z kolei szwedzcy artyści mieli możliwość zapoznania się z ekspresjonizmem niemieckim a zwłaszcza z osiągnięciami grup Die Brücke i Der Blaue Reiter. Wystawa ta nosiła tytuł "Schwedische Expressionisten". Galerię i zarazem wydawnictwo Der Sturm prowadził Herwarth Walden, a do zaproszenia przez niego szwedzkich artystów na wystawę mógł przyczynić się fakt, iż jego żoną była szwedzka artystka Nell Walden. W marcu 1915 roku w liście do Isaaca Grünewalda Walden napisał, że zamierza zaprosić na wystawę szwedzkich malarzy, zastrzegając jednocześnie, że mają to być wyłącznie malarze oryginalni. Walden zatrzymał kilka prac Sigrid Hjertén-Grünewald do przyszłych ekspozycji, z kolei jeden z jej rysunków znalazł się na okładce czerwcowego wydania Der Sturm. W listopadzie 1915 roku została zorganizowana kolejna wystawa, Sammlung Walden, na której zaprezentowano prace artystów z kręgu Der Sturm. Sigrid Hjertén-Grünewald wystawiła na niej obraz olejny "Knabe am Fenster" oraz rysunek "Knabe".
W 1916 roku wraz z mężem wystawiała w Akademii Valand w Göteborgu, wzięła też udział w wystawie Den Fries w Kopenhadze.
W lutym i marcu 1917 roku uczestniczyła w grupowej wystawie w Bazylei, zorganizowanej przez artystów Der Sturm. W tym samym roku wzięła udział w wystawie zorganizowanej w sztokholmskiej Liljevalchs konsthall przez Föreningen Svenska Konstnärinnor (Związek Artystek Szwedzkich).
W 1918 roku w Liljevalchs konsthall miała miejsce duża wystawa dzieł szwedzkich ekspresjonistów. Wzięli w jej udział: Isaac Grünewald, Sigrid Hjertén-Grünewald i Leander Engström. Organizatorem wystawy był Isaac Grünewald, który wynajął wszystkie 13 sal na cel wystawowe. Swoje prace wystawił w 7 salach, podczas gdy Sigrid Hjertén-Grünewald – w 3, prezentując 168 swoich prac, w tym 73 obrazy. Prace, które oboje zaprezentowali, pochodziły z drugiej dekady XX wieku i nosiły wpływy ekspresjonizmu. Krytyka nie pozostawiła na artystach suchej nitki. Wpływowy wówczas krytyk sztuki, Albert Engström, tak określił Sigrid Hjertén-Grünewald i jej sztukę:
Jedynym, który odważył się wówczas wziąć w obronę jej twórczość był wspomniany już August Brunius. Określił on Sigrid Hjertén-Grünewald między innymi jako osobę bardziej utalentowaną od jej męża. Opór ówczesnej krytyki zawierał nutkę antysemityzmu, a mąż Sigrid był nawet przez jakiś czas ofiarą kampanii antysemickiej z powodu swego żydowskiego pochodzenia. Publiczność przyjęła jednak wystawę entuzjastycznie, a wpływy z biletów i dochód ze sprzedanych prac dały artystom ponad 8 mln koron szwedzkich w przeliczeniu na dzisiejszą wartość.
W grudniu 1918 roku Sigrid Hjertén-Grünewald uczestniczyła w zorganizowanej przez Waldena w Kopenhadze wystawie International Kunst Expressionister og Kubister.
Lata 1920–1931. Pobyt we Francji.
W latach 1920-1931 rodzina Grünewaldów mieszkała we Francji. Zwłaszcza pierwsza połowa dekady była szczęśliwym i harmonijnym okresem w malarstwie Sigrid, która nie znosiła wielkich miast i marzyła o spokojniejszym życiu na wsi. Tematem licznych prac z tego okresu jest codzienność. W tym okresie miały miejsce liczne wyjazdy na francuską prowincję. Przez kilka lat rodzina Grünewaldów wynajmowała gospodarstwo w Prowansji, gdzie powstały liczne szkice będące podstawą dla szeregu obrazów Sigrid Hjertén namalowanych przez nią w latach 30. Rodzinne podróże malarskie po Francji ułatwiało posiadanie samochodu, który Isaac Grünewald zakupił na początku lat 20
Rodzina była dla Sigrid bardzo ważna, starała się utrzymać ją razem. Jej relacje z mężem były skomplikowane. Z jednej strony darzyła go szczerym uczuciem miłości, wspierała w walce o uznanie nowego malarstwa i doceniała jego umiejętności organizacyjne przy urządzaniu ich kolejnych wystaw, a z drugiej – czuła się trochę niedowartościowana, pozostająca w jego cieniu.
Z czasem pojawiły się napięcia w ich małżeńskim życiu. Isaac Grünewald często wyjeżdżał do Szwecji, gdzie miał wystawy i zlecenia i zostawiał żonę samą z synem. Mówił, że jego marzeniem od dawna było posiadać kawałek ziemi z domem i ogrodem.
Był jeszcze jeden powód napięć między nimi – u Sigrid zaczęła się rozwijać choroba psychiczna. Zaczęła miewać napady depresji. Spała długo, zamknięta w swoim pokoju a wstawała po południu. Jedyną jej przyjaciółką w tym okresie była siostra Isaaca, Bertha, która w 1920 roku przyjechała razem z nimi do Francji, by pomagać w opiece nad Ivánem; pozowała też czasem do obrazów Sigrid. Pod koniec lat 20. objawy maniakalno-depresyjne u Sigrid stawały się coraz częstsze. Według jej najbliższego otoczenia zaczęła być przesadnie podejrzliwa. Ciężko znosiła też ataki antysemickie na jej męża.
W działalności twórczej jej mottem była praca bez kompromisów. Sama stawiała sobie wysokie wymagania, ale jednocześnie wydawało się, iż trudno znosiła przeciwności losu. Przez wiele lat była wystawiona na krytykę ze strony establishmentu, częściowo dlatego, iż była kobietą. To też była przyczyna jej załamania nerwowego.
Lata 1932–1938. Początki choroby.
Wiosną Sigrid Hjertén 1932 roku miała nagłą zapaść w Paryżu i musiała wracać do Szwecji. Kiedy powróciła, symptomy choroby, zdiagnozowanej jako schizofrenia były już odczuwalne. Poddała się leczeniu w szpitalu psychiatrycznym Beckomberga w Sztokholmie, do którego została przyjęta 31 marca 1932 roku. Wypisana została 12 marca 1934 roku. Zaczęła ponownie malować widoki ze swojej pracowni. Obrazy te stały się szczególnie sławne ze względu na obecne w nich jako motyw czerwone dźwigi. Kiedy doszła do zdrowia, wyjechała z całą rodziną w podróż samochodem po południowej Europie, a we wrześniu tego samego roku sama udała się na Sycylię, gdzie przebywała do marca 1935 roku.
Po powrocie do Szwecji miała dwie wystawy swoich prac: w 1935 roku w Göteborgs konsthall, gdzie wystawiała swoje prace wspólnie z mężem i z synem i w 1936 roku w Konstakademien w Sztokholmie, gdzie miała swą pierwszą indywidualną wystawę. Ta ostatnia okazała się jej sukcesem. Na wystawie zaprezentowano blisko 500 prac Hjertén, więcej niż kiedykolwiek przedtem. Po tych dwóch wystawach okazało się, jak duże znaczenie ma jej twórczość malarska dla modernistycznego przełomu w sztuce szwedzkiej.
Jesienią stan zdrowia artystki znów się pogorszył. 21 października 1936 roku została ponownie przyjęta do szpitala Beckomberga. Nawrót choroby zmusił ją do zaprzestania malowania, tylko sporadycznie powracała do swego ulubionego zajęcia. W 1937 roku Isaac Grünewald rozwiódł się z żoną. Jeszcze w tym samym roku ożenił się z Märtą Grundell. W 1938 roku został profesorem na Konsthögaskolan w Sztokholmie. W 1946 roku zginął z żoną w wypadku lotniczym w Norwegii.
Lata 1938–1948. Pobyt w szpitalu i śmierć.
W 1938 roku Sigrid Hjertén malując w szpitalu jeden ze swych ostatnich obrazów, poświęcony prawdopodobnie jej osobistej pielęgniarce wyznała:
W 1939 Sigrid Hjertén ostatecznie przestała malować.
Ostatnie 10 lat życia Sigrid Hjertén stały pod znakiem jej pobytu w szpitalu Beckomberga w Sztokholmie. W tym czasie odwiedzał ją syn. Ona sama poznała tam bliżej artystę Curta Clemensa, który znalazł się w tym szpitalu z powodu problemów nerwowo-alkoholowych. Oboje wiele godzin spędzali razem. Clemens oceniał bardzo wysoko dorobek artystyczny Sigrid. Jej stan tymczasem pogarszał się. Miewała napady szału, podczas których rzucała się na personel szpitala. To prawdopodobnie było powodem, iż zdecydowano się poddać ją zabiegowi lobotomii. Operację wykonano 10 marca 1948 roku. Ryzykowna operacja okazała się nieudana i Sigrid Hjertén, nie odzyskawszy już przytomności, zmarła 24 marca o godz. 0:20.. Została pochowana na cmentarzu Skogsö Kyrkogård w Saltsjöbaden.
Syn Sigrid Hjertén tak podsumował jej życie i twórczość:
Po śmierci Sigrid Hjertén związek Riksförbundet för bildande konst zorganizował w 1949 roku pamiątkową wystawę jej dzieł w Nationalmuseum, prezentowaną w następnych latach w innych szwedzkich miastach jako wystawa objazdowa.
Twórczość.
Lata 1910–1920: okres szwedzki.
Kiedy w 1909 roku Sigrid Hjertén wstąpiła do Académie Matisse, miała już wykształcenie w zakresie projektowania gobelinów; w Akademii zdobyła wiedzę w zakresie malarstwa i estetyki. Pierwszymi jej obrazami były martwe natury, namalowane pod silnym wpływem Cézanne’a, widocznym zarówno w doborze tematu (dzban i owoce) jak i kolorystyki (jasne, jaskrawe barwy). Wcześnie wprowadziła do swej twórczości akty.
Początkowy okres twórczości Sigrid Hjertén można określić jako szwedzki odpowiednik twórczości Matisse’a, zaś późniejszy – jako szwedzki odpowiednik twórczości van Gogha. Artystka jednak wcześnie wykształciła samodzielny język malarski. W porównaniu do innych szwedzkich uczniów Matisse’a (w tym jej męża) jej twórczość jawi się jako być może najbardziej osobista i nacechowana szczególnym piętnem. Jej obrazy z lat 1910–1920 to gra linii: rytmiczna lekkość z barwnymi kontrastującymi ze sobą płaszczyznami.
Tym, co fascynowało Sigrid Hjertén od początku, był kolor; jako wyrafinowana kolorystka, świadomie przeciwstawiała w swych dziełach barwy zimne ciepłym. Jest to widoczne już w jej najwcześniejszych dziełach. Artystka tak wyjaśniała swoje artystyczne credo:
Ten punkt widzenia z pewnością podzielał jej mąż i wielu innych kolegów-ekspresjonistów.
Ta filozofia twórcza jest widoczna już w jednym z jej najwcześniejszych obrazów "Brunetten och blondinen" (pol. "Brunetka i blondynka") (1912, olej na płótnie, 100×81 cm, Sundsvalls museum). Obraz namalowany pod wpływem Cézanne’a. Artystka mocno operuje kontrastem zarówno jeśli chodzi o formę, jak i o kolor: zielony strój brunetki kontrastuje z błękitnym ubiorem blondynki: obie kobiety są pochłonięte swymi ubiorami i chociaż połączone w kompozycji to zarazem wydają się być pozbawione wzajemnego kontaktu, sprawiają wrażenie jakby odsuwały się od siebie. Jedynym elementem łączącym je jest tło.
Głównym tematem u Sigrid Hjertén jest człowiek, a malowane przez nią grupy postaci fascynują swą zagadkowością. Często głównym bohaterem jej obrazów jest para kobiet. Widoczne to jest zwłaszcza w jednym z najsłynniejszych jej obrazów, "Ateljéinteriör" (pol. "Wnętrze atelier") (1916, olej na płótnie, 176×203 cm, Moderna Museet), gdzie przedstawiona jest rozmowa grupy osób przy popołudniowej herbatce w pracowni artystycznej. W oddali siedzą malarz Einar Jolin i Sigrid Hjertén z mężem. Pierwszy plan jest zdominowany przez postać kobiety w czarnej sukni, pochylonej w kierunku malarza Nilsa Dardela. Z boku podchodzi syn malarki, Iván, żeby dołączyć do uczestników biesiady. Fascynujący jest kontrast między obiema kobietami. Ubrana w zwykłą suknię Sigrid siedzi, jakby nieobecna, pomiędzy mężczyznami rozmawiającymi ponad jej głową. Kobieta na pierwszym planie, elegancka i bezpruderyjna, jest jej przeciwieństwem. Anna Lena Linberg analizując twórczość Sigrid Hjertén w 1981 roku wyraziła przypuszczenie, iż ubrana na czarno kobieta mogłaby być alter ego malarki.
Jeden z kolegów Sigrid Hjertén i autor książki o niej, Carl Palme tak ją wtedy scharakteryzował:
Obraz "Kvinna i röd interjör" (pol. "Kobieta w czerwonym wnętrzu") (1916, olej na płótnie, 159×151 cm) to autoportret artystki. Nawiązuje do "Ateljéinteriör" – ten sam intensywnie czerwony pokój, znajomy stolik z zastawą do herbaty i sofa, na której siedzieli rozmawiający mężczyźni. Wysoka i szczupła postać Hjertén jest elegancka, ubrana w zieloną, przechodzącą w błękit suknię. Za nią rozciąga się widok na Stadsgården z maleńkim pociągiem parowym. Wpadające światło tworzy żółtą poświatę i nadaje gamę odcieni od cieplejszego oranżu do chłodniejszej zieleni. W głębi rozgrzanego od czerwieni pokoju widać w łóżku nagą, kochającą się parę. I tu znakomity dramatyzm obrazu jest zbudowany na kontraście między chłodną, niemal zimną aparycją artystki, podkreśloną dodatkowo przez nakryty błękitnym obrusem stolik do herbaty a czerwienią buduaru. Sigrid Hjertén udało się wyrazić emocje między jednostką a jej otoczeniem, współczesny niepokój i niezadowolenie. Ekspresja, intensywność i niespokojne, zygzakowate gesty na jej obrazach przywodzą na myśl niemiecki ekspresjonizm. Niewiele tu już pozostało z Matisse'a, może tylko jednolicie czerwony pokój.
Jeśli chodzi o malarstwo pejzażowe artystki, motywem jej obrazów stał się tętniący życiem Sztokholm, w tym Slussen z jego ożywionymi nabrzeżami, przepływającymi łodziami, ruchem ulicznym i tłumami spieszących się ludzi, oznaką współczesnego życia. Namalowany wówczas obraz, "Utsikt från Slussen" ("Widok ze Slussen") może być uważany za punkt kulminacyjny jej okresu ekspresjonistycznego. Przedstawia on widok z atelier artystki przy Katarinavägen w kierunku kościoła na Riddarholmen i nieukończonego jeszcze ratusza.
Lata 1920–1931: okres francuski.
W latach 20., podczas pobytu we Francji, Sigrid Hjertén rozwinęła swój barwny ekspresjonizm. Zbliżyła się, z różnych stron, do pogłębionego rozumienia rzeczywistości czyniąc kolory w coraz większym stopniu instrumentem wyrażania swych duchowych napięć i przeżyć. W takim obrazie jak portret "Hermine David" ekspresyjne potraktowanie formy i barwy posłużyło nadaniu obrazowi niepokojącej, pełnej dysonansów, osobistej interpretacji, odbiegającej od wdzięcznej, kompozycyjnej rytmiki z wcześniejszych lat. W innych obrazach widoczną rolę odgrywało zainteresowanie plastyczną formą ("Negerkock", 1925), by w takiej kompozycji jak "Harlequin" (1928) osiągnąć, niezwykłe jak na jej sztukę, stopniowanie surowego, chłodno wyważonego zobrazowania formy. Dominujące w jej malarstwie tego okresu stały się jednak spontaniczne impresje oparte na obserwacji natury.
Podróżując po Francji Sigrid Hjertén zatrzymywała się na prowincji, fascynując się nieskażoną naturą i mocno świecącym, południowym słońcem, a zwłaszcza jego wiosennymi wschodami. Do dzieł powstałych w tym okresie należy Obraz "Fiskare på Marne" (pol. "Rybacy znad Marne"), (1929, olej na płótnie, 100×73 cm). Namalowany on został z użyciem palety ciepłych, kwiecistych barw. Artystka uchwyciła naturę, kiedy ta mieni się wszystkimi barwami tęczy, gdy jest tak bogata, że ogarnia i pochłania wszystko wokół. Rybacy wydają się być podporządkowani naturze. Pomyłka co do pory roku jest wykluczona – wskazuje na nią kwitnące drzewo owocowe i ciepła żółcień, która lśni ponad zieloną roślinnością, rozprzestrzeniając promienny blask, przypominający aurę z jej różnymi uduchowionymi „ciałami”.
Lata 30.: okres choroby.
W 1934 roku artystka powróciła na chwilę do swego atelier przy Katarinavägen. Jej wcześniejsze widoki Sztokholmu zainspirowały ją do stworzenia kilku nowych kompozycji. Tym razem głównym motywem jej obrazów stały się sylwetki dźwigów, przedstawione na pierwszym planie w czerwonych tonacjach niczym groźne wieże ("Den stora röda lyftkranen", "Gråväder", "Lastångare i Stadsgården").
Jednym z dzieł wspomnieniowych, powstałych już po powrocie Sigrid Hjertén z Sycylii w 1935 roku jest obraz "Falaiserna", znany też jako "Kritklippor", "Kritklippor i Normandie". Tym razem motywem były duże skały kredowe w Normandii, w miejscowości Saint-Aubin-sur-Mer. Sigrid czerpała z motywu, który już raz na malowała – w roku 1921 ("Kalkstensklippan i St. Aubin"). O ile pierwsza praca to dzieło stosunkowo spokojne i naturalistyczne, przedstawiające wysokie, jasne skały kredowe, wystające z morza, to drugi obraz ma wyraźnie intensywniejsze barwy i jest bardziej dramatyczny w wyrazie – przedstawia nadciągającą nawałnicę. Plaża jest intensywnie pomarańczowa, a różowe chmury spowijają burzowe, modre niebo. Powietrze stoi nieruchomo przed gwałtowną zmianą pogody. Kompozycja sprawia wrażenie halucynacji: dwie maleńkie sylwetki ludzkie pomiędzy wzburzonym morzem z małymi, czarnymi sylwetkami żaglówek na horyzoncie, a groźnym niebem. Artystka dała temu obrazowi również nazwę: "Det molnar i Saint Aubin" ("Chmurzy się w Saint Aubin"); namalowała również inny obraz oparty na tym samym motywie, "Oväder" ("Burza").
Ostatnie lata aktywności twórczej Sigrid Hjertén charakteryzują obrazy, w których kaskady barw wypełniają płótna z niesłychaną intensywnością. Wewnętrzna presja stała się dla niej zbyt uciążliwa. Niepokój, napięcie nerwowe znajdowały coraz większy wyraz w ruchach jej pędzla. Postępujący rozwój choroby psychicznej w latach 30. XX wieku sprawił, że nie mogła ona już nigdy więcej powrócić do Francji. Jedyne, co jej pozostało, to wspomnienia i wizje. Niektóre z jej ówczesnych dzieł, z ich na pozór niematerialną przestrzennością, mogą w swej świetlistej ulotności przypominać rozbłysk płomienia.
W latach 30. Sigrid Hjertén stworzyła swe najbardziej osobiste dzieła, w których forma już nie była tak wyraziście ekspresyjna, ale stała się wizualnie miękka i rozmarzona, gdzie kolory lśniły niczym strugi wzburzonego, mieniącego się potoku, zmieniającego się w kaskadę, skrapiającego płótno niczym wodotrysk. Silne napięcia wewnętrzne artystki i jej jedyna w swoim rodzaju wibrująca wrażliwość znalazły właśnie teraz swój wyraz. Dzięki nadzwyczajnej, wizjonerskiej świeżości ekspresjonizm w jej wykonaniu przeobraził się w impresjonizm, zanim świat jej wewnętrznych marzeń nie został oddzielony od świata zewnętrznego delikatną, lecz nieprzeniknioną kratą. Technika, którą Sigrid Hjertén posługiwała się wówczas przy malowaniu swoich obrazów, może być najbardziej porównana z techniką van Gogha. Artystka pracowała bardzo intensywnie, wykorzystując często motywy ze swych wcześniejszych prac – szkiców, akwarel i gwaszy, stworzonych w latach 20. we Francji, a obecnie przetwarzanych w niezwykle wyraziste obrazy olejne. Kolory jej płócien stawały się coraz bardziej transparentne, a w jej palecie pojawiła się „zimna żółcień”. Ludzie poznikali z obrazów, które zaczęły być coraz bardziej monotonne, aż ostatecznie się rozpłynęły.
Inspiracje literackie.
Literatura to, oprócz malarstwa, największe źródło inspiracji Sigrid Hjertén. Czytała periodyk "Vers et prose" Paula Forta. Odważyła się nawet napisać do jego wydawcy, malarza Émile’a Bernarda z zapytaniem, czy może przetłumaczyć kilka poematów Forta na szwedzki (Odpowiedź, jaką otrzymała, była twierdząca). Przyjaźniła się z poetą Maxem Jacobem, który, podobnie jak jej mąż, był pochodzenia żydowskiego. Przez cale życie Sigrid Hjertén pisała listy, ale również zaawansowaną prozę i poematy. Wśród swoich ulubionych pisarzy wymieniała Marcela Prousta, Charlesa Baudelaire’a, Stéphane’a Mallarmé i Alfreda de Musseta. W przeciwieństwie do większości swych rodaków władała językiem francuskim (nauczyła się go w szkole). Hotel, w którym mieszkała, znajdował się w centrum Montparnasse. Sigrid Hjertén chodziła do kawiarni Closerie des lilas, która była głównym miejscem intelektualnych spotkań – w każdy wtorek organizowano w niej wieczory literackie. W kawiarni bywali Paul Fort, Guillaume Apollinaire, Max Jacob i André Salmon, którzy dzielili się informacjami o sztuce nowoczesnej.
Znaczenie Sigrid Hjertén w sztuce szwedzkiej.
Sigrid Hjertén jest jedną z czołowych postaci szwedzkiego modernizmu. W ciągu swego życia uczestniczyła w 115 wystawach, z których większość stanowiły wystawy zbiorowe oraz wystawy wspólnie z mężem. Wielki przełom, jeśli chodzi o jej pozycję w sztuce szwedzkiej dokonał się w efekcie wystaw jej prac w Göteborgs Konsthall w 1935 roku i w Konstakademien w Sztokholmie rok później. Na początku jej kariery bardziej ceniono dorobek jej męża. Na przeszkodzie wcześniejszemu uznaniu jej sztuki stanął fakt, iż małżonkowie przez większość okresu 1920–1932 żyli oddzielnie, a po 1934 roku artystka zachorowała.
Sztuka Sigrid Hjertén była rezultatem jej osobistego procesu rozwojowego. Jej malarstwo, w którego późniejszej fazie dostrzec można wpływ choroby, nie przypomina niczego podobnego z czasów, w których żyła; wielu określało jej obrazy jako zwodniczą poezję barw. W 1964 odbyła się retrospektywna wystawa prac Sigrid Hjertén, zorganizowana przez Moderna Museet w Sztokholmie. Określono ją wtedy jako pionierkę nowoczesnego malarstwa. Począwszy od lat 80. XX wieku wkład Sigrid Hjertén w rozwój sztuki szwedzkiej stawał się coraz bardziej widoczny. Zainteresowanie jej sztuką wzrosło zwłaszcza po zorganizowaniu przez Katarinę Borgh Bertorp wystawy jej prac w Sundsvalls museum, pokazanej następnie w Sztokholmie, Helsingborgu i Göteborgu. Wystawom tym towarzyszył bogaty katalog obrazów i monografia artystki. Jej dzieła zaprezentowano następnie w Danii, Francji i Niemczech. Porównywano przy tym często jej sztukę ze sztuką jej męża oraz ich artystyczne osobowosci, konstatując iż oboje zajęli swoje miejsce w historii sztuki szwedzkiej. Dorobek Sigrid Hjertén w kontekście europejskim zaprezentowano na wystawach zbiorowych: "Inspiration Matisse" w Prins Eugens Waldemarsudde (2014/2015) oraz "Sturm-Frauen: Kunstlerinnen der Avantgarde in Berlin 1910–1932" w Schirn Kunsthalle Frankfurt we Frankfurcie nad Menem (30 października 2015–7 lutego 2016), gdzie jej prace znalazły się wśród prac 17 innych artystek: Vjery Biller, Marcelle Cahn, Sonii Delaunay, Marthe Donas, Alexandry Ekster, Natalii Gonczarowej, Helene Grünhoff, Jacoby van Heemskerck, Emmy Klinker, Magdy Langenstraß-Uhlig, Else Lasker-Schüler, Gabriele Münter, Hilli von Rebay, Lavinii Schulz, Marii Uhden, Nell Walden i Marianne von Werefkin.
Dziś Sigrid Hjertén należy w swoim kraju do najbardziej lubianych artystek – mistrzyń koloru.
Lista obrazów Sigrid Hjertén (wybór).
Sigrid Hjertén w ciągu swojego niezbyt długiego życia artystycznego stworzyła kilka tysięcy dzieł: rysunków, szkiców, akwarel i obrazów. Spośród nich ok. 200 obrazów uważanych jest za dzieła wybitne. Poniższe zestawienie obejmuje najważniejsze obrazy namalowane przez artystkę w latach 1910–1938. O ile nie zaznaczono inaczej, obrazy znajdują się w kolekcjach prywatnych:
Najdroższe obrazy.
Najdroższym obrazem Sigrid Hjertén sprzedanym w Szwecji jest "Hamnbild – utsikt från ateljén mot Stadsgårdskajen, Stockholm" (1914) sprzedany 28 października 2010 roku w Sztokholmie w salonie aukcyjnym Stockholms Auktionsverk za 7,6 miliona koron. Barwny, dynamiczny obraz pokazuje ruchliwe życie w Stadsgårdskajen w 1914 roku. Sigrid była zafascynowana życiem Sztokholmu, łodziami i żurawiami. Kilkakrotnie malowała widok ze swego studia w Stadsgården.
Obraz pobił rekord cenowy ustanowiony zaledwie 2 dni wcześniej przez inny obraz Sigrid Hjertén, "Lastångare i Stadsgården" (1934) sprzedany w Sztokholmie w salonie aukcyjnym Bukowskis za 3,7 miliona koron.

</doc>
<doc id="1874781" url="https://pl.wikipedia.org/wiki?curid=1874781" title="Calamites">
Calamites



</doc>
<doc id="1874782" url="https://pl.wikipedia.org/wiki?curid=1874782" title="Alfa Romeo Giulietta (nuova)">
Alfa Romeo Giulietta (nuova)



</doc>
<doc id="1874783" url="https://pl.wikipedia.org/wiki?curid=1874783" title="Jerry Lewis">
Jerry Lewis

Jerry Lewis, właśc. Jerome Joseph Levitch (ur. 16 marca 1926 w Newark, zm. 20 sierpnia 2017 w Las Vegas) – amerykański komik, aktor, producent filmowy, scenarzysta, reżyser, piosenkarz. Wielokrotnie występował wspólnie z Deanem Martinem, tworząc jeden z najsłynniejszych aktorskich duetów na scenie, w telewizji i filmie. W 1984 został odznaczony Legią Honorową V klasy, a w 2006 Komandorią tego francuskiego orderu.
Życiorys.
Urodził się w Newark w New Jersey w rodzinie artystów wodewilu jako syn Rachael „Rae” Levitch (z domu Brodsky; 1903–1983), pianistki, i Daniela „Danny’ego” Levitcha (1902–1980), ceremoniarza. Uczęszczał do Irvington High School w Irvington.
W 1931, w wieku 12 lat zadebiutował na scenie w komedii. Porzucił szkołę średnią, aby występować w nowojorskich teatrach, programach burleskowych i nocnych klubach. W 1942 opracował procedury komiksowe, przyciągając Irvinga Kaye’a jako menedżera. W 1944 po raz pierwszy spotkał piosenkarza Deana Martina, a dwa lata później (1946) oficjalnie stali się zespołem występującym jako Martin i Lewis. Ich występ składał się ze śpiewu Martina i klaunady Lewisa. Dobrze przyjęte występy w Atlantic City, New Jersey oraz w nocnym klubie Copacabana w Nowym Jorku zaowocowały w 1948 ofertą Paramount.
Ich pierwszy wspólny film, komedia "My Friend Irma" (1949), ustanowił Martina i Lewisa gwiazdami kasowymi, a kontynuacje "My Friend Irma Goes West" i "At War with the Army" (oba z 1950) zakończyły się równie dużym sukcesem. Martin i Lewis stali się najpopularniejszym duetem komediowym dekady i pojawili się w ciągu ośmiu lat w 16 filmach, w tym "Scared Stiff" (1953), "Living It Up" (1954), "Artists and Models" (1955) i "Hollywood or Bust" (1956). Byli również częstymi gośćmi telewizyjnymi i gospodarzami programu NBC "The Colgate Comedy Hour". To właśnie podczas ich pobytu w NBC Lewis rozpoczął długą współpracę z Muscular Dystrofhy Association (MDA).
Przez wiele lat zajmował się działalnością dobroczynną, za którą w 2009 Amerykańska Akademia Filmowa przyznała mu Nagrodę za działalność humanitarną im. Jeana Hersholta.
Zmarł wskutek kardiomiopatii niedokrwiennej w swoim domu w Las Vegas w wieku 91 lat.

</doc>
<doc id="1874785" url="https://pl.wikipedia.org/wiki?curid=1874785" title="Venta Kuldiga">
Venta Kuldiga



</doc>
<doc id="1874786" url="https://pl.wikipedia.org/wiki?curid=1874786" title="Ljósa">
Ljósa



</doc>
<doc id="1874788" url="https://pl.wikipedia.org/wiki?curid=1874788" title="Guepinia helvelloides">
Guepinia helvelloides



</doc>
<doc id="1874790" url="https://pl.wikipedia.org/wiki?curid=1874790" title="Albicja biało-różowa">
Albicja biało-różowa

Albicja biało-różowa, albicja jedwabista ("Albizia julibrissin") – gatunek roślin należący do rodziny bobowatych i podrodziny brezylkowych (dawniej w mimozowych). Występuje naturalnie w południowej i wschodniej Azji od południowego Azerbejdżanu i Iranu (Nizina Lenkorańska i Góry Tałyskie) na wschód do Chin i Korei.
Nazwa naukowa rodzaju została nadana w 1772 r. przez lekarza i botanika włoskiego Antonia Durazziniego na cześć florenckiego naturalisty Filippo degli Albizzi, który ujrzał to drzewo po raz pierwszy w czasie podróży do Konstantynopola i sprowadził je do Europy w 1749 r. Nazwa gatunkowa "julibrissin" pochodzi z języka perskiego i oznacza "jedwabny kwiat" (گل "gul" "kwiat" + ابریشم "abrisham" "jedwab").
Obecnie w Iranie roślina nazywana jest "Shabkhosb" (شب‌خسب), co znaczy « nocny śpioch ». W japonii znana jest pod nazwami "Nemunoki", "Nenenoki" lub "Nemurinoki", oznaczającymi to samo: « śpiące drzewo ». Ze względu na fakt, iż trafiła do Europy z Konstantynopola, nazywano ją też "mimozą konstantynopolitańską". W Stanach Zjednoczonych dotychczas nazywana jest często błędnie "mimozą" lub "różową mimozą" (ang. "pink mimosa"). Występowała też jako "akacja jedwabna", "akacja lenkorańska" lub "mimoza lenkorańska".
Morfologia.
Istnieją dwie odmiany:
Forma "Albizia julibrissin" f. "rosea" jest mniejsza od typu – dorasta do 5-7 m wysokości, z kwiatami zawsze różowymi. Występuje na północy swojego zasięgu w Korei Północnej i Chinach, bardziej tolerancyjna wobec zimna niż typowa forma, wytrzymuje mrozy co najmniej -25° C.
Uprawa i zastosowanie.
Gatunek jest powszechnie sadzony jako roślina ozdobna, uprawiana dla pięknych liści i kwiatów. Szeroka korona u starszych drzew sprawia, że przydatna jest w upalne dni by zapewnić cień.
W stanie dzikim drzewo ma tendencję do wzrostu na suchych równinach, piaszczystych dolinach i wyżynach. Jest inwazyjna w Japonii i Stanach Zjednoczonych, a rozpowszechniana od południowej części Nowego Jorku, New Jersey, Connecticut na zachód do Missouri i Illinois, a na południe do Florydy i Teksasu, jest również uprawiana w Kalifornii i Oregonie. Uprawia się ją także w Europie, na przykład na Krymie. W Stanach Zjednoczonych prowadzone są prace w celu wyhodowania roślin nie wytwarzających nasion i przez to pozbawionych skłonności inwazyjnych. Albicja jest bardzo podatna na grzybicze choroby spowodowane przez gatunki z rodzaju "Fusarium", choć choroba nie wydaje się oddziaływać zbyt poważnie na stan jej populacji. Ze względu na swoje skłonności inwazyjne i wrażliwość na choroby rzadko zalecana jest jako roślina ozdobna w USA, choć jest nadal powszechnie sadzona w różnych częściach Europy.
Odporna na mróz forma "A. julibrissin" f. "rosea" może być uprawiana w gruncie również w ciepłych regionach Polski.

</doc>
<doc id="1874792" url="https://pl.wikipedia.org/wiki?curid=1874792" title="Dinaburg Dyneburg">
Dinaburg Dyneburg



</doc>
<doc id="1874793" url="https://pl.wikipedia.org/wiki?curid=1874793" title="Tremiscus">
Tremiscus



</doc>
<doc id="1874800" url="https://pl.wikipedia.org/wiki?curid=1874800" title="Podział administracyjny Kościoła katolickiego w Zimbabwe">
Podział administracyjny Kościoła katolickiego w Zimbabwe

Podział administracyjny Kościoła katolickiego w Zimbabwe – w ramach Kościoła katolickiego w Zimbabwe funkcjonują obecnie 2 metropolie, w skład których wchodzą dwie archidiecezje i sześć diecezji.
Jednostki administracyjne Kościoła katolickiego obrządku łacińskiego w Zimbabwe:

</doc>
<doc id="1874807" url="https://pl.wikipedia.org/wiki?curid=1874807" title="Willi Koslowski">
Willi Koslowski

Willi Koslowski (ur. 17 lutego 1937 w Gelsenkirchen) – były niemiecki piłkarz występujący na pozycji napastnika.
Kariera klubowa.
Koslowski zawodową karierę rozpoczynał w 1954 roku w klubie FC Schalke 04. W 1955 dotarł z klubem do finału Pucharu RFN, jednak Schalke przegrało tam 2:3 z Karlsruher SC. W 1958 roku zdobył z klubem mistrzostwo RFN. Od sezonu 1963/1964 startował z zespołem w rozgrywkach Bundesligi. Koslowski zadebiutował w niej 24 sierpnia 1963 w wygranym 2:0 meczu z VfB Stuttgart, w którym strzelił także bramkę.
W 1965 roku odszedł do Rot-Weiss Essen, grającego w Regionallidze. W 1966 roku awansował z nim do Bundesligi. W 1967 roku spadł z zespołem do Regionalligi. Wówczas został graczem Eintrachtu Gelsenkirchen. W 1971 roku został graczem Eintrachtu Duisburg. Jego ostatnim klubem była Concordia Bochum, gdzie w 1974 roku Koslowski zakończył karierę.
Kariera reprezentacyjna.
W reprezentacji RFN Koslowski zadebiutował 11 kwietnia 1962 w wygranym 3:0 towarzyskim meczu z Urugwajem, w którym zdobył także bramkę. W tym samym roku został powołany do kadry na Mistrzostwa Świata. Zagrał na nich w wygranym 2:1 meczu ze Szwajcarią. Na tamtym turnieju Niemcy dotarli do ćwierćfinału. Po raz ostatni w kadrze Koslowski zagrał 30 września 1962 w wygranym 3:2 towarzyskim spotkaniu z Jugosławią. W drużynie narodowej rozegrał w sumie 3 spotkania i strzelił jednego gola.

</doc>
<doc id="1874811" url="https://pl.wikipedia.org/wiki?curid=1874811" title="Katedra Wcielenia Syna Bożego w Nashville">
Katedra Wcielenia Syna Bożego w Nashville

Katedra Wcielenia Syna Bożego w Nashville, w stanie Tennessee jest głównym kościołem diecezji Nashville oraz katedrą miejscowego biskupa. Położona jest przy 2015 West End Avenue. Pełni również funkcje kościoła parafialnego. 
Budynek świątyni jest już trzecią z kolej katedrą diecezji Nashville. Konstrukcja wzorowana jest na budowlach tradycyjnych rzymskich kościołów bazylikalnych.

</doc>
<doc id="1874812" url="https://pl.wikipedia.org/wiki?curid=1874812" title="Zbigniew Ciekliński">
Zbigniew Ciekliński

Zbigniew Ciekliński (ur. 20 maja 1905 w Samborze, zm. 22 września 1982 w Łodzi) – polski historyk sztuki, konserwator zabytków, krajoznawca, wykładowca na kursach, działacz opieki nad zabytkami. 
Studia i praca.
Ukończył historię sztuki na Wydziale Humanistycznym Uniwersytetu Jana Kazimierza we Lwowie pod kierunkiem prof. Władysława Podlachy.
W 1945 mianowany został pierwszym Wojewódzkim Konserwatorem Zabytków województwa łódzkiego i na tym stanowisku pracował do 1968.
Miał zasługi w ratowaniu zabytkowych obiektów na terenie województwa łódzkiego. 
Działalność pozazawodowa w turystyce i ochronie zabytków.
Do PTK wstąpił w 1936 we Lwowie, a od 1945 należał do Łódzkiego Oddziału PTK. W 1951 stał się członkiem Polskiego Towarzystwa Turystyczno-Krajoznawczego PTTK (po połączeniu PTK i PTT w PTTK w grudniu 1950, w Łodzi w marcu 1951). W latach 1951–1953 był członkiem Zarządu Okręgu PTTK w Łodzi odpowiedzialnym za ochronę zabytków. W latach 1946–1980 prowadził wykłady na wszystkich kursach przewodnickich i przodownickich oraz egzaminował kandydatów ze znajomości zabytków regionu łódzkiego. Do 1957 był wiceprzewodniczącym Okręgowej Komisji Opieki nad Zabytkami. W latach 1962–1982 współpracował z Biuletynem PTTK (obecny „Wędrownik”), prowadząc tam cykl artykułów "Skarby Ziemi Łódzkiej".
Zmarł 22 września 1982 w Łodzi, pochowany został na cmentarzu na Dołach w Łodzi.

</doc>
<doc id="1874814" url="https://pl.wikipedia.org/wiki?curid=1874814" title="Superfarmer">
Superfarmer

Superfarmer (pierwotnie wydana pt. Hodowla zwierzątek) – gra planszowa autorstwa polskiego matematyka Karola Borsuka, pierwotnie wydana przez niego własnym sumptem w 1943 roku. Sprzedaż egzemplarzy gry miała być sposobem Borsuka na utrzymanie rodziny po tym, jak stracił pracę w wyniku zamknięcia przez niemieckie władze okupacyjne Uniwersytetu Warszawskiego. Zestawy do gry wykonywała osobiście jego żona, Zofia Borsukowa. W 1997 gra została wznowiona przez Wydawnictwo Granna pod nowym tytułem "Superfarmer". W 2002 roku wydana została wersja kieszonkowa, a w 2007 na rynku pojawiła się edycja jubileuszowa, z nową szatą graficzną autorstwa Piotra Sochy. W kolejnych latach pojawiły się nowe edycje tej gry: Superfarmer Rancho (2013), Ufo Farmer (2014), Superfarmer z dodatkiem Borsuk (edycja limitowana, 2016) także z ilustracjami Piotra Sochy.
Zasady gry.
Zestaw do gry.
W grze może brać udział od dwóch do czterech graczy, którzy prowadzą swoje farmy (w wydaniu jubileuszowym są one przedstawione w postaci planszy – każdy gracz otrzymuje własną). Zwierzęta hodowlane symbolizują kartonowe żetony z ich wizerunkami. Hodować można króliki, owce, świnie, krowy oraz konie. Dodatkowo gracz może nabyć małego i dużego psa (w zestawie jubileuszowym mają one postać plastikowych figurek), które chronią jego inwentarz przed lisem i wilkiem. Ostatni element zestawu stanowią dwie dwunastościenne kostki, na których umieszczono wizerunki zwierząt hodowlanych oraz szkodników (lisa i wilka).
Rozgrywka.
Na początku gry farma (plansza) każdego z graczy jest pusta. Gracze rzucają (w turach) dwiema kostkami. Kiedy na obu kostkach wypadnie to samo zwierzę, gracz otrzymuje jedno zwierzę tego gatunku do swojej farmy. Od tego momentu liczba zwierząt posiadanych przez gracza na farmie oraz wyrzuconych przez niego na kostkach w danej kolejce sumuje się. Gracz otrzymuje jedno nowe zwierzę za każdą pełną parę tego samego gatunku, jaka będzie widniała na kostkach i jego planszy.
Przykłady: Gracz posiada w swoim stadzie dwa króliki i jedną owcę.
Jeśli na jednej z kostek wypadnie lis, gracz traci wszystkie swoje króliki, chyba że posiada małego psa – wtedy traci tylko psa, a króliki pozostają nietknięte. Jeśli na kostce wypadnie wilk, gracz traci wszystkie zwierzęta oprócz konia i małego psa, chyba że posiada dużego psa – wówczas traci tylko tego psa.
Gracze mogą wymieniać posiadane zwierzęta ze stadem głównym (bankiem) lub między sobą. Obowiązują stałe kursy wymiany, podane w instrukcji gry i na planszach, które w żadnym razie nie mogą być zmieniane. Wygrywa ten gracz, który jako pierwszy będzie miał na swojej farmie co najmniej jedno zwierzę z każdego z pięciu gatunków hodowlanych.

</doc>
<doc id="1874816" url="https://pl.wikipedia.org/wiki?curid=1874816" title="Postępowanie mandatowe w sprawach o wykroczenia skarbowe">
Postępowanie mandatowe w sprawach o wykroczenia skarbowe

Postępowanie mandatowe – forma orzekania administracyjnego finansowych organów postępowania przygotowawczego z możliwością nakładania kary grzywny.
Zgodnie z art. 137 § 1 ustawy z dnia 10 września 1999 r. Kodeks karny skarbowy, w postępowaniu mandatowym można nałożyć karę grzywny w drodze mandatu karnego, gdy osoba sprawcy i okoliczności popełnienia wykroczenia skarbowego nie budzą wątpliwości, a nie zachodzi potrzeba wymierzenia kary surowszej niż ta, która określona jest w art. 48 § 2 k.k.s. Zgodnie z zawartymi w ustawie regulacjami, wykroczeniem karnym skarbowym nazywa się każdy czyn zabroniony grzywną określoną na sposób kwotowy, pod warunkiem, że wartość przedmiotu czynu lub kwota uszczuplonej albo narażonej na uszczuplenie publicznoprawnej należności jest mniejsza niż pięciokrotna wysokość minimalnej pensji w trakcie dopuszczenia się danego występku.
Wyłączenie stosowania postępowania mandatowego.
Zgodnie z art. 137 § 2 k.k.s. postępowania mandatowego nie stosuje się, jeżeli:
Mandat karny.
W postępowaniu mandatowym można nałożyć karę grzywny w drodze mandatu karnego:
Wysokość mandatu karnego zdefiniowana jest w art. 48 Kodeksu karnego skarbowego i wynosi od ⅒ do pięciokrotnej wartości minimalnego wynagrodzenia. Z kolei grzywna wynosi od ⅒ do 20-krotnej wysokości minimalnego wynagrodzenia za pracę. Wyrok nakazowy oscyluje natomiast na poziomie od ⅒ do dziesięciokrotności minimalnego wynagrodzenia za pracę.

</doc>
<doc id="1874817" url="https://pl.wikipedia.org/wiki?curid=1874817" title="Violent Force">
Violent Force

Violent Force – niemiecki zespół muzyczny wykonujący thrash metal. Został założony w 1984 w Velbert.
Niemieckie Violent Force to jeden z bardziej wpływowych thrash metalowych zespołów tej sceny. Zespół założony został w Velbert w 1984 roku. Z tego miasta pochodziły także inne thrashowe zespoły, min.:Living Death, Mekong Delta, Sacred Chao. Zespół w 1987 roku wydał swój jedyny album Malevolent Assault of Tomorrow. W 1988, zarejestrowano także materiał na 2 album, ale nie został on wydany. W 1989 roku zespół rozpadł się. W 2009 roku, po 20 latach nieobecności na scenie, zreaktywował się.
Muzycy.
Obecny skład zespołu
Byli członkowie zespołu

</doc>
<doc id="1874822" url="https://pl.wikipedia.org/wiki?curid=1874822" title="Stefan Rosiak">
Stefan Rosiak

Stefan Rosiak (ur. 16 lipca 1897 w Ozorkowie, zm. 1 stycznia 1973 w Łodzi) – polski historyk, archiwista, działacz krajoznawczy, szczególnie w zakresie ochrony zabytków.
Studia i stopień naukowy.
W latach 1924–1929 studiował historię na Uniwersytecie Stefana Batorego w Wilnie (1929 mgr – " Bonifatrzy w Wilnie" – druk: Wilno 1928). Po skończeniu studiów poświęcił się pracy w archiwistyce. W 1947 doktoryzował się pod kierunkiem R. Mienickiego na UMK na podstawie opublikowanej w 1938 pracy "Księgarnia Eliza Orzeszkowa i S-ka w Wilnie (1879–1882)".
Praca zawodowa.
Jeszcze jako student (1922) został zatrudniony w Archiwum Państwowym w Wilnie, gdzie pracował do 1946. Podczas okupacji brał udział w tajnym nauczaniu. W latach 1946–1947 był pracownikiem urzędu Głównego Pełnomocnika Rządu Rzeczypospolitej do Spraw Ewakuacji. Z ramienia Naczelnej Dyrekcji Archiwów Państwowych rejestrował polonika w archiwach państwowych w Wilnie, Grodnie, Moskwie i Leningradzie. We wrześniu 1947 objął stanowisko kustosza Archiwum Państwowego w Piotrkowie Trybunalskim. W latach 1949–1951 był pierwszym dyrektorem Archiwum Państwowego w Łodzi, był jednym z organizatorów państwowej służby archiwalnej na terenie woj. łódzkiego. Jego staraniem powstały archiwa miejskie w Kutnie, Łowiczu, Łęczycy, Rawie Mazowieckiej, Skierniewicach, Tomaszowie Mazowieckim, Wieluniu i inne.
Społeczna działalność pozazawodowa.
Członek:
Najbardziej owocna była działalność w PTTK w dziedzinie społecznej opieki nad zabytkami. W latach 50. XX w. był współorganizatorem Okręgowej Komisji Opieki nad Zabytkami, której przewodniczył do 1972. Zorganizował sieć Społecznych Opiekunów Zabytków na terenie ówczesnego województwa łódzkiego i utrzymywał z nimi stały kontakt poprzez organizowanie zebrań i zjazdów.
Śmierć i miejsce spoczynku.
Zmarł 1 stycznia 1973. Został pochowany na Cmentarzu św. Rocha na Radogoszczu.
Publikacje.
W latach 30. XX w. na łamach wileńskiego „Słowa” publikował artykuły popularne na temat powstania listopadowego. W jego dorobku naukowym można wyróżnić dwa nurty. Pierwszy dotyczy badań nad dziejami Wileńszczyzny. Reprezentują go m.in. następujące prace:
Drugi nurt związany jest ze studiami nad historią gospodarczą regionu łódzkiego – artykuły, m.in.:

</doc>
<doc id="1874823" url="https://pl.wikipedia.org/wiki?curid=1874823" title="Wybory parlamentarne w Uzbekistanie w latach 2009–2010">
Wybory parlamentarne w Uzbekistanie w latach 2009–2010

Wybory parlamentarne w Uzbekistanie w latach 2009–2010 - wybory parlamentarne w Uzbekistanie przeprowadzone w dwóch turach 27 grudnia 2009 oraz 10 stycznia 2010. Zwycięzcą wyborów została Liberalno-Demokratyczna Partia Uzbekistanu. W parlamencie znalazły się jeszcze 4 partie popierające politykę prezydenta Isloma Karimova.
Organizacja wyborów.
W wyborach parlamentarnych mieszkańcy Uzbekistanu decydowali o obsadzie 135 miejsc w 150-osobowej Izbie Ustawodawczej, niższej izbie parlamentu (Olij Madżlis). Pozostałe 15 miejsc było prawnie zagwarantowane powstałemu w 2008 Ekologicznemu Ruchowi Uzbekistanu, skupiającemu się na kwestiach ochrony środowiska. Spośród ponad 27 mln mieszkańców kraju uprawnionych do głosowania było ponad 17 mln obywateli.
W Uzbekistanie, rządzonym od 1991 w sposób autorytarny przez prezydenta Isloma Karimova, nie działają opozycyjne partie polityczne, a większość prodemokratycznych działaczy znajduje się w więzieniach lub na emigracji. W kraju w znaczący sposób ograniczone zostały wolności polityczne i obywatelskie. Żadne z wcześniej organizowanych wyborów parlamentarnych czy prezydenckich nie zostało uznanych przez zachodnich obserwatorów za wolne i demokratyczne.
Do udziału w wyborach dopuszczone były cztery partie polityczne, w tym prezydencka Ludowo-Demokratyczna Partia Uzbekistanu. Choć w czasie kampanii wyborczej różniły się one między sobą w sprawach polityki społecznej, wszystkie zgodnie popierały politykę prezydenta i osiągnięcia jego administracji. Informacje o toczącej się kampanii wyborczej były skromne, a wśród ludności wyczuwana była apatia i strach. Prezydent Karimov określił wybory mianem „testu z demokracji”.
OBWE przysłała do Uzbekistanu tylko ograniczoną misję obserwacyjną, stwierdzając, że nie spełnione zostały żadne z jej wcześniejszych rekomendacji. Za bezcelowe uznała rozmieszczanie pełnej misji, oznajmiając, że wybory nie zapewniają możliwości „prawdziwego wyboru kandydatów”. Ogółem wybory monitorowane były przez 279 obserwatorów z 36 państw i 4 organizacji międzynarodowych (OBWE, WNP, Szanghajska Organizacja Współpracy, Organizacja Współpracy Islamskiej).
Wyniki wyborów.
W I turze głosowania 27 grudnia 2009 zwycięstwo odniosła Liberalno-Demokratyczna Partia Uzbekistanu, zdobywając 33 mandaty w Izbie Ustawodawczej. Demokratyczna Partia Odnowy Narodowej Uzbekistanu uzyskała 26 mandatów, prezydencka Ludowo-Demokratyczna Partia Uzbekistanu - 20, a Socjaldemokratyczna Partia Sprawiedliwości - 15. W 39 dystryktach, w których żaden z kandydatów nie uzyskał większości głosów 10 stycznia 2010 odbyła się II tura wyborów. Frekwencja w I turze wyniosła 88%. Głosowanie w wielu przypadkach, podobnie jak w czasach ZSRR, było obowiązkowe, m.in. w zakładach pracy. Prezydent Karimov stwierdził, że masowy udział obywateli w wyborach świadczy o popularności jego polityki. Dodał, że jego kraj „jest odporny na kryzys dzięki wdrożeniu na czas programu antykryzysowego”.
W drugiej turze wyborów najwięcej mandatów uzyskała również Liberalno-Demokratyczna Partia Uzbekistanu. Frekwencja wyniosła 80%. W sumie najwięcej miejsc w Izbie Ustawodawczej uzyskała Liberalno-Demokratyczna Partia Uzbekistanu (53).

</doc>
<doc id="1874827" url="https://pl.wikipedia.org/wiki?curid=1874827" title="Podział administracyjny Kościoła katolickiego w Tanzanii">
Podział administracyjny Kościoła katolickiego w Tanzanii

Podział administracyjny Kościoła katolickiego w Tanzanii – w ramach Kościoła katolickiego w Tanzanii funkcjonuje obecnie sześć metropolii, w skład których wchodzi sześć archidiecezje i dwadzieścia pięć diecezji.
Jednostki administracyjne Kościoła katolickiego obrządku łacińskiego w Tanzanii:

</doc>
<doc id="1874828" url="https://pl.wikipedia.org/wiki?curid=1874828" title="Juliusz Jurczyński">
Juliusz Jurczyński

Juliusz Jurczyński (ur. 19 stycznia 1889 w Bochni, zm. 2 października 1972) – polski geograf, nauczyciel geografii, działacz krajoznawczy, publicysta krajoznawczy.
Życiorys.
Ukończył geografię na Uniwersytecie Jagiellońskim i w 1915 r. został nauczycielem w szkole średniej w Krakowie.
Z Łodzią związał się w 1920 r. Był nauczycielem geografii w szkołach średnich oraz wykładał w Oddziale Wolnej Wszechnicy Polskiej w Łodzi do 1939 r.
W wojnie obronnej 1939 r. walczył jako oficer 37 pułku piechoty, a po wzięciu do niewoli był jeńcem oflagu w Woldenbergu (obecnie Dobiegniew).
W 1945 r. był aktywnym współorganizatorem katedry geografii powstającego wówczas Uniwersytetu Łódzkiego. Do przejścia na emeryturę w 1959 r. pracował na UŁ jako adiunkt i zastępca profesora.
Był działaczem wielu towarzystw polskich i zagranicznych: członkiem Polskiego Towarzystwa Tatrzańskiego PTK został zapewne jeszcze w Krakowie, a z pewnością od powstania Oddziału PTT w Łodzi w 1921 r. był członkiem Towarzystwa w Oddziale Łódzkim. Do 1939, z krótką przerwą, był członkiem Zarządu i wiceprezesem tego Oddziału. Był też członkiem Polskiego Towarzystwa Krajoznawczego PTK i Polskiego Towarzystwa Geologicznego.
W 1922 r. wspólnie z Eugeniuszem Romerem wydał "Atlas krajoznawczy województwa łódzkiego". Był też autorem pierwszej mapy ściennej województwa łódzkiego. Był autorem artykułów w prasie specjalistycznej, redaktorem "Czasopisma Geograficznego", autorem podręczników geografii.
Niestrudzony organizator wycieczek szkolnych.
Zmarł w 1972, pochowany na cmentarzu na Dołach w Łodzi.
Jedna z ulic osiedla mieszkaniowego Widzew-Wschód w Łodzi została nazwana jego imieniem.

</doc>
<doc id="1874834" url="https://pl.wikipedia.org/wiki?curid=1874834" title="Janina Gemel">
Janina Gemel

Janina Gemel (ur. 2 września 1917 w Milejowie k. Piotrkowa Trybunalskiego, zm. 20 grudnia 1979) – polska działaczka społeczna, biolog.
Studia i praca.
Studiowała na Uniwersytecie Łódzkim. Po ukończeniu studiów z dyplomem magistra biologii uczyła tego przedmiotu w kilku łódzkich szkołach średnich, przed przejściem na emeryturę w XI LO im. M. Kajki w Łodzi, a na emeryturze (od 1972) pracowała jeszcze w niepełnym wymiarze godzin. 
Działalność społeczna w krajoznawstwie.
Działała w Lidze Ochrony Przyrody, Polskim Towarzystwie Turystyczno-Krajoznawczym PTTK oraz w Towarzystwie Przyjaciół Łodzi TPŁ, z ramienia którego organizowała w szkołach konkursy na temat znajomości Łodzi.
Prowadziła wiele obozów wędrownych i wzorowo przygotowanych wycieczek krajoznawczych dla młodzieży szkolnej.
Współpracowała ze Szkolnym Wojewódzkim Ośrodkiem Krajoznawczo-Turystycznym.
Do PTTK wstąpiła w 1955. W 1atach 1960–1973 była sekretarzem Komisji Krajoznawczej Oddziału Łódzkiego PTTK. Wspólnie z Teofilem Katrą i Ireną Szwalm prowadziła prace przy inwentaryzacji krajoznawczej powiatu łódzkiego. Była też czynnym Społecznym Opiekunem Zabytków PTTK.

</doc>
<doc id="1874838" url="https://pl.wikipedia.org/wiki?curid=1874838" title="Borohoro Shan">
Borohoro Shan

Borohoro Shan (daw. "Borochoro"; ujg.: Borohoro taĝ) – pasmo górskie w północno-zachodnich Chinach, w regionie autonomicznym Sinciang, przy granicy z Kazachstanem; część Tienszanu. Rozciągają się równoleżnikowo na długości ok. 250 km pomiędzy zlewnią rzeki Ili a zlewnią jeziora Ebinur. Najwyższy szczyt wznosi się 5500 m n.p.m. Pasmo zbudowane jest głównie z prekambryjskich i paleozoicznych skał krystalicznych i metamorficznych. Na wschodzie występują lodowce górskie.
Przypisy.
 

</doc>
<doc id="1874840" url="https://pl.wikipedia.org/wiki?curid=1874840" title="Keguqin Shan">
Keguqin Shan



</doc>
<doc id="1874841" url="https://pl.wikipedia.org/wiki?curid=1874841" title="Dallgow-Doeberitz">
Dallgow-Doeberitz



</doc>
<doc id="1874846" url="https://pl.wikipedia.org/wiki?curid=1874846" title="Lamine Sakho">
Lamine Sakho

Lamine Sakho (ur. 28 września 1977 w Dakarze) – senegalski piłkarz występujący na pozycji pomocnika lub napastnika.
Kariera zawodnicza.
Lamine Sakho karierę piłkarską rozpoczynał w klubie Nîmes Olympique. Po dwóch udanych sezonach przeniósł się do RC Lens. Kolejnym klubem w jego karierze był Olympique Marsylia, z którego w sezonie 2003/04 został wypożyczony do ówczesnego klubu Premier League, Leeds United. Po sezonie 2003/04 został sprzedany do AS Saint-Étienne. W niedługim czasie powrócił do Marsylii. Nie rozegrał tam jednak żadnego meczu. W sezonie 2005/06 po raz kolejny został piłkarzem klubu z Saint-Étienne. Przez dwa sezony spędzone w tym klubie, Sakho zdołał rozegrać zaledwie 18 meczów, w których zdobył 2 bramki. W 2007 roku przeniósł się na zasadzie wolnego transferu do Montpellier HSC, gdzie grał jeden sezon. Następnie został piłkarzem cypryjskiego klubu Alki Larnaka. Po kolejnym nieudanym sezonie wyjechał do Walii i podpisał kontrakt z Wrexham A.F.C., klubem występującym w angielskiej lidze amatorskiej Conference National.

</doc>
<doc id="1874851" url="https://pl.wikipedia.org/wiki?curid=1874851" title="Rewolwer Lefaucheux M1858">
Rewolwer Lefaucheux M1858

Lefaucheux model 1858 – francuski sześciostrzałowy rewolwer zapłonu trzpieniowego, opatentowany przez Casimira Lefaucheuxa. Pierwszy rewolwer na metalowe naboje scalone przyjęty na użytek armii. Był używany przez polskich powstańców styczniowych, francuską marynarkę, kawalerię oraz wojska obu stron wojny secesyjnej.

</doc>
<doc id="1874856" url="https://pl.wikipedia.org/wiki?curid=1874856" title="Podział administracyjny Kościoła katolickiego w Angoli">
Podział administracyjny Kościoła katolickiego w Angoli

Podział administracyjny Kościoła katolickiego w Angoli – w ramach Kościoła katolickiego w Angoli funkcjonuje obecnie pięć metropolie, w których skład wchodzi pięć archidiecezje i czternaście diecezji.
Jednostki administracyjne Kościoła katolickiego obrządku łacińskiego w Angoli:

</doc>
<doc id="1874858" url="https://pl.wikipedia.org/wiki?curid=1874858" title="Donald Lippincott">
Donald Lippincott

Donald Fithian „Don” Lippincott (ur. 16 listopada 1893 w Filadelfii, zm. 9 stycznia 1963 tamże) – amerykański lekkoatleta sprinter, dwukrotny medalista olimpijski ze Sztokholmu z 1912.
6 lipca 1912, podczas biegu eliminacyjnego na 100 metrów podczas igrzysk olimpijskich w Sztokholmie, ustanowił rekord świata czasem 10,6 s. Był to pierwszy rekord na tym dystansie uznany oficjalnie przez IAAF. W finale biegu na 100 m zdobył brązowy medal, przegrywając z Ralphem Craigiem i Alvahem Meyerem. Lippincott został również wicemistrzem olimpijskim w biegu na 200 metrów; ponownie pokonał go Craig.
W 1913 Lippincott został akademickim mistrzem Stanów Zjednoczonych w biegu na 220 jardów. Ustanowił wówczas rekord świata na tym dystansie (na bieżni prostej) wynikiem 21,2 s.
W 1915 ukończył studia na University of Pennsylvania. Podczas I wojny światowej służył w United States Navy. Po wojnie pracował jako makler papierów wartościowych, m.in. w Merrill Lynch.

</doc>
<doc id="1874865" url="https://pl.wikipedia.org/wiki?curid=1874865" title="Pasieguito">
Pasieguito

Pasieguito, właśc. Bernadino Eladiran Pérez (ur. 21 maja 1925 w Hernanim, zm. 21 października 2002 w Walencji) - hiszpański piłkarz grający na pozycji pomocnika i trener piłkarski, który w 1980 poprowadził Valencię do zwycięstwa w Superpucharze Europy.

</doc>
<doc id="1874866" url="https://pl.wikipedia.org/wiki?curid=1874866" title="Stanisław Haras">
Stanisław Haras

Stanisław Haras (ur. 22 kwietnia 1886 w Łodzi, zm. 28 listopada 1972) – polski nauczyciel, działacz krajoznawczy, przewodnik, organizator przewodnictwa łódzkiego.
Studia i praca.
Z zawodu nauczyciel, pracę rozpoczął w 1906 we wsi Będusz k. Będzina, a w 1913 związał się ze szkolnictwem łódzkim. Pracował w Szkole Powszechnej nr 36 na Radogoszczu. Prowadził tam w czasie wolnym od lekcji kółko historyczne i krajoznawcze, "inicjował wycieczki do łódzkich zakładów pracy i do miejscowości związanych z ważniejszymi wydarzeniami historycznymi naszego narodu".
W 1927 został dyrektorem pierwszego w Łodzi zakładu dla niedostosowanych społecznie chłopców i na tym stanowisku pracował do wybuchu wojny. W czasie hitlerowskiej okupacji prowadził tajne komplety, w latach 1945–1965 pracował z młodzieżą trudną w szkole specjalnej.
Działalność społeczna w krajoznawstwie.
Członkiem Łódzkiego Oddziału Polskiego Towarzystwa Krajoznawczego PTK został w 1913, a od ok. 1920 był członkiem Zarządu Oddziału. Przez cały czas swej pracy w szkolnictwie prowadził koła krajoznawcze młodzieży szkolnej.
W 1951 został członkiem PTTK. W PTTK w latach 1951–1967 sprawował rozmaite funkcje we władzach Zarządu Oddziału, Zarządu Okręgu PTTK i Komisji Turystyki Pieszej Zarządu Okręgu i Zarządu Oddziału. W latach 1951–1952 był głównym organizatorem przewodnictwa turystycznego w Łodzi. Był długoletnim członkiem zarządu Koła Przewodników. Jako jedyny w Łodzi posiadał państwowe uprawnienia do oprowadzania wycieczek w języku czeskim.
Odznaczenia.
Zmarł 28 listopada 1972, spoczywa na Starym Cmentarzu przy ul. Ogrodowej w Łodzi.

</doc>
<doc id="1874872" url="https://pl.wikipedia.org/wiki?curid=1874872" title="Chromocyphellaceae">
Chromocyphellaceae

Chromocyphellaceae Knudsen – rodzina grzybów należący do rzędu pieczarkowców ("Agaricales").
Systematyka i nazewnictwo.
Pozycja w klasyfikacji: "Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Rodzinę tę do taksonomii grzybów wprowadził Henning Knudsen w 2010 r. Według "Index Fungorum" bazującym na "Dictionary of the Fungi" jest to takson monotypowy:

</doc>
<doc id="1874873" url="https://pl.wikipedia.org/wiki?curid=1874873" title="Poznańska Ogólnokształcąca Szkoła Muzyczna II stopnia">
Poznańska Ogólnokształcąca Szkoła Muzyczna II stopnia

Poznańska Ogólnokształcąca Szkoła Muzyczna II stopnia im. Mieczysława Karłowicza w Poznaniu (dawniej Poznańskie Liceum Muzyczne) – średnia szkoła z przedmiotami ogólnymi i muzycznymi. 
Charakterystyka.
Początki szkoły sięgają 1950 roku. Budynek mieści się w centrum miasta, przy ulicy Solnej 12. Dyrektorem szkoły jest mgr Monika Kusz, wicedyrektorem do spraw przedmiotów muzycznych – mgr Jacek Pawełczak, a wicedyrektorem do spraw przedmiotów ogólnokształcących – mgr Alicja Pruss.
Szkoła kształci muzyków na wydziałach instrumentalnym i rytmiki. Jako jedyna w Polsce posiada wydział lutnictwa oraz sekcję jazzu.
Za tradycję szkoły można uznać coroczny koncert gwiazdkowy, który zyskał już rangę wydarzenia muzycznego w Poznaniu.

</doc>
<doc id="1874875" url="https://pl.wikipedia.org/wiki?curid=1874875" title="Skärgårdsdoktorn">
Skärgårdsdoktorn

Skärgårdsdoktorn – szwedzki serial telewizyjny, dramat wyprodukowany przez telewizję SVT. Emisja trwała od roku 1997 do 2000 (w sumie 18 godzinnych odcinków).
Fabuła.
Lekarz (grany przez Samuela Frölera) przeniósł się wraz z nastoletnią córką (Ebba Hultkvist) na wyspę w archipelagu Sztokholmskim.

</doc>
<doc id="1874876" url="https://pl.wikipedia.org/wiki?curid=1874876" title="Yacarerani">
Yacarerani

Yacarerani – rodzaj krokodylomorfa z grupy Notosuchia żyjącego w późnej kredzie na obecnych terenach Ameryki Południowej. Został opisany w 2009 roku przez Fernanda Novasa i współpracowników w oparciu o niemal kompletny, znakomicie zachowany szkielet odkryty w górnokredowych osadach formacji Cajones na terenie Parku Narodowego Amboró w Boliwii. Wiek tej formacji ocenia się na turon-santon. W bezpośredniej bliskości holotypu odnaleziono drugi niemal kompletny szkielet "Yacarerani", a tuż pod nimi dwa kompletne jaja oraz izolowane fragmenty skorupki. Wielkość oraz budowa zewnętrzna jaj jest podobna do tych znalezionych w pobliżu krokodylomorfa z rodzaju "Mariliasuchus". Przestrzeń zajmowana przez kości i jaja kształtem przypomina tunel, co sugeruje, że "Yacarerani" mógł kopać nory.
Czaszka "Yacarerani" mierzy około 9,5 cm długości, a połączenie kości czołowych i ciemieniowych sugeruje, że należy do osobnika dorosłego. Pysk jest krótki i wąski. "Yacarerani" miał bardzo heterodontyczne uzębienie, obejmujące po cztery zęby przypominające siekacze w kościach przedszczękowej i zębowej oraz po sześć zębów odpowiadających trzonowym w kościach szczękowej i zębowej. Zarówno w szczęce, jak i w żuchwie zęby przypominające siekacze były oddzielone diastemą od przypominających trzonowce. Zęby odpowiadające trzonowym niemal stykały się ze sobą, powodując oddzielenie ich od przypominających siekacze, położonych z przodu szczęk. Tego typu przerwa pomiędzy zębami znajdującymi się w jamie ustnej a resztą uzębienia jest cechą nieznaną wcześniej u mezozoicznych tetrapodów, a jej znaczenie funkcjonalne pozostaje niejasne.
Według analizy filogenetycznej przeprowadzonej przez autorów "Yacarerani" należy do grupy zaawansowanych przedstawicieli Notosuchia, obejmującej również rodzaje "Mariliasuchus", "Comahuesuchus" oraz "Adamantinasuchus", stanowiący takson siostrzany "Yacarerani" – stoi to w sprzeczności z niektórymi wcześniejszymi badaniami, które sugerowały przynależność adamantinazucha do rodziny Sphagesauridae. W analizie uwzględniono tylko cechy czaszki "Yacarerani", gdyż większość szkieletu pozaczaszkowego wciąż jeszcze preparowano.
Nazwa "Yacarerani" pochodzi z języka Indian Guarani, w którym "yacaré" oznacza kajmana żakare, a "rani" – „pierwszy”. Nazwa gatunkowa gatunku typowego, "boliviensis", odnosi się do miejsca odnalezienia holotypu.

</doc>
<doc id="1874877" url="https://pl.wikipedia.org/wiki?curid=1874877" title="Mufu Shan">
Mufu Shan

Mufu Shan () – pasmo górskie w środkowo-wschodnich Chinach, na granicy prowincji Hunan, Hubei i Jiangxi, na południe od miasta Wuhan. Rozciąga się z południowego zachodu w kierunku północno-wschodnim na długości ok. 200 km i wznosi się średnio na wysokość 1000 m n.p.m. Oddziela dolinę Jangcy od doliny rzeki Xiu Shui, dopływu Gan Jiang. Na północy Mufu Shan przechodzi w szereg niskich grzbietów i wzgórz, które opadają ku nizinie Jangcy. Najwyższym wzniesieniem pasma jest położony w jego zachodniej części szczyt Mufu Shan o wysokości 1595 m n.p.m. W części wschodniej najwyżej położonym punktem jest Jiugong Shan, który sięga 1543 m n.p.m. Góry mają charakter fałdowo-zrębowy i zbudowane są głównie z granitu. Pasmo jest rozczłonkowane i w większości zalesione, gdzieniegdzie na jego zboczach występują uprawy herbaty.

</doc>
<doc id="1874878" url="https://pl.wikipedia.org/wiki?curid=1874878" title="Indy Racing League 1996/1997">
Indy Racing League 1996/1997

Indy Racing League 1996/1997 – był drugim sezonem wyścigów amerykańskiej formuły IRL. W sezonie tym rozegrano 10 wyścigów. Zwyciężył amerykański kierowca – Tony Stewart.

</doc>
<doc id="1874880" url="https://pl.wikipedia.org/wiki?curid=1874880" title="Active object">
Active object

Active object – współbieżny wzorzec projektowy, którego celem jest współbieżne wykonywanie metod obiektu. We wzorcu oddziela się proces wywołania metody od jej wykonania, które odbywa się we własnym wątku obiektu. Wywołania metod są kolejkowane i wykonywane sekwencyjnie przez planistę. W międzyczasie, wątek wywołujący metodę może zająć się wykonywaniem innych czynności w oczekiwaniu na pojawienie się wyniku.
Problem.
W programowaniu współbieżnym pojawia się problem synchronizacji dostępu do zasobów. Wiele operacji nie może być jednocześnie wykonywanych przez więcej niż jeden wątek, gdyż skutkowałoby to zniszczeniem danych lub przekłamaniami wyników. Programista musi stosować różne techniki synchronizacji, jak monitory czy semafory. Zakładają one, że metody obiektu mogą być wykonywane przez różne wątki, a w sekcjach krytycznych następuje kolejkowanie w oczekiwaniu na dostęp. Nie sprawdzają się one, gdy chcemy, aby wątek w oczekiwaniu na wyniki zajął się wykonywaniem innych zadań.
Rozpatrywany we wzorcu aktywny obiekt posiada swój własny wątek sterujący, który zarządza wykonywaniem metod. Gdy jakiś wątek jest zainteresowany wywołaniem metody, wysyła do obiektu żądanie, po czym powraca do własnych zadań. Obiekt odbiera żądania, wykonuje je, po czym przekazuje wyniki z powrotem do wątku wywołującego. Jeśli dwa wątki chcą wywołać tę samą metodę, żądania są kolejkowane i obsługiwane jedno po drugim, dzięki czemu unikamy uszkodzeń danych.
Budowa.
Wzorzec składa się z sześciu elementów:
Servant.
codice_1 jest zwyczajną klasą, do której obiektów chcemy zapewnić synchroniczny dostęp. Nie zawiera ona żadnych operacji współbieżnych oraz nie ma pojęcia o tym, czy będzie wykorzystana w środowisku jedno- czy wielowątkowym. Jej obiekty mogą być wykorzystane jednocześnie jako elementy wzorca active object oraz jako zwykłe bez żadnych strat wydajności. Zarządzanie dostępem do metod jest przeniesione poza klasę codice_1.
Przykładowa implementacja:
 class Bufor {
 private int liczba = 0;
 public int zwieksz(int ilość) {
 zwiększ wartość zmiennej "liczba" o wartość "ilość"
 zwróć wartość zmiennej "liczba"
 
 public int zmniejsz(int ilość) {
 zmniejsz wartość zmiennej "liczba" o wartość "ilość"
 zwróć wartość zmiennej "liczba"
Proxy.
codice_2 jest publicznie dostępnym interfejsem dostępowym dla aktywnego obiektu. Zawiera on dokładnie takie same metody, jak oryginalna klasa, które przyjmują dokładnie takie same argumenty. Zamiast wyniku zwracany jest obiekt klasy codice_6, czyli rodzaj obietnicy dla wywołującego wątku, że w przyszłości znajdzie się tam wynik żądanej operacji. Metody codice_2 tworzą żądanie wywołania metody oraz obiekt codice_6, łączą je ze sobą oraz przekazują żądanie do planisty.
Przykładowa implementacja:
 class BuforProxy {
 private Scheduler planista;
 private Bufor aktywnyObiekt;
 konstruktor {
 utwórz obiekt planisty;
 utwórz właściwy bufor w "aktywnyObiekt" (Servant);
 
 public Future zwieksz(int ilość) {
 utwórz obiekt Future: "future";
 utwórz obiekt żądania dla metody "zwiększ": "żądanie";
 przypisz do "żądania" argument "ilość";
 przypisz do "żądania" obiekty "future" oraz "aktywnyObiekt";
 dodaj "żądanie" do kolejki "planisty";
 zwróć "future"
 
 public Future zmniejsz(int ilość) {
 utwórz obiekt Future: "future";
 utwórz obiekt żądania dla metody "zmniejsz": "żądanie";
 przypisz do "żądania" argument "ilość";
 przypisz do "żądania" obiekty "future" oraz "aktywnyObiekt";
 dodaj "żądanie" do kolejki "planisty";
 zwróć "future"
Istotne jest, że poszczególne metody klasy codice_2 nie są operacjami blokującymi. Gdy tylko żądanie znajdzie się w kolejce, sterowanie natychmiast powraca do wywołującego je wątku, nawet jeśli reprezentowana przez nie operacja nie została jeszcze wykonana. Jeśli wątek chce sprawdzić jej status, musi we własnym zakresie odpytać zwrócony obiekt codice_6 o dostępność wyniku.
MethodRequest.
Klasa codice_5 dostarcza interfejs żądania używany przez planistę. Jest ona rozszerzana przez konkretne klasy dla poszczególnych metod aktywnego obiektu. W skład interfejsu wchodzą dwie podstawowe metody:
Konkretne klasy implementują we własnym zakresie sposób zapisania w żądaniu argumentów wywoływanej metody, a także sposób dostarczenia obiektów codice_1 oraz codice_6 z codice_2. Poniższy przykład demonstruje implementację takiej klasy dla metody codice_22:
 class ZwiekszMethodRequest {
 private Future future;
 private Bufor aktywnyObiekt;
 private int ilość;
 public bool guard() {
 jeśli metoda codice_22 może być wywołana:
 zwróć prawdę
 w przeciwnym wypadku:
 zwróć fałsz
 
 public void execute() {
 zaalokuj pamięć na wynik;
 wywołaj formula_1 z argumentem "ilość";
 skopiuj wynik do zaalokowanej pamięci;
 przekaż wskaźnik zaalokowanej pamięci do obiektu "future";
 zapisz w obiekcie "future" informację, że żądanie zostało obsłużone; 
Scheduler.
Obiekt codice_3 jest planistą, który zarządza wykonywaniem żądań. Wyposażony jest w kolejkę formula_2 a na zewnątrz udostępnia operację codice_25, która kolejkuje przekazane w argumencie żądanie. Planista pracuje we własnym wątku kontroli, pobierając kolejne żądania z kolejki, sprawdzając ich warunek oraz wykonując. Poniższy pseudokod przedstawia główną pętlę wątku planisty:
 powtarzaj dopóki obiekt ma istnieć:
 pobierz z kolejki formula_3 kolejne żądanie formula_4
 jeśli warunek formula_5 jest spełniony:
 wykonaj metodę żądania formula_6
 w przeciwnym wypadku:
 dodaj z powrotem formula_4 do kolejki formula_3
W przykładzie powyżej zastosowany został prosty planista, który wykonuje metody w kolejności ich nadchodzenia, a w razie niespełnienia warunku przenosi żądanie z powrotem na koniec kolejki. Programista może dostosować powyższy algorytm do własnych potrzeb.
ActivationQueue.
Jest to tradycyjna kolejka z operacjami codice_26 oraz codice_25. Musi ona być zaimplementowana jako monitor, ponieważ dodawanie żądania do kolejki może być wykonane zarówno przez planistę, jak i w obrębie wątku wywołującego metodę, gdy pragnie on wysłać żądanie.
Future.
Obiekty tej klasy są zwracane przez codice_2 jako wynik wywołania metody. Stanowią one gwarancję, że w przyszłości trafi do nich wynik wykonania właściwej metody aktywnego obiektu, dlatego wyposażone są w dwie podstawowe operacje:
Konsekwencje stosowania.
Zalety:
Wady:
Przykład zastosowania.
Zastosowanie wzorca można pokazać na przykładzie dostępu do współdzielonego pliku logów. Jest on używany przez większość komponentów systemu do rejestrowania zmian i wykonywanych czynności, dlatego należy zagwarantować, że w dowolnym momencie do pliku będzie pisać co najwyżej jeden wątek. Choć klasyczne muteksy pozwalają na osiągnięcie tego celu, posiadają one dwie istotne wady. Po pierwsze, jeśli dwa wątki będą próbowały zapisać jednocześnie jakieś informacje do pliku, jeden z nich zostanie wstrzymany w oczekiwaniu na zakończenie pracy przez drugi. Ponadto, jako mechanizm niskopoziomowy są słabo skalowalne.
Implementacja z zastosowaniem wzorca "Active object" oddziela zgłoszenie żądania wykonania metody zapisu od faktycznego zapisu. Wątki aplikacji mają do dyspozycji interfejs codice_2, który pozwala im wysłać żądanie i natychmiast powrócić do realizacji swoich zadań, gdyż zazwyczaj nie potrzebują one otrzymania potwierdzenia wykonania takiego zapisu. codice_3 może uwzględniać priorytet wiadomości przy kolejkowaniu żądań tak, by te istotniejsze były obsługiwane w pierwszej kolejności.
Istotną przewagą "Active object" nad klasycznymi muteksami jest skalowalność. Żądania wykonania zapisu mogą być przesyłane przez sieć, dzięki czemu tak zrealizowany obiekt logów może obsługiwać również systemy rozproszone, wykonywane na kilku fizycznych maszynach.
Implementacje.
Active object jest często wykorzystywany w bibliotekach ORB (np. CORBA czy DCOM). Mimo różnic w nazewnictwie, zasada działania wewnętrznych mechanizmów jest bardzo zbliżona do definicji wzorca.

</doc>
<doc id="1874882" url="https://pl.wikipedia.org/wiki?curid=1874882" title="Urząd Friesack">
Urząd Friesack

Urząd Friesack (niem. "Amt Friesack") – urząd w Niemczech, leżący w kraju związkowym Brandenburgia, w powiecie Havelland. Siedziba urzędu znajduje się w mieście Friesack.
W skład urzędu wchodzi sześć gmin:

</doc>
<doc id="1874883" url="https://pl.wikipedia.org/wiki?curid=1874883" title="Podział administracyjny Kościoła katolickiego w Ugandzie">
Podział administracyjny Kościoła katolickiego w Ugandzie

Podział administracyjny Kościoła katolickiego w Ugandzie – w ramach Kościoła katolickiego w Ugandzie funkcjonują obecnie cztery metropolie, w których skład wchodzą cztery archidiecezje i piętnaście diecezji. Ponadto istnieje wojskowy ordynariat polowy podlegający bezpośrednio do Rzymu. 
Jednostki administracyjne Kościoła katolickiego obrządku łacińskiego w Ugandzie:

</doc>
<doc id="1874891" url="https://pl.wikipedia.org/wiki?curid=1874891" title="Urząd Nennhausen">
Urząd Nennhausen

Urząd Nennhausen (niem. "Amt Nennhausen") – urząd w Niemczech, leżący w kraju związkowym Brandenburgia, w powiecie Havelland. Siedziba urzędu znajduje się w miejscowości Nennhausen.
W skład urzędu wchodzą cztery gminy:

</doc>
<doc id="1874894" url="https://pl.wikipedia.org/wiki?curid=1874894" title="Friesack (urząd)">
Friesack (urząd)



</doc>
<doc id="1874895" url="https://pl.wikipedia.org/wiki?curid=1874895" title="Acila">
Acila

Acila – rodzaj małych i średniej wielkości morskich małży pierwoskrzelnych z rodziny Nuculidae, obejmujący wymarłe gatunki znane z pokładów kredy oraz jeden współcześnie żyjący, występujący w wodach Pacyfiku i Indo-Pacyfiku:
Gatunkiem typowym rodzaju jest "Nucula divaricata".

</doc>
<doc id="1874896" url="https://pl.wikipedia.org/wiki?curid=1874896" title="Cerkiew Narodzenia Najświętszej Maryi Panny w Juszkowym Grodzie">
Cerkiew Narodzenia Najświętszej Maryi Panny w Juszkowym Grodzie

Cerkiew Narodzenia Najświętszej Maryi Panny – prawosławna cerkiew parafialna w Juszkowym Grodzie. Należy do dekanatu Gródek diecezji białostocko-gdańskiej Polskiego Autokefalicznego Kościoła Prawosławnego.
Historia.
Cerkiew została wzniesiona w 1912, trzy lata po erygowaniu parafii w Juszkowym Grodzie, wydzielonej z parafii św. Aleksandra Newskiego w Jałówce. Zapis w kronice parafialnej informuje, że równolegle z nią wybudowano plebanię oraz budynek gospodarczy, zaś we wnętrzu świątyni znajdował się rzeźbiony ikonostas. Już po trzech latach cerkiew została porzucona, gdyż parafianie udali się na bieżeństwo. Po odzyskaniu niepodległości przez Polskę nowe władze nie pozwoliły na otwarcie zdewastowanej świątyni na potrzeby powracających prawosławnych. Decyzja ta została zmieniona dopiero w 1930, zaś budynek odnowili parafianie z dobrowolnych składek.
Cerkiew jest od tego czasu nieprzerwanie czynna, była kilkakrotnie remontowana. W 1992 wymieniono jej kopuły i dach.
Świątynię wpisano do rejestru zabytków 7 maja 2003 pod nr A-56.
Architektura.
Budowla na planie krzyża, drewniana, konstrukcji zrębowej, na kamiennej podmurówce. Wejście poprzedzone gankiem z frontonem wspartym na dwóch słupach. Od frontu przedsionek z nadbudowaną dwukondygnacyjną wieżą-dzwonnicą (dolna kondygnacja czworoboczna, górna – ośmioboczna), zwieńczoną ostrosłupowym blaszanym hełmem z niewielką kopułką. Część nawowa z transeptem zamkniętym prostokątnie po obydwu stronach. Prezbiterium mniejsze od nawy, z dwiema bocznymi zakrystiami. Dachy cerkwi blaszane. Nad centralną częścią nawy dach namiotowy zwieńczony latarnią z cebulastą kopułą. Nad prezbiterium dach wielospadowy, z wieżyczką zwieńczoną cebulastą kopułą.

</doc>
<doc id="1874897" url="https://pl.wikipedia.org/wiki?curid=1874897" title="3 Words (singel)">
3 Words (singel)

3 Words – pierwsza piosenka z debiutanckiego albumu brytyjskiej piosenkarki Cheryl Cole i piosenkarza Will.i.am (The Black Eyed Peas), który użyczył głosu i wyprodukował singiel. Piosenka została napisana przez Cheryl Cole i Will.i.am z gitarzystą George'em Pajonem. Piosenka została wydana jako drugi singiel z płyty "3 Words" 20 grudnia 2009.
Premiera.
Cole wyznała, że "3 Words" jest jej ulubionym utworem z płyty. Powiedziała, że "[ta piosenka] jest zupełnie czymś innym niż to co robiła lub lubiła przedtem" i wzięła swoją inspirację z nowo odkrytej miłość do muzyki dance, szczególnie utworu Davida Guetty i Kelly Rowland "When Love Takes Over".
Światowa premiera utworu odbyła się na antenie BBC Radio 1. Pierwsze publiczne wykonanie "3 Words" Cheryl Cole wykonała na antenie telewizji ITV podczas "Cheryl Cole's Night In".
Krytyka.
Krytycy muzyczni głównie ocenili singiel pozytywnie.Tom Ewing z gazety "The Guardian" nazwał piosenkę: "showcase [...] built on dark loops of treated acoustic guitar and building into a claustrophobic dance track. It's as brave and novel a song as anything Cole's group have released."("prezentacją [...] zbudowaną na ponurej pętli gitary akustycznej połączonej w klaustrofobiczną piosenkę dance").Daniel Wilcox poszedł nawet dalej i powiedział o piosence, że jest: "far more interesting and innovative than anything her girl group has done in their entire careers."("o wiele bardziej interesującą i innowacyjną niż wszystko co stworzył jej były zespół w całej swojej karierze")"3 Words" została opisana jako "mesmerizing in its listlessness." ("hipnotyzującą w swojej obojętności") i że jest "unlike anything Cheryl or Will.I.Am have released" ("niepodobna do wszystkiego co do tej pory wypuścili Cheryl Cole i Will.i.am") oraz "to what's currently being played on the radio." ("do wszystkiego co jest teraz puszczane w radiu)"
Przez wielu recenzentów piosenka została oznaczona jako utwór wyróżniający się.Killian Fox z "The Observer" nawiązuje do piosenki jako "a slick, sophisticated love song that hints at what this album could have been."("zręcznej, wyrafinowanej piosenki miłosnej która pokazuje jaki ten album mógłby być.")David Balls z "Digital Spy" pisze, "Snubbing traditional verse-chorus-verse song structure, and beginning with spare acoustic guitar strums, '3 Words' builds slowly towards a throbbing and infectious, if slightly brief, arms-in-the-air climax [...] it's hard to deny that Chez pulls off this less-than-obvious offering with aplomb." ("lekceważąc tradycyjną strukturę zwrotka-refren-zwrotka i zaczynając od zbędnej solówki gitary strunowej, "3 Words" powoli przeistacza się w rytmiczną i zaraźliwą, może trochę krótką, piosenkę w klimacie dyskotekowym [...] trudno zaprzeczyć faktowi, że Chez potrafi przekazać tę mniej niż oczywistą ofertą z pewnością siebie")Jednakże Louise McCudden z Inthenews.co.uk sądzi, że mimo "her voice sounds pleasant [...] the song itself is too long and becomes tedious fairly fast." ("przyjemnie brzmiącego głosu wokalistki [..] piosenka sama w sobie jest za długa i nudzi się dosyć szybko")
Teledysk.
Teledysk został wyreżyserowany przez Vincenta Haycocka w październiku 2009. Premiera odbyła się 27 listopada 2009 na stronie internetowej Cole.
Notowania i sprzedaż.
W tygodniu, w którym płyta została wydana, piosenka zadebiutowała na miejscu 27 i 26 w odpowiednio Irlandzkiej i Brytyjskiej liście przebojów. Najwyższym wynikiem w Wielkiej Brytanii było miejsce 4 zdobyte 27 grudnia 2009.

</doc>
<doc id="1874898" url="https://pl.wikipedia.org/wiki?curid=1874898" title="Nennhausen (urząd)">
Nennhausen (urząd)



</doc>
<doc id="1874903" url="https://pl.wikipedia.org/wiki?curid=1874903" title="Podział administracyjny Kościoła katolickiego w Rwandzie">
Podział administracyjny Kościoła katolickiego w Rwandzie

Podział administracyjny Kościoła katolickiego w Rwandzie – w ramach Kościoła katolickiego w Rwandzie funkcjonują obecnie jedna metropolia, w których skład wchodzi jedna archidiecezje i osiem diecezji. 
Jednostki administracyjne Kościoła katolickiego obrządku łacińskiego w Rwandzie:

</doc>
<doc id="1874906" url="https://pl.wikipedia.org/wiki?curid=1874906" title="Stołeczny Dystrykt Regionalny">
Stołeczny Dystrykt Regionalny

Stołeczny Dystrykt Regionalny (ang. "Capital Regional District") – dystrykt regionalny w kanadyjskiej prowincji Kolumbia Brytyjska. Siedziba władz znajduje się w Victorii, która pełni również funkcję stolicy Kolumbii Brytyjskiej (stąd nazwa dystryktu).
Dystrykt ma 359 991 mieszkańców. Język angielski jest językiem ojczystym dla 86,1%, francuski dla 1,7%, niemiecki dla 1,4%, pendżabski dla 1,1% mieszkańców (2011).

</doc>
<doc id="1874907" url="https://pl.wikipedia.org/wiki?curid=1874907" title="Sahachiro Hata">
Sahachiro Hata



</doc>
<doc id="1874909" url="https://pl.wikipedia.org/wiki?curid=1874909" title="Jorge Jesus">
Jorge Jesus

Jorge Fernando Pinheiro de Jesus (wym. ; ur. 24 lipca 1954 roku w Amadorze) – portugalski trener i piłkarz.

</doc>
<doc id="1874910" url="https://pl.wikipedia.org/wiki?curid=1874910" title="Gawajn">
Gawajn



</doc>
<doc id="1874912" url="https://pl.wikipedia.org/wiki?curid=1874912" title="Aleksander Radosavljevič">
Aleksander Radosavljevič

Aleksander Radosavljevič (ur. 25 kwietnia 1979 w Kranju) – słoweński piłkarz grający na pozycji pomocnika.
Kariera.
Aleksander Radosavljevič karierę rozpoczął w Triglavie Kranj. Następnie w latach 1999–2002 był zawodnikiem NK Celje. W 82 meczach rozegranych dla tego zespołu, zdobył 21 bramek.
W 2002 wyjechał do Rosji, do klubu Szynnik Jarosławl, w którym występował przez 5 lat. W sezonie 2003/2004 był wypożyczony do NK Mura. W 2007 roku Szynnik rozwiązał z nim kontrakt, więc Radosavljević musiał szukać sobie nowego klubu. Niedługo potem został piłkarzem Tomi Tomsk. Na początku 2010 roku skończył się jego kontrakt. W niedługim czasie stał się piłkarzem AE Larisa. Latem 2010 odszedł do ADO Den Haag. W sezonie 2012/2013 był wypożyczony do VVV Venlo. W 2013 roku został zawodnikiem klubu Olimpija Lublana.

</doc>
<doc id="1874913" url="https://pl.wikipedia.org/wiki?curid=1874913" title="Berchem-Sainte-Agathe">
Berchem-Sainte-Agathe

Berchem-Sainte-Agathe (nid.: Sint-Agatha-Berchem) – jedna z 19 gmin w dwujęzycznym Regionie Stołecznym Brukseli. Na 1 stycznia 2006 miasto liczyło 20.078 mieszkańców.

</doc>
<doc id="1874914" url="https://pl.wikipedia.org/wiki?curid=1874914" title="Cliges">
Cliges



</doc>
<doc id="1874915" url="https://pl.wikipedia.org/wiki?curid=1874915" title="Weronika Marczuk-Pazura">
Weronika Marczuk-Pazura



</doc>
<doc id="1874919" url="https://pl.wikipedia.org/wiki?curid=1874919" title="Mount Waddington (dystrykt regionalny)">
Mount Waddington (dystrykt regionalny)

Mount Waddington – dystrykt regionalny w kanadyjskiej prowincji Kolumbia Brytyjska. Siedziba władz znajduje się w Port McNeill.
Mount Waddington ma 11 506 mieszkańców. Język angielski jest językiem ojczystym dla 90,8%, francuski dla 1,3% mieszkańców (2011).

</doc>
<doc id="1874922" url="https://pl.wikipedia.org/wiki?curid=1874922" title="Podział administracyjny Kościoła katolickiego w Burundi">
Podział administracyjny Kościoła katolickiego w Burundi

Podział administracyjny Kościoła katolickiego w Burundi – w ramach Kościoła katolickiego w Burundi funkcjonują obecnie dwie metropolie, w których skład wchodzą dwie archidiecezje i sześć diecezji. 
Jednostki administracyjne Kościoła katolickiego obrządku łacińskiego w Burundi:

</doc>
<doc id="1874926" url="https://pl.wikipedia.org/wiki?curid=1874926" title="Sugita Genpaku">
Sugita Genpaku



</doc>
<doc id="1874927" url="https://pl.wikipedia.org/wiki?curid=1874927" title="Czesław Łapiński (taternik)">
Czesław Łapiński (taternik)

Czesław Łapiński (ur. 29 listopada 1912 w Nowym Jorku, zm. 24 lipca 1989 w Krakowie) – polski taternik, alpinista, ratownik tatrzański i wieloletni kierownik schroniska nad Morskim Okiem.
Czesław Łapiński był z wykształcenia ekonomistą, w 1936 roku ukończył Wyższe Studium Handlowe w Krakowie. W 1920 roku przyjechał do Polski i zamieszkał w Krakowie. W 1934 roku został współzałożycielem i czynnym członkiem grupy taternickiej o zmiennym składzie zwanej „Pokutnikami”. Aktywnym taternikiem był od ok. 1937 roku.
Podczas II wojny światowej, w 1942 roku, podczas wspinaczki z Kazimierzem Paszuchą obluzował mocowanie swastyki powieszonej przez hitlerowców na Mnichu i widocznej znad Morskiego Oka. Podczas wichury znak mający świadczyć o panowaniu Niemców nad Tatrami spadł.
W roku 1946 został członkiem TOPR-u. W 1947 roku brał udział w wyprawie Klubu Wysokogórskiego (należał do niego od 1939 roku) w Alpy, podczas której dokonał przejścia północnej ściany Petit Dru. W 1963 roku został honorowym członkiem tego klubu. Na tematy wspinaczkowe pisywał w „Pokutniku” (czasopismo grupy taternickiej „Pokutnicy”) i w „Taterniku”.
W latach 1945-1980 był kierownikiem schroniska nad Morskim Okiem, prowadził je wraz z żoną Wandą. Po przejściu na emeryturę przekazał schronisko w ręce najmłodszego syna Wojciecha.

</doc>
<doc id="1874929" url="https://pl.wikipedia.org/wiki?curid=1874929" title="Greater Vancouver">
Greater Vancouver

Greater Vancouver (również Metro Vancouver) – dystrykt regionalny w kanadyjskiej prowincji Kolumbia Brytyjska. Siedziba władz znajduje się w Burnaby, jednak największym miastem jest Vancouver.
Greater Vancouver ma 2 313 328 mieszkańców. Język angielski jest językiem ojczystym dla 57,5%, pendżabski dla 6,2%, kantoński dla 5,7%, mandaryński dla 4,0%, tagalog dla 2,6%, koreański dla 2,0%, perski dla 1,5%, hiszpański dla 1,4%, niemiecki dla 1,2%, francuski dla 1,1%, hindi dla 1,0% mieszkańców (2011).

</doc>
<doc id="1874930" url="https://pl.wikipedia.org/wiki?curid=1874930" title="16 Pułk Piechoty (austro-węgierski)">
16 Pułk Piechoty (austro-węgierski)

Warażdyński Pułk Piechoty Barona von Giesla Nr 16 (IR. 16) – pułk piechoty cesarskiej i królewskiej Armii.
Historia pułku.
Pułk został utworzony w 1703 roku. 
Swoje święto pułk obchodził 23 lipca w rocznicę bitwy pod Soną stoczonej w 1848 roku w czasie wojny austriacko-piemonckiej.
Kolory pułkowe: żółty (schwefelgelb), guziki złote.
W 1871 roku sztab pułku stacjonował w Linzu, a komenda rezerwowa i stacja okręgu uzupełnień w Szombathely (). W tym samym roku w Blejovar miały swoje sztaby: 5. Warażdyński Pułk Piechoty Pogranicza Wojskowego pod komendą płk. Procopa Adlera oraz 6. Warażdyński Pułk Piechoty Pogranicza Wojskowego pod komendą płk. Johanna Vasilio.
Z dniem 1 stycznia 1872 roku trzy wymienione wyżej pułki zostały scalone w jeden oddział, który otrzymał nazwę „16 Węgierski (Chorwacki) Warażdyński Pułk Piechoty”. Sztab nowego pułku razem z komendą rezerwową i stacją okręgu uzupełnień stacjonował w Blejovar.
Okręg uzupełnień nr 16 Bjelovar () na terytorium 13 Korpusu.
W 1879–1880 pułk stacjonował w Stolacu, a komenda rezerwowa i komenda okręgu uzupełnień pozostawała w Bjelovar.
W 1896 roku pułk (bez 2. batalionu) stacjonował w Blejovar i wchodził w skład 13 Brygady Piechoty w Osijeku należącej do 7 Dywizji Piechoty. Drugi batalion, detaszowany na terytorium 15 Korpusu, stacjonował w Trebinje i wchodził w skład 2 Brygady Górskiej należącej do 18 Dywizji Piechoty.
W 1897 roku 1. batalion został przeniesiony z Blejovar do Zagrzebia (niem. "Agram"), a 2. batalion z Trebinje do Blejovar.
W 1899 roku 1. batalion wrócił do Blejovar, a do Zagrzebia został skierowany 4. batalion.
Do 1901 pułk stacjonował w Blejovar z wyjątkiem 4. batalionu w Zagrzebiu. Cały pułk nadal wchodził w skład 13 Brygady Piechoty.
W latach 1901–1907 pułk stacjonował w Zagrzebiu, z wyjątkiem 4. batalionu, który załogował w Beljovar. Cały pułk wchodził w skład 72 Brygady Piechoty w Zagrzebiu należącej do 36 Dywizji Piechoty.
W latach 1908–1911 pułk (bez 3. batalionu) stacjonował w Beljovar. W latach 1908–1910 wchodził w skład 13 Brygady Piechoty, a od 1910 roku ponownie w składzie 72 Brygady Piechoty. Trzeci batalion był detaszowany na terytorium 14 Korpusu, do Nevesinje i wchodził w skład 3 Brygady Górskiej należącej do 18 Dywizji Piechoty.
W latach 1912–1914 pułk stacjonował w Wiedniu z wyjątkiem 4. batalion, który załogował w Beljovar. Pułk (bez 4. batalionu) wchodził w skład 98 Brygady Piechoty należącej do 49 Dywizji Piechoty, natomiast 4. batalion był podporządkowany komendantowi 72 Brygady Piechoty należącej do 36 Dywizji Piechoty.
W czasie I wojny światowej pułk walczył z Rosjanami w 1915 roku w Galicji. Uczestniczył w bitwie gorlickiej. Żołnierze pułku są pochowani m.in. na cmentarzu wojennym nr 138 w Bogoniowicach.
Szefowie pułku.
Kolejnymi szefami pułku byli:

</doc>
<doc id="1874932" url="https://pl.wikipedia.org/wiki?curid=1874932" title="Francis Smerecki">
Francis Smerecki

Francis Smerecki (ur. 29 lipca 1949, zm. 7 czerwca 2018) – francuski piłkarz i trener polskiego pochodzenia.
W swojej karierze pracował jako trener wielu drużyn klubowych oraz francuskich reprezentacji narodowych. Karierę trenerską zakończył w 2015 roku.

</doc>
<doc id="1874933" url="https://pl.wikipedia.org/wiki?curid=1874933" title="Sint-Agatha-Berchem">
Sint-Agatha-Berchem



</doc>
<doc id="1874934" url="https://pl.wikipedia.org/wiki?curid=1874934" title="Brama Ziębicka w Grodkowie">
Brama Ziębicka w Grodkowie

Brama Ziębicka − brama miejska w zachodniej części Grodkowa, przy ul. Warszawskiej.
Historia.
Została wzniesiona najprawdopodobniej w pierwszej połowie XIV wieku i odnowiona w XIX i XX wieku. Została zbudowana z cegły o układzie polskim, otynkowana z nowszym wejściem przy ziemi. Z każdej strony wieży znajdują się po dwa okienka strzelnicze. Korona bramy jest zbudowana z półkolistych płytek połączonych trójkątami, a na postumentach sterczyny zwieńczone trójkątnie, ujęte po bokach elementami ćwierćkolistymi.

</doc>
<doc id="1874936" url="https://pl.wikipedia.org/wiki?curid=1874936" title="Ustawowy próg">
Ustawowy próg

Ustawowy próg – kwota stanowiąca kryterium rzeczowe rozgraniczające przestępstwa i wykroczenia skarbowe Kwota określana ustawowym progiem jest równa pięciokrotności minimalnego wynagrodzenia w czasie popełnienia czynu zabronionego. Kwota ta wyraża się w narażonej lub uszczuplonej należności publicznoprawnej bądź stanowi wartość przedmiotu czynu.
Przykłady użycia określenia "ustawowy próg" w Kodeksie karnym skarbowym:

</doc>
<doc id="1874937" url="https://pl.wikipedia.org/wiki?curid=1874937" title="Urząd Rhinow">
Urząd Rhinow

Urząd Rhinow (niem. "Amt Rhinow") – urząd w Niemczech, leżący w kraju związkowym Brandenburgia, w powiecie Havelland. Siedziba urzędu znajduje się w mieście Rhinow.
W skład urzędu wchodzi sześć gmin:

</doc>
<doc id="1874939" url="https://pl.wikipedia.org/wiki?curid=1874939" title="System kasy emisyjnej">
System kasy emisyjnej

System kasy emisyjnej (ang. "currency board") – sposób prowadzenia polityki walutowej, polegający na formalnym zobowiązaniu się danego kraju do wymiany wybranej waluty obcej po sztywnym kursie.
W systemie tym podaż pieniądza krajowego zależy od wielkości posiadanych rezerw wymienianej waluty.

</doc>
<doc id="1874943" url="https://pl.wikipedia.org/wiki?curid=1874943" title="Wojna z Tenkterami i Chattami">
Wojna z Tenkterami i Chattami

Wojna z Tenkterami i Chattami – wojna Rzymian z germańskimi plemionami Tenkterów i Chattów, która miała miejsce w roku 10 p.n.e. 
Wiosną 10 p.n.e. Druzus rozpoczął kampanię skierowaną przeciwko plemionom Tenkterów i Chattów. Rzymianie skierowali się w kierunku rzeki Men, 120 km na południe od rzymskiego obozu zimowego. Podczas kampanii Rzymianie oraz ich sojusznicy toczyli z Germanami uporczywe walki, ponosząc znaczne straty. Chattowie, broniąc przejść przez wąwozy atakowali znienacka rozproszone oddziały rzymskie. W decydującej bitwie, Rzymianom udało się w końcu ostatecznie pokonać przeciwnika. W boju zginąć miał wódz Chattów, pokonany własnoręcznie przez Druzusa. Po tej klęsce Tenkterowie i Chattowie złożyli broń, wydając Rzymianom zakładników. Ziemie pomiędzy Renem a Wezerą dostały się we władanie Rzymu.

</doc>
<doc id="1874944" url="https://pl.wikipedia.org/wiki?curid=1874944" title="Adam Gunn">
Adam Gunn

Adam Beattie Gunn (ur. 24 grudnia 1872 w Golspie w Szkocji, zm. 17 sierpnia 1935 w Greenock, również w Szkocji) – amerykański lekkoatleta, wicemistrz olimpijski z 1904 z Saint Louis.
Urodził się i wychował w Szkocji. Później wyemigrował do Stanów Zjednoczonych, gdzie znalazł pracę w przedsiębiorstwie dostarczającym elektryczność w Buffalo. W 1899 otrzymał obywatelstwo amerykańskie.
Uprawiał wiele dyscyplin sportu, ale największe sukcesy odniósł w lekkoatletyce. W 1901 i 1902 był mistrzem Stanów Zjednoczonych w konkurencji "all-around" poprzedniku obecnego dziesięcioboju.
Wystąpił w tej konkurencji na igrzyskach olimpijskich w 1904 w Saint Louis. Składała się z dziesięciu konkurencji rozgrywanych w ciągu jednego dnia (miejsca Gunna w poszczególnych konkurencjach są podane w nawiasach): bieg na 100 jardów (4. miejsce), pchnięcie kulą (1. miejsce), skok wzwyż (2. miejsce), chód na 880 jardów (4. miejsce), rzut młotem (3. miejsce), skok o tyczce (1. miejsce), bieg na 120 jardów przez płotki (2. miejsce), rzut 56-funtowym ciężarem (3. miejsce), skok w dal (3. miejsce), bieg na milę (3. miejsce). Po 7 konkurencjach prowadził, ale w końcu musiał uznać wyższość Irlandczyka Toma Kiely'ego (reprezentującego Wielką Brytanię) i zajął 2. miejsce.

</doc>
<doc id="1874947" url="https://pl.wikipedia.org/wiki?curid=1874947" title="Fujiro Katsurada">
Fujiro Katsurada



</doc>
<doc id="1874952" url="https://pl.wikipedia.org/wiki?curid=1874952" title="Rhinow (urząd)">
Rhinow (urząd)



</doc>
<doc id="1874953" url="https://pl.wikipedia.org/wiki?curid=1874953" title="Łutnia">
Łutnia

Łutnia – obszar w Krakowie, wchodzący w skład Dzielnicy XIII Podgórze. Mieści się między ulicami Wrobela, Pod Wierzbami, Bugaj i Osikowa. 
Ulica Łutnia.
Ulica Łutnia - ulica w Krakowie. Wzdłuż ulicy dominuje zabudowa jednorodzinna. Jest ona wylotówką z Krakowa w stronę Brzegów.

</doc>
<doc id="1874955" url="https://pl.wikipedia.org/wiki?curid=1874955" title="Parafia Narodzenia Najświętszej Marii Panny w Rajbrocie">
Parafia Narodzenia Najświętszej Marii Panny w Rajbrocie

Parafia Narodzenia Najświętszej Marii Panny w Rajbrocie – parafia rzymskokatolicka położona w powiecie bocheńskim, województwie małopolskim, Polska.
Historia.
Parafia prawdopodobnie powstała w 1260, fundacji Bolesława Wstydliwego, Ukończył ją Władysław I Łokietek w 1318 roku. Szkoła przy parafialna istniała od 1596 roku. Poniżej zabytkowego, drewnianego został zbudowany nowy, murowany kościół św. Jana Pawła II. Poświęcił go w 2011 roku biskup Wiktor Skworc, a w 2015 roku konsekrował biskup Andrzej Jeż.
Kościół.
Wybudowany w 1511 roku jak podaje M. Kornecki, jest jednonawowy, konstrukcji zrębowej, pokryty gontem, oszalowany. Dzwonnica z przełomu XVIII w. i XIX wieku, również drewniana znajduje się w sąsiedztwie kościoła. Nawa i prezbiterium nakryte stromym dachem, z sygnaturką z XVII w. Wnętrze kościoła zdobi polichromia z końca XIX w. choć można spotkać również ślady wcześniejszych malowideł z XVII w.
Wewnątrz na uwagę zasługują:
Ołtarz główny Kościoła zdobi barokowy obraz Marii z Dzieciątkiem i młodocianym Janem Chrzcicielem z 1678 r. nieznanego monogramisty T.B., w typie włoskim.
Media.
10 stycznia 2010, w dzień Chrztu Pańskiego, miała miejsce transmisja mszy św. na kanale Religia.tv.

</doc>
<doc id="1874957" url="https://pl.wikipedia.org/wiki?curid=1874957" title="Hayazo Ito">
Hayazo Ito



</doc>
<doc id="1874958" url="https://pl.wikipedia.org/wiki?curid=1874958" title="Masami Akita">
Masami Akita



</doc>
<doc id="1874959" url="https://pl.wikipedia.org/wiki?curid=1874959" title="Ralf Rangnick">
Ralf Rangnick

Ralf Rangnick (ur. 29 czerwca 1958 w Backnang) – niemiecki trener i piłkarz. Obecnie selekcjoner reprezentacji Austrii.
Jego wizerunek pojawił się na okładce niemieckiej edycji gry FIFA Manager 10 tworzonej przez EA Sports.
Życiorys.
Rangnick rozpoczął swoją karierę piłkarską w VfB Stuttgart. Następnie grał w takich klubach jak: Southwick, VfR Heilbronn, SSV Ulm 1846, Victoria Backnang i TSV Lippoldsweiler.
Po zakończeniu kariery piłkarskiej został trenerem. Karierę szkoleniową zaczął w klubie Viktoria Backnang. Później trenował VfB Stuttgart II, TSV Lippoldsweiler, SC Korb, VfB Stuttgart U19, SSV Reutlingen 05, SSV Ulm 1846, VfB Stuttgart, Hannover 96, FC Schalke 04, TSG 1899 Hoffenheim, RB Leipzig i Manchester United.
Zrezygnował z pracy w klubie Hoffheim po tym, jak władze wbrew jego woli sprzedały ówczesnego kluczowego zawodnika Luiza Gustavo ligowemu rywalowi, Bayernowi Monachium.
W czasie swojej kariery pełnił również funkcję dyrektora sportowego w Red Bullu Salzburg, RB Leipzig i Lokomotiwie Moskwa.
29 listopada 2021 roku Manchester United ogłosił, że Rangnick został tymczasowym trenerem zespołu, zastępując na tym stanowisku Michaela Carricka. Pierwszy raz na ławce trenerskiej Manchesteru United usiadł 5 grudnia 2021 roku, w wygranym 1:0 meczu przeciwko Crystal Palace. 4 lutego 2022 roku Manchester United odpadł w czwartej rundzie Pucharu Anglii przegrywając po rzutach karnych 7:8 (wynik meczu 1:1) z Middlesbrough. 15 marca 2022 roku Czerwone Diabły przegrały dwumecz 2:1 z Atlético Madryt w 1/8 finału Ligi Mistrzów. W Premier League podopieczni Rangnicka zajęli 6. miejsce tracąc do zwycięskiego Manchesteru City 35 punktów. Rolę menadżera pełnił do 22 maja 2022 roku, kiedy to nowym trenerem zespołu został Erik ten Hag. Po funkcji tymczasowego menadżera miał zostać konsultantem w klubie jednak 29 maja 2022 roku ogłoszono odejście Rangnicka z Manchesteru United.
Statystyki trenerskie.
"Stan na 22 maja 2022"
"Nie są brane pod uwagę mecze towarzyskie."

</doc>
<doc id="1874962" url="https://pl.wikipedia.org/wiki?curid=1874962" title="Browar.biz">
Browar.biz

Browar.biz – polski portal wertykalny poruszający szeroko rozumianą tematykę związaną z: piwowarstwem, rynkiem piwowarskim, birofilistyką oraz piwoznawstwem.
Opis.
Wortal browar.biz został założony w 2000 r., a uruchomiony w 2001 r. przez Artura Szudrowicza, odznaczonego w 2005 r. przez Bractwo Piwne medalem Złoty Chmiel za działalność na rzecz piwowarstwa.
Portal podzielony jest na kilka głównych działów: Browary, Piwo, Wydarzenia, Wiadomości, Kolekcjonerstwo, Galeria zdjęć, Piwowarstwo domowe, Historia, Artykuły oraz Forum. Forum dyskusyjne browar.biz posiada blisko 35 tysięcy zarejestrowanych użytkowników, do których należą m.in. przedstawiciele browarów, dziennikarze, naukowcy, autorzy książek i artykułów o tematyce piwnej, piwowarzy domowi, kolekcjonerzy birofiliów oraz miłośnicy piwa.
Plebiscyt Piwo Roku.
Od 2004 r. portal browar.biz organizuje coroczny konkurs na najlepsze polskie piwo. Konkurs mający charakter otwartego plebiscytu obejmuje wszystkie piwa dostępne na rynku polskim i uwarzone w Polsce przez browary przemysłowe oraz restauracyjne w roku poprzedzającym głosowanie. Z plebiscytu wyłączone są piwa warzone w Polsce na licencji. Udział w plebiscycie może wziąć każdy zarejestrowany użytkownik portalu, który spełnienia kryteria określone w regulaminie.
W pierwszych plebiscytach obejmujących lata 2003–2005 kategorie piw nie były tak rozbudowane jak obecnie. Wszystkie piwa ciemne dolnej i górnej fermentacji były w jednej kategorii: piwa ciemne, natomiast piwa pszeniczne należały do kategorii piw specjalnych. Kategoria Porter została wyodrębniona z piw ciemnych od plebiscytu za rok 2004. Od plebiscytu za 2006 r. pojawiła się również kategoria piw jasnych górnej fermentacji. Od 2004 r. obecna jest kategoria Napoje słodowo-karmelowe. Od 2009 r. w jedną kategorię połączone zostały piwa specjalne, aromatyzowane, Napoje karmelowo słodowe i Napoje na bazie brzeczki, zadebiutowała też kategoria Najsmaczniejsze piwa z browarów restauracyjnych.
W latach 2009 i 2010 kategoria piw specjalnych występowała łącznie z kategorią piw aromatyzowanych. W 2011 r. nastąpiło ponowne rozdzielenie kategorii.
Kategorie obecnie niewystępujące:

</doc>
<doc id="1874963" url="https://pl.wikipedia.org/wiki?curid=1874963" title="Shun-ichi Shimamura">
Shun-ichi Shimamura



</doc>
<doc id="1874964" url="https://pl.wikipedia.org/wiki?curid=1874964" title="Swetła Dimitrowa">
Swetła Dimitrowa

Swetła Dimitrowa (ur. 27 stycznia 1970 w Burgasie) – bułgarska wieloboistka i płotkarka.
Jest dwukrotną mistrzynią Europy, wicemistrzynią świata z 1997 oraz trzykrotną finalistką: mistrzostw świata (2. w 1997, 5. w 1999 i 4. w 2001) i Europy (1. w 1994, 1. w 1998 i 8. w 2002).

</doc>
<doc id="1874965" url="https://pl.wikipedia.org/wiki?curid=1874965" title="Minimalne wynagrodzenie">
Minimalne wynagrodzenie



</doc>
<doc id="1874966" url="https://pl.wikipedia.org/wiki?curid=1874966" title="Mühlenberge">
Mühlenberge

Mühlenberge – gmina w Niemczech w kraju związkowym Brandenburgia, w powiecie Havelland, wchodzi w skład urzędu Friesack.

</doc>
<doc id="1874967" url="https://pl.wikipedia.org/wiki?curid=1874967" title="Izrael Lejzerowicz">
Izrael Lejzerowicz

Izrael Lejzerowicz (ur. 6 listopada 1902 w Łodzi, zm. w sierpniu 1944 w Auschwitz) – artysta malarz, poeta.
Studiował w Berlinie. Po studiach powrócił do Łodzi. Malował sceny rodzajowe i portrety. Prezentował swoje obrazy na wystawach w Łodzi czy Krakowie. Zamknięty w łódzkim getcie rozwinął oryginalną twórczość poetycką i malarską. Na papierze, dykcie i płótnie malował scenki rodzajowe z ulic getta. Dzięki protekcji Chaima Rumkowskiego, Przełożonego Starszeństwa Żydów w Litzmannstadt Getto (którego wielokrotnie portretował) przeżył, mimo wielu chorób, do końca Litzmannstadt Getto. 
W końcu sierpnia 1944 r. w jednym z ostatnich transportów został wywieziony do Auschwitz-Birkenau, gdzie natychmiast zamordowano go w komorze gazowej – był kaleką. 
Zachowało się ponad 50 jego prac, w tym wstrząsające sceny z getta. Przechowywane są m.in. w Żydowskim Instytucie Historycznym, Muzeum Miasta Łodzi i Instytucie Yad Vaschem w Jerozolimie. 

</doc>
<doc id="1874969" url="https://pl.wikipedia.org/wiki?curid=1874969" title="Muehlenberge">
Muehlenberge



</doc>
<doc id="1874970" url="https://pl.wikipedia.org/wiki?curid=1874970" title="Joanna Kozłowska (śpiewaczka operowa)">
Joanna Kozłowska (śpiewaczka operowa)

Joanna Kozłowska (ur. w 1959 w Poznaniu) – polska śpiewaczka operowa, sopran.
Edukacja.
Jest absolwentką Liceum Muzycznego w Poznaniu im. Mieczysława Karłowicza oraz Akademii Muzycznej im. Ignacego Jana Paderewskiego. Naukę muzyki rozpoczęła od gry na wiolonczeli, później na fortepianie. Po zakończeniu nauki w szkole średniej rozpoczęła naukę śpiewu w Akademii Muzycznej im. Ignacego Jana Paderewskiego. Po studiach uczestniczyła w kursie mistrzowskim prowadzonym w Weimarze przez Hannelore Kuhse (1985) oraz w Zurychu prowadzonym przez Elisabeth Schwarzkopf (1986).
Działalność artystyczna.
W roku 1984 została zaangażowana do Teatru Wielkiego im. Stanisława Moniuszki w Poznaniu, z którym była ściśle związana do roku 1998.
Międzynarodową karierę rozpoczęła w styczniu 1986 roku wykonując partię Liù w Royal Opera House Covent Garden w Londynie. Później występowała w teatrach operowych Europy i Ameryk, wykonując pierwszoplanowe partie m.in. w: Teatro alla Scala w Mediolanie, La Fenice w Wenecji, Opernhaus w Zurychu, wiedeńskiej Staatsoper, monachijskiej Bayerische Staatsoper, berlińskiej Deutsche Oper, paryskim Théâtre du Châtelet, brukselskim Théâtre de la Monnaie, Teatro Colón w Buenos Aires, Nowym Jorku, Atlancie, Los Angeles i in. Występowała również na festiwalu mozartowskim w Salzburgu i Maggio Musicale Fiorentino. Poza partiami operowymi wykonywała działa oratoryjno-kantatowe, m.in. w wiedeńskiej Musikverein, paryskiej Salle Pleyel, Tonhalle w Zurychu, Davies Hall w San Francisco, Filharmonii Narodowej w Warszawie, Konzerthaus w Berlinie, Lotte Konzert Hall w Seulu, Suntory Hall w Tokio. Współpracowała z wieloma dyrygentami, m.in. Riccardo Mutim, Lorinem Maazelem, Nello Santim, Davidem Zinmanem, Jeffreyem Tate'em, Vladimirem Fedosejevem, Antonim Witem, Grzegorzem Nowakiem, Kazimierzem Kordem, Marcello Viottim, Carlo Rizzim. Szczegółowy spis teatrów, repertuar, recenzje z przedstawień, galeria zdjęć znajdują się na oficjalnej stronie śpiewaczki.
Pedagogika.
Nie zaprzestając działalności artystycznej w roku 2007 Joanna Kozłowska rozpoczęła nauczanie śpiewu solowego w Akademii Muzycznej w Poznaniu.W lutym 2013 roku otrzymała stopień doktora habilitowanego sztuki muzycznej w dyscyplinie artystycznej wokalistyka na Uniwersytecie Muzycznym im. Fryderyka Chopina w Warszawie. Od września 2016 do marca 2019 roku prowadziła klasę śpiewu solowego w Keimyung University w Daegu w Korei Południowej.

</doc>
<doc id="1874971" url="https://pl.wikipedia.org/wiki?curid=1874971" title="Teishin">
Teishin

 – japońska mniszka zen szkoły sōtō, poetka.
Życiorys.
Pochodziła z rodziny samurajskiej. Urodziła się w mieście Nagaoka.
Została wydana za mąż w wieku lat 18, jednak po owdowieniu postanowiła zostać mniszką buddyjską. Wędrowała po kraju, żebrząc o jedzenie. Kiedy usłyszała o mistrzu Ryōkanie Taigu (1758–1831) i jego prostej, autentycznej praktyce, postanowiła go odwiedzić. Pragnęła, aby udzielił jej wskazówek dotyczących jej poezji.
W krótkim czasie zakochała się w nim romantycznie i zmieniła także swoją praktykę na zen. Formalnie została jego uczennicą w 1826 r. Ryōkan oferował jej trening zarówno zenu jak i pisania poezji. Równocześnie sam zakochał się w niej niezwykle głęboko.
Ten nadzwyczajny, emocjonalny związek znalazł odzwierciedlenie i został przechowany w ich poezji, która wyraża ich głęboką, romantyczną i emocjonalną miłość. Teishin zebrała potem i opublikowała tom poezji Ryōkana zatytułowany "Krople rosy na liściu lotosu".
Po ich pierwszym spotkaniu napisała wiersz:
Podczas gdy uczniowie mistrzów zen praktykują, aby być przebudzeni z naszych złudzeń, Teishin - zdając sobie sprawę z ułudy pragnie podążać tą drogą dalej.
Odpowiedź Ryōkana jest odpowiedzią mistrza zen:
Ryōkan umieszcza ich związek w sferze wieczności, jak czynią w nauczaniu mistrzowie zen, aby uczniowie zobaczyli pojawiające się fenomeny w kontekście nietrwałości i zanikania, a także, aby zobaczyli to, co nie powstaje i nie zanika. Wiersz Ryōkana jest więc instrukcją: nie postrzegaj tej miłości w sposób dualistyczny, z osobistej perspektywy. Zamiast tego, pozwól jej płynąć w bezkresnej i wiecznej przestrzeni. Miłość istnieje bez przylegania, lgnięcia do niej.
Przez niektórych badaczy ich związek był uważany za nieseksualny, przez innych – jako pełny związek miłosny, gdyż niektóre wiersze Teishin wyrażają także jej pożądanie i zmaganie się ze ślubowaniami mnisimi.
Z biegiem czasu Teishin wyzwoliła się całkowicie ze swoich wątpliwości, martwienia się plotkami o ich związku i z tego, co jest poprawne, a co nie. Skonfrontowała się ze swoimi najgłębszymi i najprawdziwszymi intencjami i przełamała się przez przeszkody i znalazła swoją wolność. Dzięki mocnej praktyce zen, którą cały czas utrzymywała, osiągnęła oświecenie. Jasno zobaczyła, że ich związek był naprawdę transcendentny i mimo plotek i negatywnych osądów ze strony innych, było to ostatecznie jej własne doświadczenie i musiała tą drogą kroczyć.
Gdy Ryōkan był bliski śmierci, Teishin czuwała przy nim. Napisała wtedy wiersz:
Nauki Ryōkana wykazują, że miłość nie jest całkowicie nieobecna w naukach mistrzów zen.
Miłość jest natomiast wyrażana jasno i otwarcie w naukach mistrzyń zen. Dlatego ich nauki są tak odpowiednie dla praktykujących zen na Zachodzie, którzy są przeważnie w różnych związkach, także rodzinnych.

</doc>
<doc id="1874975" url="https://pl.wikipedia.org/wiki?curid=1874975" title="BPMN">
BPMN



</doc>
<doc id="1874977" url="https://pl.wikipedia.org/wiki?curid=1874977" title="Brama Lewińska w Grodkowie">
Brama Lewińska w Grodkowie

Brama Lewińska – brama miejska znajdująca się Grodkowie, w powiecie brzeskim, w woj. opolskim.
Budowla wchodząca w skład zespołu murów obronnych wpisany został do rejestru zabytków nieruchomych województwa opolskiego.
Brama znajduje się we wschodniej części miasta, przy ul. Józefa Elsnera, wzniesiona z cegły o układzie polskim, otynkowana z zamkniętym przejazdem, pochodzi prawdopodobnie z pierwszej połowy XIV wieku, podwyższona ok. 1600. Okienka strzelnicze były umiejscowione na wschodniej i zachodniej ścianie bramy (nad wjazdem). Wieża zwieńczona jest renesansową attyką.
Odnawiana w 1866 roku, na początku XX wieku i w 2009 roku.
W budynku nr 8 obok Bramy Lewińskiej 1 czerwca 1769 urodził się Józef Elsner, nauczyciel Fryderyka Chopina.

</doc>
<doc id="1874978" url="https://pl.wikipedia.org/wiki?curid=1874978" title="Denazalizacja">
Denazalizacja

Denazalizacja lub odnosowienie to zmiana fonetyczna polegająca na zatracie artykulacji nosowej przez samogłoskę nosową i przejściu jej w samogłoskę ustną.
Języki słowiańskie.
Język prasłowiański miał dwie samogłoski nosowe: przednią "ę" oraz tylną "ǫ". W wyniku denazalizacji większość języków słowiańskich utraciła je. Obie nosówki zachowały się w językach lechickich (w tym polskim) i w niektórych gwarach słoweńskich, macedońskich i bułgarskich. W pozostałych dawne "ę", "ǫ" przeszły w rozmaite samogłoski ustne. Odnosowienie spotyka się w nazwach słowiańskich zapisanych już w X wieku, np. w dziele Konstantyna Porfirogenety "O narodach".
W polskim języku literackim – mimo ogólnego zachowania samogłosek nosowych – odnosowienie zachodzi w pewnych pozycjach: przede wszystkim w wygłosie, np. "mówię" (wymawiane "mówie"), "żonę" (wymawiane "żone") oraz wewnątrz wyrazu przed spółgłoskami płynnymi, np. "wzięli" (wymawiane "wzieli"). W niektórych polskich gwarach występuje ono szerzej – w części Małopolski samogłoski nosowe całkowicie zanikły (zamiast "ząb", "zęby" wymawia się tam "zob", "zeby").
Język litewski.
Litewskie litery ą ę į ų oznaczają dawne samogłoski nosowe, które obecnie wymawia się jako długie samogłoski ustne.

</doc>
<doc id="1874979" url="https://pl.wikipedia.org/wiki?curid=1874979" title="Swietła Dimitrowa">
Swietła Dimitrowa



</doc>
<doc id="1874982" url="https://pl.wikipedia.org/wiki?curid=1874982" title="Lili Susser">
Lili Susser

Lili Susser, właściwie Lili Cukier (ur. 19 marca 1927 w Łodzi, zm. 23 października 2019 w Colorado Springs) – polska Żydówka, łodzianka, przeżyła getto w Łodzi, Auschwitz swoje przeżycia opisała w książce „Przeżyłam Holocaust”.
Życiorys.
Lili Cukier urodziła się i mieszkała w Łodzi. Tu przeżyła beztroskie dzieciństwo, uczęszczała do szkoły powszechnej przy ul. Cegielnianej (obecnie ul. Stefana Jaracza) 26. Po wybuchu wojny, gdy Niemcy zajęli Łódź, przemianowaną wkrótce na Litzmannstadt, szkoły zamknięto, a żydowską ludność miasta dotknęły represje. Następnie Niemcy w najbiedniejszej, północnej dzielnicy miasta utworzyli getto dla Żydów, odizolowane, zamknięte 30 kwietnia 1940. Jako kilkunastoletnia dziewczynka, w marcu 1940 roku, została z rodzicami zamknięta w łódzkim getcie (Litzmannstadt Ghetto). Początkowo chodziła tam do szkoły, ale gdy szkoły zamknięto dzieci i młodzież zmuszono do ciężkiej pracy. Utworzono specjalne miejsca pracy: fabryczki, warsztaty, zwane resortami. Pracowała w resorcie rymarskim, papierniczym, kapeluszniczym, metalowym. Przeżyła łapanki, biedę, głód, choroby, także chorobę matki i niespodziewaną deportację ojca, buchaltera, pracującego w Biurze Meldunkowym Getta.
Przetrwała do likwidacji getta w sierpniu 1944 – razem z mamą zostały 22 sierpnia 1944 wywiezione ze stacji Radegast, a po trzech dniach dotarły do Auschwitz. Przeszła selekcję, uratowała się, ale jej matka trafiła do komory gazowej. Następnie została przeniesiona do obozu w Hamburgu, gdzie ciężko pracowała m.in. na budowie, a potem do obozu koncentracyjnego Bergen-Belsen.
Dotykało ją okrutne traktowanie ze strony hitlerowskich oprawców, ale czasem spotykała się z ludzkimi odruchami, życzliwym traktowaniem przez Niemców.
Po wyzwoleniu.
Wyzwolenia doczekała 15 kwietnia 1945 w obozie Bergen-Belsen w Niemczech.
Nie miała odwagi wrócić do Łodzi, gdzie już nie miała bliskich. Rok później – wciąż w Niemczech – wyszła za mąż, a w październiku 1947 urodził im się tam syn Herman. W 1949 wyemigrowała do USA, gdzie zamieszkała w stanie Colorado. W ostatnich latach kilkakrotnie odwiedzała rodzinne miasto wraz z synem i wnukami.
Książka biograficzna.
Swoje traumatyczne przeżycia opisała w książce wydanej najpierw w języku angielskim „Lili's Story. My Memory of the Holocaust”, a w 2009 w języku polskim „Przeżyłam Holocaust” staraniem Urzędu Miasta Łodzi i Wydawnictwa ZORA.
Upamiętnienie.
Lili Susser ma swoje drzewko (nr 421) w „Parku Ocalałych” w Łodzi. Była posiadaczką ekslibrisu wykonanego przez Józefa Golca z wykorzystaniem herbu Łodzi, gwiazdy Dawida, autobiograficznej książki i drutu kolczastego oraz ekslibrisu wykonanego przez Kazimierza Zbigniewa Łońskiego z podobnymi elementami.

</doc>
<doc id="1874983" url="https://pl.wikipedia.org/wiki?curid=1874983" title="Podział administracyjny Kościoła katolickiego w Demokratycznej Republice Konga">
Podział administracyjny Kościoła katolickiego w Demokratycznej Republice Konga

Podział administracyjny Kościoła katolickiego w Demokratycznej Republice Konga – w ramach Kościoła katolickiego w Demokratycznej Republice Konga funkcjonują obecnie sześć metropolii, w których skład wchodzi sześć archidiecezji i czterdzieści jeden diecezji. 
Jednostki administracyjne Kościoła katolickiego obrządku łacińskiego w Demokratycznej Republice Konga:

</doc>
<doc id="1874984" url="https://pl.wikipedia.org/wiki?curid=1874984" title="Region Stikine">
Region Stikine

Stikine – region w kanadyjskiej prowincji Kolumbia Brytyjska. W przeciwieństwie do dystryktów regionalnych nie posiada żadnego rządu regionalnego, jest za to rządzony bezpośrednio przez rząd prowincjonalny Kolumbii Brytyjskiej.
Stikine ma 629 mieszkańców. Język angielski jest językiem ojczystym dla 83,9%, niemiecki dla 4,8%, francuski dla 1,6%. holenderski dla 1,6% mieszkańców (2011).

</doc>
<doc id="1874986" url="https://pl.wikipedia.org/wiki?curid=1874986" title="Paulinenaue">
Paulinenaue

Paulinenaue – gmina w Niemczech w kraju związkowym Brandenburgia, w powiecie Havelland, wchodzi w skład urzędu Friesack.

</doc>
<doc id="1874988" url="https://pl.wikipedia.org/wiki?curid=1874988" title="Pessin">
Pessin

Pessin – gmina w Niemczech w kraju związkowym Brandenburgia, w powiecie Havelland, wchodzi w skład urzędu Friesack.

</doc>
<doc id="1874989" url="https://pl.wikipedia.org/wiki?curid=1874989" title="Leon Rappaport">
Leon Rappaport

Leon Rappaport (ur. ok. 1848, zm. 26 listopada 1909) – kupiec, właściciel dużej łódzkiej firmy spedycyjnej w XIX w. i pocz. XX w. Urodził się we wsi Granica w powiecie olkuskim, zmarł 26 listopada 1909 w wieku 61 lat w Łodzi. 
W Łodzi zamieszkał w 1875, gdzie założył firmę ekspedycyjną. Od 1884 prowadził wielkie składy towarowe i biuro ekspedycyjne przy ul. Południowej (Rewolucji 1905 r.) 10.
W 1904 przeniósł swój kantor i magazyn do nowego, specjalnie wybudowanego (w stylu secesji) budynku mieszkalno-biurowego (tzw. willi Leona Rappaporta). Firma posiadała oddziały w Warszawie i kilkunastu miejscowościach. 
Udzielał się w stowarzyszeniach finansowych i filantropijnych Łodzi. Pochowany na "nowym" cmentarzu żydowskim w Łodzi przy ul. Brackiej.

</doc>
<doc id="1874992" url="https://pl.wikipedia.org/wiki?curid=1874992" title="Wiesenaue">
Wiesenaue

Wiesenaue – gmina w Niemczech w kraju związkowym Brandenburgia, w powiecie Havelland, wchodzi w skład urzędu Friesack.

</doc>
<doc id="1874993" url="https://pl.wikipedia.org/wiki?curid=1874993" title="Pakiet oprogramowania">
Pakiet oprogramowania



</doc>
<doc id="1874995" url="https://pl.wikipedia.org/wiki?curid=1874995" title="Wioletta Kryza">
Wioletta Kryza

Wioletta Kryza (ur. 10 sierpnia 1968 w Zelowie) – polska lekkoatletka, specjalizująca się na długich dystansach. Zawodowa biegaczka włoskiej firmy FILA TEAM (1999–2005).
Kariera.
Wielokrotna medalistka mistrzostw kraju w biegach przełajowych i na stadionie w tym dwukrotna złota medalistka: Międzyzdroje 1998 (bieg przełajowy) oraz Wrocław 1999 (maraton). Pierwsza rekordzistka Polski w biegu na 3000 metrów z przeszkodami (Olsztyn 1998).
Absolwentka Uniwersytetu Warmińsko-Mazurskiego w Olsztynie.
W 2002 została zdyskwalifikowana na 2 lata za stosowanie niedozwolonych środków dopingowych. W lipcu 2012 ponownie została przyłapana na stosowaniu niedozwolonych środków, za co otrzymała 8 lat dyskwalifikacji.
Osiągnięcia.
Zwycięstwo w 28 Maratonach :

</doc>
<doc id="1874999" url="https://pl.wikipedia.org/wiki?curid=1874999" title="Retzow (gmina)">
Retzow (gmina)

Retzow – gmina w Niemczech w kraju związkowym Brandenburgia, w powiecie Havelland, wchodzi w skład urzędu Friesack.

</doc>
<doc id="1875001" url="https://pl.wikipedia.org/wiki?curid=1875001" title="Abram Perelman">
Abram Perelman

Abram Perelman (ur. 1888, zm. 19 lutego 1941) – polski nauczyciel, dyrektor szkoły średniej żydowskiej w Łodzi, działacz społeczny średniego szkolnictwa żydowskiego w Łodzi.
Po ukończeniu Szkoły Handlowej Zgromadzenia Kupców m. Warszawy, zwanej szkołą Rotwanda, złożył egzaminy eksternistyczne w gimnazjum w Puławach, a następnie studiował na wydziale matematyczno-fizycznym uniwersytetu w Petersburgu oraz w Petersburskim Instytucie Psychologii Eksperymentalnej.
Przez pewien czas był dyrektorem gimnazjum Towarzystwa „Chinuch” w Warszawie.
W 1916 objął stanowisko dyrektora I Gimnazjum Męskiego Towarzystwa Żydowskich Szkół Średnich w Łodzi. Dyrektorem i nauczycielem matematyki był do września 1939. Wykładał też fizykę w gimnazjum hebrajskim „Jabne”. Z urzędu pełnił obowiązki członka zarządu Towarzystwa Żydowskich Szkół Średnich w Łodzi. Publikował artykuły na tematy pedagogiczne i muzyczne. W latach 1917-1920 był komendantem Żydowskiego Związku Skautowego „Haszomer-Hacair” w Łodzi. W okresie międzywojennym był przewodniczącym warszawskiego kuratorium szkolnictwa hebrajskiego, kierował Żydowskim Seminarium Nauczycielskim dla nauczycieli nauk judaistycznych TŻSŚ, był prezesem Łódzkiego Żydowskiego Towarzystwa Muzycznego i Literackiego „Hazomir”, kierował Klubem Żydowskim, był sekretarzem pierwszego zarządu stowarzyszenia humanitarnego „Montefiore – B′nei B′rith” w Łodzi w 1926. Wchodził w skład zarządu Łódzkiego Towarzystwa Niesienia Pomocy Chorym „Linas Hacholim”. W getcie pełnił obowiązki komisarza „Linas Hacholim”.
Zmarł 19 lutego 1941 i został pochowany na „nowym” cmentarzu żydowskim w Łodzi przy ul. Brackiej.

</doc>
<doc id="1875002" url="https://pl.wikipedia.org/wiki?curid=1875002" title="Podział administracyjny Kościoła katolickiego w Kongu">
Podział administracyjny Kościoła katolickiego w Kongu

Podział administracyjny Kościoła katolickiego w Kongu – w ramach Kościoła katolickiego w Kongu funkcjonują trzy metropolie, w których skład wchodzi trzy archidiecezje i sześć diecezji.
Jednostki administracyjne Kościoła katolickiego obrządku łacińskiego w Kongu:

</doc>
<doc id="1875004" url="https://pl.wikipedia.org/wiki?curid=1875004" title="Parafia św. Aleksandra Newskiego w Wilnie">
Parafia św. Aleksandra Newskiego w Wilnie

Parafia św. Aleksandra Newskiego – parafia prawosławna w Wilnie działająca w latach 1898–1959. Po upadku ZSRR ponownie znajduje się w rejestrze wspólnot parafialnych dekanatu wileńskiego; w rzeczywistości wznowiła działalność 6 grudnia 2012. 
Historia parafii.
Parafia powstała w 1898 z inicjatywy wileńskiego Bractwa Świętego Ducha, które również ufundowało cerkiew parafialną. Do 1915 działała przy niej dwuletnia szkoła dla chłopców i roczna dla dziewcząt. Od 1923 posiadała świątynię pomocniczą – cerkiew św. Eufrozyny Połockiej w Wilnie, na cmentarzu prawosławnym. 
W 1937 władze polskie zezwoliły na przejęcie budynku cerkwi św. Aleksandra Newskiego razem z dawnymi zabudowaniami szkoły na potrzeby żeńskiego monasteru św. Marii Magdaleny. Pojawienie się zakonnic w tym miejscu nie oznaczało likwidacji parafii. Dodatkowo mniszki, wspierane finansowo przez wiernych, dokonały szeregu remontów w zabudowaniach, urządziły sad i ogród. 
12 czerwca 1959 władze radzieckie usunęły cerkiew św. Aleksandra Newskiego z rejestru czynnych obiektów sakralnych, co – mimo protestów parafian – oznaczało likwidację placówki duszpasterskiej, zrealizowaną ostatecznie w roku następnym. Eparchia wileńska i litewska odzyskała obiekty parafialne po 1990. Mimo ponownej rejestracji parafii nie prowadziła ona działalności ze względu na bardzo zły stan techniczny świątyni. Po generalnym remoncie cerkwi parafia zaczęła funkcjonować (6 grudnia 2012).

</doc>
<doc id="1875005" url="https://pl.wikipedia.org/wiki?curid=1875005" title="Retzow">
Retzow

Niemcy.
1 gmina:
2 dzielnice miast:

</doc>
<doc id="1875006" url="https://pl.wikipedia.org/wiki?curid=1875006" title="Nanaimo (dystrykt regionalny)">
Nanaimo (dystrykt regionalny)

Nanaimo – dystrykt regionalny w kanadyjskiej prowincji Kolumbia Brytyjska. Siedziba władz znajduje się w mieście Nanaimo.
Nanaimo ma 146 574 mieszkańców. Język angielski jest językiem ojczystym dla 89,9%, niemiecki dla 1,7%, francuski dla 1,5% mieszkańców (2011).

</doc>
<doc id="1875008" url="https://pl.wikipedia.org/wiki?curid=1875008" title="Johnny Appleseed">
Johnny Appleseed

John Chapman (ur. 26 września 1774 – zm. 18 marca 1845) – bardziej znany jako Johnny Appleseed, amerykański misjonarz, pionier szkółkarstwa, znany z wprowadzenia jabłoni na terytorium stanów Ohio, Indiana, i Illinois. Stał się jedną ze znaczących postaci w folklorze amerykańskim.

</doc>
<doc id="1875009" url="https://pl.wikipedia.org/wiki?curid=1875009" title="Kitimat-Stikine">
Kitimat-Stikine

Kitimat-Stikine – dystrykt regionalny w kanadyjskiej prowincji Kolumbia Brytyjska. Siedziba władz znajduje się w mieście Terrace.
Kitimat-Stikine ma 37 361 mieszkańców. Język angielski jest językiem ojczystym dla 85,4%, portugalski dla 2,6%, francuski dla 2,0%, niemiecki dla 1,8% mieszkańców (2011).

</doc>
<doc id="1875012" url="https://pl.wikipedia.org/wiki?curid=1875012" title="3 Brygada Zmechanizowana">
3 Brygada Zmechanizowana

3 Brygada Zmechanizowana Legionów im. Romualda Traugutta (3 BZ) – dawna brygada zmechanizowana Sił Zbrojnych RP.
Formowanie i zmiany organizacyjne.
Sformowana w 1995, w garnizonach Lublin i Chełm na bazie zalążków 3 Dywizji Zmechanizowanej odtwarzanej w oparciu o 3 Bazę Materiałowo-Techniczną.
Brygadę włączono w skład Krakowskiego Okręgu Wojskowego.
W 2000 brygada weszła w skład 1 Dywizji Zmechanizowanej.
W 2002 roku przeprowadzono restrukturyzacje brygady rozwiązując część pododdziałów. W 2008 w skład brygady włączono 3 batalion zmechanizowany, utworzony w oparciu o rozformowaną 3 Brygadę Obrony Terytorialnej, stacjonujący w Zamościu. W 2011 roku brygadę rozwiązano.
Uzbrojenie.
Na uzbrojeniu brygady znajdowały się: bojowe wozy piechoty BWP-1, czołgi średnie T-72A, rozpoznawcze samochody opancerzone BRDM-2, haubice samobieżne 2S1 Goździk i armaty przeciwlotnicze ZU-23-2

</doc>
<doc id="1875013" url="https://pl.wikipedia.org/wiki?curid=1875013" title="Märkisch Luch">
Märkisch Luch

Märkisch Luch – gmina w Niemczech w kraju związkowym Brandenburgia, w powiecie Havelland, wchodzi w skład urzędu Nennhausen.

</doc>
<doc id="1875014" url="https://pl.wikipedia.org/wiki?curid=1875014" title="Maerkisch Luch">
Maerkisch Luch



</doc>
<doc id="1875016" url="https://pl.wikipedia.org/wiki?curid=1875016" title="OGC">
OGC



</doc>
<doc id="1875017" url="https://pl.wikipedia.org/wiki?curid=1875017" title="Kotzen (gmina)">
Kotzen (gmina)

Kotzen – gmina w Niemczech w kraju związkowym Brandenburgia, w powiecie Havelland, wchodzi w skład urzędu Nennhausen.
W skład gminy wchodzą trzy dzielnice:
oraz Rhinsmühlen.
Współpraca.
Dzielnica Landin współpracuje z gminą Sommerland w Szlezwiku-Holsztynie

</doc>
<doc id="1875020" url="https://pl.wikipedia.org/wiki?curid=1875020" title="Podział administracyjny Kościoła katolickiego w Gabonie">
Podział administracyjny Kościoła katolickiego w Gabonie

Podział administracyjny Kościoła katolickiego w Gabonie – w ramach Kościoła katolickiego w Gabonie funkcjonują obecnie jedna metropolia, w której skład wchodzi jedna archidiecezja i cztery diecezje. Ponadto istnieje też wikariat apostolski, podległy bezpośrednio do Rzymu. 
Jednostki administracyjne Kościoła katolickiego obrządku łacińskiego w Gabonie:

</doc>
<doc id="1875021" url="https://pl.wikipedia.org/wiki?curid=1875021" title="Kotzen">
Kotzen

Niemcy.
1 gmina:
1 góra:

</doc>
<doc id="1875022" url="https://pl.wikipedia.org/wiki?curid=1875022" title="Iso">
Iso



</doc>
<doc id="1875025" url="https://pl.wikipedia.org/wiki?curid=1875025" title="Nennhausen">
Nennhausen

Nennhausen – miejscowość i gmina w Niemczech w kraju związkowym Brandenburgia, w powiecie Havelland, siedziba urzędu Nennhausen.

</doc>
<doc id="1875026" url="https://pl.wikipedia.org/wiki?curid=1875026" title="Lacrymaria">
Lacrymaria

Lacrymaria Pat. (kruchawica) – rodzaj grzybów należący do rodziny kruchaweczkowatych ("Psathyrellaceae").
Systematyka i nazewnictwo.
Pozycja w klasyfikacji według Index Fungorum: "Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską podał Władysław Wojewoda w 2003 r. W polskim piśmiennictwie mykologicznym gatunki należące do tego rodzaju opisywane były też jako bedłka, maślanka, kruchaweczka.
Synonimy naukowe: "Cortiniopsis" J. Schröt., "Glyptospora" Fayod. Rodzaj ten wcześniej klasyfikowany był do rodziny czernidłakowatych ("Coprinaceae").
Charakterystyka.
Saprotrofy. Są to małej lub średniej wielkości grzyby kapeluszowe o hymenoforze blaszkowym, rosnące na ziemi lub drewnie, zazwyczaj kępkami lub gromadnie. Kapelusz brązowy lub szary, blaszki początkowo jasnoszare, potem fioletowoczarne. Zwykle wydzielają krople cieczy, na których znajdują się przyklejone zarodniki. Trzon cienki i wysmukły, kruchy i bez pierścienia, u starszych okazów pusty. Wysyp zarodników czarnobrązowy do czarnego.

</doc>
<doc id="1875027" url="https://pl.wikipedia.org/wiki?curid=1875027" title="Sylvie Daigle">
Sylvie Daigle

Sylvie Daigle (ur. 1 grudnia 1962) – kanadyjska łyżwiarka szybka, startująca również w short tracku. Dwukrotna medalistka olimpijska, wielokrotna mistrzyni świata w wieloboju i sztafecie.
Jako panczenistka nie odnosiła wielkich sukcesów, choć brała w tej roli w dwóch igrzyskach (IO 80, IO 84). Za to w short tracku była medalistką olimpijską i mistrzostw świata (tytuły mistrzyni globu w wieloboju w 1979, 1983, 1988, 1989 i 1990). Już w Calgary stawała na podium, jednak w 1988 short track był jedynie dyscypliną pokazową, oficjalnie debiutował cztery lata później. Daigle była chorążym kanadyjskiej ekipy, a wspólnie z koleżankami triumfowała w sztafecie. Dwa lata później Kanadyjki zajęły drugie miejsce.

</doc>
<doc id="1875028" url="https://pl.wikipedia.org/wiki?curid=1875028" title="Stechow-Ferchesar">
Stechow-Ferchesar

Stechow-Ferchesar – gmina w Niemczech w kraju związkowym Brandenburgia, w powiecie Havelland, wchodzi w skład urzędu Nennhausen.

</doc>
<doc id="1875030" url="https://pl.wikipedia.org/wiki?curid=1875030" title="Polska Grupa Energetyczna S.A.">
Polska Grupa Energetyczna S.A.



</doc>
<doc id="1875031" url="https://pl.wikipedia.org/wiki?curid=1875031" title="Slimane Raho">
Slimane Raho

Slimane Raho (ur. 20 października 1975 w Oranie) – algierski piłkarz grający na pozycji obrońcy.
Kariera klubowa.
Raho pochodzi z miasta Oran. Karierę piłkarską rozpoczął w klubie ASM Oran. W 1992 roku zadebiutował w jego barwach w pierwszej lidze algierskiej i grał w nim do 1996 roku. Wtedy też odszedł do innego klubu z Oranu, MC Oran, a na początku 1998 roku wrócił do ASM Oran, w którym spędził pół roku.
Latem 1998 roku Raho został piłkarzem Jeunesse Sportive de Kabylie. W 2000 roku osiągnął z tym klubem pierwszy sukces w karierze, gdy wygrał Puchar Konfederacji (1:1, 0:0 w finale z Ismaily SC). W 2001 i 2002 roku także zwyciężył z JS Kabylie w tym pucharze (odpowiednio w finałach 1:2, 1:0 z Étoile Sportive du Sahel i 4:0, 0:1 z Tonnerre Jaunde). W 2002 roku został też wicemistrzem Algierii, a w 2004 roku wywalczył swoje pierwsze mistrzostwo kraju. W 2005 roku został po raz drugi wicemistrzem ligi, a w 2006 – mistrzem.
Latem 2006 po 8 latach gry w JS Kabylie Raho zmienił klub i odszedł do innego pierwszoligowca, ES Sétif. W latach 2007 i 2008 dwukrotnie z rzędu zwyciężył z nim w Arabskiej Lidze Mistrzów. W 2007 roku wygrał z nim mistrzostwo Algierii, podobnie jak w 2009. W 2010 zdobył Puchar Algierii. W latach 2011–2016 grał w Olympique Noisy-le-Sec.
Kariera reprezentacyjna.
W reprezentacji Algierii Raho zadebiutował 14 sierpnia 1998 roku w wygranym 3:0 spotkaniu eliminacji do Pucharu Narodów Afryki 2000 z Libią. W 2002 roku został powołany do kadry Algierii na Puchar Narodów Afryki 2002, a w 2004 roku na Puchar Narodów Afryki 2004, na którym dotarł z Algierią do ćwierćfinału. W 2009 roku wywalczył z nią awans na Mistrzostwa Świata w RPA, a w 2010 roku znalazł się w kadrze na Puchar Narodów Afryki 2010.

</doc>
<doc id="1875032" url="https://pl.wikipedia.org/wiki?curid=1875032" title="Acila castrensis">
Acila castrensis

Acila castrensis – gatunek małża należącego do podgromady pierwoskrzelnych.
Jeden z największych małży rodziny Nuculidae. Muszla wielkości około 1,3 cm, niektóre okazy mogą być większe. Na zewnętrznej powierzchni muszli charakterystyczne prążki układające się promieniście. Muszla koloru brązowego.
Żyją w piaszczystym mule w umiarkowanie głębokich wodach. Są rozdzielnopłciowe, bez zaznaczonych różnic płciowych w budowie muszli. Odżywiają się planktonem oraz detrytusem.
Występuje w Pacyfiku – od Kamczatki przez Morze Beringa i wzdłuż zachodnich wybrzeży Ameryki Północnej – od Alaski do północno-zachodniego Meksyku (Kalifornia Dolna Południowa).

</doc>
<doc id="1875033" url="https://pl.wikipedia.org/wiki?curid=1875033" title="Tauron Polska Energia S.A.">
Tauron Polska Energia S.A.



</doc>
<doc id="1875034" url="https://pl.wikipedia.org/wiki?curid=1875034" title="Elektrim S.A.">
Elektrim S.A.



</doc>
<doc id="1875036" url="https://pl.wikipedia.org/wiki?curid=1875036" title="Komory serca">
Komory serca



</doc>
<doc id="1875037" url="https://pl.wikipedia.org/wiki?curid=1875037" title="FK Teleoptik">
FK Teleoptik

FK Teleoptik Belgrad (serb: ФК Телеоптик) – serbski klub piłkarski z Belgradu, utworzony w roku 1952. Obecnie występuje w serbskiej Srpska Liga Beograd.

</doc>
<doc id="1875039" url="https://pl.wikipedia.org/wiki?curid=1875039" title="Zamojska Korporacja Energetyczna SA">
Zamojska Korporacja Energetyczna SA



</doc>
<doc id="1875041" url="https://pl.wikipedia.org/wiki?curid=1875041" title="Koncern Energetyczny ENERGA SA">
Koncern Energetyczny ENERGA SA



</doc>
<doc id="1875042" url="https://pl.wikipedia.org/wiki?curid=1875042" title="Biegi narciarskie na Zimowych Igrzyskach Olimpijskich 1992">
Biegi narciarskie na Zimowych Igrzyskach Olimpijskich 1992

Konkurencje biegów narciarskich podczas Zimowych Igrzysk Olimpijskich w 1992 roku zostały przeprowadzone w dniach 9 - 22 lutego 1992 w miejscowości Les Saisies, oddalonej o 30 km na północ od głównego miasta igrzysk - Albertville. W ramach igrzysk zawodniczki i zawodnicy walczyli w pięciu konkurencjach – łącznie rozdanych zostało zatem dziesięć kompletów medali. Były to pierwsze igrzyska, na których rozegrano biegi łączone (pościgowe). O medale igrzysk olimpijskich biegacze narciarscy rywalizowali po raz szesnasty, a biegaczki po raz jedenasty w historii.
Kobiety.
Bieg na 15 km.
Data: 9.02.1992
Bieg na 5 km.
Data: 13.02.1992
Bieg łączony.
Data: 13.-15.02.1992
Sztafeta 4 x 5 km.
Data: 17.02.1992
Bieg na 30 km.
Data: 21.02.1992
Mężczyźni.
Bieg na 30 km.
Data: 10.02.1992
Bieg 10 km.
Data: 13.02.1992
Bieg łączony.
Data: 13.-15.02.1992
Sztafeta 4 x 10 km.
Data: 18.02.1992
Bieg na 50 km.
Data: 22.02.1992

</doc>
<doc id="1875045" url="https://pl.wikipedia.org/wiki?curid=1875045" title="Großderschau">
Großderschau

Großderschau – gmina w Niemczech w kraju związkowym Brandenburgia, w powiecie Havelland, wchodzi w skład urzędu Rhinow.

</doc>
<doc id="1875046" url="https://pl.wikipedia.org/wiki?curid=1875046" title="Grossderschau">
Grossderschau



</doc>
<doc id="1875047" url="https://pl.wikipedia.org/wiki?curid=1875047" title="Jacky Duguépéroux">
Jacky Duguépéroux

Jacky Duguépéroux (ur. 2 stycznia 1948) – francuski trener i piłkarz. Od 2014 roku pracuje w RC Strasbourg.

</doc>
<doc id="1875049" url="https://pl.wikipedia.org/wiki?curid=1875049" title="Lalonde">
Lalonde



</doc>
<doc id="1875050" url="https://pl.wikipedia.org/wiki?curid=1875050" title="Havelaue">
Havelaue

Havelaue – gmina w Niemczech w kraju związkowym Brandenburgia, w powiecie Havelland, wchodzi w skład urzędu Rhinow.
Dzielnice:
Współpraca.
Dzielnica Strohdehne współpracuje z gminą Elsdorf-Westermühlen, w Szlezwiku-Holsztynie

</doc>
<doc id="1875051" url="https://pl.wikipedia.org/wiki?curid=1875051" title="Zespół Elektrowni Wodnych Dychów S.A.">
Zespół Elektrowni Wodnych Dychów S.A.



</doc>
<doc id="1875054" url="https://pl.wikipedia.org/wiki?curid=1875054" title="Scanclimber Sp. z o.o.">
Scanclimber Sp. z o.o.



</doc>
<doc id="1875056" url="https://pl.wikipedia.org/wiki?curid=1875056" title="Kleßen-Görne">
Kleßen-Görne

Kleßen-Görne – gmina w Niemczech w kraju związkowym Brandenburgia, w powiecie Havelland, wchodzi w skład urzędu Rhinow.

</doc>
<doc id="1875057" url="https://pl.wikipedia.org/wiki?curid=1875057" title="Klessen-Goerne">
Klessen-Goerne



</doc>
<doc id="1875058" url="https://pl.wikipedia.org/wiki?curid=1875058" title="Can-Pack S.A.">
Can-Pack S.A.



</doc>
<doc id="1875059" url="https://pl.wikipedia.org/wiki?curid=1875059" title="Park Narodowy Wijdefjorden">
Park Narodowy Wijdefjorden

Park Narodowy Wijdefjorden (nor. "Indre Wijdefjorden nasjonalpark") – park narodowy znajdujący się w północnej części wyspy Spitsbergen, w archipelagu Svalbard należącym do Norwegii, położonego na Morzu Arktycznym. Park został utworzony w 2003 roku, natomiast pełnoprawnie stał się nim przez ustanowiony dekret królewski 9 września 2005 roku. W skład parku narodowego wchodzi: część wewnętrzna najdłuższego fiordu "Spitsbergenu" fiord Wijdefjorden wraz z terenami przyległymi, głównie plażami, lodowcami i górami. Łączna powierzchnia parku wynosi około 1127 km², z czego obszar lądowy obejmuje 745 km ², a obszar morski 382 km ².
Głównym celem parku jest zapewnienie ochrony roślinności stepowej z wieloma rzadkimi gatunkami roślin. Niektóre z nich zostały odkryte tylko na "Spitsbergenie", inne nie mają innych siedlisk w Europie. Innym ważnym celem parku jest zachowanie jak najbardziej niezmienionego przez człowieka arktycznego krajobrazu obszaru chronionego.
Fiord "Wijdefjorden" różni się znacząco on od innych fiordów w zachodniej części "Spitsbergenu" ponieważ ma on ujście do kierunku północnego i wody jego są znacząco zimniejsze, a więc roślinny i zwierzęta mają zupełnie inne warunki klimatyczne niż inne fiordy na "Spitsbergenie". Cały park narodowy znajduje się pod ścisłą ochroną, a ruch po parku ograniczono do całkowitego minimum, przy czym w Zimie ruch po parku może się odbywac za pomocą skuterów śnieżnych, park dzieli zaledwie 9,1 kilometra od pobliskiego Parku Narodowego Isfjorden.

</doc>
<doc id="1875060" url="https://pl.wikipedia.org/wiki?curid=1875060" title="Metalurgia S.A">
Metalurgia S.A



</doc>
<doc id="1875063" url="https://pl.wikipedia.org/wiki?curid=1875063" title="Wolfgang Fahrian">
Wolfgang Fahrian

Wolfgang Fahrian (ur. 31 maja 1941 w Blausteinie, zm. 13 kwietnia 2022) – były niemiecki piłkarz występujący na pozycji bramkarza.
Kariera klubowa.
Fahrian jako junior grał w klubach TuS Klingenstein oraz TSG Ulm 1846. W 1960 roku został włączony do pierwszej drużyny TSG Ulm 1846. W 1964 roku przeszedł do Herthy Berlin. W Bundeslidze zadebiutował 22 sierpnia 1964 w wygranym 3:2 meczu z 1. FC Köln. W 1965 roku spadł z klubem do Stadtligi Berlin.
W 1966 roku został graczem pierwszoligowego TSV 1860 Monachium. Pierwszy ligowy mecz zaliczył tam 10 września 1966 przeciwko MSV Duisburg (3:3). W 1967 roku odszedł do grającej w Regionallidze West Fortuny Düsseldorf. W 1969 roku trafił do Fortuny Kolonia. W 1973 roku awansował z zespołem do Bundesligi. W 1974 roku spadł z nim do 2. Bundesligi. W 1976 roku zakończył karierę.
Kariera reprezentacyjna.
W reprezentacji RFN Fahrian zadebiutował 11 kwietnia 1962 w wygranym 3:0 towarzyskim meczu z Urugwajem. W tym samym roku został powołany do kadry na mistrzostwa świata. Zagrał na nich we wszystkich meczach swojej drużyny - z Włochami (0:0), Szwajcarią (2:1), Chile (2:0) oraz Jugosławią (0:1). Tamten turniej Niemcy zakończyli na ćwierćfinale. Po raz ostatni w kadrze Fahrian zagrał 29 kwietnia 1964 w przegranym 3:4 towarzyskim spotkaniu z Czechosłowacją. W latach 1962–1964 w drużynie narodowej rozegrał w sumie 10 spotkań.

</doc>
<doc id="1875065" url="https://pl.wikipedia.org/wiki?curid=1875065" title="Ro15-4513">
Ro15-4513

Ro15-4513 – organiczny związek chemiczny z grupy benzodiazepin. Nie wykazuje właściwości anksjolitycznych, blokuje miejsce wiązania etanolu na receptorze GABA, cofając w ten sposób narkotyczne działanie alkoholu etylowego. Ze względu na liczne efekty uboczne i krótki okres półtrwania w organizmie nie został wprowadzony na rynek.

</doc>
<doc id="1875066" url="https://pl.wikipedia.org/wiki?curid=1875066" title="15 Brygada Zmechanizowana">
15 Brygada Zmechanizowana

15 Giżycka Brygada Zmechanizowana im. Zawiszy Czarnego (15 BZ) – brygada zmechanizowana Sił Zbrojnych RP.
Formowanie i zmiany organizacyjne.
15 Brygada Zmechanizowana została sformowana w 1994 roku, w garnizonie Giżycko, na bazie 2 Pułku Zmechanizowanego ze składu 1 Warszawskiej Dywizji Zmechanizowanej. Brygadę włączono do 15 Warmińsko-Mazurskiej Dywizji Zmechanizowanej im. Króla Władysława Jagiełły.
W 2000 roku brygada weszła w skład 1 Dywizji Zmechanizowanej im. T. Kościuszki.
Po rozformowaniu 4 Suwalskiej Brygady Kawalerii Pancernej im. gen. bryg. Zygmunta Podhorskiego 15 BZ przejęła, w 2001 roku kompleks koszarowy w Orzyszu.
W 2001 roku podporządkowano ją bezpośrednio dowódcy 1 Korpusu Zmechanizowanego w Bydgoszczy.
W 2004 roku brygadę włączono w skład 16 Pomorskiej Dywizji Zmechanizowanej im. Króla Kazimierza Jagiellończyka.
22 marca 2011 roku dowódcy brygady został podporządkowany 15 Mazurski Batalion Saperów w Orzyszu.
Tradycje.
Na podstawie decyzji Ministra Obrony Narodowej nr 101/MON z dnia 14 lipca 1995 roku brygada przejęła dziedzictwo tradycji:
Na podstawie decyzji Ministra Obrony Narodowej nr 6/MON z dnia 8 stycznia 2007 roku 2 batalion zmechanizowany dziedziczy tradycje:
Po rozformowaniu 4 Suwalskiej Brygady Kawalerii Pancernej brygada przejęła tradycje i dziedzictwo kolejnych jednostek:
20 maja 2014 roku 1 batalion zmechanizowany przejął dziedzictwo tradycji 3 Pułku Szwoleżerów Mazowieckich im. pułkownika Jana Kozietulskiego i otrzymał nazwę wyróżniającą „Szwoleżerów Mazowieckich”.
Decyzją Nr 85/MON z dnia 12 kwietnia 2016 roku zostały wprowadzone proporce rozpoznawcze dowódców oraz proporczyki na berety żołnierzy pododdziałów 15 Giżyckiej Brygady Zmechanizowanej.
Uzbrojenie.
Na uzbrojeniu brygady znajdują się: bojowe wozy piechoty BWP-1, czołgi podstawowe PT-91 Twardy, rozpoznawcze samochody opancerzone BRDM-2, haubice samobieżne 2S1 Goździk, moździerze samobieżne Rak, armaty przeciwlotnicze ZU-23-2 i SPZR Poprad. Ponadto brygada jako środków transportowych używa rodziny pojazdów ciężarowych Star oraz samochodów terenowo-osobowych Honker. Podczas szkoleń przed misją PKW Afganistan, poddziały używają także pojazdów wysokiej mobilności typu HMMWV.

</doc>
<doc id="1875067" url="https://pl.wikipedia.org/wiki?curid=1875067" title="Zvonko Varga">
Zvonko Varga

Zvonko Varga, cyr. Звонко Варга (ur. 27 listopada 1959 w Crvence) – serbski piłkarz występujący na pozycji napastnika. Większość swojej kariery spędził w belgijskim klubie RFC de Liège, którego był trenerem po zakończeniu kariery.
W swojej karierze trenerskiej prowadził również kluby serbskie: OFK Beograd oraz FK Rad. W sezonie 2010–2011 trenował pierwszoligowy Teleoptik Belgrad.

</doc>
<doc id="1875069" url="https://pl.wikipedia.org/wiki?curid=1875069" title="Pudliszki S.A.">
Pudliszki S.A.



</doc>
<doc id="1875071" url="https://pl.wikipedia.org/wiki?curid=1875071" title="Strauss Cafe Poland Sp. z o.o.">
Strauss Cafe Poland Sp. z o.o.



</doc>
<doc id="1875073" url="https://pl.wikipedia.org/wiki?curid=1875073" title="Jadwiga Pierzchalanka">
Jadwiga Pierzchalanka

Jadwiga Pierzchalanka, zwana "Orlicą" (ur. 26 lutego 1905 we Lwowie, zm. 25 sierpnia 1980 w Nowym Targu) – polska taterniczka, grotołaz, narciarka wysokogórska, fotograf górski i kuzynka innego taternika Jerzego Pierzchały.
W latach 1923–1926 studiowała w Państwowej Szkole Przemysłu na Wydziale Przemysłu Artystycznego we Lwowie, studiów tych nie ukończyła. W latach 1923–1932 z powodów zdrowotnych zamieszkiwała w domu „Orlica” (stąd jej pseudonim) w Zakopanem. Taternictwo zaczęła uprawiać w 1933 roku w towarzystwie swojego kuzyna Jerzego. W latach 1934–1950 wspinała się z różnymi osobami, często zupełnie jej nieznanymi. Taka taternicka praktyka była związana z jej zamiłowaniem do wprowadzania innych w Tatry. Z powodów zdrowotnych w latach 1951–1967 zrezygnowała z dalszej wspinaczki i chodziła po Tatrach jako turystka. Po roku 1967 przeniosła się do położonego niżej Nowego Targu, gdzie chodziła już jedynie po Beskidach – powodem tego były ciągłe kłopoty ze zdrowiem. W czasie chodzenia po Tatrach dużo fotografowała – jej zdjęcia reprodukowane były w kilku czasopismach wspinaczkowych m.in. w „Taterniku”. Pochowana na Nowym Cmentarzu przy ulicy Nowotarskiej w Zakopanem (kw. J-18-2).

</doc>
<doc id="1875074" url="https://pl.wikipedia.org/wiki?curid=1875074" title="Michal Vičan">
Michal Vičan

Michal Vičan (ur. 26 marca 1925, zm. 27 stycznia 1986) był czechosłowackim piłkarzem i trenerem. W 1969 roku prowadząc Slovan Bratysława pokonał FC Barcelonę i zdobył Puchar Zdobywców Pucharów.
Jako piłkarz w latach 1947 i 1952 rozegrał 10 spotkań w reprezentacji Czechosłowacji.
Jako trener w 1974 r. zdobył mistrzostwo i puchar Polski z Ruchem Chorzów

</doc>
<doc id="1875076" url="https://pl.wikipedia.org/wiki?curid=1875076" title="Limoz Dizdari">
Limoz Dizdari

Limoz Dizdari, także Limos Dizdari (ur. 7 lutego 1942 w wiosce Rusan k. Delviny) – albański muzyk, kompozytor i polityk.
Życiorys.
W 1961 ukończył naukę w liceum artystycznym Jordan Misja (klasa oboju) i rozpoczął studia w Konserwatorium Państwowym w Tiranie (w klasie kompozycji pod kierunkiem Çeska Zadei). W tym czasie grał na oboju i fortepianie. Po ukończeniu studiów w 1966 podjął pracę redaktora w Radiu Tirana, a następnie dyrektora muzycznego w domu kultury w Sarandzie. Od 1968 zajmował się komponowaniem muzyki do filmów fabularnych, dokumentalnych i animowanych. W roku 1974 objął stanowisko redaktora muzycznego w Studiu Filmowym Nowa Albania. W latach 1988–1991 pełnił funkcję dyrektora artystycznego Ludowego Zespołu Pieśni i Tańca. W latach 2000-2005 stał na czele Związku Pisarzy i Artystów Albanii.
W wyborach parlamentarnych w 1997 zdobył mandat deputowanego do parlamentu, jako przedstawiciel Socjalistycznej Partii Albanii. W parlamencie przewodniczył komisji kultury i edukacji. W późniejszym okresie związał się z Socjalistycznym Ruchem Integracji, awansując do władz krajowych partii.
W jego dorobku kompozytorskim znajdują się pieśni, sonaty i romanse, a także utwory sceniczne (w tym balet "Peshkatarët" – Rybacy). W 2006 ukazała się płyta CD z dziełami L. Dizdariego, w wykonaniu czołówki albańskich śpiewaków operowych. Za swoją działalność otrzymał od władz Albanii tytuł "Artysty Ludu" (alb. "Artist i Popullit").
Córka Dizdariego, Alda jest znaną w Albanii skrzypaczką.

</doc>
<doc id="1875078" url="https://pl.wikipedia.org/wiki?curid=1875078" title="Tymbark S.A.">
Tymbark S.A.



</doc>
<doc id="1875080" url="https://pl.wikipedia.org/wiki?curid=1875080" title="Zakłady Tłuszczowe Bielmar sp. z o.o.">
Zakłady Tłuszczowe Bielmar sp. z o.o.



</doc>
<doc id="1875081" url="https://pl.wikipedia.org/wiki?curid=1875081" title="Van Pur S.A.">
Van Pur S.A.



</doc>
<doc id="1875083" url="https://pl.wikipedia.org/wiki?curid=1875083" title="Grupa Żywiec SA">
Grupa Żywiec SA



</doc>
<doc id="1875085" url="https://pl.wikipedia.org/wiki?curid=1875085" title="Krajan Browary Kujawsko-Pomorskie sp. z o.o.">
Krajan Browary Kujawsko-Pomorskie sp. z o.o.



</doc>
<doc id="1875087" url="https://pl.wikipedia.org/wiki?curid=1875087" title="Browar Okocim SA">
Browar Okocim SA



</doc>
<doc id="1875088" url="https://pl.wikipedia.org/wiki?curid=1875088" title="Batgirl">
Batgirl

Batgirl – pseudonim kilku żeńskich bohaterek występujących w komiksach o Batmanie, a także posiadających własne serie.
Historia.
Pierwszą Batgirl była Barbara Gordon, przybrana córka komisarza Gordona. Została ona jednak postrzelona przez Jokera i przykuta trwale do wózka inwalidzkiego. Tożsamość bohaterki na pewien czas przejęła Helena Bertinelli. Kolejną, trzecią już Batgirl była Cassandra Cain. Młoda bohaterka, po zniknięciu Bruce'a Wayne'a podczas wydarzeń komiksu "Final Crisis", oddała swoją rolę przyjaciółce Stephanie Brown (znanej wcześniej jako Spoiler).
Moce i zdolności.
Podobnie jak Batman, Batgirl nie posiadała żadnych nadnaturalnych umiejętności.

</doc>
<doc id="1875091" url="https://pl.wikipedia.org/wiki?curid=1875091" title="Bosman Browar Szczecin SA">
Bosman Browar Szczecin SA



</doc>
<doc id="1875092" url="https://pl.wikipedia.org/wiki?curid=1875092" title="Riddler">
Riddler



</doc>
<doc id="1875093" url="https://pl.wikipedia.org/wiki?curid=1875093" title="ETOS S.A.">
ETOS S.A.



</doc>
<doc id="1875095" url="https://pl.wikipedia.org/wiki?curid=1875095" title="Abdelkader Laïfaoui">
Abdelkader Laïfaoui

Abdelkader Laïfaoui (ur. 9 lipca 1981 w Hussein Dey) – algierski piłkarz grający na pozycji obrońcy.
Kariera klubowa.
Karierę piłkarską Laïfaoui rozpoczął w klubie OMR El Annasser. W 1999 roku zadebiutował w jego barwach w drugiej lidze algierskiej i grał w nim do 2003 roku. Wtedy też odszedł do pierwszoligowego NA Hussein Dey. Piłkarzem Hussein Dey był do 2005 roku i wtedy też odszedł do CR Belouizdad. Z kolei w 2007 roku ponownie zmienił klub i przeszedł do innego pierwszoligowca, ES Sétif. W latach 2007 i 2008 dwukrotnie z rzędu zwyciężył z nim w Arabskiej Lidze Mistrzów. W 2009 roku wygrał z nim mistrzostwo Algierii, a w 2010 zdobył Puchar Algierii.
W 2011 roku przeszedł do USM Algier. W sezonie 2012/2013 zdobył z nim krajowy puchar, a w sezonie 2013/2014 został mistrzem Algierii. W latach 2015–2018 grał w USM Blida, w którym zakończył karierę.
Kariera reprezentacyjna.
W reprezentacji Algierii Laïfaoui zadebiutował 17 sierpnia 2004 roku w zremisowanym 2:2 towarzyskim spotkaniu z Burkiną Faso. W 2009 roku wywalczył z Algierią awans na Mistrzostwa Świata w RPA, a w 2010 roku znalazł się w kadrze na Puchar Narodów Afryki 2010.

</doc>
<doc id="1875096" url="https://pl.wikipedia.org/wiki?curid=1875096" title="Rosa Schapire">
Rosa Schapire

Rosa Schapire (ur. 9 września 1874 w Brodach, zm. 1 lutego 1954 w Londynie) – niemiecka historyczka kultury i kolekcjonerka dzieł sztuki.
Urodziła się w Brodach w zamożnej zasymilowanej rodzinie żydowskiej, jako jedna z pięciu sióstr. Od dzieciństwa władała językiem polskim, niemieckim i francuskim. Jej młodsza siostra, Anna Schapire-Neurath, pisarka, wyszła za mąż za austriackiego ekonomistę i filozofa Otto Neuratha.
Rosa Schapire studiowała historię sztuki na uniwersytetach w Zurychu, Lipsku, Berlinie i Heidelbergu. Studia zakończyła dyplomem w roku 1904 w Heidelbergu.
W roku 1897 opublikowała w miesięczniku „Sozialistische Monatshefte” artykuł "Ein Wort zur Frauenemanzipation" („Słowo o emancypacji kobiet”). 
W roku 1905 zamieszkała w Hamburgu. Przetłumaczyła z języka francuskiego na niemiecki dzieła Honoré de Balzaca i Emila Zoli oraz z języka polskiego prace Kazimierza Chłędowskiego "Dwór w Ferrarze" (1907) i "Rokoko we Włoszech" (1914).
Za poradą hamburskiego kolekcjonera sztuki Gustava Schieflera zainteresowała się drezdeńskim ugrupowaniem artystycznym „Die Brücke” i w roku 1907 została nieaktywnym członkiem tego ugrupowania. Jej nazwisko znalazło się pod nr 30 na sporządzonej przez Karla Schmidt-Rottluffa liście członków nieaktywnych. Zachowało się wiele portretów Rosy Schapire sporządzonych przez uczestników grupy. W roku 1908 poznała osobiście Schmidta-Rottluffa, co stało się początkiem długotrwałej przyjaźni. Rosa Schapire poznała też Emila Noldego i jego żonę, ale ich wzajemne stosunki wskutek narastającego antysemityzmu Noldego uległy szybko zerwaniu. W roku 1910 Karl Schmidt-Rotluff przeniósł się na trzy lata do Hamburga, gdzie mieszkała Rosa Schapire. W roku 1911 jej staraniem odbyła się w Hamburgu wystawa prac Schmidt-Rottluffa. Schmidt-Rottluff urządził mieszkanie Rosy Schapire i wyposażył je w zaprojektowane specjalnie dla niej umeblowanie. Projektował dla niej także suknie i klejnoty.
W 1916 Rosa Schapire założyła wraz z Idą Dehmel Związek Kobiet na Rzecz Popierania Niemieckich Sztuk Pięknych ("Frauenbund zur Förderung deutscher bildender Kunst"). 
Po I wojnie światowej Rosa Schapiro spotykała się wielokrotnie latem w nadmorskim uzdrowisku Hohwacht (Ostsee) ze swoimi przyjaciółmi ze świata sztuki.
W latach 1919-1920 wydawała wraz z Wilhelmem Niemeierem ekspresjonistyczne czasopismo „Die Rote Erde” („Czerwona Ziemia”) z drzeworytem Schmidt-Rottluffa na okładce. 
Po przejęciu władzy przez hitlerowców w roku 1933 Rosa Schapire pracowała do roku 1939 w Żydowskim Stowarzyszeniu Kulturalnym w Hamburgu. 
W związku z tzw. „Wystawą Sztuki Zdegenerowanej” w 1937 Rosa Schapire została osadzona w areszcie domowym w jej mieszkaniu w Hamburgu. Tuż przed wybuchem II wojny światowej udało się jej wyjechać do Londynu, gdzie przybyła 18 sierpnia 1939, wioząc ocalone przed zniszczeniem dzieła Schmidt-Rottluffa. Jej mieszkanie wraz z projektowanym przez Schmidt-Rottluffa umeblowaniem spłonęło podczas bombardowania w 1943. 
Utrzymywała się w Londynie z przekładów, pracując jako wolontariuszka w Tate Gallery. Zmarła 1954 w czasie pracy w tej galerii. 

</doc>
<doc id="1875097" url="https://pl.wikipedia.org/wiki?curid=1875097" title="Abdelkader Laifaoui">
Abdelkader Laifaoui



</doc>
<doc id="1875099" url="https://pl.wikipedia.org/wiki?curid=1875099" title="Redan S.A.">
Redan S.A.



</doc>
<doc id="1875100" url="https://pl.wikipedia.org/wiki?curid=1875100" title="Begonia Masona">
Begonia Masona

Begonia Masona ("Begonia masoniana") – gatunek rośliny z rodziny begoniowatych. W stanie dzikim rośnie na Nowej Gwinei i w Chinach. Jest uprawiana jako roślina ozdobna, w Polsce głównie jako roślina pokojowa. Ogrodnicy zaliczają ją do grupy begonii o ozdobnych liściach.

</doc>
<doc id="1875101" url="https://pl.wikipedia.org/wiki?curid=1875101" title="Markat">
Markat

Markat – miasto w południowej Albanii, leżące w okręgu Saranda, w obwodzie Wlora.

</doc>
<doc id="1875103" url="https://pl.wikipedia.org/wiki?curid=1875103" title="Pichia">
Pichia

Pichia E.C. Hansen – rodzaj grzybów należący do rodziny "Pichiaceae".
Systematyka i nazewnictwo.
Pozycja w klasyfikacji według Index Fungorum: "Pichiaceae, Saccharomycetales, Saccharomycetidae, Saccharomycetes, Saccharomycotina, Ascomycota, Fungi".
Synonimy nazwy naukowej: "Azymohansenula" E.K. Novák &amp; Zsolt, 
"Byrrha" Bat., F. Monnier &amp; J.S. Silveira, 
"Hansenula" Syd. &amp; P. Syd., 
"Mycoderma" Desm., 
"Mycokluyveria" Cif. &amp; Redaelli, 
"Petasospora" Boidin &amp; Abadie, 
"Pichia" subgen. "Zygopychia" Klöcker, 
"Willia" E.C. Hansen, 
"Willia" subgen. "Zygowillia" Klöcker, 
"Zygohansenula" Lodder, 
"Zygopichia" (Klöcker) Kudryavtsev, 
"Zygopichia" E.K. Novák &amp; Zsolt, 
"Zygowillia" (Klöcker) Kudryavtsev, 
"Zymopichia" E.K. Novák &amp; Zsolt

</doc>
<doc id="1875104" url="https://pl.wikipedia.org/wiki?curid=1875104" title="Begonia masoniana">
Begonia masoniana



</doc>
<doc id="1875105" url="https://pl.wikipedia.org/wiki?curid=1875105" title="Prezentacja dychoptyczna">
Prezentacja dychoptyczna

Prezentacja dychoptyczna (z gr. "dicha" – "na dwie części" oraz "optic" – związany ze wzrokiem) – widzenie dwóch oddzielnych i niezależnych bodźców przez każde oko. Używana między innymi do wywołania efektu stereoskopowego oraz przy przeprowadzaniu eksperymentów dotyczących percepcji wzrokowej.

</doc>
<doc id="1875106" url="https://pl.wikipedia.org/wiki?curid=1875106" title="Rewolwer Colt Navy model 1851">
Rewolwer Colt Navy model 1851

Colt Navy model 1851 – amerykański sześciostrzałowy rewolwer kapiszonowy, wersja pośrednia pomiędzy Dragoonem, a Pocketem. Został skonstruowany przez Samuela Colta w roku 1847. Stopniowo udoskonalano go do roku 1850 gdy został wprowadzony do produkcji seryjnej. Trwała ona nieprzerwanie aż do 1873, gdy do powszechnego użytku weszły już rewolwery na amunicję scaloną.
Całkowita produkcja liczyła ok. 250 tysięcy sztuk w zakładach Colta w Hartford, oraz 22 tys. sztuk w europejskiej Colt London Armory.
Znakomita część produkcji powstała w kalibrze .36 cala i z oktagonalną lufą 7 1/2cala, chociaż niewielkie partie eksperymentalne miały również kaliber .44 cala. Na zamówienie dostępne były również wersje z lufami od: 5 3/16 cala do 12 cali czy z lufami okrągłymi. Na bębnie broni wygrawerowana była scena bitwy morskiej pod Campeche pomiędzy republiką Texasu a Meksykiem z 16 maja 1843.
Był to pierwszy duży sukces komercyjny Colta i chociaż rewolwer z nazwy przeznaczony był dla marynarki, większą część produkcji sprzedano na rynku cywilnym i wojskom lądowym. Model ten zyskał popularność i był używany przez wiele sił militarnych świata (znalazł się nawet na wyposażeniu powstańców styczniowych).
Sławni ludzie którzy używali Coltów Navy to: Dziki Bill Hickok, Doc Holliday, Richard Francis Burton, Ned Kelly i Robert E. Lee.

</doc>
<doc id="1875108" url="https://pl.wikipedia.org/wiki?curid=1875108" title="Anselmo Fernandes">
Anselmo Fernandes

Anselmo Fernandez (ur. 21 sierpnia 1918 w Lizbonie, zm. 19 stycznia 2000 w Madrycie) – portugalski trener piłkarski. W 1964 roku pod jego wodzą Sporting CP zdobył Puchar Zdobywców Pucharów.

</doc>
<doc id="1875109" url="https://pl.wikipedia.org/wiki?curid=1875109" title="Pawan Kumar Chamling">
Pawan Kumar Chamling

Pawan Kumar Chamling (ur. 22 września 1950 w Yangang w Południowym Sikkimie) – indyjski polityk, piąty w historii premier rządu stanowego Sikkimu (nieprzerwanie od 1994).
Życiorys.
Był pracownikiem społecznym, redaktorem naczelnym pisma „Nirman” i prezesem spółki prawa handlowego.
W działalność polityczną zaangażował się w 1973 w czasach studenckich. W 1985 po raz pierwszy został wybrany do zgromadzenia stanowego Sikkimu. Od 1989 do 1992 pełnił funkcję ministra ds. przemysłu, informacji i PR w rządzie regionalnym. W 1993 założył Demokratyczny Front Sikkimu. Ugrupowanie to pod jego przywództwem wygrało wybory stanowe w 1994, a Pawan Kumar Chamling został premierem rządu stanowego. Uzyskiwał reelekcję po wyborach z 1999, 2004 i 2009, również zwycięskich dla jego partii.
Opublikował także kilka książek. Debiutował w 1967 tomikiem wierszy "Bir Ko Parichay". Jest żonaty. Ma cztery córki i czterech synów. W 2003 otrzymał tytuł doktora "honoris causa" Manipal University.

</doc>
<doc id="1875110" url="https://pl.wikipedia.org/wiki?curid=1875110" title="Bolek i Lolek (film)">
Bolek i Lolek (film)

Bolek i Lolek – polski film obyczajowy z 1936 roku.
Zarys fabuły.
Bolek, ubogi czeladnik ślusarski, wdaje się w bójkę z chuliganami, stając w obronie koleżanki. Uciekając przed policją trafia na przyjęcie, gdzie zgromadzeni goście ze względu na podobieństwo imion biorą go za Lolka – syna bogatego przedsiębiorcy. Bolek nie wyprowadza ich z błędu. Wkrótce zaprzyjaźnia się z córką amerykańskiego przemysłowca, który robi interesy z ojcem Lolka.

</doc>
<doc id="1875112" url="https://pl.wikipedia.org/wiki?curid=1875112" title="FK Kolubara">
FK Kolubara

Fudbalski Klub Kolubara (serb: Фудбалски Клуб Колубара) – serbski klub piłkarski z Lazarevaca, utworzony w 1919 roku. Obecnie występuje w serbskiej Super liga Srbije.

</doc>
<doc id="1875113" url="https://pl.wikipedia.org/wiki?curid=1875113" title="Willi Multhaup">
Willi Multhaup

Willi Multhaup (ur. 19 lipca 1903 w Essen - zm. 18 grudnia 1982 tamże) był niemieckim trenerem piłkarskim. W 1966 roku poprowadził Borussię Dortmund do końcowego sukcesu w Pucharze Zdobywców Pucharów.

</doc>
<doc id="1875117" url="https://pl.wikipedia.org/wiki?curid=1875117" title="Nataniel (Popp)">
Nataniel (Popp)

Nataniel, imię świeckie William George Popp (ur. 12 czerwca 1940 w Aurora) – arcybiskup Kościoła Prawosławnego w Ameryce. "Locum tenens" Kościoła Prawosławnego w Ameryce po rezygnacji metropolity Jonasza.
Życiorys.
Jest pochodzenia rumuńskiego. Wychował się w rodzinie należącej do Kościoła Rumuńskiego Zjednoczonego z Rzymem i pragnął zostać kapłanem tego obrządku. Studiował teologię katolicką m.in. w Rzymie i 17 czerwca 1966 przyjął święcenia diakońskie, zaś 23 października tego samego roku – kapłańskie. W styczniu roku następnego powrócił jako ksiądz wikariusz do rodzinnej miejscowości i pracował w cerkwi św. Michała Archanioła w Aurora.
Już w czasie studiów zainteresował się duchowością i teologią prawosławną, toteż po kilku miesiącach pracy duszpasterskiej w Aurora podjął decyzję o podjęciu starań na rzecz konwersji na prawosławie. Został uczniem duchowym arcybiskupa Waleriana (Trify) i ostatecznie przyjął prawosławie 15 lutego 1968 w monasterze w Vatra Româneasca. W klasztorze tym przebywał przez kilka lat, po czym otrzymał nominację na proboszcza cerkwi Krzyża Świętego w Hermitage.
21 października 1980 złożył w tym samym monasterze śluby małej schimy, po czym natychmiast został podniesiony do godności archimandryty. W soborze św. Jerzego w Detroit, 15 listopada 1980, miała miejsce jego chirotonia biskupia – został biskupem Dearborn Heights, wikariuszem diecezji rumuńskiej. Godność tę pełnił do 1984. 17 listopada tego roku został biskupem ordynariuszem tej samej diecezji. Odnosił znaczne sukcesy w pracy na rzecz organizacji nowych, etnicznie rumuńskich parafii w Stanach Zjednoczonych oraz tworzeniu monasterów zachowujących tradycję życia mniszego w tym kraju. Jednak dopiero w 1994 mógł udać się na pielgrzymkę do Rumunii na zaproszenie patriarchy Teoktysta. W 2003 udał się tam ponownie, by odebrać doktorat "honoris causa" uniwersytetu w Oradei. 20 października 1999 został arcybiskupem.
Jest zwolennikiem jednoczenia jurysdykcji etnicznych działających na terenie Ameryki Północnej w jednym Kościele prawosławnym.
Interesuje się tradycyjną sztuką rumuńską, jest autorem szeregu ikon pisanych na szkle.
W lutym 2011, w związku z udaniem się metropolity Jonasza na dwumiesięczny urlop, jako najstarszy hierarcha został tymczasowym administratorem Kościoła Prawosławnego w Ameryce. W lipcu 2012 mianowany "locum tenens" Kościoła (z biskupem nowojorskim Michałem jako administratorem) po rezygnacji metropolity Jonasza z urzędu. Zakończył sprawowanie obowiązków 13 listopada 2012 w momencie wyboru dotychczasowego arcybiskupa Filadelfii i Wschodniej Pensylwanii Tichona na metropolitę całej Ameryki i Kanady.

</doc>
<doc id="1875120" url="https://pl.wikipedia.org/wiki?curid=1875120" title="Ratko Varda">
Ratko Varda

Ratko Varda (ur. 6 maja 1979 w Bosanskiej Gradišce) – bośniacki koszykarz, występujący na pozycji środkowego.

</doc>
<doc id="1875123" url="https://pl.wikipedia.org/wiki?curid=1875123" title="Zikryci">
Zikryci

Zikryci, zwani też mahdiwitami – odłam islamu, którego wyznawcy zamieszkują przede wszystkim region Mekran Beludżystanu (Pakistan i Iran); wyznawcy to głównie etniczni Beludżowie, należy jednak podkreślić, że większość Beludżów to sunnici. Zikryci to wyznawcy XV-wiecznego Mahdiego zwanego Nur Pak (Czysta Światłość) – Muhammada Jaunpuriego. Jest ich obecnie między 600 tysięcy a milionem. Są jedną z najsłabiej poznanych na Zachodzie grup islamu mających statystycznie istotną liczbę wiernych.
Większość działań religijnych zikrytów jest taka sama jak sunnitów: modlitwa do Allaha pięć razy dziennie, przestrzeganie pięciu filarów islamu i uważanie się za muzułmanów. Jednak dla zikrytów równie ważna co pielgrzymka do Mekki jest pielgrzymka (zirajat) na górę, którą w języku perskim nazywają Koh-e-Murad. Jest to tak ważne, ponieważ przebywał tam ich Mahdi. Góra znajduje się w pobliżu miasta Turbat (Beludżystan). Zirajat swe główne obchody ma w dwudziestą siódmą noc ramadanu; inne święta zikrytów są związane albo z ich Mahdim, albo z okresem ramadanu. Świątynie zikrytów są podobne do meczetów, jednak posiadają cechy sprzeczne z islamem np. brak podwyższenia w stronę Mekki.
Zikryci stanowią większość w dystrykcie Gwadar, niewielkie grupy również w innych częściach Pakistanu oraz w Iranie. Zikryci, podobnie jak wyznawcy ahmadijja, są prześladowani w Pakistanie przez sunnicką większość, a ponieważ są to głównie biedni wieśniacy lub nomadowie, to dodatkowo sprawia, iż sunnici uważają ich za „głupców, których Allah karze za herezję”. Zikryci obawiają się, że rząd Pakistanu uzna ich za „podszywających się za muzułmanów” jak wiernych ahmadijji i prześladowania na nich osiągną jeszcze większy i sankcjonowany przez państwo i prawo poziom.

</doc>
<doc id="1875124" url="https://pl.wikipedia.org/wiki?curid=1875124" title="Kwasimir McKwacz">
Kwasimir McKwacz



</doc>
<doc id="1875126" url="https://pl.wikipedia.org/wiki?curid=1875126" title="Park Narodowy Północnego Isfjordu">
Park Narodowy Północnego Isfjordu

Park Narodowy Północnego Isfjordu (nor. "Nordre Isfjorden nasjonalpark") – położony jest w zachodniej części Spitsbergenu, wzdłuż wysp i północnego brzegu fiordu Isfjorden, w archipelagu Svalbard, położonego pomiędzy Morzem Barentsa a Morzem Grenlandzkim. Park został utworzony 26 września 2003 roku, obejmuje obszar 2 952,1 km², z czego 2 047 km ² powierzchni stanowi obszar stałego lądu, a 905 km ² wody morskie. Na tym dużym chronionym obszarze istnieją złoża torfu, co jest niezwykłe w "Svalbard".
Park narodowy charakteryzuje się fiordami otoczonymi rozległymi równinami i plażami gdzie można spotkać bujną roślinność. Istotnymi elementami w krajobrazie są lodowce, a także okoliczne fiordy m.in. Ekmanfjorden, Tschermakfjellet. Obszar parku narodowego jest także miejscem gniazdowania i rozrodu kaczek, gęsi i ptaków brodzących, a niedźwiedzie polarne regularnie podróżują w tym obszarze w zimie i na wiosnę. Na obszarze parku nie obowiązuje zakaz używania samolotów i helikopterów, rowerów, pojazdów silnikowych na gołej ziemi, ponieważ jego obszar leży poza ściśle chronioną strefą "Management Area 10".

</doc>
<doc id="1875127" url="https://pl.wikipedia.org/wiki?curid=1875127" title="Irwin Allen">
Irwin Allen

Irwin Allen (ur. 12 czerwca 1916 w Nowym Jorku, zm. 2 listopada 1991 w Santa Monica) – amerykański producent, scenarzysta i reżyser filmowy.
Życiorys.
Jako reżyser debiutował filmem dokumentalnym pt. "The Sea Around Us" z 1952, który otrzymał Oscara dla najlepszego filmu dokumentalnego. Później wyreżyserował kilka filmów fantasy i przygodowych. W latach 70. stał się specjalistą od kina katastroficznego. Zrealizowany przez niego wspólnie z Johnem Guillerminem "Płonący wieżowiec" (1974) otrzymał nominację do Oscara w kategorii Najlepszego filmu roku.
Zmarł na zawał serca.
Wybrana filmografia.
Reżyser:
Producent:

</doc>
<doc id="1875134" url="https://pl.wikipedia.org/wiki?curid=1875134" title="Granica egipsko-sudańska">
Granica egipsko-sudańska

Granica egipsko-sudańska to granica państwowa ciągnąca się na długości 1273 km, od trójstyku z Libią na zachodzie do wybrzeża Morza Czerwonego.
Granica należy do licznej w Afryce grupy granic wykreślanych na mapie linijką. W pierwotnej wersji z 1899 roku była ona linią prostą na całej długości. Zmiany uzgodnione trzy lata później zmodyfikowały ją na wschodnim końcu, co zaowocowało powstaniem dwóch spornych obecnie terytoriów, Trójkąta Halaib i Bir Tawil. Zmieniona została również granica wzdłuż Nilu: część rzeki, która przy podziale liniowym należałaby do Egiptu, w rzeczywistości jest częścią Sudanu.

</doc>
<doc id="1875135" url="https://pl.wikipedia.org/wiki?curid=1875135" title="Krzysztof Kowalczyk (trener)">
Krzysztof Kowalczyk (trener)

Krzysztof Kowalczyk (ur. 10 maja 1968 w Lubinie, zm. 10 stycznia 2010 w Warszawie) – polski siatkarz, trener drużyny siatkarzy AZS Politechniki Warszawskiej. Sprawował również funkcję menedżera i szefa banku informacji w reprezentacji Polski w siatkówce. Zmarł 10 stycznia 2010 roku na skutek choroby nowotworowej. Jest pochowany na cmentarzu komunalnym Północnym w Warszawie (kwatera:B-IX-1 rząd: 5, grób: 5).

</doc>
<doc id="1875139" url="https://pl.wikipedia.org/wiki?curid=1875139" title="Rienat Ibragimow">
Rienat Ibragimow

Rienat Islamowicz Ibragimow ros. Ренат Ибрагимов (ur. 20 listopada 1947 we Lwowie, zm. 14 maja 2022) – rosyjski śpiewak operowy i estradowy, producent muzyczny.
Życiorys.
Urodził się w rodzinie oficera zawodowego i już jako dziecko wyróżniał się talentem wokalnym. W 1973 ukończył studia w Państwowym Konserwatorium w Kazaniu i rozpoczął występy na scenie Tatarskiego Teatru Opery i Baletu im. Musy Cälila. Tam też śpiewał główne role w operach Kniaź Igor (tytułowa), Carmen (Escamillo), Fauście (Walenty) i tytułową rolę w Eugeniuszu Onieginie.
Sławę w ZSRR przyniosło mu zwycięstwo w konkursie wokalnym w Soczi w 1975. Oprócz występów na scenach operowych i na estradzie w jego dorobku jest także kilkanaście ról filmowych, wśród nich główna rola w filmie muzycznym z 1993 "Итальянский контракт" (którego był także producentem). W 1999 powołał do życia własną scenę - Teatr Pieśni Renata Ibragimowa.
W 1978 otrzymał tytuł Narodowego Artysty Tatarstanu, a w 1981 Narodowego Artysty Rosji.
Był trzykrotnie żonaty. Od października 2009 żoną artysty była Swietłana Minnechanowa. Miał pięcioro dzieci.

</doc>
<doc id="1875140" url="https://pl.wikipedia.org/wiki?curid=1875140" title="Alfabet Morse'a">
Alfabet Morse'a



</doc>
<doc id="1875143" url="https://pl.wikipedia.org/wiki?curid=1875143" title="Alina Astafei">
Alina Astafei

Alina Astafei (ur. 7 czerwca 1969 w Bukareszcie) – pochodząca z Rumunii lekkoatletka specjalizująca się w skoku wzwyż, która od 1995 roku startowała w barwach Niemiec.
Trzykrotnie uczestniczyła w igrzyskach olimpijskich: Seul 1988, Barcelona 1992 oraz Atlanta 1996. Podczas swojego drugiego olimpijskiego występu wywalczyła srebrny medal. Medalistka mistrzostw świata (także w kategorii juniorów) oraz mistrzostw Starego Kontynentu. W roku 1995 zdobyła złoty medal halowych mistrzostw świata. Cztery razy stawała na podium halowych mistrzostw Europy. Mistrzyni uniwersjady, która w 1989 odbyła się w Duisburgu. Sześciokrotna rekordzistka Rumunii w skoku wzwyż w latach 1988 - 1993. Rekordy życiowe: stadion: 2,01 (3 lipca 1995, Paryż oraz 27 maja 1995, Wörrstadt); hala: 2,04 (3 marca 1995, Berlin).
W 1995 roku przyjęła obywatelstwo niemieckie i od 1 marca tegoż roku zaczęła startować w barwach Niemiec.

</doc>
<doc id="1875145" url="https://pl.wikipedia.org/wiki?curid=1875145" title="Galina Astafei">
Galina Astafei



</doc>
<doc id="1875146" url="https://pl.wikipedia.org/wiki?curid=1875146" title="Nathalie Lambert">
Nathalie Lambert

Nathalie Lambert (ur. 1 grudnia 1963) – kanadyjska łyżwiarka szybka, startująca również w short tracku. Trzykrotna medalistka olimpijska, wielokrotna mistrzyni świata.
Jako panczenistka nie odnosiła wielkich sukcesów, za to w short tracku była medalistką olimpijską i mistrzostw świata (tytuły mistrzyni globu w wieloboju w 1991, 1993 i 1994). Już w Calgary stawała na podium, jednak w 1988 short track był jedynie dyscypliną pokazową, oficjalnie debiutował cztery lata później. Triumfowała wówczas w sztafecie. Dwa lata później Kanadyjki zajęły drugie miejsce. Lambert była druga także na dystansie 1000 metrów, wyprzedziła ją Chun Lee-kyung.

</doc>
<doc id="1875149" url="https://pl.wikipedia.org/wiki?curid=1875149" title="Tomasz Plata">
Tomasz Plata

Tomasz Plata (ur. 3 kwietnia 1974 w Bydgoszczy) – polski dziennikarz, teatrolog, autor książek, kurator.
Życiorys.
Ukończył studia na Wydziale Wiedzy o Teatrze Akademii Teatralnej im. Aleksandra Zelwerowicza w Warszawie. Od 1999 wykładowca Akademii Teatralnej w Warszawie, obecnie dziekan wydziału Wiedzy o Teatrze. Współtwórca galerii BWA Warszawa oraz autor projektów performatywnych "RE//MIX" i "My, mieszczanie", które realizował z zespołem Komuna//Warszawa.
W latach 2000-2004 – redaktor naczelny miesięcznika City Magazine, potem m.in. szef działu kultury tygodnika Newsweek, twórca i szef sobotniego „Magazynu Dziennika”, wydawca w tygodniku Wprost i redaktor tygodnika Newsweek. Od lipca 2015 roku redaktor naczelny branżowego magazynu Art &amp; Business.

</doc>
<doc id="1875150" url="https://pl.wikipedia.org/wiki?curid=1875150" title="Wstrząsy (serial telewizyjny)">
Wstrząsy (serial telewizyjny)

Wstrząsy (ang. "Tremors: The Series") – 13-odcinkowy amerykański serial telewizyjny, emitowany przez amerykańską stacje telewizyjną Sci Fi Channel. Serial stanowi kontynuację pełnometrażowych filmów pod tym samym tytułem.
Fabuła.
Akcja serialu umiejscowiona jest w niewielkim miasteczku Perfection, wokół którego grasuje znany z filmu ogromny niebezpieczny graboid zwany przez mieszkańców El Blanco. Dzięki tej larwie mieszkańcy mają spokój, bo według prawa dolina jest pod ochroną, a ich ziemia nie jest zagrożona wykupieniem przez przedsiębiorców.

</doc>
<doc id="1875158" url="https://pl.wikipedia.org/wiki?curid=1875158" title="Satisfy You">
Satisfy You

Satisfy You – drugi singiel z płyty "Forever" Puff Daddy'ego wydany 12 października 1999 roku. Gościnnie w utworze wystąpił R. Kelly.
Utwór utrzymywał się przez dwa tygodnie na pierwszym miejscu listy "U.S. R&amp;B chart" i na drugim miejscu "pop chart". 
Bit pochodzi z utworu "I Got 5 on It" zespołu hip-hopowego Luniz, sampel zaś z utworu Club Nouveau pt. "Why You Treat Me So Bad".
Do singla powstał również teledysk.

</doc>
<doc id="1875159" url="https://pl.wikipedia.org/wiki?curid=1875159" title="Globidonta">
Globidonta

Globidonta – klad krokodyli z grupy Alligatoroidea. Został nazwany w 1999 roku przez Christophera Brochu. Według definicji filogenetycznej przedstawionej wówczas przez autora, grupa ta obejmuje wszystkie krokodyle bliżej spokrewnione z aligatorem amerykańskim niż z "Diplocynodon ratelii". Pierwsi przedstawiciele Globidonta pojawili się w kampanie i już wówczas byli bardzo zaawansowani. W późnej kredzie i trzeciorzędzie mieli krótkie, szerokie pyski oraz powiększone zęby z przodu szczęk. Cechy te sugerują, że pod względem ekologii wczesne Globidonta różniły się od współczesnych kajmanów i aligatorów – niektórzy naukowcy uważają, że były przystosowane do odżywiania się zwierzętami chronionymi przez twarde muszle.

</doc>
<doc id="1875160" url="https://pl.wikipedia.org/wiki?curid=1875160" title="Jerzy Pierzchała">
Jerzy Pierzchała

Jerzy Pierzchała (ur. 17 marca 1914 w Krakowie, zm. 3 stycznia 2002 w Londynie) – taternik, alpinista i kuzyn innej taterniczki Jadwigi Pierzchalanki.
Jerzy Pierzchała zdał maturę w 1932 roku, studiował w Warszawie, Krakowie i Londynie. W 1939 roku walczył w kampanii wrześniowej, następnie został internowany na Litwie i w ZSRR. Walczył także we Włoszech, m.in. pod Monte Cassino. Po II wojnie światowej, w 1946 roku, osiadł na stałe w Anglii.
Z Tatrami był zaznajomiony od dzieciństwa, spędzał tam swój wakacyjny czas. Na pierwszej swojej wspinaczce był w 1928 roku, wszedł wtedy na Pośrednią Grań. W latach 1934–1939 pisał artykuły o swoich tatrzańskich wycieczkach, które publikowane były w „Taterniku”. Od 1945 roku uprawiał wspinaczkę w Alpach. W 1952 lub 1953 roku brał udział w angielskiej wyprawie na Islandię.

</doc>
<doc id="1875162" url="https://pl.wikipedia.org/wiki?curid=1875162" title="Ken Selden">
Ken Selden

Ken Selden − amerykański reżyser i scenarzysta filmowy.
W branży filmowej debiutował w 1996 roku; wówczas do własnego scenariusza wyreżyserował komedię "White Lies", w której wystąpiły gwiazdy Hollywood − Harvey Fierstein i Rosanna Arquette. Trzy lata później nakręcono telewizyjny dramat pt. "Okrutna sprawiedliwość" ("Cruel Justice"), powstały wedle skryptu jego autorstwa. Za najbardziej popularny projekt, który zrealizowano w oparciu o scenariusz Seldena, uznaje się horror "Krew niewinnych" ("Cherry Falls", 2000) z Brittany Murphy i Michaelem Biehnem w rolach głównych, który to podczas Sitges − Catalonian International Film Festival 2000 nominowany był do nagrody w kategorii "najlepszy film". Ken Selden pracował przy tym filmie także w charakterze koproducenta wykonawczego.

</doc>
<doc id="1875166" url="https://pl.wikipedia.org/wiki?curid=1875166" title="Wszystko, co kocham">
Wszystko, co kocham

Wszystko co kocham – polski film obyczajowy z 2009 roku w reżyserii Jacka Borcucha, nakręcony na podstawie autorskiego scenariusza.
Fabuła.
Akcja filmu dzieje się na początku lat 80. XX wieku. Tytuł filmu stanowi jednocześnie nazwę zespołu muzycznego głównych bohaterów: WCK (Wszystko, Co Kocham). Film ukazuje specyfikę życia ówczesnych nastolatków, ich problemy i radości. Bohaterami filmu są licealiści, mieszkający na wybrzeżu, który założyli zespół punkrockowy. Wokalistą zespołu jest Janek (syn oficera marynarki), który zakochuje się w Basi; jednak ich miłość napotyka na przeszkody, wynikające z pozycji społeczno-politycznej, zajmowanej przez ich rodziców. W filmie ukazana została realna sytuacja, wynikająca z wprowadzenia stanu wojennego w 1981 roku. Ojciec z Jankiem odwiedzają umierającą babcię (ukazane jest uczucie przyjaźni ojca i syna). Ojciec pomaga Jankowi załatwić zgodę na koncert zespołu na szkolnej zabawie, jednak wojskowy komisarz przechwytuje kasetę z nagraniem. W dniu zaplanowanego koncertu komisarz odwołuje wydarzenie z powodu „nieocenzurowania utworów”, jednak gdy młodzieżowa publiczność zaczyna skandować „Solidarność, Solidarność”, chłopcy łamią zakaz i dają koncert (piosenka o wolności, wymierzona demonstracyjnie w system władzy PRL). W wyniku tego ojciec i matka Janka tracą pracę; podejmują decyzję o wyjeździe na wieś. Janek wyskakuje z mieszkania z kijem hokejowym i demoluje nadjeżdżający samochód komisarza LWP.
Produkcja.
7 września 2010 roku komisja powołana przez ministra kultury i dziedzictwa narodowego Bogdana Zdrojewskiego pod przewodnictwem Agnieszki Holland ogłosiła, iż film jest polskim kandydatem do Oscara dla najlepszego filmu nieanglojęzycznego w 2011 roku; film jednak nie dostał się do ścisłej czołówki nominowanych utworów filmowych.
18 listopada 2010 roku film został wydany na formacie DVD wraz z filmami: "Historia polskiego rocka" i "Beats of Freedom".
Ścieżka dźwiękowa.
Wszystko, co kocham – muzykę do filmu, w wykonaniu pianisty Leszka Możdżera skomponował Daniel Bloom. Na płycie znalazły się ponadto dwie piosenki zespołu Dezerter, a także cztery piosenki punkrockowego zespołu z Miastka – WC (skrót od Wyidealizowana Ciemność): „Bez sensu”, „Łazienka”, „Dobranoc dla wybranych” oraz „Nie chcę jeszcze umierać” specjalnie na potrzeby filmu wykonane przez jego bohaterów (zespół WCK). Wydawnictwo ukazało się 1 lutego 2010 roku nakładem wytwórni muzycznej Domestic Audio/Warner Music Poland.
Nagrania dotarły do 30. miejsca polskiej listy przebojów – OLiS.
Odbiór.
"Wszystko, co kocham" był przeważnie pozytywnie przyjęty przez polskich krytyków. Janusz Wróblewski z „Polityki” doceniał „bezpretensjonalność reżysera, przedstawiającego na ekranie kawałek własnego życiorysu, a zarazem fragment pokoleniowego doświadczenia dzieci Solidarności: narodziny pierwszego uczucia, gorycz miłosnego zawodu, szczeniacką walkę przeciwko systemowi”. Dagmara Romanowska na łamach Onetu komentowała, iż „z ekranu wieje świeżością i energią. Borcuch posiada umiejętność szalenie rzadką w środowisku reżyserów – jak nikt inny potrafi obserwować i być konsekwentnym”. Krzysztof Kwiatkowski z „Kina” twierdził wprawdzie, że "Wszystko, co kocham" „chwilami razi naiwnością”, lecz zarazem przyznał, że „jest w tym filmie coś urzekającego – czystość, z której tak szybko się wyrasta, pasja poznawania świata i młodzieńczy idealizm”.

</doc>
<doc id="1875171" url="https://pl.wikipedia.org/wiki?curid=1875171" title="Rondo Antoniego Matecznego w Krakowie">
Rondo Antoniego Matecznego w Krakowie

Rondo Antoniego Matecznego (nazywane potocznie: "Rondo Mateczne", "Rondo Mateczny", "Rondo Na Matecznym") – rondo w Krakowie, w dzielnicy Podgórze.
Położenie.
Położone jest na południowy zachód od centrum miasta, na styku ulic:
W latach 50. XX wieku z terenu uzdrowiska Mateczny wydzielony został teren pod budowę stacji benzynowej i skrzyżowania ulic prowadzących z miasta na południe i wschód. W następnych latach połączono nowo powstałe Rondo Grunwaldzkie poprzez rozbudowaną ulicę M. Konopnickiej z tym skrzyżowaniem jako część II obwodnicy Krakowa, a skrzyżowanie powiększono do ronda. Ostatnie prace zostały wykonane w 2009 roku.
Lokalizacja ta sprawia, iż jest to rondo o największym natężeniu ruchu samochodowego w Krakowie, skupiającym ruch z Podgórza i z Ronda Grunwaldzkiego, a wcześniej z Alei Trzech Wieszczów i spod Wawelu, w kierunku południowym na Zakopiankę do autostrady A4.
Układ.
W świetle prawa o ruchu drogowym, jest to skrzyżowanie z centralną wyspą bez ruchu okrężnego. 
Przez rondo przebiega linia tramwajowa, a przy rondzie znajdują się także przystanki miejskiej komunikacji autobusowej i busów kursowych docierających do miejscowości leżących na wschód i południe od Krakowa.
Pochodzenie nazwy ronda.
Nazwa poświęcona jest pamięci Antoniego Matecznego, który pod koniec XIX wieku założył w Krakowie nowoczesny jak na ówczesne czasy zakład wodoleczniczy, zlokalizowany w pobliżu obecnego ronda.

</doc>
<doc id="1875172" url="https://pl.wikipedia.org/wiki?curid=1875172" title="Diecezja Innsbrucku">
Diecezja Innsbrucku

Diecezja Innsbrucku (łac.: "Dioecesis Oenipontana", niem.: "Diözese Innsbruck") - diecezja Kościoła rzymskokatolickiego w Austrii, położona w zachodniej części kraju. Obejmuje całość terytorium kraju związkowego Tyrol. Siedziba biskupa znajduje się w katedrze św. Jakuba w Innsbrucku. Patronem diecezji jest św. Piotr Kanizjusz.
Historia.
Chrześcijaństwo na obszarze dzisiejszego Tyrolu pojawiło się w pierwszych wiekach naszej ery. Teren ten należał od czasów średniowiecza do biskupstw: Chur, Konstancji, Augsburga oraz Brixen.
Po zakończeniu I wojny światowej Tyrol Południowy został włączony do państwa włoskiego, w tym w jego granicach znalazła się diecezja Brixen, w związku z czym w 1921 roku papież Benedykt XV utworzył administraturę apostolską Innsbruck-Feldkirch, obejmującą Tyrol Północny oraz Vorarlberg, którą jego następca Pius IX podporządkował w 1925 roku bezpośrednio Stolicy Apostolskiej.
6 sierpnia 1964 roku administratura apostolska Innsbruck-Feldkirch została podniesiona do rangi pełnoprawnej diecezji innsbruckiej. 8 grudnia 1968 roku papież Paweł VI bullą "Christi caritas" wydzielił z terytorium diecezji osobne biskupstwo - Feldkirch, co doprowadziło do zmiany nazwy tyrolskiej diecezji na obecną.
Główne świątynie.
Do najważniejszych świątyń należą:

</doc>
<doc id="1875173" url="https://pl.wikipedia.org/wiki?curid=1875173" title="Jan Bajoński">
Jan Bajoński

Jan Bajoński (ur. 11 grudnia 1888 w Raszkowie, zm. wiosna 1940 w Katyniu) – polski lekarz ginekolog-położnik, major lekarz rezerwy Wojska Polskiego, ofiara zbrodni katyńskiej.
Życiorys.
Był synem Józefa i Anieli z Zielewskich. Jego bratem był Kazimierz Bajoński (1880-1927), ekonomista i przedsiębiorca. Jan Bajoński ukończył Królewskim Gimnazjum w Ostrowie. Następnie został absolwentem studiów medycznych Berlinie i Strasburgu. W 1916 uzyskał tytuł doktora medycyny ze specjalizacją w ginekologii i położnictwa.
Podczas I wojny światowej latach 1914-1918 służył w armii niemieckiej na froncie francuskim.
W 1918 wstąpił do Wojska Polskiego. Walczył w powstaniu wielkopolskim. Awansowany na stopień porucznika. Powołany na szefa pociągu sanitarnego w 1919 roku. W roku 1919 został przeniesiony do 16 pułku Ułanów Wielkopolskich, następnie służył jako lekarz pułkowy na Froncie Litewsko-Białoruskim i w 14 pułku artylerii ciężkiej jako lekarz batalionu.
"„Odznaczył się walecznością, znajdując się zawsze w pierwszej linii bojowej pułku. Pełniąc służbę w 16 puł, podczas odwrotu 5 Brygady Jazdy z Ukrainy w walkach pod Rohoźną, mjr Bajoński został, by zabrać rannych. Pod Szczurowicami, kiedy dowiedział się, że zostawiono ciężko rannego oficera w wiosce częściowo zajętej przez wroga, z kilkoma sanitariuszami pod ogniem wyniósł rannego”". Za te czyny został odznaczony Orderem Virtuti Militari V klasy nr 5348.
Po skończeniu wojny, w 1921 bezterminowo urlopowany, a w 1922 roku przeniesiony do rezerwy. Podjął pracę w klinice na Uniwersytecie Poznańskim jako ginekolog–położnik. 21 czerwca 1928 został habilitowany jako docent ginekologii i położnictwa. W czerwcu 1930 brał udział w zjeździe ginekologów w Krakowie jako członek prezydium. Członek rzeczywisty Konwentu Lechia – Korporacji Studentów Uniwersytetu Poznańskiego. Należał do Polskiej Korporacji Akademickiej "Lechia" i od 1937 do 1939 pełnił funkcję jej kuratorami z ramienia uczelni. Zamieszkiwał w Poznaniu przy ulicy Patrona Jackowskiego. Ponadto prymariusz Kliniki Położniczo–Ginekologicznej Poznańskiego Samorządu Wojewódzkiego, działacz zawodowy, członek Komisji Lekarskiej Poznańskiego Towarzystwa Przyjaciół Nauk, wiceprezes Związku Lekarzy obwodu poznańskiego, sekretarz obwodu poznańskiego Związku Lekarzy Słowiańskich oraz Rady Lekarzy Ubezpieczeniowych. Publikował w zakresie swojej specjalizacji lekarskiej, był autorem ok. 50 prac.
Wobec zagrożenia konfliktem zbrojnym został zmobilizowany 24 sierpnia 1939 i przydzielony do wojskowego szpitala okręgowego nr 7. Po wybuchu II wojny światowej, kampanii wrześniowej 1939 szpital został ewakuowany z Poznania do wojskowego szpitala okręgowej nr 2 Białowieży, gdzie agresji ZSRR na Polskę z 17 września, dzień później 18 września został aresztowany przez Sowietów. Został osadzony w Ostaszkowie, a od listopada w Kozielsku, zamordowany w Katyniu. Na wiosnę 1940 został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. W 1943 jego ciało zostało zidentyfikowane pod numerem 2092 w toku ekshumacji prowadzonych przez Niemców (dosł. określony jako „Kilbinski Adam”; przy zwłokach zostały znalezione krzyż i legitymacja Orderu Virtuti Militari, wizytówka, listy, pocztówki), został pochowany na terenie obecnego Polskiego Cmentarza Wojennego w Katyniu. Od 28 lipca 2000 spoczywa na Polskim Cmentarzu Wojennym w Katyniu. Numer tabliczki epitafijnej Jana Bajońskiego na Polskim Cmentarzu Wojennym w Katyniu to 77.
Jego żoną była Józefa, z domu Preibisz, z którą miał dwie córki: Zofię i Irenę.
Upamiętnienie.
5 października 2007 Minister Obrony Narodowej Aleksander Szczygło mianował go pośmiertnie do stopnia podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W ramach akcji „Katyń... pamiętamy” / „Katyń... Ocalić od zapomnienia” w Radomiu został zasadzony Dąb Pamięci upamiętniający Jana Bajońskiego.

</doc>
<doc id="1875174" url="https://pl.wikipedia.org/wiki?curid=1875174" title="I liga polska w hokeju na lodzie (2008/2009)">
I liga polska w hokeju na lodzie (2008/2009)

I liga polska w hokeju na lodzie rozegrana została na przełomie 2008 i 2009 roku. Był to 53. sezon rozgrywek o Mistrzostwo I ligi w hokeju na lodzie. W rozgrywkach wzięło udział 10 zespołów z pięciu województw: śląskiego, małopolskiego, mazowieckiego, kujawsko-pomorskiego oraz z opolskiego.
Pierwsze mecze sezonu odbyły się 6 września 2008 roku. Rozgrywki zakończyły się w 15 marca 2009 roku.
Pierwszym meczem sezonu było spotkanie rozegrane awansem pomiędzy drużynami SMS I PZHL Sosnowiec oraz Legia Warszawa. Podczas tego meczu pierwszą bramkę sezonu zdobył zawodnik Legii Grzegorz Rostkowski, trafiając do bramki przeciwnika w piątej minucie spotkania.
Drużyny.
W I lidze wystąpiło 10 zespołów, które walczyły o awans do Ekstraligi w hokeju na lodzie:
Sezon zasadniczy.
I etap.
"L = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki (ogółem), G+ = Gole strzelone, G- = Gole stracone, +/- Różnica bramek"
Prawo rywalizacji o awans do Ekstraligi uzyskały cztery pierwsze zespoły po zakończeniu sezonu zasadniczego. Jednak drużyna MMKS nie miała prawa awansu do Ekstraligi, wobec czego nie brała udziału w play-offach. Zamiast niej wystąpił Orlik Opole.
Play off.
Półfinały.
Unia Oświęcim – Orlik Opole 3 – 1

</doc>
<doc id="1875177" url="https://pl.wikipedia.org/wiki?curid=1875177" title="Cenzura internetu">
Cenzura internetu



</doc>
<doc id="1875178" url="https://pl.wikipedia.org/wiki?curid=1875178" title="Cenzura Internetu">
Cenzura Internetu



</doc>
<doc id="1875182" url="https://pl.wikipedia.org/wiki?curid=1875182" title="Diecezja Graz-Seckau">
Diecezja Graz-Seckau

Diecezja Graz-Seckau (, ) – diecezja Kościoła rzymskokatolickiego w południowej Austrii, w metropolii Salzburga. Obejmuje całość terytorium kraju związkowego Styria. Powstała 22 czerwca 1218 roku jako diecezja Seckau. W 1786 siedziba biskupa została przeniesiona do Grazu, jednak w nazwie diecezji fakt ten został uwzględniony dopiero 22 kwietnia 1963 roku. Diecezja zajmuje pierwsze miejsce w Austrii pod względem powierzchni.

</doc>
<doc id="1875186" url="https://pl.wikipedia.org/wiki?curid=1875186" title="Orkiestra Kameralna Camerata-Wrocław">
Orkiestra Kameralna Camerata-Wrocław

Orkiestra Kameralna Camerata-Wrocław – 35-osobowa orkiestra kameralna założona w 1998 roku z inicjatywy wrocławskiej Agencji Koncertowej „Presto” oraz jej właściciela, dyrygenta i kompozytora Jana Pogány. W czerwcu 2008 roku orkiestra dokonała nagrania dla radia bawarskiego podczas koncertu w Filharmonii w Monachium. Liczne koncerty Cameraty-Wrocław zostały zarejestrowane przez Rozgłośnie Polskiego Radia w Koszalinie, TV Trwam,TV Wrocław. Orkiestra posiada szeroki repertuar od muzyki dawnej do muzyki filmowej.

</doc>
<doc id="1875189" url="https://pl.wikipedia.org/wiki?curid=1875189" title="Karl Wilhelm von Horn">
Karl Wilhelm von Horn

Karl Wilhelm Heinrich Georg Horn od 1865 von Horn (ur. 26 października 1807 w Berlinie, zm. 18 maja 1889 tamże) – pruski polityk.
W latach 1849–1862 pracował w pruskim ministerstwie finansów. W latach 1862–1869 nadprezydent prowincji poznańskiej. Od 1869 roku nadprezydent prowincji Prusy, a po jej rozdzieleniu na Prusy Zachodnie i Prusy Wschodnie, nadprezydent Prus Wschodnich do 1882 roku.

</doc>
<doc id="1875190" url="https://pl.wikipedia.org/wiki?curid=1875190" title="TOTUS">
TOTUS



</doc>
<doc id="1875191" url="https://pl.wikipedia.org/wiki?curid=1875191" title="Isfjorden (Svalbard)">
Isfjorden (Svalbard)

Isfjorden – drugi pod względem długości fiord znajdujący się w zachodniej części wyspy Spitsbergen, w archipelagu Svalbard leżącego na Oceanie Arktycznym.
Fiord ma długość równą 107 km i wchodzi w skład Parku Narodowego Północnego Isfjordu. W fiordzie Isfjorden występuje bardzo wiele różnych gatunków ptaków, ale kilka gatunków występuje w dużych ilościach i koncentruje się w dużych koloniach lęgowych reprezentują je m.in. mewy trójpalczaste, mewy blade, nurniki, nurzyki polarne, a także wiele innych. Obecność tych ptaków wspiera wzrost roślinności w obszarach wokół klifów na których gromadzą się ptaki, z korzyścią dla zwierząt lądowych, takich jak: pardwy, lisy i gęsi.Obszary leżące na południe i na wschód od fiordu są domem dla największej populacji reniferów w Svalbard. Na tych terenach znajduje się około 4500 tych zwierząt, a gęstość reniferów jest wyższa niż w jakimkolwiek innym miejscu w Svalbard.
W fiordzie tym żyje także duża populacja lisów polarnych. Ze względów bezpieczeństwa Gubernator Svalbardu ostrzega przyjezdnych i miejscową społeczność by nie zbliżała się do dziwnie zachowujących się lisów, a także nie zaleca pić wody z potoków lub zbierać grzybów w okolicy ze względu na ryzyko zakażenia "Echinococcus multilocularis", gatunkiem tasiemca pasożytującego w ciele lisów.

</doc>
<doc id="1875194" url="https://pl.wikipedia.org/wiki?curid=1875194" title="Kościół katolicki w Japonii">
Kościół katolicki w Japonii

Kościół katolicki w Japonii jest częścią powszechnego Kościoła katolickiego, kierowanego przez papieża. Liczy ok. 509 000 wiernych, co stanowi ok. 0,4% mieszkańców Japonii i daje temu krajowi 94. miejsce na świecie pod względem liczby katolików. Męskie duchowieństwo liczy ok. 1600 osób, z czego ok. 500 osób stanowią kapłani diecezjalni, a pozostałą część zakonnicy. Działa 848 parafii, zgrupowanych w trzech archidiecezjach oraz trzynastu diecezjach. Wszystkie japońskie diecezje należą do obrządku łacińskiego, popularnie zwanego rzymskokatolickim. 
Historia.
Początki.
15 sierpnia 1549 św. Franciszek Ksawery wysiadł wraz z 2 duchownymi i 3 neofitami w japońskim porcie Kagoshima na wyspie Kiusiu. Święty głosił kazania w Hirado, Yamaguchi, Bungo i Funai i nawrócił około 3 tysięcy Japończyków, ale odmówiono mu wjazdu do Kioto i zobaczenia cesarza. 20 listopada 1551 święty opuścił Japonię i wyruszył do Chin. Duchowni katoliccy zwykle starali się konwertować na katolicyzm pana feudalnego ("daimyō"), a za jego przykładem podążali poddani. Tak przyjęli katolicyzm np. siogunowie Bunga, Arima i Omura. Konwersjom sprzyjało także negatywne nastawienie niektórych siogunów (np. Nobunaga Oda) wobec mnichów i klasztorów buddyjskich. W 1582 w Japonii było już ponad 200 000 wiernych i 250 kościołów. W ciągu kolejnych 10 lat misjonarze ochrzcili dalsze 65 000, co dało łącznie ok. 300 000 wiernych i 134 zakonników. 
Prześladowania antykatolickie.
Siogunowie, początkowo pozytywnie nastawieni do chrześcijaństwa, zaczęli stopniowo podejrzewać misjonarzy o wrogie zamiary jak szpiegostwo i imperializm europejski. W końcu władze Japonii zakazały wyznawania chrześcijaństwa pod karą śmierci i zobowiązały całą ludność do przyjęcia buddyzmu lub shintō. Rozpoczęto okrutne prześladowania katolików japońskich, w tym masowe egzekucje, które miały działać odstraszająco. Kościół katolicki przestał istnieć jako organizacja, zniszczono wszystkie budynki kultowe, pisma religijne i przedmioty, związane z kultem. Na skutek prześladowań katolicyzm zanikł w Japonii, z wyjątkiem regionu Nagasaki, gdzie nadal duża grupa wyznawców praktykowała chrześcijaństwo w ukryciu- stąd ich nazwa "kakure-kirishitan" ("ukryci chrześcijanie").
"Ukryci chrześcijanie" schronili się na odległych wyspach (np. Gotō) i w trudno dostępnych wioskach. Tworzyli odizolowane wspólnoty, które pozbawione duchownych i pism katolickich i zmuszone do udawania wyznawców buddyzmu i shintō, stopniowo oddalały się od doktryny katolickiej (synkretyzm religijny), utrzymując jednak świadomość przynależności do chrześcijaństwa. W XVII wieku misjonarze katoliccy z Europy, mimo grożącej im za to śmierci, podejmowali próby przedostania się do Japonii, jednak wszyscy zostali tam pojmani i zabici lub zmuszeni do apostazji.
Zakończenie prześladowań.
Japonia pozostawała całkowicie zamknięta dla Kościoła rzymskokatolickiego do połowy XIX wieku. Dopiero od kwietnia 1844 na wyspę Okinawa zaczęli przybywać francuscy misjonarze katoliccy, którzy nie mieli jednak wstępu na główne wyspy japońskie. 8 października 1858 podpisano traktat między Francją a Japonią, który pozwalał na obecność misjonarzy i na budowę kościołów dla cudzoziemców w "otwartych portach" Japonii. W nowym kościele w Nagasaki (obecnie: Bazylika 26 męczenników japońskich) 17 marca 1865 po raz pierwszy po ponad 200 latach ujawniła się przed księdzem B. Petitjeanem grupa 15 "ukrytych chrześcijan", zapewniając go, że jest ich bardzo wielu, co najmniej 50 000. W 1866 ks. Petitjean został mianowany Wikariuszem Apostolskim Japonii. Jednak w lipcu 1867 wznowiono prześladowania; 40 000 wiernych z Urakami w pobliżu Nagasaki zostało zesłanych do różnych prowincji. Około jedna trzecia wygnańców zmarła lub nie wróciła. 
Odrodzenie katolicyzmu w Japonii.
Dopiero w marcu 1873 (pod presją mocarstw europejskich i USA) w Japonii oficjalnie uznano chrześcijaństwo i zaczęto tolerować kult publiczny dla wszystkich.
W maju 1876 Japonia została podzielona na dwa Wikariaty Apostolskie, Południowy i Północny. Od 1878 misjonarze katoliccy rozpoczęli podróże misyjne po kraju, początkowo ograniczone, stopniowo obejmowały coraz większe obszary. W marcu 1888 utworzono Wikariat apostolski środkowej Japonii. Wreszcie 11 lutego 1889 Konstytucja Meiji uznała wolność sumienia i wyznania. 
W 1890 odbył się w Nagasaki pierwszy synod biskupów Japonii. 15 czerwca tego samego roku została ustanowiona hierarchia kościelna z arcybiskupem Tokio i 3 sufraganami (biskupi Nagasaki, Osaki i Hakodate). Chociaż spadała liczba konwersji, to rozwijała się oświata katolicka, działalność charytatywna i wydawnicza, np. katolickie czasopismo "Kyoto Bambo". 
Zakony.
W 1900 było w Japonii 62 694 katolików, w tym 93 zakonników i 389 zakonnic. Japońscy zakonnicy i zakonnice pochodzili przede wszystkim z dawnych "ukrytych chrześcijan" na Kiusiu. W 1888 przybyli do Japonii marianie i zajęli się głównie tworzeniem placówek edukacyjnych. W 1896 na Hokkaido przybyli trapiści i założyli tam gospodarstwa rolne, a w 1898 osiedlili się na Kiusiu. W 1905 na Sikoku osiedli dominikanie. Franciszkanie powrócili do Japonii w 1906 (Sapporo i Hakodate) i zajmują się edukacją. Werbiści przybyli w 1907 i również poświęcili się pracy w edukacji. W 1908 do Japonii po ponad 250 latach nieobecności powrócili jezuici i w 1913 w Tokio założyli Uniwersytet Sophia. 
Najbardziej znanymi polskimi zakonnikami w Japonii byli franciszkanie: św. Maksymilian Kolbe, Zenon Żebrowski, Kornel Czupryk i Mieczysław Maria Mirochna, którzy działali w Nagasaki. Pierwszym polskim działającym w Japonii misjonarzem i zarazem pierwszym Polakiem, który dotarł na te wyspy był Wojciech Męciński herbu Poraj. W roku 1642 poniósł śmierć męczeńską w Nagasaki.

</doc>
<doc id="1875195" url="https://pl.wikipedia.org/wiki?curid=1875195" title="Warszawski Park Technologiczny">
Warszawski Park Technologiczny

Warszawski Park Technologiczny – park technologiczny projektowany w rejonie Fortu Augustówka na osiedlu Augustówka (południowa część tzw. Łuku Siekierkowskiego). Miał obejmować powierzchnię 45 ha, z czego 30 ha przeznaczono na laboratoria, zaplecze konferencyjne, biurowe i usługowe, a pozostałe 15 ha miały stanowić tereny zieleni z fortem Augustówka i otaczające je zbiorniki wodne.
Projekt Warszawskiego Parku Technologicznego.
W założeniu WPT miał być ośrodkiem naukowo-gospodarczym z dogodnymi warunkami działania dla firm innowacyjnych – z dostępem do wspólnych urządzeń serwisowych, obsługi administracyjnej i pomocy doradczo-konsultingowej. Projekt miał na celu pobudzenie rozwoju ekonomicznego Warszawy i Mazowsza, rozwój nowych technologii oraz ich transfer między instytucjami naukowymi a przedsiębiorstwami przemysłowymi m.in. z branży telekomunikacyjnej, informatycznej, nanotechnologii, inżynierii elektronicznej, robotyki i optoelektroniki oraz bankowości i finansów.
Umowę o realizacji projektu podpisali w sierpniu 2005 minister nauki i informatyzacji Michał Kleiber oraz prezydent Warszawy Lech Kaczyński. W lutym 2006 powstało Warszawskie Konsorcjum Naukowe, zrzeszające ważniejsze stołeczne instytucje naukowe i wyższe uczelnie.
Jednak przez kilka następnych lat kolejne władze miasta nie podejmowały dalszych decyzji dotyczących tego terenu – nie inwestowano w infrastrukturę, nie uchwalono opracowywanego od 2005 miejscowego planu zagospodarowania przestrzennego.
Spółka TechnoPort Warszawa.
Do realizacji projektu powołano spółkę TechnoPort Warszawa SA, której jedynym akcjonariuszem jest Miasto Stołeczne Warszawa.
Od początku działalności spółka TechnoPort przynosiła straty. Ponieważ jedynym jej majątkiem jest wniesiony przez miasto aportem grunt, który mogłaby stracić, w kwietniu 2009 Rada Warszawy podjęła decyzję o postawieniu spółki w stan likwidacji. Podnoszono też zarzuty niegospodarności jej kierownictwa.
Przyszłość WPT.
W 2009 władze Warszawy rozważały realizację przedsięwzięcia w innej formule – partnerstwa publiczno-prywatnego. W ramach WPT, oznaczającego teraz Warszawską Przestrzeń Technologiczną, miałby powstać mniejszy niż pierwotnie planowano park technologiczny na Augustówce lub na Służewcu Przemysłowym oraz miniparki przy stołecznych uczelniach. Jednocześnie przedstawiciele ratusza twierdzili też, że na budowę infrastruktury w rejonie Augustówki nie ma funduszy.
Pod znakiem zapytania stanęła także budowa Linii Tramwajowej do Siekierek, której przebieg od Pl. Unii Lubelskiej, w jednym z kilku wariantów, planowany jest ulicami Spacerową, Gagarina, Nowo Projektowaną Czerniakowską BIS i dalej do Pętli EC Siekierki bądź WPT.

</doc>
<doc id="1875196" url="https://pl.wikipedia.org/wiki?curid=1875196" title="Clementine Ford">
Clementine Ford

Clementine Ford (ur. 29 czerwca 1979 r.) − amerykańska aktorka.
Życiorys.
Córka aktorki Cybill Shepherd i właściciela nocnego klubu Davida Forda. W 1998 roku, gdy towarzyszyła matce podczas ceremonii wręczenia Złotych Globów, uhonorowana została laurem Miss Golden Globe.
W branży aktorskiej debiutowała w roku 1998; wówczas wystąpiła w dwóch odcinkach serialu "Cybill", którego gwiazdą była jej matka (w czołówce uwzględniono ją jako "Clementine Shepherd-Ford"). Pierwszą istotną rolę zagrała w slasherze Geoffreya Wrighta "Krew niewinnych" ("Cherry Falls", 2000), gdzie wcieliła się w drugoplanową postać Annette Duwald, licealistki-śmiertelnej ofiary seryjnego mordercy. Przełom w jej karierze nastąpił w 2007 roku, gdy jako 28-latka otrzymała rolę Molly Kroll w serialu Showtime "Słowo na L" ("The L Word"), którą odgrywała przez dwa kolejne sezony, aż do roku 2009. Od kwietnia 2009 występuje w operze mydlanej SOAPnet "Żar młodości" ("The Young and the Restless") jako Mackenzie Browning (wcześniej Abbott). W roli tej zastąpiła aktorki Ashley Bashioum (1999-2002; 2004-2005), Kelly Kruger (2002-2003) i Rachel Kimsey (2005-2006).
W latach 2000-2004 była żoną kanadyjsko-amerykańskiego aktora Chada Todhuntera. Mimo to na początku 2009 roku wyznała, że jest osobą homoseksualną. W maju tego samego roku na łamach magazynu "Soap Opera Digest" ujawniła, iż żyje w związku z Lindą Perry. Mieszka w Los Angeles.

</doc>
<doc id="1875198" url="https://pl.wikipedia.org/wiki?curid=1875198" title="Diecezja rzymskokatolicka w Nagoi">
Diecezja rzymskokatolicka w Nagoi



</doc>
<doc id="1875202" url="https://pl.wikipedia.org/wiki?curid=1875202" title="Annie Perreault">
Annie Perreault

Annie Perreault (ur. 28 lipca 1971) – kanadyjska łyżwiarka szybka, specjalizująca się w short tracku. Trzykrotna medalistka olimpijska.
Startowała na dwóch igrzyskach (IO 92, IO 98). W 1992 wspólnie z koleżankami triumfowała w sztafecie. Dwa lata później w starcie przeszkodziły jej kłopoty zdrowotne, ponownie na olimpiadzie pojawiła się w 1998. Zwyciężyła na dystansie 5000 metrów, a w sztafecie Kanadyjski zajęły trzecie miejsce. Wielokrotnie stawała na podium mistrzostw świata, w sztafecie i drużynie sięgając po złoto.

</doc>
<doc id="1875203" url="https://pl.wikipedia.org/wiki?curid=1875203" title="Innocent Eyes (album)">
Innocent Eyes (album)

Innocent Eyes – pierwszy album studyjny australijskiej piosenkarki Delty Goodrem, wydany w marcu 2003 roku przez Epic Records. Na krążku znajdują się utwory popowe oraz ballady z fortepianowym akompaniamentem. Goodrem jest współautorką większości materiału, z wyłączeniem piosenek „Throw It Away”, „Lost Without You” oraz „Butterfly”. Dwa inne utwory – „In My Own Time” oraz „Will You Fall for Me” – artystka napisała samodzielnie. "Innocent Eyes" zadebiutował na 1. miejscu ARIA Albums Chart oraz sprzedał się w 4,5 miliona kopii na całym świecie (w tym milion w samej Australii). Z krążka pochodzi pięć singli, które osiągnęły szczyt notowania Australian Singles Chart: „Born to Try”, „Lost Without You”, „Innocent Eyes (singel)”, „Not Me, Not I” oraz „Predictable”, co czyni z artystki pierwszą wokalistkę, której pięć singli z debiutanckiego albumu osiągnęło szczyt notowania.
"Innocent Eyes" w roku wydania został najlepiej sprzedającym się albumem w Australii od 17 lat. Został także najlepiej sprzedającym się albumem dekady, oraz szóstym najlepiej sprzedającym się albumem w historii Australii.
Zawartość i postępowanie prawne.
Goodrem pracowała nad albumem z grupą producentów oraz twórców, włączając grupę producencką niezależnej kanadyjskiej wytwórni True North Records w składzie: Gary Barlow, Eliot Kennedy, Ric Wake (Céline Dion, Jennifer Lopez, Mariah Carey), Kara DioGuardi (Kelly Clarkson, Christina Aguilera, Avril Lavigne), Matthew Gerrard (Mandy Moore, BB Mak), Vince Pizzinga (Midnight Oil, Danielle Spencer), David Nicholas (INXS, Elton John, George), The Rembrandts i Mark Holden. Ścieżka albumu była nagrywana głównie przy użyciu prawdziwych instrumentów w przeciwieństwie do większości popowych albumów, na których to podkład muzyczny jest generowany przy użyciu syntezatorów. Goodrem powiedziała o nim: „"Chciałam stworzyć album, który odzwierciedlałby moje życie w tym momencie"”, „"Każda z piosenek zabiera mnie w miejsce, w którym przypominam sobie coś, co się wydarzyło"”. Stwierdziła także: „"Ten album jest niemal jak pamiętnik, w którym pisałam przez ostatnie dwa lata"”, „"Każda ścieżka ma ukrytą wartość, która jest dla mnie osobista. Czekałam na ten dzień długi czas i mam tylko nadzieję, że każdy lubi słuchać muzyki tak bardzo, jak ja kocham ją tworzyć"”.
W 2004 roku Goodrem została oskarżona o bycie winną tysięcy dolarów twórcy Markowi Holdenowi. Holden domagał wywiązania się przez artystkę i jej wytwórnię Sony z warunków kontraktu oraz zażądał honorarium od konsultacji, których udzielał zgodnie z porozumieniem. W tym samym roku wpłynął pozew złożony przez poprzednich producentów Goodrem, Trevora Cartera i Paula Higginsa. Pozwali oni artystkę oraz jej rodziców o niewypłacone honoraria oraz prawo do wydania 13-ścieżkowego niewydanego albumu nagranego w 2000 roku.
Promocja i notowania.
„Born to Try” została wydana jako pierwszy singel z albumu dnia 8 listopada 2002 roku na dzień przed osiemnastymi urodzinami Goodrem. W czasie, gdy utwór był wydawany, artystka wykonała go w jednym z odcinków australijskiej opery mydlanej Sąsiedzi, jako piosenkarka Nina Tucker. Singel zadebiutował na ARIA Singles Chart 18 listopada 2002 roku na 3. miejscu. W drugim tygodniu utwór awansował na 2. pozycję oraz został wyróżniony platyną przez ARIA. Tydzień później piosenka zepchnęła „The Ketchup Song” grupy Las Ketchup z 1. miejsca notowania i została pierwszym w karierze Goodrem singlem nr 1. Singel pokrył się następnie potrójną platyną i stał się czwartym najlepiej sprzedającym singlem a Australii w roku 2003. Wygrał także na gali ARIA Awards nagrody dla "najlepszego singla" w kategorii "artysta debiutujący" ("Breakthrough Artist – Single"), "najlepiej sprzedającego się singla" ("Highest Selling Single") oraz "singla roku" ("Single of the Year"). „Born to Try” osiągnął także szczyt notowania w Nowej Zelandii, uplasował się w pierwszej dziesiątce w Wielkiej Brytanii oraz pierwszej dwudziestce w Irlandii i Holandii.
„Lost Without You” została wydana jako drugi singel z albumu 28 stycznia 2003 roku. 14 lutego 2003 roku utwór wydano do australijskich stacji radiowych. W tym samym tygodniu stał się on najczęściej granym utworem. Piosenka stała się drugim singlem Goodrem, który osiągnął szczyt notowania w Australii, kiedy to 10 marca 2003 roku zadebiutował on na 1. miejscu ARIA Singles Chart. Singel pokrył się podwójną platyną i został siódmym najlepiej sprzedającym się singlem w Australii w 2003 roku. Otrzymał także nominację do nagrody ARIA Award dla "najlepiej sprzedającego się singla", jednak przegrał na rzecz „Born to Try”. „Lost Without You” był także notowany w pierwszej dziesiątce zestawień w Nowej Zelandii, Wielkiej Brytanii i Hiszpanii.
Sam album zadebiutował na 1. miejscu australijskiej ARIA Albums Chart 31 marca 2003 roku ze sprzedażą ponad 70.000 kopii, uzyskując status platynowej płyty i zrzucając ze szczytu notowania "Come Away with Me" Nory Jones. Na 1. pozycji australijskiego zestawienia krążek utrzymywał się przez dwadzieścia dziewięć tygodni bijąc poprzedni rekord dwudziestu pięciu tygodni ustanowiony przez Johna Farnhama w 1986 roku albumem "Whispering Jack". Ostatecznie album uzyskał status czternastokrotnej platyny, został najlepiej sprzedającym się albumem w Australii w 2003 roku, spędził łącznie osiemdziesiąt siedem tygodni w pierwszej setce ARIA Albums Chart a na gali ARIA Awards zdobył sześć nagród, w tym dla "najlepiej sprzedającego się albumu" ("Highest Selling Album"), "artystki roku" ("Best Female Artist"), "najlepszego albumu" w kategorii "artysta debiutujący" ("Breakthrough Artist – Album"), "najlepszego wydania popowego" ("Best Pop Release"). Oprócz tego krążek przyniósł Goodrem nagrodę kanału Channel [V] dla "najlepszej artystki roku" ("Oz Artist of the Year"). W 2004 roku "Innocent Eyes" powtórnie wygrał nagrodę ARIA Award dla "najlepiej sprzedającego się albumu". W Australii sprzedał się w całkowitym nakładzie ponad miliona kopii. W Wielkiej Brytanii krążek zadebiutował na 2. miejscu zestawienia, uznając wyższość albumu "Dangerously in Love" Beyoncé i spędzając trzydzieści jeden tygodni w pierwszej siedemdziesiątce-piątce notowania oraz zostając osiemnastym najlepiej sprzedającym się albumem na wyspach.

</doc>
<doc id="1875204" url="https://pl.wikipedia.org/wiki?curid=1875204" title="Beatriz de Borbón y Battenberg">
Beatriz de Borbón y Battenberg

Beatriz Isabel Federica Alfonsa Eugenia Cristina María Teresa Bienvenida Ladislàa de Borbón y Battenberg (ur. 22 czerwca 1909 w San Ildefonso, zm. 22 listopada 2002 w Rzymie) - infantka hiszpańska, księżna Civitella-Cesi.
Życiorys.
Urodziła się w Pałacu Królewskim w La Granja de San Ildefonso jako starsza spośród dwóch córek (trzecie dziecko) króla Hiszpanii - Alfonsa XIII z jego małżeństwa z Wiktorią Eugenią Battenberg. W 1931 razem z rodziną uciekła z Hiszpanii i na jakiś czas osiadła w Paryżu, a następnie przeniosła się do Fontainebleau. W tym samym roku zaręczono ją z kuzynem Álvaro de Orleans y Borbón, najstarszym synem infanta Alfonsa de Orleans y Borbón i księżniczki Beatrycze Brytyjskiej. 
14 stycznia 1935 w Rzymie, po zrzeczeniu się praw dynastycznych, poślubiła piątego księcia Civitella-Cesi Alessandro Torlonię - syna księcia Marino Torlonia i Amerykanki Mary Elsie Moore. W ceremonii ślubnej uczestniczył król Alfons, król Wiktor Emanuel III i królowa Helena Włoska oraz 52 książąt krwi królewskiej. Po ceremonii para udała się na audiencję do papieża Piusa XI. Para miała czworo dzieci:
Beatrycze mieszkała w Rzymie do końca życia. Zmarła w rzymskim Palazzo Torlonia, w wieku 93 lat.

</doc>
<doc id="1875205" url="https://pl.wikipedia.org/wiki?curid=1875205" title="Shlomo Kučera">
Shlomo Kučera

Radoslav Shlomo Kučera (ur. 1973 w Brnie) – czeski rabin, od września 2009 do marca 2010 Naczelny Rabin Górnego Śląska.
Życiorys.
Urodził się w Brnie. W 2005 wyemigrował do Izraela, gdzie studiował w jesziwie "Midrasz Sfaradi" w Jerozolimie. Tam też otrzymał smichę rabinacką. Studiował także w Beren-Amiel Institute – Ohr Torah Stone w Efracie, gdzie został przygotowany do pracy w diasporze.
We wrześniu 2009 jako emisariusz organizacji Shavei Israel przybył do Polski, gdzie objął posadę rabina Gminy Wyznaniowej Żydowskiej w Katowicach. Przysługiwał mu tytuł Naczelnego Rabina Górnego Śląska.
Jest żonaty z Rut. Ma jednego syna: Josefa (ur. 9 lutego 2010 w Katowicach).

</doc>
<doc id="1875206" url="https://pl.wikipedia.org/wiki?curid=1875206" title="Seeblick">
Seeblick

Seeblick – gmina w Niemczech w kraju związkowym Brandenburgia, w powiecie Havelland, wchodzi w skład urzędu Rhinow.

</doc>
<doc id="1875207" url="https://pl.wikipedia.org/wiki?curid=1875207" title="CASI">
CASI

CASI ("computer assisted self-interviewing") – wspomagana komputerowo technika badania sondażowego polegająca na tym, że respondent samodzielnie wypełnia ankietę, wpisując swoje odpowiedzi do komputera przyniesionego przez pracownika organizacji badawczej.

</doc>
<doc id="1875211" url="https://pl.wikipedia.org/wiki?curid=1875211" title="Gollenberg (Brandenburgia)">
Gollenberg (Brandenburgia)

Gollenberg – gmina w Niemczech w kraju związkowym Brandenburgia, w powiecie Havelland, wchodzi w skład urzędu Rhinow.

</doc>
<doc id="1875213" url="https://pl.wikipedia.org/wiki?curid=1875213" title="Koperta bąbelkowa">
Koperta bąbelkowa



</doc>
<doc id="1875216" url="https://pl.wikipedia.org/wiki?curid=1875216" title="Metropolia Nagasaki">
Metropolia Nagasaki

Metropolia Nagasaki - jedna z trzech metropolii Kościoła rzymskokatolickiego w Japonii. Powstała 4 maja 1959 roku. Składa się z jednej archidiecezji i czterech diecezji. Najważniejszą świątynią jest Katedra Urakami w Nagasaki. Od grudnia 2021 roku godność metropolity sprawuje abp Peter Michiaki Nakamura. 

</doc>
<doc id="1875219" url="https://pl.wikipedia.org/wiki?curid=1875219" title="8 Dywizja Artylerii">
8 Dywizja Artylerii



</doc>
<doc id="1875221" url="https://pl.wikipedia.org/wiki?curid=1875221" title="CSAQ">
CSAQ

CSAQ ("computerized self-administered questionnaire") – technika badania sondażowego, polegająca na tym, że respondent wypełnia kwestionariusz, który uruchamia programem na komputerze. Pytania generowane są automatycznie przez program, respondent podaje odpowiedzi, a plik z wypełnionym kwestionariuszem zwraca samodzielnie.

</doc>
<doc id="1875223" url="https://pl.wikipedia.org/wiki?curid=1875223" title="Gollenberg">
Gollenberg

Niemcy.
2 gminy:
Polska.
Dawne nazwy:

</doc>
<doc id="1875225" url="https://pl.wikipedia.org/wiki?curid=1875225" title="Krzysztof Kowalczyk">
Krzysztof Kowalczyk



</doc>
<doc id="1875228" url="https://pl.wikipedia.org/wiki?curid=1875228" title="Kaplica Jubileuszowa w Mińsku">
Kaplica Jubileuszowa w Mińsku



</doc>
<doc id="1875229" url="https://pl.wikipedia.org/wiki?curid=1875229" title="Estádio Cidade Universitária">
Estádio Cidade Universitária



</doc>
<doc id="1875231" url="https://pl.wikipedia.org/wiki?curid=1875231" title="Lecanorales">
Lecanorales



</doc>
<doc id="1875232" url="https://pl.wikipedia.org/wiki?curid=1875232" title="Czubniczka cuchnąca">
Czubniczka cuchnąca

Czubniczka cuchnąca ("Cystolepiota bucknallii" (Berk. &amp; Broome) Singer &amp; Clémençon) – gatunek grzybów z rodziny pieczarkowatych ("Agaricaceae").
Systematyka i nazewnictwo.
Pozycja w klasyfikacji według Index Fungorum: "Agaricaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozowali w 1881 r. Berkeley i Broome nadając mu nazwę "Agaricus bucknallii". Obecną, uznaną przez Index Fungorum nazwę nadali mu w 1972 r. Rolf Singer i Heinz Clémençon.
Synonimy naukowe:
Nazwę polską zaproponował Władysław Wojewoda w 2003 r. W polskim piśmiennictwie mykologicznym gatunek ten opisywany był też jako czubajeczka Bucknala. 
Morfologia.
Średnicy 1–3 cm, barwy od jasnoliliowej do fioletowej, u dojrzałych owocników blednący, o powierzchni pokrytej mącznym lub ziarnistym komórkowym nalotem.
Blaszkowy, blaszki barwy żółtawej, o regularnej tramie.
Barwy kapelusza, pokryty mączystym nalotem, z zanikającą strefa pierścieniową.
O charakterystycznym zapach gazu koksowniczego lub skatolu, podobnie jak u gąski siarkowej ("Tricholoma sulphureum").
Biały, dekstrynoidalny. Zarodniki o pokroju eliptycznym, wydłużone, o wymiarach ok. 7,5–9×3–3,5 μm, gładkie, bez pory rostkowej. 
Występowanie i siedlisko.
Potwierdzono notowania tego gatunku w Austrii, Danii, Francji, Hiszpanii, Niemczech, Norwegii, Rosji, Szwecji i Wielkiej Brytanii. Występuje również w Polsce, w piśmiennictwie naukowym do 2003 r. podano tylko 2 stanowiska tego gatunku.
Saprotrof. Występuje w lasach liściastych i mieszanych, przeważnie na wapiennych glebach. Wytwarza owocniki od sierpnia do października.

</doc>
<doc id="1875233" url="https://pl.wikipedia.org/wiki?curid=1875233" title="Art of Noise">
Art of Noise



</doc>
<doc id="1875235" url="https://pl.wikipedia.org/wiki?curid=1875235" title="Tekila">
Tekila



</doc>
<doc id="1875237" url="https://pl.wikipedia.org/wiki?curid=1875237" title="Adam Drzeżdżon">
Adam Drzeżdżon

Adam Józef Drzeżdżon (ur. 14 listopada 1963 w Gdyni) – polski samorządowiec, burmistrz Władysławowa w latach 1998–2010.
Życiorys.
Absolwent Liceum Ogólnokształcącego im. Stefana Żeromskiego w Pucku. Ukończył studia na Wydziale Nauk Społecznych Uniwersytetu Gdańskiego – kierunek pedagogika specjalna oraz studia podyplomowe w Gdańskiej Wyższej Szkole Humanistycznej – kierunek administracja publiczna.
Przez siedemnaście lat pracował w szkołach powiatu puckiego, głównie jako nauczyciel wychowania fizycznego. W latach 1996-98 był dyrektorem Szkoły Podstawowej w Jastarni.
Od 1994, przez dwie kadencje, był radnym Rady Miasta Władysławowa. W 1998 po raz pierwszy został wybrany burmistrzem Władysławowa. Reelekcję na to stanowisko uzyskiwał w wyborach bezpośrednich w 2002 i 2006 (z ramienia KWW "Mała Ojczyzna"). W 2010 nie ubiegał się o ponowny wybór.
Trenował piłkę ręczną; w latach 1978–1982 był zawodnikiem Spójni Gdańsk.
Życie prywatne.
Syn Urszuli i Jana Drzeżdżonów.
Dwukrotnie żonaty; ma dwóch synów – Kordiana i Karola.

</doc>
<doc id="1875239" url="https://pl.wikipedia.org/wiki?curid=1875239" title="New Madrid">
New Madrid

New Madrid () – założone w 1788 roku przez Hiszpanów miasto w Stanach Zjednoczonych w stanie Missouri, siedziba administracyjna hrabstwa New Madrid, nad rzeką Missisipi. W 2000 roku zamieszkiwane było przez 3334 mieszkańców.

</doc>
<doc id="1875240" url="https://pl.wikipedia.org/wiki?curid=1875240" title="Jerzy Wysocki (samorządowiec)">
Jerzy Wysocki (samorządowiec)

Jerzy Józef Wysocki (ur. 4 października 1966 w Chełmcach) – polski samorządowiec, w latach 1998–2014 burmistrz Milanówka, od 2017 zastępca burmistrza gminy Brwinów. 
Życiorys.
Ukończył studia na Wydziale Geologii Uniwersytetu Warszawskiego, następnie studiował podyplomowo kształtowanie i ochronę środowiska na macierzystej uczelni oraz zarządzanie jednostkami samorządu terytorialnego w Szkole Głównej Handlowej.
W 1991 uzyskał zatrudnienie w Urzędzie Miejskim Milanówka, pracował m.in. na stanowisku kierowniczym w Referacie Ochrony Środowiska. W 1998 objął obowiązki burmistrza Milanówka, a w wyborach bezpośrednich w 2002 i w 2006 uzyskiwał reelekcję z ramienia KKW „Milanówek – dziś i jutro”. W wyborach w 2010 ponownie ubiegał się o wybór na to stanowisko, uzyskując w II turze 59,67%. W 2004 został wybrany prezesem zarządu Stowarzyszenia Gmin Zachodniego Mazowsza „Mazovia”. W roku 2014 w II turze głosowania przegrał wybory na stanowisko burmistrza gminy Milanówek.
Po zakończeniu swojej ostatniej kadencji burmistrza pracował w Pałacu Kultury i Nauki, gdzie zajmował stanowisko dyrektora technicznego. 1 stycznia 2017 objął stanowisko drugiego zastępcy burmistrza Brwinowa.
Jest żonaty, ma dwóch synów.

</doc>
<doc id="1875242" url="https://pl.wikipedia.org/wiki?curid=1875242" title="Karol XIV Jan Bernadotte">
Karol XIV Jan Bernadotte



</doc>
<doc id="1875243" url="https://pl.wikipedia.org/wiki?curid=1875243" title="Grzegorz Benedykciński">
Grzegorz Benedykciński

Grzegorz Józef Benedykciński (ur. 16 marca 1955 w Piotrkowie Kujawskim) – polski samorządowiec, od 1994 burmistrz Grodziska Mazowieckiego.
Życiorys.
Pochodzi z Aleksandrowa Kujawskiego. W 1982 uzyskał tytuł zawodowy magistra inżyniera na Akademii Techniczno-Rolniczej w Bydgoszczy. Następnie odbył studia podyplomowe w Wyższej Szkole Pedagogicznej tamże oraz w Szkole Głównej Handlowej (zarządzanie strategiczne gminą). W wyniku wyborów samorządowych 1994 i 1998 obejmował stanowisko burmistrza Grodziska Mazowieckiego. W bezpośrednich wyborach samorządowych w 2002 i w 2006 uzyskiwał reelekcję na stanowisko burmistrza w I turze głosowania. W wyborach w 2010 ponownie ubiegał się z powodzeniem o funkcję burmistrza oraz o mandat radnego Sejmiku Województwa Mazowieckiego (z którego zrezygnował) z rekomendacji Polskiego Stronnictwa Ludowego. Został członkiem Rady Naczelnej PSL.
W 2014 bez powodzenia kandydował do Parlamentu Europejskiego, w tym samym roku po raz szósty z rzędu uzyskując następnie wybór na urząd burmistrza. Również w 2018 został wybrany na kolejną kadencję miejskiego samorządu.
Pochodzi z rodziny o tradycjach samorządowych: pradziadek Szczepan pełnił funkcję wójta gminy Radziejów, dziadek Józef – wójta gminy Falborz.
Odznaczenia i wyróżnienia.
W 2002 otrzymał Złoty Krzyż Zasługi, w 2012 odznaczony Krzyżem Oficerskim Orderu Odrodzenia Polski. W 2015 został odznaczony Odznaką Honorową za Zasługi dla Samorządu Terytorialnego.
W 2013 podczas Forum Ekonomicznego w Krynicy został wyróżniony przez dziennik „Rzeczpospolita” oraz Instytut Studiów Wschodnich tytułem „Lidera Samorządu” w kategorii gmin miejskich i miejsko-wiejskich. Wyróżniony także Nagrodą im. Grzegorza Palki przyznaną przez Ligę Krajową (2012), a także dyplomem honorowym „Chroniąc Pamięć”.

</doc>
<doc id="1875244" url="https://pl.wikipedia.org/wiki?curid=1875244" title="Andrzej Kościelny">
Andrzej Kościelny

Andrzej Paweł Kościelny (ur. 26 czerwca 1950 w Częstochowie) – polski działacz społeczny i samorządowy, w latach 2002–2010 burmistrz Podkowy Leśnej. Od 2010 pełni funkcję doradcy burmistrza w Podkowie Leśnej.
Życiorys.
W 1974 ukończył studia na Wydziale Mechaniki Precyzyjnej Politechniki Warszawskiej, po czym był zatrudniony jako pracownik naukowy Instytutu Konstrukcji Przyrządów Precyzyjnych i Optycznych macierzystej uczeni (do 1983). W 1984 założył własną firmę projektowo – produkcyjną „Mechanika Precyzyjna”, którą kierował do 2002, był także współwłaścicielem i dyrektorem w firmie „Impuls” (1996–2000).
W okresie PRL działał w NSZZ „Solidarność”, pełnił obowiązki przewodniczącego Komitetu Obywatelskiego w Podkowie Leśnej (1989–1990). Był współzałożycielem stowarzyszenia „Mazovia”. W 2002 został wybrany na burmistrza Podkowy Leśnej w pierwszych bezpośrednich wyborach burmistrzów, wójtów i prezydentów (z ramienia KW Stowarzyszenia „Związek Podkowian”), a w 2006 uzyskał reelekcję w II turze wyborów z ramienia KWW Miasta Ogrodu. W wyborach samorządowych w 2010 bez powodzenia ubiegał się o mandat radnego sejmiku województwa mazowieckiego z ramienia Krajowej Wspólnoty Samorządowej. Nie startował ponownie na urząd burmistrza Podkowy. Tuż po wyborach został mianowany doradcą burmistrza.
Pełni obowiązki wiceprzewodniczącego Unii Miasteczek Polskich oraz jej reprezentanta w Zespołach Komisji Wspólnej Rządu i Samorządu Terytorialnego. Jest obserwatorem w Komitecie Monitorującym RPO na Mazowszu, a także członkiem Komitetu Monitorującego Europejskiego Obszaru Gospodarczego i Norweskiego Mechanizmu Finansowego. Od 2003 zasiada w Radzie Działalności Pożytku Publicznego III kadencji.

</doc>
<doc id="1875245" url="https://pl.wikipedia.org/wiki?curid=1875245" title="Andrzej Krzysztofiak">
Andrzej Krzysztofiak

Andrzej Krzysztof Krzysztofiak (ur. 4 grudnia 1957 w Kwidzynie) – polski działacz samorządowy, od 1998 burmistrz Kwidzyna.
Życiorys.
Studiował na Uniwersytecie Gdańskim i na Uniwersytecie Śląskim. Z wykształcenia jest prawnikiem, pracował w Zakładach Celulozowo-Papierniczych w Kwidzynie. W latach 1990–1994 zasiadał w Radzie Miejskiej Kwidzyna. W listopadzie 1998 objął obowiązki burmistrza miasta III kadencji. Reelekcję na to stanowisko uzyskiwał w bezpośrednich wyborach samorządowych 2002, 2006, 2010, 2014 i 2018. Jest członkiem Platformy Obywatelskiej.
Został odznaczony Srebrnym Medalem za Zasługi dla Straży Granicznej (2012).

</doc>
<doc id="1875249" url="https://pl.wikipedia.org/wiki?curid=1875249" title="Tryptyk Harbaville">
Tryptyk Harbaville

Tryptyk Harbaville – bizantyńskie dzieło plastyki z kości słoniowej, tryptyk datowany na połowę X wieku, z głównym przedstawieniem Deesis i innych świętych; obecnie w zbiorach paryskiego Luwru.
Uważany jest za jeden z najcenniejszych i najlepiej zachowanych wyrobów z kości słoniowej zaliczanych do „grupy Romanosa”, której dzieła były wykonywane Konstantynopolu i łączone są z dworem cesarskim.
Dzieło o wymiarach 28 × 24 cm zostało wykonane prawdopodobnie w Konstantynopolu w czasach panowania dynastii macedońskiej. Obecna jego nazwa pochodzi od nazwiska kolekcjonera dzieł sztuki, który był ostatnim posiadaczem – Louisa-François Harbaville (1791-1866), członka Académie d’Arras, który odziedziczył tryptyk po rodzinie Beugny de Pommeras z Arras. Do Luwru został zakupiony w 1891 r. od Henriego i Rémi Trannin, wnuków Harbaville'a.
Nazwę grupy dzieł tego rodzaju wywiedziono od późniejszej plakietki z kości słoniowej, znajdującej się w Cabinet des Médailles w Bibliotheque Nationale de France, z głównym przedstawieniem Chrystusa koronującego cesarza Romana IV Diogenesa i jego małżonkę Eudoksję. W kontekście datowania dzieł tej grupy nie da się jednoznacznie określić władcy o imieniu Roman, gdyż ówcześnie znani są dwaj: Roman II Porfirogeneta koronowany w 959 r. i Roman IV Diogenes, koronowany w roku 1068. W powiązaniu z podobnymi zabytkami znajdującymi się w Rzymie, Watykanie i Moskwie, mówi się o wczesnym datowaniu pierwszych dzieł „grupy Romanosa” na koniec drugiej ćwierci X stulecia.
"Tryptyk Harbaville" jest uważany „za szczególnie najpiękniejszy, za sprawą elegancji i delikatności, która jest nieobecna w tak wysokim stopniu w podobnych dziełach z połowy X w. Wszystkie cechuje mocno wygładzona powierzchnia rzeźb, elegancja stylu typowego dla dworskiej szkoły”. Zidentyfikowano też inne grupy, będące przypuszczalnie wyrobami pochodzącymi z różnych warsztatów. Zleceniodawcami byli także członkowie dworu cesarskiego, przy czym dzieła te cechuje niższa jakość i wyrafinowanie form i treści. Dotąd zachowała się o wiele większa liczba dzieł z kości słoniowej od dzieł malarstwa tego okresu; są one bardzo ważne dla dziejów bizantyńskiej sztuki z czasów panowania dynastii macedońskiej.
Wszystkie części tryptyku są rzeźbione; poza głównym przedstawieniem, na bocznych skrzydłach wyobrażono postacie świętych. Rewers środkowej części jest ozdobiony bogatą dekoracją ornamentalną, roślinną i drobniejszymi motywami zwierzęcymi. Na powierzchni niektórych figur widoczne są resztki polichromii.

</doc>
<doc id="1875250" url="https://pl.wikipedia.org/wiki?curid=1875250" title="Emil Bodziony">
Emil Bodziony

Emil Bodziony (ur. 1949) – polski samorządowiec, w latach 2002–2010 wójt i burmistrz Krynicy-Zdroju.
Życiorys.
W 1973 ukończył studia na Uniwersytecie Jagiellońskim. W wyborach samorządowych 1990 po raz pierwszy uzyskał mandat radnego miejskiego Krynicy, w kadencji 1994–1998 był także delegatem do Wojewódzkiego Sejmiku Samorządowego w Nowym Sączu, pełniąc obowiązki przewodniczącego Komisji ds. Uzdrowisk.
W latach 1995–1998 sprawował funkcję wiceburmistrza Krynicy, a w następnej kadencji radnego powiatu nowosądeckiego. W pierwszych bezpośrednich wyborach wójtów, burmistrzów i prezydentów miast uzyskał stanowisko burmistrza gminy Krynica Zdrój, a w 2006 roku reelekcję na to stanowisko. W 2010 roku przegrał wybory na burmistrza Krynicy-Zdroju z kandydatem Platformy Obywatelskiej - Dariuszem Reśko.
W wyborach w 2014 ponownie ubiegał się o fotel burmistrza, przegrywając w drugiej turze głosowania z wynikiem 47%.

</doc>
<doc id="1875251" url="https://pl.wikipedia.org/wiki?curid=1875251" title="Thomas Walker (odkrywca)">
Thomas Walker (odkrywca)

Thomas Walker (ur. 15 stycznia 1715, zm. 9 listopada 1794) był lekarzem medycyny, podróżnikiem i odkrywcą z Wirginii, który zorganizował i poprowadził wyprawę na tereny położone na zachód od pasma górskiego Alleghenów w Ameryce Północnej w połowie XVIII wieku. Przypisuje mu się nadanie nazwy płaskowyżowi Cumberland oraz mającej źródła u stóp tego płaskowyżu rzece Cumberland na cześć księcia Cumberland. Anglicy uczestniczący w wyprawie dotarli na te tereny po raz pierwszy – ich poprzednikami byli głównie Hiszpanie i Francuzi. Walker eksplorował Kentucky w roku 1750, 19 lat przed pojawieniem się na tych terenach Daniela Boone'a.
Walker był ojcem dwóch polityków: Johna i Francisa. Znany jest również z tego, że opiekował się Thomasem Jeffersonem po śmierci ojca w roku 1757.
Młodość.
Thomas Walker urodził się w Walkerton, w hrabstwie King and Queen, a dorastał we wschodniej Wirginii. Po naukach pobieranych w College of William and Mary został lekarzem studiując pod okiem swego szwagra dr. George’a Gilmera. Mimo że nigdy nie uzyskał dyplomu, Walker jest uważany za protoplastę wykorzystania trepanu przy leczeniu osteomalacji ropnej kości już w roku 1757.
Walker stał się znaczącą osobistością w swym hrabstwie w roku 1741, kiedy to poślubił Mildred Thornton (wdowę po Nicholasie Meriwether) i stał się właścicielem sporego majątku ziemskiego. Walkerowie osiedlili się w zbudowanym przezeń domu na plantacji Castle Hill; mieli 12 dzieci, które miały zostać w przyszłości prominentnymi obywatelami hrabstwa Albemarle. Walker rozpoczął budowanie swej pozycji od wejścia do komitetu kościelnego w kwietniu 1744 roku i pozostawał członkiem tej instytucji aż po rok 1785. Był delegatem do Izby Gmin Wirginii z ramienia hrabstwa Albemarle i członkiem rady miejskiej nowo powstałego Charlottesville.
Wyprawy odkrywcze.
12 lipca 1749 roku powstała Loyal Land Company, a Walker został jednym z jej przywówców. Po przyznaniu przez władze kolonii 3,200 km² na terenach dzisiejszego Kentucky, kompania w roku 1750 zleciła Walkerowi przeprowadzenie wyprawy celem zbadania i wymierzenia nowo przejętego terenu. Walker w roku 1752 został oficjalnie uznany za szefa Loyal Land Company.
Podczas ekspedycji Walker nadał nazwy wielu odkrytym miejscom, takim jak na przykład Przełęcz Cumberland. Jego ludzie wznieśli pierwszy nie-indiański dom (chatę z bali) w Kentucky (zachowaną do dziś jako "Dr. Thomas Walker State Historic Site"). Walker prowadził dziennik podróży.
W wieku 64 lat Walker ponownie wyprawił się na zachód, na pogranicze dzisiejszych stanów Kentucky i Tennessee, by wymierzyć granice pomiędzy Wirginią i Karoliną Północną dalej na zachód. Ta granica jest określana jako tzw. "„Walker Line”" i do dziś obowiązuje jako linia rozdzielająca oba stany.
Jednym z tych, którzy odnieśli korzyści z bliskich kontaktów z Walkerem, był Joseph Martin, wojskowy walczący z Indianami i odkrywca urodzony w hrabstwie Albemarle, który został wytypowany przez Walkera na kierownika ekspedycji do obszaru zwanego "Powell Valley" na pograniczu dzisiejszej Wirginii Zachodniej i Kentucky.
Walker miał istotny wpływ na rozwiązywanie konfliktów z Indianami. Reprezentował Wirginię przy podpisywaniu traktatów w Fort Stanwix i Lochaber (1770) i brał udział w negocjacjach pokojowych po bitwie pod Point Pleasant. W roku 1775 Walker występował jako reprezentant Wirginii w czasie rokowań z przedstawicielami Sześciu Narodów w Pittsburghu.
Walker przypisuje się również odkrycie i wykorzystanie złóż węgla w Kentucky
Ostatnie lata.
Po śmierci pierwszej żony Walker poślubił w roku 1781 Elizabeth Thorton. Zmarł 9 listopada 1794 roku w Castle Hill. Gdy umierał uznawano go za czwartego najbogatszego obywatela hrabstwa Albemarle.

</doc>
<doc id="1875252" url="https://pl.wikipedia.org/wiki?curid=1875252" title="Mistrzostwa Europy w Wioślarstwie 2009 - ósemka kobiet">
Mistrzostwa Europy w Wioślarstwie 2009 - ósemka kobiet

Ósemka kobiet (W8+) – konkurencja rozgrywana podczas Mistrzostw Europy w Wioślarstwie 2009 w Brześciu między 18 a 20 września.

</doc>
<doc id="1875254" url="https://pl.wikipedia.org/wiki?curid=1875254" title="Tachikawa Ki-74">
Tachikawa Ki-74

Tachikawa Ki-74 (jap. キ74) – dwusilnikowy, średni samolot rozpoznawczo-bombowy Cesarskiej Armii Japońskiej z czasów II wojny światowej, przeznaczony do lotów na dużej wysokości i długich dystansach. W nomenklaturze aliantów oznaczony nazwą kodową "Patsy". Do zakończenia wojny wybudowano 16 egzemplarzy.
Historia.
Prace nad samolotem rozpoczęły się pod koniec lat 30. ubiegłego wieku. Wiosną 1939 r. opracowano wstępne założenia, jakie musiała spełniać nowa maszyna. Miał być to samolot zdolny do lotów rozpoznawczych na bardzo długich dystansach, co najmniej o zasięgu 5000 km, przy prędkości przelotowej 450 km/h oraz locie na dużej wysokości. Przy takich założeniach zostało zredukowane uzbrojenie obronne maszyny. Zakładano, że duża prędkość i wysokość lotu pozwoli maszynie na uniknięcie nieprzyjacielskich samolotów myśliwskich.
Realizacji projektu podjęła się wytwórnia Tachikawa i jej inżynier H. Kimura. Firma miała już doświadczenie w budowie długodystansowych samolotów. Współpracując z Wydziałem Lotniczym Cesarskiego Uniwersytetu w Tokio, firma opracowywała już samolot A-26 (późniejszy Tachikawa Ki-77), który z okazji 2600-lecia Cesarstwa Japonii miał dokonać rekordowego przelotu. Wykorzystując swoje doświadczenie, Tachikawa podjęła się wykonania zadania.
Pierwszym krokiem zespołu inżyniera Kimury było wybranie jednostki napędowej dla nowej maszyny. Cechą charakterystyczną nowego silnika miała być jego duża sprawność na wysokim pułapie. Z tego też względu do dalszych prac wybrano silnik Mitsubishi Ha-214 Ru, napędzający sześciołopatowe śmigła. Maksymalna moc silnika na wysokości 9500 metrów wynosiła 2400 KM, dzięki zastosowaniu turbosprężarki 1700 KM.
Silnik Ha-214 był dopiero we wstępnej fazie rozwoju i z braku efektywnej jednostki napędowej prace uległy znacznemu spowolnieniu. Dalsze prace zostały wstrzymane, kiedy pion techniczny japońskiego lotnictwa podważył skuteczność rozpoznania z bardzo dużej wysokości, nakazując jednocześnie skupienie wysiłków na projekcie szybkiego samolotu rozpoznawczego Tachikawa Ki-70 będącego następcą maszyny Mitsubishi Ki-46.
Wybuch wojny na Dalekim Wschodzie i sukcesy Japonii, sprawiły, że pod jej rządami znalazły się bardzo duże obszary południowo-wschodniej Azji i Pacyfiku. W zaistniałej sytuacji powrócono do projektu Ki-74, samolotu zdolnego do dalekich przelotów. Jednak tym razem do zadań rozpoznawczych dodano wymóg przenoszenia bomb na pokładzie samolotu. Uporano się z tym, przeprojektowując kadłub samolotu poprzez zabudowanie w nim komory bombowej, zdolnej do przenoszenia 1000 kg bomb. Opancerzono kabinę załogi, którą powiększono do pięciu członków oraz zastosowano samouszczelniające się zbiorniki paliwa. 
Z powodu ciągłego braku sprawnych silników Ha-214, wybrano Mitsubishi Ha-211 I napędzające czterołopatowe śmigła o zmiennym skoku i mocy startowej 2200 KM. We wrześniu 1942 r. zaakceptowano projekt wstępny i przystąpiono do budowy trzech prototypów. Prace nie miały najwyższego priorytetu i pierwszy prototyp (Ki-74.01) został ukończony w marcu 1944 r. W tym samym miesiącu samolot odbył swój pierwszy lot, nie osiągając jednak zadowalających parametrów. Pomimo tego kontynuowano dalsze prace. W celu zwiększenia mocy silników na dużej wysokości zmieniono silniki, zastępując Ha-211 I silnikami Ha-211 Ru z turbodoładowaniem. Obydwie jednostki napędowe nie były w pełni sprawne i ciągle trwały nad nimi prace. Dlatego ponownie zmieniono silniki, tym razem na Mitsubishi Ha-104 Ru o mocy startowej 2000 KM, również z turbodoładowaniem.
Użycie w konstrukcji samolotu metalu nie sprzyjało szybkiemu zakończeniu prac nad samolotem i wprowadzeniu go do produkcji seryjnej. Braki materiałowe pod koniec wojny zmuszały konstruktorów japońskich do szukania materiałów zastępczych, np. drewna, którego jednak przy zakładanych osiągach samolotu nie można było użyć. Poza trzema prototypami zbudowano jeszcze trzynaście samolotów w tej konfiguracji silnika. Poddawano je badaniom do końca wojny, ale żaden z nich nie wszedł do działań bojowych.
Konstrukcja.
Ki-74 był całkowicie metalowym, pięcioosobowym średniopłatem. Skrzydła o laminarnym profilu, dużej zbieżności i dużym wydłużeniu. Silniki zamontowane po obu stronach kadłuba na centropłacie. Usterzenie klasyczne o dużej powierzchni mającej ułatwić manewrowanie samolotem na dużej wysokości. Podwozie trójpodporowe chowane w locie z tylnym podparciem. Główne dwugoleniowe z pojedynczymi kołami chowanymi do wnęk w komorach silników i tylne kółko ogonowe chowane do wnęki w kadłubie. Kadłub o konstrukcji półskorupowej. Dla załogi przewidziano ciśnieniową kabinę umożliwiającą loty na dużych wysokościach.
Uzbrojenie.
Maszyna mogła przenosić do 1000 kg bomb w konfiguracji 1 x 500 kg, 4 x 250 kg lub 9 x 100 kg. Uzbrojenie obronne tworzył pojedynczy karabin maszynowy kalibru 12,7 mm zainstalowany w ogonie samolotu. Obsługiwany zdalnie przez strzelca znajdującego się w tyle ciśnieniowej kabiny.
Wykorzystanie bojowe.
Samolot nie wziął udziału w walkach. Prawdopodobnym wydaje się być jednak projekt wykorzystania samolotu w wersji Ki-74 II Ya-Go do zbombardowania Nowego Jorku. W tym celu 9 sierpnia 1945 r. wyznaczeni do wypełnienia zadania oficerowie lotnictwa Cesarskiej Armii Lądowej zostali skierowani do 114. Dywizjonu Bombowego. Atak mogły wykonać również maszyny Ki-114 lub Ki-77. Sama akcja miała być odwetem za zrzucenie przez Amerykanów bomb atomowych na Hiroszimę i Nagasaki. Nie jest również jasne jakiego rodzaju bomby miały zostać użyte podczas bombardowania. Biorąc jednak pod uwagę fakt, że miał być to odwet za niszczycielskie ataki atomowe, mogły zostać użyte bomby z głowicami chemicznymi lub bronią bakteriologiczną. Kapitulacja Japonii udaremniła cały projekt.

</doc>
<doc id="1875255" url="https://pl.wikipedia.org/wiki?curid=1875255" title="Andrzej Wróblewski (dziennikarz)">
Andrzej Wróblewski (dziennikarz)

Andrzej Wróblewski, ps. „Ibis” (ur. 26 lipca 1922 w Rawie Mazowieckiej, zm. 20 marca 2002 w Warszawie) – polski dziennikarz, językoznawca, publicysta, krytyk muzyczny, popularyzator wiedzy o języku polskim.
Życiorys.
W czasie II wojny światowej działał w konspiracji, walczył w oddziałach Armii Krajowej, został ciężko ranny. Odznaczony Krzyżem Armii Krajowej, Krzyżem Oficerskim i Krzyżem Kawalerskim Orderu Odrodzenia Polski, Złotym Krzyżem Zasługi i dwukrotnie Krzyżem Walecznych. 
Studiował polonistykę na Wydziale Humanistycznym Uniwersytetu Warszawskiego oraz w Wyższej Szkole Dziennikarskiej w Warszawie. Związany głównie z „Życiem Warszawy” (w latach 1948–1987 członek redakcji „Życia Warszawy”, później współpracownik, felietonista). Był stałym współpracownikiem radia i telewizji oraz wielu czasopism kulturalno-społecznych. W radiu od 1960 prowadził audycje z dziedziny publicystyki muzycznej "Piórkiem Ibisa". W latach 1992–1997 współpracował z „Gazetą Wyborczą”. 
Andrzej Ibis-Wróblewski silnie angażował się w działania na rzecz kultury języka; był autorem cotygodniowych felietonów normatywnych na temat poprawności językowej: „Byki i byczki”, publikowanych przez ponad 40 lat w „Życiu Warszawy”. Na ich podstawie powstała książka o tym samym tytule (1995) oraz druga pt. „Byczki w tomacie” (1998) wraz z artystą plastykiem Szymonem Kobylińskim. Za działalność na rzecz upowszechniania kultury języka polskiego wielokrotnie otrzymywał nagrody i odznaczenia państwowe (Nagroda Indywidualna imienia Witolda Doroszewskiego, 1987). Był , inicjatorem i jednym z ojców założycieli Rady Języka Polskiego przy prezydium PAN.
Od czasu służby w Armii Krajowej działał według przyjętej przez siebie zasady nieprzystępowania do partii ani organizacji politycznych. Wiele czasu poświęcał na działalność społeczną, przede wszystkim w charakterze dziennikarza i animatora życia kulturalnego. Wielokrotnie zdarzało się, że odmawiał przyjmowania należnych mu honorariów. Współpracował z Mareckim Ośrodkiem Kultury (miejski i powiatowy konkurs ortograficzny). Bywał jurorem wielu festiwali muzycznych, w tym świnoujskiej FAMY i Festiwalu Polskiej Piosenki w Opolu. 
Andrzej Wróblewski był pionierem nowych i nowoczesnych form komunikacji. Wraz z Markiem Przybylikiem założył w 1987 pierwszy w Polsce tygodnik lokalny („Pasmo”).
Również w 1987 należał do grupy osób, która utworzyła eksperymentalne studio pierwszej w Polsce telewizji kablowej „Ursynat”.
Jako językoznawca był znany z wykpiwania tendencji do zapożyczania z języków obcych, stąd też na przykład żartobliwie zaproponował słówko "międzymordzie" jako tłumaczenie angielskiego terminu komputerowego .
Był mężem wokalistki i kompozytorki Elżbiety Wojnowskiej. Jednym z jego hobby były samochody, których miał w życiu w sumie około setki.
Pochowany na cmentarzu Powązki Wojskowe w Warszawie (kwatera A3 tuje-3-52).

</doc>
<doc id="1875262" url="https://pl.wikipedia.org/wiki?curid=1875262" title="August Utta">
August Utta

August Utta (ur. 5 września 1887 w Augustynowie w powiecie wieluńskim, zm. 28 grudnia 1940 w majątku we wsi Okup Wielki) – działacz mniejszości niemieckiej w Polsce, radny Łodzi, poseł na Sejm I i II kadencji (1922–1930), senator III kadencji (1930–1935). 
Życiorys.
Urodził się w Kongresówce w rodzinie osadników niemieckich. Ukończył ewangelickie seminarium nauczycielskie w Warszawie, po czym pracował w charakterze nauczyciela w Woli Młockiej i Łodzi. W czasie I wojny światowej służył w wojsku rosyjskim jako felczer. 
W latach 1922–1923 działacz Niemieckiej Partii Pracy (DAP), następnie założył Niemieckie Stowarzyszenie Ludowe w Polsce ("Deutscher Volksverband in Polen"), któremu przewodniczył w latach 1924–1938. 
Po odzyskaniu niepodległości przez Polskę objął mandat radnego Łodzi, który sprawował do 1927. W 1922 został wybrany na posła z ramienia Bloku Mniejszości Narodowych w okręgu Łódź. Reelekcję uzyskał w 1928 z tej samej listy. 6 września 1930 został członkiem Państwowej Komisji Wyborczej z ramienia Niemieckiego Klubu Parlamentarnego przed wyborami parlamentarnymi w 1930. W 1930 nie obronił mandatu, jednak wkrótce został senatorem. 
Był aktywnym działaczem społeczności luterańskiej w Polsce. Zasiadał w Radzie Synodu Ewangelicko-Augsburskiego w RP. Opowiadał się za utworzeniem niezależnego niemieckiego kościoła luterańskiego w Polsce. Był członkiem Rady Nadzorczej Niemieckiego Banku Spółdzielczego w Łodzi, zasiadał również w zarządzie Towarzystwa Wydawniczego „Libertas”.

</doc>
<doc id="1875267" url="https://pl.wikipedia.org/wiki?curid=1875267" title="Gąska wielka">
Gąska wielka

Gąska wielka, gąska olbrzymia ("Tricholoma colossus" (Fr.) Quél.) – gatunek grzybów z rodziny gąskowatych ("Tricholomataceae").
Systematyka i nazewnictwo.
Pozycja w klasyfikacji według Index Fungorum: "Tricholoma, Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1838 r. Elias Fries nadając mu nazwę "Agaricus colossus". Obecną, uznaną przez Index Fungorum nazwę nadał mu w 1872 r. Lucien Quélet, przenosząc go do rodzaju "Tricholoma". Synonimy naukowe:
Nazwę polską podał Władysław Wojewodaw 2003 r.
Morfologia.
Średnicy 10–25 cm, barwy czerwonobrązowej, dojrzewający charakteryzuje się długo podwiniętym, białawym brzegiem, o powierzchni pokrytej nagą i mazistą skórką.
Blaszkowy, blaszki barwy białokremowej, u dojrzałych owocników z brązowymi plamami, o regularnej tramie.
Średnicy do 5 cm, pod kapeluszem biały i suchy, pod strefą pierścieniową brązowiejący..
Biały, zwarty, po przełamaniu nabierający barwy lekko łososiowej, o łagodnym smaku i nieznacznym zapachu..
Eliptyczne, o wymiarach ok. 8–10×5,5–7 μm, gładkie, bez pory rostkowej. Wysyp zarodników biały, nieamyloidalny..
Występowanie i siedlisko.
Potwierdzono notowania tego gatunku w Danii, Hiszpanii, Norwegii, Słowenii, Stanach Zjednoczonych, Szwecji, Wielkiej Brytanii i Włoszech. W Polsce gatunek rzadki. Znajduje się na "Czerwonej liście roślin i grzybów Polski". Ma status E – gatunek wymierający. Znajduje się na listach gatunków zagrożonych także w Belgii, Czechach, Niemczech, Estonii, Anglii, Holandii, Szwecji, Finlandii.
Występuje w lasach iglastych, pod sosnami ("Pinus sp."), przeważnie na piaszczystych lub wapiennych glebach. Wytwarza owocniki od września do listopada.
Znaczenie.
Grzyb mikoryzowy. Grzyb jadalny, jednak gorzki i twardy. W Polsce był gatunkiem ściśle chronionym, od 9 października 2014 r. został wykreślony z listy gatunków grzybów chronionych.

</doc>
