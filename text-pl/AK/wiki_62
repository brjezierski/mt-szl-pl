<doc id="1884732" url="https://pl.wikipedia.org/wiki?curid=1884732" title="Chrześcijańska eschatologia sakramentu małżeństwa">
Chrześcijańska eschatologia sakramentu małżeństwa

Chrześcijańska refleksja eschatologiczna na temat małżeństwa sakramentalnego czerpie swe biblijne inspiracje przede wszystkim z rozmowy Jezusa Chrystusa z saduceuszami opisanej w ewangeliach synoptycznych:
Innym kluczowym tekstem biblijnym, tak dla prawosławia jak i dla katolicyzmu, jest piąty rozdział Listu do Efezjan [Ef 5, 25.32] oraz Hymn o Miłości św. Pawła Apostoła ("Miłość nigdy się nie kończy" [1Kor 13, 8]). Literatura egzegetyczna często wysuwa wniosek, iż skoro miłość małżeńska przyrównana zostaje do związku Chrystusa z Kościołem, to cechuje ją tak samo wieczyste trwanie, opisane w Rz 8, 38-39. W tradycji katolickiej ważnym źródłem jest również refleksja nad życiem Świętej Rodziny.
Pisma Nowego Testamentu mówią, iż samo małżeństwo jest rzeczywistością jedynie życia doczesnego, bowiem w zmartwychwstaniu ustanie potrzeba mnożenia się poprzez jedność w ciele kobiety i mężczyzny, związana z perspektywą śmierci i ciągłością pokoleń. Jednocześnie w chrześcijaństwie miłość pojmowana jest jako wieczna, a więc powołana do trwania i świętości. W nadziei tej uczestniczy również miłość małżeńska, która – jak głosi wiara Kościoła – w życiu wiecznym osiągnie swoją pełnię. Dogmaty wiary katolickiej i prawosławnej na temat sakramentu małżeństwa głoszą iż w upodobnieniu się człowieka do aniołów ostatecznie spełni się to, co stanowiło duchowy pierwiastek płciowego zjednoczenia mężczyzny i kobiety.
W Kościele wschodnim i zachodnim.
Zachód.
Eschatologiczny wymiar małżeństwa chrześcijańskiego stał w epoce nowożytnej, naznaczonej odrodzeniowym humanizmem, w Kościele katolickim oraz w wyznaniach protestanckich na dalszym planie w stosunku do chociażby etyki małżeńskiej czy duchowego przygotowania do życia w rodzinie. Powrót do historiozbawczej perspektywy, w tym także do eschatologii małżeństwa przyniosło nauczanie papieża Jana Pawła II. W adhortacji "Familiaris consortio", w "Liście do rodzin", a także w ramach środowych katechez "Mężczyzną i niewiastą stworzył ich", skierował on na nowo katolicki punkt widzenia ku eschatologicznemu wymiarowi małżeństwa. Jan Paweł II beatyfikował także małżeństwo Luigiego i Marii Beltrame Quattrocchich, którzy przez ostatnie 30 lat swego życia małżeńskiego podjęli wstrzemięźliwość seksualną.
W zachodniej tradycji chrześcijańskiej podkreśla się zazwyczaj to, iż małżeństwo jako sakrament jest rzeczywistością właściwą życiu doczesnemu oraz to, że po jego zakończeniu, w królestwie Bożym "będą żyć jak aniołowie w niebie" [Łk 20, 34], ich ciało zmartwychwstałe nabierze dziewiczego charakteru i ustanie potrzeba prokreacji. Pomimo iż sama forma małżeństwa ma znaczenie czasowe, to jego istota oparta na wzajemnej miłości posiada swoją podstawę w życiu wiecznym. Jako sakrament jest ziemskim uzewnętrznieniem tego, co duchowe i wieczne między kobietą a mężczyzną, bowiem w perspektywie wiecznego bytowania osoby stanowi jedynie doczesną drogę zjednoczenia z drugą osobą przez miłość. Wiara w zmartwychwstanie i związane z nią przebóstwienie człowieka do stanu aniołów wskazuje jednak na fakt, iż samo to miłosne zjednoczenie osób nie tylko nie przeminie, ale objawi się w życiu wiecznym jako duchowe. Stąd Ojcowie pierwszych wieków Kościoła kładli nacisk na to, aby oprócz sfery płciowej w małżeństwie realizowała się także o wiele pełniejsza jedność co do ducha, która sprawia, że małżonkowie "kochają się tak jak siebie samych i są zjednoczoni przez całą wieczność ze sobą i z Chrystusem".
Wedle teologii katolickiej cielesna jedność męża i żony, chociaż związana z doczesnością, posiada znaczenie jako jedna z dróg budowania chrześcijańskiej miłości, ponieważ "intymność małżonków staje się znakiem i rękojmią komunii duchowej" (KKK 2360). Zgodnie z wiarą w sakramentalny wymiar ciała ludzkiego w doczesności, w jedności kobiety i mężczyzny objawia się "komunia osób", która – choć przeminie w swojej ziemskiej postaci – przemieniona na sposób duchowy i dziewiczy osiągnie swoją pełnię w zmartwychwstaniu. Jezus wskazuje, iż będzie to przemiana radykalna, ale w żaden sposób nie oderwana od doświadczenia doczesności. W stanie anielskim miłość małżeńska osiągnie swoją pełnię, zaś dziewicza postać ciała będzie tego uwieńczeniem.
Od czasów Augustyna z Hippony, ortodoksyjna nauka chrześcijańska ową przyszłą "komunię osób" kojarzy z pełnią życia w Trójcy Świętej, a więc realizacją Boskiego "My" w miłosnym zjednoczeniu "my" osób zbawionych. W Kościele prawosławnym sakrament małżeństwa zawiera się na wieczność, ponieważ jego materią jest nie tyle jedność co do ciała, co jedność na poziomie duchowym; współżycie i spłodzenie potomstwa stanowi cel drugorzędny w stosunku do wiecznej wspólnoty dwojga ludzi. Jedność małżonków objawi się inaczej niż w doczesności, będzie to jednak zjednoczenie w pełni miłości.
Między wschodnim a zachodnim punktem widzenia małżeństwa w perspektywie celu ostatecznego wydaje się istnieć zasadnicza różnica doktrynalna. Jan Paweł II stwierdza, iż „małżeństwo nie stanowi o eschatologicznej przyszłości człowieka”.
Wschód.
W nauczaniu Cerkwi prawosławnych podkreśla się zazwyczaj, iż „małżeństwo posiada aspekt eschatologiczny”. Różnica ta ma swoją podstawę w odmiennych definicjach samej istoty sakramentu, która "ma swoje źródło nie tyle w subtelnościach teologicznych, ile w konflikcie dwóch (...) odmiennych mentalności". Niektórzy prawosławni teologowie stwierdzają, iż podstawą takiego rozróżnienia jest odmienna antropologia katolicyzmu, prawosławia i protestantyzmu; w katolicyzmie przeważył duch tomistyczny zwracający szczególną uwagę na naturalistyczne ujęcie człowieka jako istoty naturalnej, i dopiero od tego punktu rozważający duchowość ludzką w ekonomii Bożej łaski; protestantyzm uznaje całkowitą degradację człowieka, uzależniając go od łaski; prawosławie natomiast na odwrót: wychodzi od duchowych podstaw człowieka, w łasce dopatrując się uzdrowienia wewnątrz ducha, nadto na teologię prawosławną najsilniej oddziałała właśnie eschatologia.
Kościół wschodni mając na uwadze ten aspekt, akcentuje jednocześnie małżeńskie zjednoczenie duchowe ponad cielesnym, spełniane drogą wspólnej modlitwy i miłości (agape).
Znaczenie ikony Świętej Rodziny.
Rodzinna wspólnota Jezusa Chrystusa, Najświętszej Marii Panny i świętego Józefa już tu, na ziemi zanurzona była w wieczności, zgodnie bowiem z nauką Jana Pawła II, żyjąc w bezżennej czystości, jednocześnie uosabiała ona doskonałą "komunię osób", która ma stać się rzeczywistością człowieka zmartwychwstałego. Związek Maryi i Józefa był jednocześnie małżeństwem i bezżeństwem dla Królestwa Bożego; poprzez życie w czystości i wypełnianie woli Bożej oboje antycypowali stan przyszłego człowieka, który z racji odrodzenia w ciele duchowym "nie będzie się żenił, ani za mąż wychodził", lecz żył będzie w rodzinnej wspólnocie już nie wedle ciała i krwi, ale Ducha Świętego. Tradycja katolicka podkreśla, iż związek Józefa i Maryi był w pełni małżeństwem. Potwierdza to fakt, iż oboje połączeni zostali przez anioła, w chwili gdy Józef zamierzał oddalić się od Maryi. Ten sam głos z nieba potwierdził, iż Maryja jest żoną Józefa:
Święta Rodzina jest rodziną na wieki, a zarazem stanowi wzór dla ziemskich rodzin w dążeniu do ostatecznego spełnienia "wspólnoty życia i miłości" w Królestwie Bożym.
Małżeństwo jako eschatologiczne życie w Trójcy Świętej.
Zgodnie z orędziem Chrystusa "miłość jest boską siłą wszelkiego życia", dlatego też Jan Paweł II podkreśla, iż życie wieczne objawi się jako "doskonale osobowe i komunijne zarazem", ponieważ egzystowanie w Trójcy Świętej oznacza, że człowiek został stworzony na obraz i podobieństwo Boga nie tylko jako osoba, ale także jako wspólnota osób. Przedsmakiem przyszłej komunii zbawionych jest w doczesności miłość osobowa, która "w przyjacielu rozpoznaje swoje drugie ja", w niej samej zaś "odczuwamy jedność w różnorodności". Wspólnota duchowa, jednoczenie w tożsamości i miłości serca, która powinna krystalizować się w małżeństwie obok życia płciowego, jest wejściem w emanację trynitarną. Zdaniem św. Augustyna w jedności kochających się osób leży fundament stworzenia, które naśladuje boską jedność. Także Jezus Chrystus miał w swojej ludzkiej naturze osobowe miłości [J 11, 38; J 17, 5; J 13, 23].
W ewangeliach synoptycznych.
Słowa Jezusa Chrystusa na temat przyszłości małżeństwa przy zmartwychwstaniu padają we wszystkich trzech ewangeliach synoptycznych (Mt 22, 23-33; Mk 12, 18-27; Łk 20, 27-40).
W przedstawionej rozmowie Jezusa z saduceuszami użyte zostało greckie słowo λαμβάυω (γαμοῦσιν), występujące także w wariancie-ekwiwalencie γαμέω, które jest odpowiednikiem hebrajskiego zwrotu: "brać kobietę". Λαμβάυω posiada silne konotacje seksualne, stając się w zarzucie synonimem posiadania kobiety w celu spłodzenia potomstwa, w przeciwieństwie do słowa άρμόξω oznaczającego zaślubiny w czystości, wprowadzanego przez św. Pawła we fragmentach na temat zaślubin Chrystusa z Kościołem. Wypowiedź Jezusa składa się ponadto z dwóch części: negatywnej ("ani się żenić, ani za mąż dawać będą") oraz pozytywnej ("będą równi Aniołom"). Pierwsza część stanowi zaprzeczenie trwania płciowych relacji małżeńskich w zmartwychwstaniu, druga zaś – odwołuje się do życia aniołów, a zatem wskazuje "na wzajemną miłość aniołów, jednoczącą ich w sobór".
Metodologia teologicznej refleksji nad zmartwychwstaniem ciał.
Rzeczywistość przyszłego życia należy do depozytu tajemnic wiary chrześcijańskiej. "Jedna z podstawowych zasad hermeneutycznych teologii negatywnej bądź apofatycznej mówi o ludzkiej niewiedzy w obliczu tajemnic wiary". Rozważania nad eschatologiczną przyszłością ludzkiego stanu bytu w ogóle napotykają na metodologiczne trudności, uzasadnione w samym tekście Biblii [1 Kor 2, 9]. Zasadnicza treść objawienia opisanego w Ewangelii pozwala jednak nie tylko na wydobycie pewnych fundamentalnych treści odnośnie do istoty przyszłego królestwa, ale także na konkretne intuicje rzutujące na refleksję antropologiczną człowieka w doczesności i wieczności. Dla rozważań nad przyszłością małżeństwa ważne okazują się zestawienia perykop: "przemija postać tego świata" [1 Kor 7, 31], lecz "miłość nigdy się nie kończy" [1 Kor 13, 8]. Chociaż wiara chrześcijańska mówi o tym, iż jedność kochających się osób oczekuje swojej pełni w przyszłym wieku [J 17, 21], to sama ta perspektywa leży poza wszelkim ludzkim wyobrażeniem.
Egzegeza zachodnia Łk 20, 34-36.
W myśli zachodnich Ojców Kościoła.
Tertulian pisał do swojej żony: "Po zmartwychwstaniu w stanie anielskiej świętości, zbawieni nie będą mieć już żadnych trosk, które pochodzą z tęsknoty za ciałem". Św. Hieronim ze Strydonu objaśniał, iż sens zacytowanej perykopy odnosi się do ustania seksualnego kontaktu kobiet i mężczyzn w wieczności, przy jednoczesnym przemienieniu ich relacji na sposób duchowy. Sens słów Jezusa streszcza się więc w stwierdzeniu: "Pan zapowiada duchowy sposób bytowania człowieka" oraz "obiecane nam zostało zjednoczenie duchowe". Św. Paulin z Noli napisał modlitwę do chrześcijańskich małżonków: "Niech te dusze, które są jednym sercem i jedną duszą połączą się w czystej miłości; on – dziewiczy, syn Boga; ona – dziewica, córka Boga" (Concordes animae casto sociantur amore; Virgo puer Christi, virgo puella Dei). W dalszych partiach tekstu głosi, iż ponad zjednoczeniem cielesnym istnieje jedność duszy i serca, która spełni się w wieczności.
Problemowi małżeństwa w perspektywie życia wiecznego wiele miejsca poświęcił św. Augustyn. W jego ujęciu miłość męża i żony jest szczególną formą przyjaźni ("vis amicitae"), która realizuje się przede wszystkim na poziomie umysłów i serc ("connexio cordium"). Relacja ta zakłada jedność, ponieważ "im bardziej przyjaciele są czymś jednym, tym bardziej są przyjaciółmi", zaś "kto kocha, ten pragnie stać się jednym z rzeczą kochaną". W życiu małżeńskim takie dążenie do jedności realizuje się również poprzez współżycie cielesne. Ustanie ono w chwili zmartwychwstania, kiedy ludzie odrodzą się na podobieństwo aniołów. Samo ono jednak nie stanowi bez reszty o zjednoczeniu osób, dlatego biskup Hippony wychwalał czystość małżeńską rodzącą większą miłość i bliskość między małżonkami, pisząc, iż jest to "zjednoczenie osób, które kochają Boga z całego serca, kochają swoje dusze i umysł i kochają się tak jak siebie same i są zjednoczone przez całą wieczność ze sobą i z Chrystusem". Św. Augustyn nie tylko nauczał o wiecznym trwaniu więzi serc małżonków, ale był wręcz przekonany, że jedynie w niebie osiągnie ona doskonałość. W doczesności "istnieje pokój między ludźmi, którzy się kochają, jednakże nie jest to pokój zupełny, bo nie możemy widzieć wzajemnie myśli naszych serc", a "dopiero w niebie nie pozostanie nic ukrytego".
W zachodniej teologii nowożytnej.
W teologii zachodniej małżeństwo pojmowane jest jako związane jedynie z życiem doczesnym. W zmartwychwstaniu traci ono rację bytu, skoro w obliczu osiągniętej wieczności ustanie potrzeba prokreacji oraz czynienia sobie przez człowieka ziemi poddaną. Jezus ujawnia, iż samo znaczenie płci ulegnie w przyszłości chwalebnej przemianie na podobieństwo aniołów, ale człowiek w dalszym ciągu zachowa swoją męskość czy kobiecość. Ciało ludzkie objawi się wówczas jako duchowe, wobec czego relacje zbawionych kobiet i mężczyzn nie będą miały więcej charakteru seksualnego.
Jednocześnie już od czasów patrystycznych Kościół katolicki nauczał, iż wewnątrz samego doświadczenia życia małżeńskiego między mężem i żoną realizuje się wieczna wspólnota miłości, która przez św. Augustyna nazwana została "zjednoczeniem ze sobą nawzajem i z Chrystusem", zaś przez Sobór watykański II uściślona jako "komunia osób" ("communiore personarum"). Termin "komunia" oznacza coś więcej niż pokrewne "wspólnota" czy "związek", wskazuje na coś przekraczającego więź zewnętrzną, a zakorzeniającego się w samej osobie. Komunia osób jest najwyższą wartością istnienia relacji rodzinnych. Jest tak ponieważ "sama potrzeba oddania się osobie jest głębsza od popędu seksualnego i związana przede wszystkim z duchową naturą osoby". "Miłość małżeńska jest ukierunkowana na wieczność".
Perykopa mówiąca, iż "w zmartwychwstaniu nie będą się ani żenić, ani za mąż wychodzić" nie powinna być odczytywana jako utrata czegokolwiek z rzeczywistości małżeństwa i rodziny, ale jako obietnica doskonalszej miłości. Połączona z dalszym ciągiem – "ale będą jak aniołowie Boży w niebie" – wskazuje na rzeczywistość, w której ustanie starotestamentowe prawo bycia jednym ciałem [Rdz 2, 24], ale pojawi się dużo głębsza i doskonalsza jedność duchowa. Pisał o tym św. Franciszek Salezy, pouczając małżonków, iż "złączenie nie ma się rozumieć tylko według ciała, lecz głównie wobec serca, przywiązania i miłości", gdyż "pierwszym skutkiem tej miłości jest nierozłączne złączenie serc", gdzie "prędzej dusza ma się oddzielić od ciała niż mąż od żony lub żona od męża". Dalsze medytacje mówią o miłości, która "trwając w Bogu, nigdy nie przeminie", zaś "dobrą jest rzeczą kochać się wzajemnie na ziemi na podobieństwo tego, jak się kochają w Niebiosach, i nauczyć się tak obcować na ziemi, jak obcują w Niebie". Dla św. Franciszka Salezego, miłość małżeńska cechująca się zjednoczeniem duchowym, "coraz bardziej się oczyszcza i udoskonala, i tak uduchowiona, jest istnym obrazem przyjaźni błogosławionej, która jest w Niebiesiech". Włoski mistyk pouczał, iż osoby powołane do małżeństwa, chcące już w doczesności dążyć do miłości świętej na podobieństwo aniołów, nie muszą wyrzekać się kontaktu cielesnego, bowiem "czułość w miłości" i "pieszczoty" w równym stopniu stanowią zadatek i wyraz wiecznej duchowej więzi, o ile spełniane są z pragnienia dobra współmałżonka, a nie z upodobań zmysłowych.
Jedno z objawień słów Chrystusa danych bł. Annie Katarzynie Emmerich mówi o tym:
Kościół katolicki zdecydowanie odcina się jednak od wszelkich przejawów niechęci względem ludzkiego ciała. Chociaż czystość małżeńska była od zawsze wychwalana jako źródło doskonalszej miłości, to równocześnie wielką wartość przyznawano współżyciu płciowemu małżonków. Jan Paweł II nauczał, iż co prawda w życiu wiecznym bytowanie człowieka objawi się jako dziewicze, jednak właściwie uporządkowany kontakt cielesny męża i żony stanowi w doczesności "znak i rękojmię komunii duchowej" (KKK 2360), która ma się spełnić w zmartwychwstaniu.
Podatnym gruntem dla zbudowania komunii osób powinien stanowić etap życia małżonków, w którym wygasa popęd seksualny, ale trwa wierność i miłość. Rola ta przynależy także wyższym etapom rozwoju osobowej miłości, bowiem miłość przemieniona w agape w Nowym Testamencie naznaczona zostaje pragnieniem i obietnicą dwóch definitywności: pokochania konkretnej osoby w jej osobowej całości oraz pokochania na wieczność.
Ponadto zachodnia egzegeza Nowego Testamentu z zacytowaną rozmową Jezusa z saduceuszami zestawia Jego słowa o przyszłej jedności wszystkich zbawionych [J 17, 20-26]. Duchowe zespolenie małżonków odnajdzie w tej rzeczywistości swoje ostateczne spełnienie.
Znaczenie pojęcia "komunii osób".
Jan Paweł II pisał, że "oblubieńczy sens ciała w zmartwychwstaniu do życia przyszłego będzie w sposób doskonały odpowiadał zarówno temu, że człowiek jako mężczyzna i niewiasta jest osobą na obraz i podobieństwo Boga, jak też i temu, że ów obraz spełnia się w komunii osób. Będzie zatem ów oblubieńczy sens bycia ciałem realizował się jako sens doskonale osobowy i komunijny zarazem". Tym samym do namysłu nad eschatologiczną perspektywą miłości małżeńskiej wprowadzony został termin Soboru watykańskiego II, "communio personarum". Pod pojęciem "communio personarum" kryje się "afirmacja drugiej osoby, dar, miłość oblubieńcza i zjednoczenie w miłości".
Egzegeza wschodnia Łk 20, 34-36.
W myśli wschodnich Ojców Kościoła.
Jeden z pierwszych głosicieli świętości małżeństwa chrześcijańskiego, św. Klemens Aleksandryjski, komentując ewangeliczną perykopę o zmartwychwstaniu ciał, stwierdził iż kiedy Jezus mówi: "nie będą się żenić, ani za mąż wychodzić", to "wcale nie odrzuca małżeństwa, lecz oczyszcza umysły małżonków z oczekiwania na trwanie cielesnych pragnień w chwili zmartwychwstania”. Klemens Aleksandryjski był nie tylko apologetą godności macierzyństwa, ale również zachęcał do tego, aby ów przyszły stan człowieka, wolny od pożądliwości, małżonkowie starali się osiągać już w doczesności. Łączyła się z tym idea czystości małżeńskiej, która rodzi doskonalszą i ściślejszą jedność między dwojgiem, opartą na agape oraz wspólnej służbie Bogu. Podobnie Św. Grzegorz z Nyssy, według którego osobowe więzi między małżonkami są wieczne, Jezus natomiast wskazuje na ustanie w zmartwychwstaniu "cielesnego życia płci". Atenagoras z Aten pisał, iż w zmartwychwstałym ciele duchowym nie ma "naturalnej skłonności do stosunków seksualnych".
Antoni Wielki, zapytany o to, czy przyjaciele i rodzina odnajdą się w królestwie Bożym, nauczał: „Wiedzieć ci trzeba, że i w przyszłym wieku podzielisz swoją cząstkę z tymi, z którymi w tym życiu dzielisz radość i smutek”.
Św. Jan Chryzostom rozmyślając nad małżeństwami chrześcijan, ideą celibatu oraz przyszłą dziewiczością człowieka w kontekście konstytutywnego dla każdej osoby dążenia do miłości, stwierdził, że współżycie cielesne kobiety i mężczyzny jest drogą do osiągnięcia i doskonalenia duchowej miłości, która w pełni urzeczywistni się w zmartwychwstaniu. W jednej ze swoich homilii (Homiliae in ad Ephesios) proponował mężom skierowanie takich słów do swoich żon: "Albowiem życie obecne jest niczym, a moim najgorętszym pragnieniem jest przeżyć je z tobą w taki sposób, abyśmy mieli pewność, że nie będziemy rozdzieleni i w tym życiu, które jest dla nas przygotowane" (KKK 2365). Ci, którzy wybierają życie w celibacie, otrzymują osobny dar od Boga, który zaszczepia w nich duchową miłość bez potrzeby jej rozwoju poprzez współżycie małżeńskie, lecz przez umiejętność kontemplacji. Jednocześnie Jan Chryzostom zachęcał do wyboru czystości także małżonków, co miałoby owocować coraz większą pełnią wiecznej komunii duchowej między nimi.
We wschodniej teologii nowożytnej.
W Tradycji wschodniej małżeństwo zawierane jest na wieczność, ponieważ jego istotą jest nie współżycie płciowe i zrodzenie potomstwa, ale rodząca się na tym gruncie miłość duchowa. "Małżeństwo mistyczne przez swój sens jest wieczne i nierozerwalne. Jest to bezwzględna prawda".
Właściwym tematem zacytowanej perykopy jest sprawa zmartwychwstania. Stronnictwo saduceuszy nie wierzyło w jednostkowe trwanie życia po śmierci. Namiastki zmartwychwstania upatrywali w potomstwie, było ono przedłużeniem życia rodu. Małżeństwo pojmowane jako prokreacja stanowiło czytelny nakaz dany człowiekowi przez Boga.
Brak potomstwa czy też bezpłodność uznawana była za przekleństwo. Saduceusze w rozmowie rozumieli prawdę o zmartwychwstaniu jako kontynuację życia doczesnego, w którym wciąż istniałaby potrzeba przedłużania swojego rodu poprzez spłodzone potomstwo. Tymczasem w życiu wiecznym bycie kobietą i mężczyzną przestanie mieć charakter seksualny.
Odpowiedź Jezusa uświadamia, iż w zmartwychwstaniu ustanie potrzeba uwieczniania swojego życia poprzez małżeństwo i prokreację, gdyż każdy otrzyma życie wieczne. Posiadanie żony przestanie mieć w obliczu tej rzeczywistości jakiekolwiek znaczenie, ale nie oznacza to, iż zaniknie cokolwiek z doświadczenia prawdy i miłości dostępnej w życiu małżeńskim. W królestwie Bożym miłość ta osiągnie swoje ostateczne spełnienie. Słowa Jezusa wskazują, iż zmartwychwstanie nie przekreśla, ale przemienia formę przekazywania ludzkiej miłości tak, aby w niej utwierdzić życie wieczne. Wiara chrześcijańska, wraz z konstytutywnym dla niej przykazaniem miłości Boga i bliźniego wskazuje, iż w Chrystusie w zmartwychwstaniu uwiecznione zostaną wszystkie więzi spośród "istniejących już w tym wieku relacji miłości między ludźmi", bowiem "wszystko co godne uwiecznienia objawi się tam w całej swojej sile", nadto – ludzkość oczekuje eschatologicznego "powszechnego małżeństwa wiernych" w Ciele Chrystusa.
Jednocześnie odpowiedź Jezusa pozwala na wydobycie pewnych treści na temat współżycia małżeńskiego. "Płeć stwarza zdegradowany czas i śmierć. Miłość winna pokonać czas i śmierć, zwrócić się ku wiecznemu życiu", zaś "w eschatologii coś się zmieni w życiu płci", "miłość może przemienić starą płeć". Kościół prawosławny jest, podobnie jak katolicyzm, daleki od wszelkich objawów niechęci względem ciała. Kobiety i mężczyźni "będą jak aniołowie Boży w niebie", ponieważ życie wieczne wyzwala od czasu i przestrzeni. Ciało ludzkie a jednocześnie sposób przekazywania miłości objawi się zupełnie inaczej niż w doczesności, przez to pełniej i doskonalej. "Śmierć cielesna jest konieczna dla zrealizowania pełni życia; ta pełnia zakłada zmartwychwstanie w ciele doskonałym", gdyż po ziemsku pojmowane "różnice płciowe oznaczają rozdwojenie". Wyzwolenie nie przekreśla żadnej formy ludzkiej miłości, ponieważ, pomimo przemijającej postaci ziemskiego małżeństwa, sama jego zasadnicza treść "ma swoją podstawę w wieczności".
Agrafa EwT 22.
W pismach wczesnochrześcijańskich pojawia się czasem agrafa znana z apokryfów: Ewangelii Tomasza oraz Ewangelii Egipcjan. Mimo iż fragment ten nie trafił do tekstu kanoniczego, komentarze do niego pisali min. Klemens Aleksandryjski, Orygenes czy Papiasz. Jego znaczenie tłumaczy również najstarsza homilia chrześcijańska, przez długi czas przypisywana Klemensowi Rzymskiemu.
Agrafa wskazuje na trzy oblicza stanu zmartwychwstałego człowieka: przede wszystkim jedność mężczyzn i kobiet, następnie – przeniknięcie ciała ("zewnętrzne") siłami ducha ("wewnętrzne"), wreszcie – ustanie męskości i kobiecości kojarzących się ze znaczeniem seksualnym i prokreacyjnym. Wspomniana homilia z II wieku tak komentuje zacytowane słowa:
Zasadniczą treścią komentarza nie jest zaprzeczenie rozróżnienia na kobiety i mężczyzn w stanie zmartwychwstania, ale zwrócenie uwagi na ustanie sensu prokreacyjnego tego, co kobiece i tego, co męskie, przy jednoczesnej doskonałej komunii i miłości obojga opisanej jako jedna dusza. Agrafa mówi o oczyszczeniu płci z pożądliwości oraz powrocie do stanu pierwotnej nieskazitelności. Ogłoszona jedność co do ducha oznacza pełnię miłości, do której w życiu ziemskim przygotowuje małżeństwo. Relacja porównana do braterskiej i siostrzanej stanowi w zacytowanym fragmencie obraz pełni zjednoczenia między kobietą i mężczyzną, których miłość przestanie być naznaczona piętnem wzajemnych pragnień cielesnych.
W Listach św. Pawła.
Egzegeza zachodnia Ef 5, 32.
Według egzegezy św. Tomasza z Akwinu małżeństwo chrześcijańskie stanowi znak Bożej miłości obecnej w życiu małżonków, skąd mogą oni czerpać mnogość łask, jak i realny wyraz zjednoczenia Chrystusa z Kościołem będący owocem odkupienia całej natury ludzkiej. Sama natura sakramentu podprowadza do refleksji, iż małżeństwo jako "tajemnica wielka" posiada zarówno aspekt doczesny, jak i wieczny.
Egzegeza wschodnia Ef 5, 32.
W Kościele prawosławnym porównanie małżeństwa do związku Chrystusa z Kościołem jest jednym z głównych tekstów świadczących o wiecznym charakterze i niepowtarzalności każdego związku małżeńskiego zawartego pomiędzy ludźmi w doczesności; stanowi ono także podstawę dla całej teologii małżeństwa prawosławnego w ogóle. Status „tajemnicy wielkiej” jest wskazaniem na aspekt eschatologiczny sakramentalnego przymierza kobiety i mężczyzny. „Tajemnica” ta nosi w sobie niewyczerpaną treść, którą chrześcijanie będą cieszyli się wiecznie w Królestwie Niebieskim. W chrześcijańskiej codzienności znamionuje ją nierozerwalność i poświęcenie, zaś na poziomie ponad-doczesnym – wiara w wieczyste trwanie oraz wejście w relację głęboko osobową. W tym sensie związek małżeński nie jest przeciwstawny stanowi zakonnemu, lecz stanowi inne oblicze tej samej duchowości oraz inną drogę dojścia do tego samego celu.
W eklezjologii. Gody Baranka (Ap 19, 7).
Dziewictwo a małżeństwo w perspektywie przyszłej "komunii osób".
Zarówno chrześcijański Wschód jak i Zachód wychwalają dziewictwo jako owoc szczególnej łaski oraz bezpośrednią antycypację przyszłego stanu człowieka, gdy ludzie "nie będą się żenić, ani za mąż wychodzić", a "Chrystus będzie wszystkim we wszystkich". W odniesieniu do eschatologicznego celu życia ludzkiego małżeństwo i celibat nie są jednak drogami przeciwstawnymi, lecz inaczej się realizującymi w historii; obie dążą natomiast do jednego celu Królestwa Bożego, "w którym zatriumfuje sens" nie znający "rozdarcia i rozstań, rozpadu i umierania ludzkich uczuć i myśli", a wręcz przeciwnie – "każdy człowiek zachowa to, co stanowi jego bogactwo i skarby jego życia, jego miłość, i będzie to zwielokrotnione". Między życiem mniszym, a małżeństwem "istnieje różnica, ale nie sprzeczność", bowiem w życiu doczesnym "istnieją dwa obrazy i dwie drogi miłości", a eschatologiczny "sposób zjednoczenia obu tych dróg pozostaje dla nas tajemnicą".
Dziewictwo nie oddziela się od małżeństwa, ale uwydatnia to, co w małżeństwie jest najbardziej osobowe. Daje także nową perspektywę do zbudowania komunii osób. Historia Kościoła zna wiele par świętych mnichów i mniszek (np. św. Jan Chryzostom i św. Olimpia, czy św. Franciszek Salezy i św. Joanna de Chantal), którzy budowali wzajemne więzi miłości i duchowego zjednoczenia. Generał zakonu dominikanów bł. Jordan z Saksonii tak pisał do założycielki żeńskiego zakonu dominikanów, Diany z Andaló:
Prawosławie silniej niż katolicyzm głosi pogląd, iż małżeństwo stanowi o przyszłym wieku w tej samej mierze (lecz w inny sposób) co życie w celibacie, bowiem obie formy życia w różny sposób dążą do wyjścia poza okaleczoną męskość i kobiecość, przezwyciężenia płci w imię miłości. Jak stwierdził Nikołaj Bierdiajew, "płeć stwarza zdegradowany czas i śmierć. Miłość winna pokonać czas i śmierć, zwrócić się ku wiecznemu życiu". Życie w zmartwychwstaniu będzie zatem stanem dziewiczości co do ciała i ducha (który to stan antycypuje ziemski celibat), ale także "doskonale osobowej i komunijnej zarazem" więzi między kobietą i mężczyzną. "Głęboka wspólnota życia i miłości" właściwa rodzinie, której początek daje ziemskie małżeństwo, znajdzie swoje ostateczne spełnienie w wieczności, przemija zaś, bądź przechodzi gruntowną przemianę, życie płciowe w imię wyższej, duchowej miłości.
Kościół jako wspólnota małżeńska między wiernymi.
Teologia prawosławna wyznaje wiarę, iż w przyszłym wieku Kościół odrodzi się jako małżeńska jedność wszystkich wiernych. Pełnia tego zjednoczenia będzie polegała nie tylko na ostatecznym spełnieniu miłości między ludźmi, ale również na zespoleniu tej wzajemności z miłością Chrystusa; obrazuje to Pawłowa wielość członków w jednym Ciele, którego głową zostanie Chrystus.
Wszystkie dzieci Boże będą wówczas połączone i razem powiązane przez wzajemną miłość, która nie zna przerwy ani dystansu, przez co urzeczywistni się prawdziwa doskonałość życia w Bogu, a więc życia ściśle komunijnego między osobami, w którym "Chrystus będzie wszystkim we wszystkich" (Ef 1, 23), bowiem jedynie w duchowym małżeństwie ludu Bożego może zamieszkać Syn Boży. "Komunia oznacza, że bariera mojego "ja", pozornie nie do przełamania, zostaje przełamana i że może być przełamana, ponieważ Jezus jako pierwszy zechciał się cały otworzyć, przygarnął nas do siebie, i cały się nam ofiarował. Komunia oznacza zatem stopienie się istnień (...); wszyscy upodabniają się do tego chleba i stają się w ten sposób jedno, czyli jednym ciałem. W ten sposób Eucharystia buduje Kościół, obalając mury subiektywizmu i gromadząc nas w głębokiej egzystencjalnej komunii". Zadatkiem tej przyszłej prawdy jest w Kościele wschodnim rytuał liturgiczny polegający na wzajemnym pozdrowieniu oraz wymianie pocałunków przy słowach pieśni: "Kościół stał się jednym ciałem i nasz pocałunek jest zadatkiem tego zjednoczenia. Nieprzyjaźń została oddalona, miłość przeniknęła wszędzie". Nowy Testament jasno wskazuje bowiem na przyszłe ukonstytuowanie ludzkich więzi; ziemskim małżonkom, jak i wszystkim miłującym Boga obiecana została pełna wzajemna komunia.
Kościół i Chrystus jako przymierze małżeńskie.
Papież Benedykt XVI tak pisze o eschatologicznym pojednaniu Chrystusa z Kościołem: "Kościół jest Ciałem Chrystusa na sposób, w jaki żona wraz z mężem stają się jednym ciałem. Innymi słowy: Kościół jest Ciałem nie na podstawie jakiejś niezróżnicowanej tożsamości, ale na mocy pneumatyczno-realnego, a więc duchowo-materialnego aktu , który jednoczy oblubieńców. Mówiąc jeszcze inaczej: Chrystus i Kościół są ciałem w tym sensie, w jakim są nim mąż i żona, którzy chociaż tworzą nierozerwalną jedność fizyczno-duchową to jednak pozostają sobą".

</doc>
<doc id="1884739" url="https://pl.wikipedia.org/wiki?curid=1884739" title="Per Ivar Moe">
Per Ivar Moe

Per Ivar Moe (ur. 11 listopada 1944 w Ålesund) – norweski łyżwiarz szybki, srebrny medalista olimpijski i mistrz świata.
Kariera.
Specjalizował się w długich dystansach. Pierwszy sukces osiągnął w 1963 roku, kiedy zdobył brązowy medal podczas mistrzostw Europy w Göteborgu. W zawodach tych wyprzedzili go dwaj rodacy: Nils Aaness i Knut Johannesen. W tym samym roku był też czwarty na mistrzostwach świata w Karuizawie, gdzie walkę o medal przegrał z Aanessem. W styczniu 1964 roku wywalczył kolejny brązowy medal mistrzostw Europy w Oslo, a w lutym wziął udział w igrzyskach olimpijskich w Innsbrucku. Zdobył tam srebrny medal w biegu na 5000 m, ulegając jedynie Knutowi Johannesenowi. Ostatnie medale wywalczył w 1965 roku, kiedy na mistrzostwach świata w Oslo był najlepszy, a podczas mistrzostw Europy w Göteborgu był drugi za Eduardem Matusiewiczem z ZSRR. Trzykrotnie zdobywał medale mistrzostw Norwegii w wieloboju, w tym złoty w 1964 roku. Po nieudanych startach w 1966 roku zakończył karierę.
W 1965 roku został uhonorowany Nagrodą Oscara Mathisena.

</doc>
<doc id="1884740" url="https://pl.wikipedia.org/wiki?curid=1884740" title="Eduard Dubinski">
Eduard Dubinski

Eduard Isaakowycz Dubinski, ros. Эдуард Исаакович Дубинский, ukr. Едуард Ісаакович Дубинський, "Eduard Isaakowicz Dubynski" (ur. 19 kwietnia 1935 w Charkowie, Ukraińska SRR, zm. 11 maja 1969 w Moskwie) – ukraiński piłkarz, grający na pozycji prawego obrońcy, reprezentant Związku Radzieckiego.
Kariera piłkarska.
Kariera klubowa.
Rozpoczął karierę piłkarską w Łokomotywie Charków. Potem służył w wojskowych klubach OBO Kijów i ODO Swierdłowsk, skąd został skierowany do CSKA Moskwa. W 1964–1965 bronił barw reprezentacji Południowej Grupy Wojsk, stacjonującej na Węgrzech. Następnie występował w SKA Odessa. Z powodu choroby był zmuszony zakończyć karierę piłkarską w klubie Mietałłurg Lipieck.
Kariera reprezentacyjna.
Występował w reprezentacji Związku Radzieckiego. Uczestnik mistrzostw świata w 1962 roku. W turnieju finałowym w pierwszym spotkaniu reprezentacji ZSRR przeciwko Jugosławii, Dubinskiemu złamali nogę, przez co trafił do szpitala. Sprawca kontuzji Muhamed Mujić nie został nawet ukarany kartką. Uraz spowodował, że u Dubinskiego rozwinął się mięsak, który prawdopodobnie przyczynił się do jego śmierci. Zmarł w 1969 roku w wieku 34 lat.

</doc>
<doc id="1884744" url="https://pl.wikipedia.org/wiki?curid=1884744" title="ENPPI Club">
ENPPI Club

ENPPI (Engineering for the Petroleum &amp; Process Industries) Club (ar. نادي إنبي) - egipski klub piłkarski, grający obecnie w pierwszej lidze egipskiej, mający siedzibę w stolicy kraju, Kairze. Klub został założony w 1985 roku. Swoje domowe mecze rozgrywa na stadionie Akademii Wojskowej w Kairze, mogącym pomieścić 22 tysięcy widzów.

</doc>
<doc id="1884745" url="https://pl.wikipedia.org/wiki?curid=1884745" title="IS-3 ABC">
IS-3 ABC

IS-3 ABC – trzeci, nowy powojenny, polski szybowiec przeznaczony do szkolenia podstawowego, skonstruowany w Instytucie Szybownictwa (późniejszy Szybowcowy Zakład Doświadczalny) w Bielsku Białej, zaprojektowany przez inżynierów Rudolfa Matza i Romana Zatwarnickiego.
Historia.
Po budowie szybowca wyczynowego IS-1 Sęp, szybowca przejściowego IS-A Salamandra przyszła kolej na budowę szybowca do szkolenia podstawowego. W ten sposób zapewniono polskim szybownikom dostęp do wszystkich typów szybowców. Zgodnie z obowiązującą w tym okresie tendencją postanowiono szkolić adeptów lotnictwa metodą jednosterową. Stąd w założeniach szybowiec ten miał się cechować dużymi zapasami stateczności, niewrażliwością na przeciągnięcie, małym obciążeniem powierzchni nośnej i wynikającą z tego niską prędkością startu i lądowania. 
Oblot gotowego IS-3, o znakach rejestracyjnych SP-462, miał miejsce 31 grudnia 1947 roku. Za sterami siedział pilot doświadczalny Instytutu Szybownictwa Piotr Mynarski. Była to konstrukcja prosta w budowie, umożliwiająca loty w terenie górskim i płaskim. Start mógł się odbywać po holowaniu za samolotem jak również przy użyciu gumowych lin lub wyciągarki. Szybowiec można było szybko zmontować i zdemontować. Był łatwy w pilotażu, nie wchodził w korkociąg ani statycznie ani dynamicznie. O właściwościach lotnych świadczyła demonstracja dokonana przez Juliana Bojanowskiego, który trzymając drążek kolanami grał podczas lotu na akordeonie.
Pierwszy szybowiec w wersji seryjnej (SP-650) oznaczonej jako IS-3 ABC bis po raz pierwszy wzbił się w powietrze we wrześniu 1948 roku. Różnił się on od prototypu zamontowaniem metalowego kółka transportowego zamiast gumowego, ułatwiającego manewrowanie szybowcem na lądowisku. Za jego sterami również siedział pilot Piotr Mynarski. Pierwsze 24 szybowce zostały wybudowane w Bielsku, produkcję kolejnych 50 egzemplarzy uruchomiono w Lubawce pod oznaczeniem Lub-1 ABC bis. W 1950 roku dokonano oblotu wersji IS-3 ABC ter (SP-1009) różniącej się od poprzedniej nieskładanymi skrzydłami i stałym usterzeniem. W listopadzie 1955 roku dokonano oblotu kolejnej wersji IS-3 ABC-A. SP-792 różnił się od wersji ter zmniejszonym o 1° wzniosem skrzydeł, zmienionym kształtem kabiny, dodaniem wiatrochronu, zwiększono dwukrotnie kąt wychylenie lotek. Wybudowano 256 egzemplarzy IS-3, około 50 sztuk wersji A wyeksportowano do Chin, gdzie podjęto ich licencyjną produkcję. IS-3 był masowo używany do szkolenia podstawowego w polskich aeroklubach do końca lat 50. ubiegłego wieku. Szybowiec IS-3 ABC A o znakach rejestracyjnych SP-1697 można oglądać na ekspozycji w Muzeum Lotnictwa Polskiego w Krakowie. Szybowce produkowane były w Bielsku, Lubawce i w Krośnie.
Pomimo tego, że był szybowcem szkoleniowym pozwalał również na wykonywanie długotrwałych przelotów. 22 sierpnia 1958 roku Jacek Ombach, po starcie z lotniska w Kurowie, wykonał na nim lot trwający 5 godzin i 32 minuty. 
Konstrukcja.
IS-3 ABC był zastrzałowym górnopłatem o drewnianej konstrukcji. Skrzydło dwudzielne, dwudźwigarowe, w obrysie prostokątnym, kryte płótnem i sklejką, profil płata samostateczny Peyret (16%). Kadłub zbudowany z płaskiej kratownicy z belek o przekroju skrzynkowym. Do skrzynki przedniej zamontowane było metalowe kółko ułatwiające manewrowanie szybowcem oraz drewniana płoza podparta amortyzatorem sprężynowo-tarciowym. Tylna płoza amortyzowana gumowym krążkiem. Przesuwany fotel pilota na przedniej skrzynce umożliwiający lot ze spadochronem. W przedniej części skrzynki hak do startu przy użyciu gumowych lin oraz zaczep z pierścieniem samowyzwalającym odczepiającym szybowiec po przekroczeniu krytycznego kąta holu do startu za wyciągarką. Istniała możliwość założenia osłony kabiny pilota.

</doc>
<doc id="1884746" url="https://pl.wikipedia.org/wiki?curid=1884746" title="ENPPI">
ENPPI



</doc>
<doc id="1884747" url="https://pl.wikipedia.org/wiki?curid=1884747" title="ENPPI Kair">
ENPPI Kair



</doc>
<doc id="1884748" url="https://pl.wikipedia.org/wiki?curid=1884748" title="Amerykanie pochodzenia albańskiego">
Amerykanie pochodzenia albańskiego

Amerykanie pochodzenia albańskiego – obywatele lub rezydenci Stanów Zjednoczonych, których przodkowie pochodzą z Albanii, bądź też imigranci z tego kraju. Według spisu ludności z 2011 roku liczebność tej społeczności wynosi 195 529 osób.
Rozmieszczenie i historia.
Stany zamieszkiwane przez duże grupy Amerykanów pochodzenia albańskiego to Nowy Jork (500 428), Michigan (150 343), Massachusetts (50 594), New Jersey (70 336) i Connecticut (37 200). Albańczycy zaczęli osiedlać się w USA pod koniec XIX w., wyraźne zahamowanie tej fali migracyjnej przyniosło wprowadzenie przez władze amerykańskie w 1924 ograniczeń imigracyjnych. Przybywali tu z południowych Włoch, Grecji i Jugosławii. Głównym ośrodkiem działalności kulturalnej i religijnej albańskiej diaspory był Boston, gdzie powstała działająca do dzisiaj organizacja Vatra.
Po zmianach politycznych, które nastąpiły w latach 90. XX w., Albańczycy przybywają głównie z Albanii, Czarnogóry, Macedonii i Kosowa. Duża społeczność kosowskich Albańczyków żyje w hrabstwie Riverside i San Bernardino w Kalifornii.
Część imigrantów, którzy na początku XX wieku przybyli do Stanów Zjednoczonych z Włoch, było potomkami XV-wiecznych Albańskich uchodźców zwanych Arbeszami. Duża społeczność Arbeszy zamieszkuje obszar metropolitarny Nowego Orleanu. Również wśród imigrantów z Grecji są grupy Albańczyków.
Według kryteriów amerykańskich Amerykaninem pochodzenia albańskiego jest osoba, która w spisie ludności zadeklaruje albańskie korzenie.

</doc>
<doc id="1884749" url="https://pl.wikipedia.org/wiki?curid=1884749" title="Harold Loeb">
Harold Loeb

Harold Loeb (ur. 1891, zm. 1974) – amerykański pisarz i publicysta.
Harold Loeb studiował na Princeton University. W tym czasie uczył się boksu, ale porzucił tę drogę. Po wojnie przebywał w Paryżu z innymi znanymi pisarzami straconego pokolenia, m.in. Ernestem Hemingwayem. Popadł z nim w konflikt o Lady Duff Twysden, który Hemingway opisał później w powieści "Słońce też wschodzi". Był skłócony również z Kathleen Eaton Cannell. Wówczas pracował jako edytor i publicysta w gazecie "Broom", wspólnie z Alfredem Kreymborgiem. W 1959 roku wydał wspomnienia "The Way it Was: A Memoir".
Był żonaty z Marjorie Content z którą miał dwójkę dzieci. Jego kuzynką była Peggy Guggenheim.

</doc>
<doc id="1884755" url="https://pl.wikipedia.org/wiki?curid=1884755" title="Fernando Martín Espina">
Fernando Martín Espina

Fernando Martín Espina (ur. 25 marca 1962 w Madrycie, zm. 3 grudnia 1989 tamże) – hiszpański koszykarz grający na pozycjach centra lub silnego skrzydłowego. 1 marca 2007 roku został członkiem FIBA Hall of Fame. Był pierwszym hiszpańskim koszykarzem w lidze NBA. Jego syn, Jan Martín, również jest koszykarzem.
Kariera klubowa.
Pierwszym klubem zawodnika był hiszpański Estudiantes Madryt, w którym występował w latach 1979-1981. Następnie trafił do Realu Madryt. Z zespołem tym zdobył 3 tytuły mistrza Hiszpanii w latach 1982, 1984, 1985, po czym postanowił wyjechać do USA, aby spełnić swoje marzenie i zagrać w NBA. W drafcie NBA w 1985 roku został wybrany w drugiej rundzie, z numerem 38, przez New Jersey Nets, jednak szybko wrócił do Hiszpanii i w sezonie 1985/86 pomógł Realowi zdobyć kolejny tytuł mistrza Hiszpanii. Dzięki udanym występom na rozgrywanych rok wcześniej Mistrzostwach Europy w 1986 roku ponownie wyjechał do USA, gdzie podpisał kontrakt z klubem Portland Trail Blazers. W rozgrywkach NBA zadebiutował 12 października 1986 r. w spotkaniu przeciwko Chicago Bulls, stając się tym samym pierwszym Hiszpanem oraz pierwszym Europejczykiem w historii, który bez wcześniejszych występów w amerykańskich drużynach uniwersyteckich zagrał w tej lidze. Espina miał problemy z aklimatyzacją w nowym środowisku, a także z kontuzją, która wykluczyła go z gry na dwa miesiące, co spowodowało, że zagrał w zaledwie 24 meczach sezonu, przebywając na parkiecie przez 147 minut. Jego statystyki były stosunkowo niskie – łącznie zdobył 22 punkty, 28 zbiórek i 9 asyst – i sprawiły, że po zakończeniu sezonu ponownie wrócił do Realu Madryt, gdzie występował do 1989 roku. 3 grudnia tego roku doszło do tragicznego wypadku samochodowego pod Madrytem, w którym jadący własnym samochodem Espina zginął. Po tym tragicznym zdarzeniu numer koszulki, w którym występował przez całą karierę (10), został zastrzeżony w Realu Madryt i nie wystąpił w nim żaden inny koszykarz tego klubu. W 1991 roku hala "Polideportivo Fernando Martin" należąca do hiszpańskiego zespołu Baloncesto Fuenlabrada zostało nazwana jego imieniem. Ponadto w 2009 roku podczas konkursu wsadów na NBA All-Star Weekend Hiszpan Rudy Fernández wystąpił w koszulce Fernando Martína z czasów jego gry w Portland Trail Blazers. W tym samym roku, 5 grudnia, ACB postanowiła uczcić pamięć koszykarza przerywając spotkanie Realu Madryt z zespołem Power Electronics Walencja w 10 minucie gry.
Kariera reprezentacyjna.
Zagrał łącznie w 86 spotkaniach reprezentacji Hiszpanii. Był uczestnikiem mistrzostw Europy w 1981, 1983 i 1985 roku. Wraz z drużyną narodową zdobył srebrny medal podczas Mistrzostw Europy w 1983 roku, a dwa lata później został wybrany do najlepszej piątki turnieju. Brał udział również w igrzyskach olimpijskich w 1984 roku, gdzie wraz z reprezentacją Hiszpanii zdobył srebrny medal.

</doc>
<doc id="1884757" url="https://pl.wikipedia.org/wiki?curid=1884757" title="Ponikwa (Ukraina)">
Ponikwa (Ukraina)

Ponikwa (ukr. Пониква, "Ponykwa") – wieś w rejonie brodzkim obwodu lwowskiego na Ukrainie. 
Miejscowość liczy 489 mieszkańców. W okresie międzywojennym położona w powiecie brodzkim województwa tarnopolskiego.
Pod koniec XIX grupa domów nosiła nazwę Kopanie.

</doc>
<doc id="1884759" url="https://pl.wikipedia.org/wiki?curid=1884759" title="Fotoksiążka">
Fotoksiążka

Fotoksiążka – książka wydrukowana w technologii cyfrowej, zaprojektowana przez indywidualnego autora z wybranych przez niego zdjęć i opisów. Może mieć różny format, zawartość i oprawę.
Przed wprowadzeniem na rynek fotoksiążek drukowanych w technologii cyfrowej, określenie to dotyczyło zazwyczaj drukowanej książki związanej z fotografią. Były to zbiory fotografii, książki techniczne traktujące o fotograficznych zasadach kompozycji, książki o sprzęcie fotograficznym lub publikacje z pokrewnej tematyki.
Fotoksiążkę przygotowuje się zarówno ze zdjęć cyfrowych, jak i zeskanowanych zdjęć analogowych przy pomocy specjalistycznych programów – dostępne są ich trzy rodzaje:
Z powodu niskich nakładów, fotoksiążki drukuje się na ekonomicznych maszynach cyfrowych. Oprawiane są poprzez klejenie lub bindowanie. Kartki fotoksiążki zadrukowane zgodnie z projektem są jednostronnie klejone i zszywane w grzbiecie oprawy. Ten typ połączenia kartek powoduje, że fotoksiążka po rozłożeniu nie tworzy płaskiej powierzchni tak jak to ma miejsce w fotoalbumie. Wyjątkiem są fotoksiążki drukowane na papierze fotograficznym i łączone metodą tzw. bindowania Leporello. Dzięki temu, po rozłożeniu, taka fotoksiążka jest niemal idealnie płaska.
W laboratoriach fotograficznych, drukujących tego typu produkty, stosowane są elektrostatyczne systemy drukowania.

</doc>
<doc id="1884762" url="https://pl.wikipedia.org/wiki?curid=1884762" title="Roland Grip">
Roland Grip

Bruno Roland Grip (ur. 1 stycznia 1941 w Föllinge) – szwedzki piłkarz występujący na pozycji obrońcy.
Kariera klubowa.
Grip jako junior grał w klubie Bräcke SK. W 1962 roku trafił do IFK Östersund. W 1964 roku odszedł do AIK Solny. W 1969 roku dotarł z klubem do finału Pucharu Szwecji, gdzie AIK uległo jednak 0:1 IFK Norrköping. W 1971 roku przeszedł IK Sirius. W 1976 roku w klubie SK Iron zakończył karierę. W latach 1980-1982 był trenerem zespołu SK Iron.
Kariera reprezentacyjna.
W reprezentacji Szwecji Grip zadebiutował 19 lutego 1968 w wygranym 3:0 towarzyskim meczu z Izraelem. W 1970 roku został powołany do kadry na Mistrzostwa Świata. Zagrał na nich we wszystkich trzech meczach swojej drużyny - z Włochami (0:1), Izraelem (1:1) oraz Urugwajem (1:0). Z tamtego turnieju Szwedzi odpadli po fazie grupowej. W 1974 roku Grip ponownie był uczestnikiem Mistrzostw Świata. Tym razem również wystąpił na nich w trzech spotkaniach - z Holandią (0:0), Urugwajem (3:0) oraz Polską (0:1). Tamten mundial Szwedzi zakończyli na drugiej rundzie. W latach 1968-1974 w drużynie narodowej Grip rozegrał w sumie 55 spotkań i zdobył jedną bramkę.

</doc>
<doc id="1884763" url="https://pl.wikipedia.org/wiki?curid=1884763" title="Falko Zandstra">
Falko Zandstra

Falko Zandstra (ur. 27 grudnia 1971 w Heerenveen) – holenderski łyżwiarz szybki, dwukrotny medalista olimpijski i mistrzostw świata oraz dwukrotny zdobywca Pucharu Świata.
Kariera.
Pierwszy sukces w karierze Falko Zandstra osiągnął w 1990 roku, kiedy podczas mistrzostw świata juniorów w Obihiro zdobył złoty medal w wieloboju. Wynik ten powtórzył na rozgrywanych rok później MŚJ w Calgary. W 1992 roku wystartował na igrzyskach olimpijskich w Albertville, gdzie wywalczył srebro w biegu na 5000 m. W zawodach tych wyprzedził go jedynie Norweg Geir Karlstad, a trzecie miejsce zajął kolejny Holender, Leo Visser. Na rozgrywanych dwa lata później igrzyskach w Lillehammer był trzeci na dystansie 1500 m, przegrał tylko z Johannem Olavem Kossem z Norwegii i swym rodakiem, Rintje Ritsmą. Na tych samych igrzyskach był czwarty w biegach na 5000 i 10 000 m.
Największy sukces w karierze osiągnął w 1993 roku, kiedy podczas mistrzostw świata w wieloboju w Hamar zdobył złoty medal. W tej samej konkurencji zdobył też srebrny medal na mistrzostwach świata w Calgary. Wyprzedził go tylko Włoch Roberto Sighel, a trzecie miejsce zajął Johann Olav Koss. Wielokrotnie stawał na podium zawodów Pucharu Świata, przy tym odniósł sześć zwycięstw. W sezonie 1991/1992 zwyciężył w klasyfikacji końcowej na 1500 m oraz był drugi w klasyfikacji 5000 m/10 000 m. Ponadto w sezonie 1993/1994 ponownie zwyciężył, a w sezonie 1992/1993 zajął trzecie miejsce w klasyfikacji 1500 m.
W 1993 roku został uhonorowany Nagrodą Oscara Mathisena i tytułem sportowca roku w Holandii. W 1992, 1993 i 1995 zostawał mistrzem Holandii. Ustanowił dwa rekordy świata.

</doc>
<doc id="1884767" url="https://pl.wikipedia.org/wiki?curid=1884767" title="Podział administracyjny Kościoła katolickiego w Brazylii">
Podział administracyjny Kościoła katolickiego w Brazylii

Podział administracyjny Kościoła katolickiego w Brazylii – w ramach Kościoła katolickiego w Brazylii funkcjonuje obecnie czterdzieści jeden metropolii, w których skład wchodzi czterdzieści jeden archidiecezji, dwieście czternaście diecezji i trzynaście prałatur terytorialnych. Ponadto istnieją: wojskowy ordynariat polowy, ordynariat dla wiernych obrządku wschodniego oraz Apostolska administratura personalna Świętego Jana Marii Vianneya, podlegające bezpośrednio do Rzymu. Osobną organizację posiada Kościół katolicki obrządku ormiańskiego.
Kościół katolicki obrządku bizantyjsko-ukraińskiego.
Metropolia św. Jana Chrzciciela w Kurytybie

</doc>
<doc id="1884768" url="https://pl.wikipedia.org/wiki?curid=1884768" title="Miłość po południu">
Miłość po południu

Miłość po południu – amerykańska komedia romantyczna z 1957 roku na podstawie powieści "Ariane, jeune fille russe" Claude'a Aneta.
Opis fabuły.
Detektyw Claude Chavasse prowadzi śledztwo w sprawie niewiernej kobiety. Romansuje ona m.in. ze słynnym kobieciarzem Frankiem Flannaganem. Córka detektywa, Ariane, czyta o Franku w aktach ojca i jest nim zafascynowana. Mąż niewiernej dowiaduje się o romansie i próbuje zabić kochanka. Ariane chce uratować Franka, ale ten nie potrafi być wierny kobiecie, co doprowadza ją do rozpaczy. Przygotowuje sprytny plan, dzięki któremu role się odwrócą.

</doc>
<doc id="1884769" url="https://pl.wikipedia.org/wiki?curid=1884769" title="Ireneusz (patriarcha Serbii)">
Ireneusz (patriarcha Serbii)

Ireneusz (srb. "Иринеj – Irinej"), imię świeckie Miroslav Gavrilović, (srb. Мирослав Гавриловић) (ur. 27 sierpnia 1930 we wsi Vidova, zm. 20 listopada 2020 w Belgradzie) – serbski duchowny, 45. zwierzchnik Serbskiego Kościoła Prawosławnego, noszący tytuł arcybiskupa Peci, metropolity belgradzko-karłowickiego i patriarchy Serbii.
Życiorys.
Urodził się w wiejskiej rodzinie Zdravki i Milijana Gavriloviciow. W rodzinnej wsi ukończył szkołę podstawową, następnie kształcił się w gimnazjum w Čačaku i w seminarium duchownym w Prizrenie. Po ukończeniu seminarium studiował na wydziale teologicznym Uniwersytetu Belgradzkiego. W 1959 wstąpił do klasztoru Rakovica i tam został postrzyżony na mnicha przez patriarchę serbskiego Germana, przyjmując imię zakonne Ireneusz. W tym samym roku został wyświęcony na hierodiakona. Święcenia kapłańskie przyjął 27 października 1959 r. w cerkwi Ružica w Belgradzie. Kontynuował studia teologiczne na uniwersytecie ateńskim, zaś w 1969 został dyrektorem szkoły przy monasterze Ostrog, skąd został przeniesiony na stanowisko rektora seminarium prizreńskiego, które sprawował w latach 1971–1974.
W maju 1974 otrzymał godność biskupa morawickiego, wikariusza patriarchy Serbii. Rok później został ordynariuszem eparchii niskiej.
22 stycznia 2010 wybrany patriarchą Serbii przez Sobór Biskupów Serbskiego Kościoła Prawosławnego. Zgodnie z regulaminem wyborów jego imię zostało wylosowane spośród trzech imion kandydatów wskazanych przez ogół biskupów; pozostałymi byli metropolita czarnogórski i przymorski Amfilochiusz oraz biskup backi Ireneusz. Dzień później został intronizowany na urząd.
W czerwcu 2016 r. przewodniczył delegacji Patriarchatu Serbskiego na Sobór Wszechprawosławny na Krecie.
1 listopada 2020 przewodniczył pogrzebowi zmarłego na COVID-19 metropolity Czarnogóry – Amfilochiusza, który to pogrzeb odbył się przy otwartej trumnie i z masowym udziałem wiernych mimo przyczyny zgonu metropolity. Trzy dni po uroczystościach patriarcha trafił do szpitala z potwierdzonym zakażeniem koronawirusem, po czym 20 listopada 2020 zmarł wskutek COVID-19.
Ireneusz został pochowany w krypcie patriarchów w soborze św. Sawy w Belgradzie.

</doc>
<doc id="1884770" url="https://pl.wikipedia.org/wiki?curid=1884770" title="Riitta Liisa Lassila">
Riitta Liisa Lassila



</doc>
<doc id="1884774" url="https://pl.wikipedia.org/wiki?curid=1884774" title="Leonardo Pieraccioni">
Leonardo Pieraccioni

Leonardo Pieraccioni (ur. 17 lutego 1965 we Florencji) – włoski aktor i reżyser.
Życiorys.
Razem z przyjaciółmi Giorgio Panariello i Carlo Conti założył trio komików „Fratelli d’Italia”. Współpracował przy realizacji programu "Vernice Fresca". W telewizji zadebiutował pod koniec lat '80 biorąc udział w programie DeeJay Television, a następnie w "Fantastico" Z Raffaellą Carrà i Johnny Dorelli.
Po występach w kabarecie, pojawił się w teatrze ze swoim przedstawieniem "Leonardo Pieraccioni Show" (1990). W następnym roku wystąpił w swoim pierwszym filmie reżysera Alessandro Benvenuti "Zitti e mosca".
Sukcesy filmów "Villaggio vacanze Pieraccioni" i "Fratelli d’Italia", skłoniły go do spróbowania reżyserowania filmów, czego wynikiem był film "I laureati" 1995.
Kolejnym filmem, który wyreżyserował i do którego napisał scenariusz, był "Il ciclone" 1996 oraz w 1997 "Fuochi d'artificio".
Następnie nakręcił filmy "Il pesce innamorato" (1999) i "Il principe e il pirata" (2001), które jednak nie powtórzyły sukcesów swoich poprzedników. Pieraccioni wrócił w 2003 filmem "Il paradiso all'improvviso".
Kolejnymi filmami były w 2005 "Ti amo in tutte le lingue del mondo", w 2007 "Una moglie bellissima".
, w 2009 "Io &amp; Marilyn", w 2011 "Finalmente la felicità". Jego ostatni film to "Un fantastico via vai".
Pieraccioni od 1998 jest również autorem opowiadań. Jego historie charakteryzują się często gorzkim humorem i smutkiem.

</doc>
<doc id="1884778" url="https://pl.wikipedia.org/wiki?curid=1884778" title="Liga bałtycka w piłce siatkowej mężczyzn">
Liga bałtycka w piłce siatkowej mężczyzn

Schenker League - rozgrywki ligowe w piłce siatkowej o mistrzostwo krajów bałtyckich. Powstały one w 2005 roku na wzór Baltic Basketball League. Uczestniczą w nich kluby z Estonii, Litwy i Łotwy. 
Od sezonu 2009/2010 w Schenker League uczestniczy dziewięć klubów (sześć z Estonii i trzy z Łotwy).
Tytularnym sponsorem ligi w latach 2005-2015 było przedsiębiorstwo DB Schenker.

</doc>
<doc id="1884779" url="https://pl.wikipedia.org/wiki?curid=1884779" title="Międzynarodowy Festiwal Tańca im. Olgi Sawickiej">
Międzynarodowy Festiwal Tańca im. Olgi Sawickiej

Międzynarodowy Festiwal Tańca im. Olgi Sawickiej (do 2015 Lądeckie Lato Baletowe) – festiwal taneczny, organizowany od 1999 roku w Lądku Zdroju. Jego cechą charakterystyczną jest międzypokoleniowa wymiana doświadczeń sztuki baletowej i obecność na festiwalu wielu stylów tańca: obok tańca klasycznego i współczesnego pojawiają się np. hip-hop, tańce z Hiszpanii, Brazylii, czy też z Afryki. Festiwal odbywa się co roku i zwykle trwa około tygodnia.
Historia.
Festiwal powstał z inicjatywy Sławomira Pietrasa – dyrektora Teatru Wielkiego im. Stanisława Moniuszki w Poznaniu. Dyrektorem artystycznym Festiwalu jest Paweł Chynowski, dyrektorem organizacyjnym jest dr Bożena Jakubczak.
Pierwsza edycja festiwalu trwała od 26 czerwca do 26 lipca 1999 roku. Była to seria spotkań artystycznych dzieci, młodzieży, i zaproszonych przez dyrektora Sławomira Pietrasa gości specjalnych, podczas dwutygodniowych turnusów zakończonych koncertami dla mieszkańców Lądka Zdroju. Uczestniczyli w nim głównie uczniowie z warszawskiej i poznańskiej Szkoły Baletowej, oraz ze szkół muzycznych oraz innych dowolnie zgłoszonych.
Od 2005 roku nazwę Lądeckie Lato Baletowe rozwinięto o „Międzynarodowy Festiwal Tańca”, a od 2015 festiwal przemianowano na Międzynarodowy Festiwal Tańca im. Olgi Sawickiej na cześć zmarłej tancerki i choreograf. Wydarzeniu patronuje magazyn "Taniec".
W ciągu dwunastu edycji festiwalu, specjalnymi gośćmi Lądeckiego Lata Baletowego byli dyrektorzy polskich oper i baletów, m.in. Ewa Michnik, Lilianna Kowalska, Emil Wesołowski, tancerze, soliści scen teatrów tańca z całej Polski: Ewa Głowacka, Olga Sawicka, Beata Wrzosek-Dopierała, Dominika Krysztoforska, Paweł Mikołajczyk, Ewa Sobiak, Waldemar Wołk-Karaczewski.

</doc>
<doc id="1884781" url="https://pl.wikipedia.org/wiki?curid=1884781" title="Göran Claeson">
Göran Claeson

Rolf Göran Claeson (ur. 4 marca 1945 w Älvsjö) – szwedzki łyżwiarz szybki, brązowy medalista olimpijski i czterokrotny medalista mistrzostw świata.
Kariera.
Pierwsze medale w karierze Göran Claeson wywalczył w 1969 roku, kiedy zdobył srebrny medal podczas wielobojowych mistrzostw świata w Deventer, a na mistrzostwach Europy w Inzell był trzeci. W 1970 roku ponownie był trzeci na mistrzostwach Europy w Innsbrucku, a na rozgrywanych rok później mistrzostwach świata w Göteborgu był drugi za Ardem Schenkiem z Holandii. W 1972 roku brał udział w igrzyskach olimpijskich w Sapporo, gdzie wywalczył brązowy medal na dystansie 1500 m. W zawodach tych wyprzedzili go jedynie Ard Schenk oraz Norweg Roar Grønvold. Na tych samych igrzyskach był szósty w biegu na 10 000 m oraz czwarty na dwukrotnie krótszym dystansie, gdzie walkę o medal przegrał z Norwegiem Stenem Stensenem. Rok później wygrał zarówno na mistrzostwach Europy w Grenoble, jak i na mistrzostwach świata w Deventer. Ostatnie medale wywalczył w 1974 roku, kiedy był najlepszy mistrzostwach Europy w Eskilstunie oraz trzeci na mistrzostwach świata w Inzell. Uległ tam tylko Stensenowi i Holendrowi Harmowi Kuipersowi.
W 1973 roku został uhonorowany Nagrodą Oscara Mathisena. Łącznie wywalczył 25 tytułów mistrza Szwecji, na dystansach i w wieloboju.
Ustanowił jeden rekord świata.

</doc>
<doc id="1884782" url="https://pl.wikipedia.org/wiki?curid=1884782" title="Goran Claeson">
Goran Claeson



</doc>
<doc id="1884783" url="https://pl.wikipedia.org/wiki?curid=1884783" title="Młody Sherlock Holmes">
Młody Sherlock Holmes



</doc>
<doc id="1884785" url="https://pl.wikipedia.org/wiki?curid=1884785" title="Koszary w Gdańsku-Wrzeszczu">
Koszary w Gdańsku-Wrzeszczu

Garnizon (koszary) w Gdańsku-Wrzeszczu – teren wielkości około 25 ha, historycznie związany z formacjami wojskowymi i obronnymi, położony na granicy dzielnic Wrzeszcz (niem. "Langfuhr") i Strzyża Górna (niem. "Hochstrieß"), zamknięty w kwartale al. Grunwaldzkiej oraz ulic: Karola Szymanowskiego, Bernarda Chrzanowskiego i Juliusza Słowackiego. Od północnego wschodu graniczy z osiedlem wybudowanym pod koniec XIX wieku przez fundację Abegga.
 Część budynków garnizonu od 29 grudnia 2004 r. wpisana jest do Rejestru Zabytków Województwa Pomorskiego pod nr rej.: A-1753 z 29.12.2004 .
Aktualnie teren w około 85% jest własnością Grupy Inwestycyjnej Hossa, która po zwycięstwie w przetargu ogłoszonym przez Agencję Mienia Wojskowego w 2005 roku, dokonuje rewitalizacji terenów i budynków; rozbiórki lub renowacji zabytkowych obiektów i budowy nowych.
Historia terenu.
Pierwsze osadnictwo.
Teren koszar był historycznie definiowany przez obecność rzeki Strzyży, która płynie nieopodal i znacząco wpłynęła na rozwój okolicznych dzielnic Gdańska o obecnych nazwach: Wrzeszcza, Oliwy i Strzyży. Liczne znaleziska archeologiczne w rejonie Wrzeszcza (Jaśkowa Dolina, al. Grunwaldzka) i Strzyży (Strzyża Górna oraz rejon ul. Abrahama) pozwalają ocenić, iż dogodne warunki bytowania tu doceniano w czasach na długo przed naszą erą. Charakterystyczne groby skrzynkowe z popielnicami, znak obecności ludów kultury pomorskiej, wskazuje na pierwsze osadnictwo w okresie VII-II w. p.n.e. Bogactwo lasów, zwierzyny, dobre nawodnienie terenu dzięki rzece, a także położenie w okolicach szlaków handlowych to prawdopodobnie główne powody atrakcyjności tych okolic. Znajdowane na terenie pobliskiej Oliwy monety z czasów rzymskich (wybitych w II wieku n.e.) pozwalają sądzić, iż m.in. tędy przebiegał Szlak bursztynowy.
Garnizon i okolice w pierwszych źródłach pisanych.
Pierwsze wiadomości o młynach położonych przy Strzyży w rejonie garnizonu pochodzą z końca XII wieku – przywilej ich tworzenia i użytkowania otrzymali od księcia pomorskiego Sambora oliwscy cystersi (1188 r.). Jeśli chodzi o młyny położone na terenie/w najbliższym sąsiedztwie garnizonu, to w XIII wieku były przynajmniej dwa – naprzeciw współczesnej ulicy Chrzanowskiego: "Hochstriess" (południowo-zachodnia część terenu) oraz u zbiegu ulicy Słowackiego i alei Grunwaldzkiej - "Leegstriess" (południowy wschód).
Pierwsze wzmianki o wsi Strzyża pochodzą z połowy XIV wieku, kiedy w opisie posiadłości kościelnych wspomniano o graniczącej z nimi wsi. Żyzne i dogodnie położone ziemie Wrzeszcza i Strzyży nieraz były powodem zatargów między roszczącymi sobie doń prawa mieszczanami z Gdańska a oliwskimi cystersami, należącymi wtedy do odrębnych podmiotów kościelnej struktury (dekanatów), z granicami oddziaływania właśnie na Strzyży. Należy wspomnieć, iż ówczesny układ rzeki był czynnikiem decydującym o przebiegu ulic do dziś istniejących; obecna ul. Słowackiego przebiega w dużej mierze równolegle do omawianego 12-kilometrowego dopływu Wisły. Jeśli zaś chodzi o Wrzeszcz, to on także zaistniał w historii dzięki młynom; źródła pisane wspominają o kupnie jednego z nich (z użyciem nazwy lokalizacji) w 1263 roku. Teren koszar leży dokładnie na granicy obu wspomnianych dzielnic.
Garnizon w czasach nowożytnych.
Strzyża jak i Wrzeszcz nieraz cierpiały z powodu wojen – okolice plądrowali m.in. Krzyżacy (1520 r.) i Szwedzi (1626 r.). Podobnie było podczas wielkiej wojny północnej (1700-1721). Rok 1734 upłynął pod znakiem ataków rosyjskich na Gdańsk przy jednoczesnym zajęciu przez nie terenów Wrzeszcza i Strzyży. Również w czasie wojny siedmioletniej Wrzeszcz wraz ze Strzyżą ucierpiały z powodów ataków obcych wojsk.
Brak jest dokładnych informacji co do funkcji, jakie teren pełnił na przestrzeni kolejnych wieków – wiadomo jednak, iż okolica obfitowała w dworki i wille gdańskich patrycjuszy, których pod koniec XVIII wieku było co najmniej dziewięć. W okresie przedrozbiorowym w okolicy nie brakowało również kuźnic, karczm i kolejnych młynów.
Gdy w 1807 r. Napoleon Bonaparte stworzył Wolne Miasto Gdańsk, zarówno Wrzeszcz jak i Strzyża znalazły się w jego obszarze. Odbudowa po przejściu wojsk na koniec epoki napoleońskiej pozwoliła na rozwój terenów znajdujących się na północny i południowy wschód od terenu koszar – Strzyża Dolna i Wrzeszcz zostały w 1814 roku włączone do Gdańska, wieś Strzyża czekała na to aż do 1902 roku. Należy dodać, iż jej rozwój, jakkolwiek zahamowany na początku wieku XIX, nabrał dużego tempa pod jego koniec. Obrazuje to wzrost liczby ludności z powszechnego spisu – o ile w 1864 roku wynosił on 436 osób, o tyle po 38 latach liczba mieszkańców wsi Strzyży przekroczyła dwa i pół tysiąca.
Zbudowanie koszar – koniec XIX wieku.
Pruskie formacje wojskowe stacjonujące w Gdańsku, takie jak 5 Pułk Grenadierów, a także 1 Przyboczny Pułk Huzarów i 2 Przyboczny Pułk Huzarów im. Królowej Prus Wiktorii, borykały się z problemem rozbicia siedzib po całym mieście, stąd też postanowiono umieścić je w jednym miejscu. Musiało ono cechować się dobrą lokalizacją - z dostępem do wody i możliwością szybkiego transportu w miejsca manewrów, ważna była też powierzchnia terenu, szczególnie z racji przeznaczenia pod jednostkę konną. Budowane w latach 1893-96 (według innych źródeł 1890-96) budynki koszar do dziś zwracają uwagę swoim wyglądem. Ze szczególnym pietyzmem zaprojektowano Kasyno Oficerskie, którego sale zdobiły obrazy autorstwa Wojciecha Kossaka.
Rozkwit i upadek pruskiego Garnizonu – początek XX wieku.
Oficjalne przekazanie terenów wojsku nastąpiło 14 września 1901 roku, gdy w obecności Wilhelma II nastąpiło uroczyste wmaszerowanie 1 i 2 Pułku Huzarów Straży Przybocznej do garnizonu. Do 1903 roku dowódcą Huzarów był gen. August von Mackensen – feldmarszałek, honorowy obywatel Gdańska, tyle niechętny wobec Polaków, co w późniejszych latach wrogi do hitlerowców, związany z Gdańskiem do wybuchu wojny.
Jedną z ważniejszych osób związanych z ówczesnym Garnizonem był Kronprinz – dziedzic tronu Hohenzollernów, który został karnie zesłany w randze oficera do koszar przez ojca. Należy wspomnieć, iż działanie to było stricte wychowawcze – położone wśród lasów i łąk koszary nie oferowały zbyt wielu rozrywek (stąd Kronprinz wiele czasu spędzał w Sopocie).
2 sierpnia 1914 r. wysłano na front zachodni pierwszej wojny światowej oba pułki huzarów, a 14 września przez miasto i garnizon przeprowadzono ponad 2 tys. rosyjskich jeńców. Duże straty poniesione na frontach pierwszej wojny światowej przez wojsko wcześniej zajmujące garnizon (walczyły na większości frontów) sprawiły, że tylko niewielka jego część wróciła do Wrzeszcza w styczniu 1919 roku. Na wiosnę rozwiązano oba pułki huzarów.
Postanowienia traktatu wersalskiego sprawiły, iż 9 lutego 1920 roku ostatnie pruskie oddziały opuściły wrzeszczańskie koszary.
Koszary w okresie Wolnego Miasta Gdańska.
25 listopada 1920 r. – gdy stworzono Wolne Miasto Gdańsk (neutralne z racji postanowień międzynarodowych i własnej konstytucji) koniecznością stało się stworzenie odpowiedniej formacji policyjnej, która miała zajmować się pilnowaniem porządku w mieście. Tak też powstała Policja bezpieczeństwa, która skoszarowana została w ogromnej większości na terenie wrzeszczańskich koszar (ponadto kilka oddziałów na ul. Okopowej i policja wodna w Twierdzy Wisłoujście). Na terenie koszar przyjmowano interesantów oraz mieściła się siedziba Sztabu Komendy (przeniesiona na chwilę przed wojną do śródmieścia Gdańska) i Szkoła Policyjna. W noc poprzedzającą wybuch wojny złamano konstytucję i prawo międzynarodowe, Wolne Miasto Gdańsk zostało włączone do Rzeszy, a co za tym idzie Policja Bezpieczeństwa stała się policją Rzeszy.
Koszary za czasów PRL.
Po wojnie przez pewien okres w koszarach stacjonowały wojska radzieckie (np. żołnierze II Frontu Białoruskiego), pierwszym polskim oddziałem była 16 Kaszubska Dywizja Piechoty (od lipca 1945 do 1949 roku), następnie miał miejsce szereg rotacji obsady. W koszarach na stałe przebywało około 1000 osób. Z czasem następowała reorganizacja wewnętrzna i rozbudowa koszar oraz odnawianie budynków i wznoszenie nowych obiektów.
Do najbardziej znanych jednostek wojskowych jakie przebywały w Garnizonie należą m.in. "Niebieskie Berety" (Łużycka Dywizja Desantowa) czy 7 Łużycka Brygada Obrony Wybrzeża. Z koszar wywodzi się 13 generałów.
Koszary w III RP.
W połowie lat dziewięćdziesiątych podjęto decyzje o likwidacji jednostek wojskowych i garnizonu we Wrzeszczu. W ramach restrukturyzacji wycofano większość jednostek i tylko w kilku budynkach rozmieściły się różne organizacje wojskowe. Postępowała dewastacja reszty terenu, w związku z czym Agencja Mienia Wojskowego postanowiła sprzedać obiekt. W tym celu przeprowadzono dwa przetargi – pierwszy, w którym zaoferowano tylko 8 hektarów nie cieszył się zainteresowaniem, natomiast drugi, który objął ogromną większość terenu, wygrała Grupa Inwestycyjna Hossa.
Koszary obecnie.
Po pracach porządkowych, jakie obecny właściciel terenu przeprowadza od 2006 roku, odnowione zostały cztery zabytkowe budynki (pełniące w przeszłości funkcje sztabowe, koszarowe i biurowe), a także okoliczny teren. Do zachowania przeznaczono jedynie niektóre z usytuowanych na brzegach terenu obiektów. Pozostałe budowle (w tym m.in. zabytkowe stajnie, budynki koszarowe znajdujące się wewnątrz kompleksu oraz budynki od strony ul. Szymanowskiego) są rozbierane. Efekty współpracy z Pomorskim Wojewódzkim Konserwatorem Zabytków są pozytywnie oceniane przez społeczność osób zainteresowanych Wrzeszczem, zwraca uwagę duża ilość zachowanych starodrzewów. Aktualnie trwają prace nad budową 4 pierwszych nowych budynków osiedla Grupy Inwestycyjnej Hossa - inwestycja nosi nazwę "Garnizon". Pomiędzy kwartałami znajdą się miejskie place (ogolnodostępne przestrzenie publiczne).
Od czasu nabycia w listopadzie 2005 przez inwestora terenu zanotowano dwa pożary zabytkowych, znajdujących się pod ochroną budynków: we wrześniu 2006 oraz w maju 2014. Doszło też do zawalenia się historycznego muru.

</doc>
<doc id="1884786" url="https://pl.wikipedia.org/wiki?curid=1884786" title="Galaktyki Czułki">
Galaktyki Czułki

Galaktyki Czułki (również Arp 244 lub Anteny) – układ dwóch bliskich zderzających się galaktyk: NGC 4038 oraz NGC 4039 znajdujących się w konstelacji Kruka w odległości 60 milionów lat świetlnych od Ziemi. Obie, wraz z kilkunastoma innymi galaktykami, należą do grupy galaktyk NGC 4038.
Ich nazwa pochodzi od długich smug gwiazd, gazu i pyłu, wyrzuconych z tych galaktyk w wyniku zderzenia, i wyglądających jak czułki u owada. Wraz z czułkami odstającymi od centralnej części zderzających się galaktyk, układ ten rozciąga się na przestrzeni 500 000 lat świetlnych. Jądra tych dwóch galaktyk łączą się, co w przyszłości doprowadzi do utworzenia jednej dużej galaktyki eliptycznej. Proces zderzenia rozpoczął się około 900 mln lat temu, a zakończy się za około 400 mln lat.

</doc>
<doc id="1884792" url="https://pl.wikipedia.org/wiki?curid=1884792" title="Sensimilla">
Sensimilla



</doc>
<doc id="1884794" url="https://pl.wikipedia.org/wiki?curid=1884794" title="Hominium">
Hominium



</doc>
<doc id="1884795" url="https://pl.wikipedia.org/wiki?curid=1884795" title="Kekaumenos">
Kekaumenos

Kekaumenos (Κεκαυμένος; ? – koniec XI w.) – bizantyński autor "Strategikona". Potomek bojara Dymitara Polemarchosa.
Autor dzieła z zakresu wydarzeń historycznych związanych z bułgarską historią, w szczególności odnoszących się do okresu panowania cara Symeona I oraz cara Samuela.

</doc>
<doc id="1884796" url="https://pl.wikipedia.org/wiki?curid=1884796" title="Zofia Chrzanowska">
Zofia Chrzanowska



</doc>
<doc id="1884797" url="https://pl.wikipedia.org/wiki?curid=1884797" title="Wilków Trzeci">
Wilków Trzeci

 Wilków Trzeci – kolonia wsi Wilków Drugi w Polsce, położona w województwie mazowieckim, w powiecie grójeckim, w gminie Błędów.
W latach 1975–1998 kolonia administracyjnie należała do województwa radomskiego.

</doc>
<doc id="1884799" url="https://pl.wikipedia.org/wiki?curid=1884799" title="Charlie i fabryka czekolady">
Charlie i fabryka czekolady

Charlie i fabryka czekolady (ang. "Charlie and the Chocolate Factory") – powieść fantasy dla dzieci i młodzieży autorstwa Roalda Dahla wydana w 1964 roku w Wielkiej Brytanii.
Fabuła.
Głównym bohaterem jest Charlie Bucket, chłopiec, który mieszka wraz z rodziną w małym domku na przedmieściach dużego miasta. Charlie najbardziej ze wszystkiego pragnie czekolady, jednak ze względów finansowych może sobie na nią pozwolić tylko raz w roku. Fabryka Wonki – największa fabryka czekolady na świecie – stoi w pobliżu jego domu. Jej właścicielem jest Willy Wonka. Pewnego dnia Wonka umieszcza w gazecie ogłoszenie, że pokaże swoją fabrykę pięciorgu dzieciom, które znajdą w czekoladach Złote Kupony – swego rodzaju bilety wstępu do fabryki. Szczęśliwym zbiegiem okoliczności jeden trafia się Charliemu. Chłopiec nawet nie przypuszcza, co zobaczy w fabryce.

</doc>
<doc id="1884801" url="https://pl.wikipedia.org/wiki?curid=1884801" title="Andromalius">
Andromalius

Andromalius – w tradycji okultystycznej, demon, potężny i wielki hrabia piekła. Dowodzi trzydziestoma sześcioma legionami duchów. W "Lemegetonie" jest ostatnim, siedemdziesiątym drugim duchem.
W demonologii.
Aby go przywołać, potrzebna jest jego pieczęć, która według "Goecji" powinna być wykonana z miedzi i srebra, zmieszanych w równych proporcjach.
Potrafi przywracać ludziom skradzione dobra oraz karać złodziei i kłamców. Wykrywa wszystkie oszustwa i niegodziwości. Odnajduje ukryte skarby.
Jest przedstawiany jako mężczyzna, trzymający ogromnego węża w dłoni.

</doc>
<doc id="1884802" url="https://pl.wikipedia.org/wiki?curid=1884802" title="Garnizon Gdańsk">
Garnizon Gdańsk



</doc>
<doc id="1884803" url="https://pl.wikipedia.org/wiki?curid=1884803" title="Jarząb szerokolistny">
Jarząb szerokolistny

Jarząb szerokolistny ("Sorbus latifolia") – gatunek rośliny należący do rodziny różowatych. Dziko rośnie w Anglii, w środkowej i południowo-zachodniej Europie oraz północnej Afryce (w Algierii).
Morfologia.
Liście pojedyncze, niemal okrągłe, klapowane. Charakterystyczną cechą są owoce; dojrzałe nie są czerwone, jak u większości jarzębów, lecz brązowe.
Zastosowanie.
Jest w wielu krajach Europy uprawiany jako roślina ozdobna w parkach i alejach. Oprócz typowej formy gatunku uprawia się kultywary np. `Atrovirens`. W Polsce jest praktycznie nieznany, znajduje się w kolekcji niektórych ogrodów botanicznych, np. w Ogrodzie Botanicznym w Krakowie i w Arboretum w Rogowie.
Systematyka.
Przez różnych botaników gatunek ten zaliczony został do różnych rodzajów i ma wiele synonimów:

</doc>
<doc id="1884804" url="https://pl.wikipedia.org/wiki?curid=1884804" title="Dzień Jedności Ukrainy">
Dzień Jedności Ukrainy

Dzień Jedności Ukrainy, ukr. "День соборності України" – ukraińskie święto państwowe obchodzone 22 stycznia, w rocznicę zjednoczenia URL i ZURL, które miało miejsce w 1919 roku.
Święto zostało ogłoszone dekretem prezydenta Ukrainy, Łeonida Kuczmy, podpisanym 21 stycznia 1999 roku.

</doc>
<doc id="1884805" url="https://pl.wikipedia.org/wiki?curid=1884805" title="Sorbus lafifolia">
Sorbus lafifolia



</doc>
<doc id="1884806" url="https://pl.wikipedia.org/wiki?curid=1884806" title="Garnizon Wrzeszcz">
Garnizon Wrzeszcz



</doc>
<doc id="1884807" url="https://pl.wikipedia.org/wiki?curid=1884807" title="Markiza de Sévigné">
Markiza de Sévigné

Marie de Rabutin-Chantal, baronowa de Sévigné, zwana markizą de Sévigné (ur. 5 lutego 1626 w Paryżu, zm. 17 kwietnia 1696 w Grignon) – francuska arystokratka, znana w historii literatury francuskiej jako autorka kilkuset listów adresowanych do córki.
Życiorys.
Młodość.
Urodziła się jako Marie de Rabutin-Chantal, córka Celse’a-Bénigne’a de Rabutina, barona de Chantal, i jego żony Marii de Coulanges. Wcześnie została osierocona: jej ojciec zginął w 1627 w czasie walk na wyspie Ré, toczonych w okresie oblężenia La Rochelle. W wieku siedmiu lat straciła również matkę. Znalazła się wtedy pod prawną opieką dziadka, Philippe’a de Coulanges, a po jego śmierci – jego najstarszego syna, również Philippe’a. Rodzina de Coulanges postanowiła nie oddawać jej do klasztoru, wbrew sugestiom babki dziewczynki ze strony ojca, Jeanne de Chantal, współzałożycielki zakonu wizytek. Marie odebrała prywatną edukację, jej nauczycielami byli historyk Jean Chapelain i poeta Gilles Ménage.
Małżeństwo.
Mając 18 lat, wyszła za mąż za Henriego de Sévigné, kandydata wybranego przez wuja, biskupa Christophe’a de Coulanges. Natychmiast po ślubie wyjechała do posiadłości męża – zamku Les Rochers. 10 października 1646 urodziła pierwsze dziecko – córkę Françoise-Marguerite, zaś w półtora roku później syna Charlesa. W Les Rochers zaczęła prowadzić salon otwarty.
Po 1648 zaczęły się problemy finansowe jej męża, zaangażowanego w ruch Frondy. Pod wpływem swoich krewnych przeprowadziła wówczas rozdział majątku małżonków, co nie przeszkadzało jej nadal wspierać męża materialnie, mimo jego niewierności. Henri de Sévigné zdradzał żonę kolejno z Ninon de Lenclos i z kurtyzaną nazwiskiem de Gondran, zwaną „piękną Lolo”. 5 lutego 1651, pojedynkując się z jej powodu z kawalerem d’Albret, został śmiertelnie ranny. Marie de Sévigné nie wyszła ponownie za mąż.
Wdowieństwo.
W 1652, po załatwieniu spraw spadkowych, przeniosła się do Paryża, gdzie razem z ciotką wynajęła pałac przy ulicy du Temple. Ponownie zaangażowała się głównie w życie towarzyskie – wizyty dworskie i prowadzenie salonu, stając się szybko jedną z najpopularniejszych arystokratek w Paryżu. Baronowa sama zajmowała się edukacją swojej córki, syna oddając do nieustalonych szkół. W 1668 zaaranżowała małżeństwo swojej córki z hrabią François de Grignan. Ślub miał miejsce w roku następnym.
W 1671 hrabia de Grignan otrzymał stanowisko namiestnika gubernatora Prowansji i musiał razem z żoną opuścić stolicę Francji. Marie de Sévigné nie mogła pogodzić się z wyjazdem ukochanej córki. Od tej pory co najmniej dwa razy w tygodniu wysyłała do niej listy, uznane po jej śmierci za wybitne dzieła epistolograficzne. Nie straciła jednak zupełnie bezpośredniego kontaktu z córką: już po roku udała się do zajmowanego przez nią zamku Grignan i mieszkała tam przez 12 miesięcy. Niezadowolona jednak z warunków, w jakich mieszkała w Grignan (musiała przebywać w średniowiecznej, nieogrzewanej warowni), powróciła do Paryża i osobiście spotkała się z córką dopiero 17 lat później, gdy ta odwiedziła ją w stolicy. Nie zmieniła dotychczasowego trybu życia, mimo kłopotów ze zdrowiem (reumatyzmu), chociaż z czasem ograniczyła wizyty na dworze królewskim. Zmieniła również miejsce zamieszkania, przenosząc się do paryskiego pałacu Carnavalet, który kazała odremontować.
W 1694 ponownie wyjechała do córki do Grignan, gdzie nieoczekiwanie zachorowała 4 kwietnia 1696 i po kilkunastu dniach zmarła. Została pochowana w grobie rodziny Grignan w tym samym zamku. Jej grób został zniszczony w czasie rewolucji francuskiej.
Listy.
Pani de Sévigné w okresie między rokiem 1669 a 1694 napisała kilkaset listów, adresowanych głównie do córki Françoise-Marguerite. Innymi osobami, z którymi prowadziła korespondencję, byli pan de Pomponne, jej wuj Christophe de Coulanges oraz kuzyn hrabia de Bussy Rabutin. Do naszych czasów zachowało się jedynie około połowy tekstów, gdyż pozostałe zostały zniszczone przez ich adresatów lub ich spadkobierców.
Tematyka podejmowana w listach związana jest z codziennym życiem ich autorki. Opisuje ona wydarzenia z życia towarzyskiego Paryża oraz odnosi się do epizodów z politycznego życia kraju, których była świadkiem lub które były dyskutowane w jej salonie.

</doc>
<doc id="1884809" url="https://pl.wikipedia.org/wiki?curid=1884809" title="Koszary we Wrzeszczu">
Koszary we Wrzeszczu



</doc>
<doc id="1884811" url="https://pl.wikipedia.org/wiki?curid=1884811" title="Koszary w Gdańsku">
Koszary w Gdańsku



</doc>
<doc id="1884813" url="https://pl.wikipedia.org/wiki?curid=1884813" title="Eos">
Eos



</doc>
<doc id="1884816" url="https://pl.wikipedia.org/wiki?curid=1884816" title="Synagoga w Skolem">
Synagoga w Skolem

Synagoga w Skolem – synagoga, została zdewastowana przez Niemców po zajęciu przez nich miasta podczas agresji na Związek Radziecki. Jej data powstania nie jest znana. Obecnie mieści kino-teatr.

</doc>
<doc id="1884818" url="https://pl.wikipedia.org/wiki?curid=1884818" title="Andrzejów (Gołas)">
Andrzejów (Gołas)

Andrzejów – część wsi Gołas w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 Andrzejów należał administracyjnie do województwa płockiego.

</doc>
<doc id="1884821" url="https://pl.wikipedia.org/wiki?curid=1884821" title="Nowa Wieś Górna">
Nowa Wieś Górna

Nowa Wieś Górna – część Poznania zlokalizowana pomiędzy Radojewem na północy, a Umultowem na południu. Nowa Wieś Górna nie graniczy ściśle z Nową Wsią Dolną - obie te części Poznania oddziela las.
Osią dzielnicy jest ulica Naramowicka (północ-południe), którą kursują autobusy MPK Poznań linii 167 i 198 w kierunku Radojewa, oraz 911 do Biedruska wraz z 348 do Przebędowa (przystanek "Łopianowa"). Oprócz tego w północnej części Nowej Wsi Górnej znajduje się przystanek "Rdestowa", który obsługują też niektóre kursy linii 188. 
Zabudowa dzielnicy to głównie domy jednorodzinne z niewielkim udziałem drobnych firm. Częścią Nowej Wsi Górnej jest Osiedle Lubczykowa Góra powstałe w początkach XXI w. W okolicy istnieją niewielkie lasy i przepływają bezimienne cieki wodne, związane ze zlewnią Potoku Umultowskiego. 
Nazwy ulic na Nowej Wsi Górnej pochodzą od nazw roślin łąkowych, nadwodnych i chwastów - np. Łopianowa, Rzewieniowa lub Rdestowa.

</doc>
<doc id="1884822" url="https://pl.wikipedia.org/wiki?curid=1884822" title="Arc (album)">
Arc (album)

Arc – album koncertowy Neila Younga wydany w 1991. Płyta składa się z gitarowych sprzężeń zwrotnych, szumów i fragmentów śpiewu, nagranych w trakcie trasy koncertowej Neila Younga z zespołem Crazy Horse. Pierwotnie "Arc" wydany został jako część specjalnej, trzy płytowej edycji płyty Weld (wydawnictwo to nosi nazwę "Arc-Weld").

</doc>
<doc id="1884827" url="https://pl.wikipedia.org/wiki?curid=1884827" title="Silk Way Rally 2009">
Silk Way Rally 2009

Silk Way Rally 2009 (pol. "Rajd Jedwabnego Szlaku") – 3. runda eliminacji rajdów terenowych z serii Dakar Series, która odbyła się w dniach 4–13 września 2009 roku na trasie Kazań − Aszchabad. Startowały dwie kategorie: samochody i ciężarówki. Zwycięzcą wśród kategorii samochodów został Carlos Sainz z pilotem Lucasem Cruzem Senrą, natomiast wśród z ciężarówek tryumfowali Rosjanie – Firdaus Kabirow, Andriej Mokiejew i Anatolij Tanin. Była to pierwsza edycja tego rajdu, a patronat nad wydarzeniem objęła Amaury Sport Organisation (A.S.O.).

</doc>
<doc id="1884828" url="https://pl.wikipedia.org/wiki?curid=1884828" title="Puchar Świata w kombinacji norweskiej 1988/1989">
Puchar Świata w kombinacji norweskiej 1988/1989

Sezon 1988/1989 Pucharu Świata w kombinacji norweskiej rozpoczął się 17 grudnia 1988 w austriackim Saalfelden am Steinernen Meer, zaś ostatnie zawody z tego cyklu zaplanowano w kanadyjskim Thunder Bay, 25 marca 1989 roku. 
Zawody odbyły się w 7 krajach: Austrii, Kanadzie, Norwegii, NRD, RFN, Stanach Zjednoczonych oraz Szwecji.
Obrońcą Pucharu Świata był Austriak Klaus Sulzenbacher. W tym sezonie triumfował Norweg Trond-Arne Bredesen, który wygrał 3 z 9 zawodów.
Po raz pierwszy na podium zawodów Pucharze Świata w kombinacji norweskiej stanął polski zawodnik. Był w nim Stanisław Ustupski, który zajął 2. miejsce w Breitenwang.

</doc>
<doc id="1884836" url="https://pl.wikipedia.org/wiki?curid=1884836" title="Phedimus kamtschaticus">
Phedimus kamtschaticus



</doc>
<doc id="1884839" url="https://pl.wikipedia.org/wiki?curid=1884839" title="Hiroyuki Miyasako">
Hiroyuki Miyasako

 – japoński aktor, komik, piosenkarz. 
Wraz z Toru Hotoharą tworzą duet komediowy Ameagari Kesshitai. Okazyjnie występuje w programie rozrywkowym Gaki no Tsukai ya Arahende.

</doc>
<doc id="1884841" url="https://pl.wikipedia.org/wiki?curid=1884841" title="Cerkiew św. Mikołaja w Łukowie">
Cerkiew św. Mikołaja w Łukowie

Cerkiew św. Mikołaja – nieistniejąca cerkiew prawosławna w Łukowie. 
Parafia w Łukowie została erygowana w 1880. Jej świątynią była cerkiew domowa w szpitalu miejskim. 22 maja 1898 został położony kamień węgielny pod budowę wolno stojącej świątyni, której wzniesienie zostało w większości sfinansowane przez Świątobliwy Synod Rządzący Rosyjskiego Kościoła Prawosławnego (25 tys. rubli dotacji przy 4,5 tys. rubli wkładu wiernych). Budynek znajdował się na przedmieściu Łukowa, w okolicy dworca kolejowego. Konsekracja gotowego budynku miała miejsce 28 listopada 1899. Zgodnie z zaleceniami Świątobliwego Synodu obiekt utrzymany był w stylu bizantyjskim. 
W 1915, gdy prawosławni mieszkańcy Łukowa w większości udali się na bieżeństwo, cerkiew została porzucona. W czasie wojny polsko-bolszewickiej poniosła kolejne ciężkie straty. Wreszcie w 1926, nadal nieużytkowana, spłonęła. W 1930 dokonano rozbiórki jej ruin.

</doc>
<doc id="1884845" url="https://pl.wikipedia.org/wiki?curid=1884845" title="Dušan Petković">
Dušan Petković

Dušan Petković (cyr. Душан Петковић, ur. 13 czerwca 1974 w Belgradzie) – serbski piłkarz grający na pozycji obrońcy.
Życiorys.
Petković rozegrał w barwach Serbii i Czarnogóry siedem spotkań, strzelił jednego gola. Jest synem byłego trenera zespołu Ilii Petkovicia. Został powołany do składu reprezentacji na Mistrzostwa Świata w Piłce Nożnej 2006, rozgrywanych w Niemczech po tym, jak Mirko Vučinić został ranny. Jednak w rezultacie krytyki mediów i pogłosek, że to jego ojciec był sprawcą tego zdarzenia, wycofał się z udziału w imprezie.

</doc>
<doc id="1884847" url="https://pl.wikipedia.org/wiki?curid=1884847" title="Wyższa liga ukraińska w piłce nożnej kobiet">
Wyższa liga ukraińska w piłce nożnej kobiet

Ukraińska Wyszcza Liha , "Żinocza Wyszcza Liha") – najwyższa w hierarchii klasa kobiecych ligowych rozgrywek piłkarskich na Ukrainie, będąca jednocześnie najwyższym szczeblem centralnym (I poziom ligowy), utworzona w 1992 roku i zarządzana przez Komitet Piłki Nożnej Kobiet organizowany przy Ukraińskim Związku Piłki Nożnej (UAF). Zmagania w jej ramach toczą się cyklicznie (co sezon) i przeznaczone są dla 10 najlepszych krajowych klubów piłkarskich. Jej triumfator zostaje Mistrzem Ukrainy, zaś najsłabsze drużyny są relegowane do Perszej lihi (II ligi ukraińskiej).
Historia.
Po uzyskaniu niepodległości w 1991 roku Ukraina zaczęła organizować własne rozgrywki piłkarskie (wcześniej w 1990 i 1991 zespoły ukraińskie występowały w mistrzostwach ZSRR). Pierwszy sezon ukraińskiej ekstraklasy rozegrano od 18 kwietnia do 3 października 1992 roku, kiedy to 10 zespołów systemem dwurundowym walczyli o tytuł mistrza Ukrainy. Pierwsze historyczne mistrzostwo zdobyło utytułowane Dynamo Kijów.
W 1994 roku Persza Liha (2 poziom) została zlikwidowana. Powodem było małe zainteresowanie klubów kobiecych. Wtedy spadkowicze kontynuowały występy na poziomie regionalnym. Dopiero od 2013 rozgrywki w Pierwszej lidze zostały wznowione.
Od sezonu 2017/2018 rozgrywki w Wyższej lidze odbywają się systemem jesień-wiosna, a liczba zespołów stanowi 10.
Statystyka.
Klasyfikacja według klubów.
W dotychczasowej historii Mistrzostw Ukrainy na podium oficjalnie stawało w sumie 18 drużyn. Liderem klasyfikacji jest Żytłobud-1 Charków, który zdobył 12 tytułów mistrzowskich.
Stan na maj 2021.
Klasyfikacja według miast.
Siedziby klubów: Stan na maj 2021.
Najlepsza piłkarka Ukrainy.
Od 2008 gazeta "Desnianśka Prawda" (ukr. Деснянська правда) prowadziła plebiscyt na najlepszą piłkarkę Ukrainy, a od 2012 Komisja Piłki Nożnej Kobiet Ukraińskiego Związku Piłki Nożnej.
Uczestnicy.
Są 53 zespoły, które wzięli udział w 30 sezonach Mistrzostw Ukrainy, które były prowadzone od 1992 aż do sezonu 2020/21 łącznie. Żaden z klubów nie był zawsze obecny w każdej edycji.
Pogrubione zespoły biorące udział w sezonie 2020/21.

</doc>
<doc id="1884849" url="https://pl.wikipedia.org/wiki?curid=1884849" title="Rozchodnik amurski">
Rozchodnik amurski



</doc>
<doc id="1884851" url="https://pl.wikipedia.org/wiki?curid=1884851" title="Biskupi Limy">
Biskupi Limy



</doc>
<doc id="1884852" url="https://pl.wikipedia.org/wiki?curid=1884852" title="Prymasi Peru">
Prymasi Peru



</doc>
<doc id="1884857" url="https://pl.wikipedia.org/wiki?curid=1884857" title="Świadkowie Jehowy w Dominikanie">
Świadkowie Jehowy w Dominikanie

Świadkowie Jehowy w Dominikanie – społeczność wyznaniowa w Dominikanie, należąca do ogólnoświatowej wspólnoty Świadków Jehowy, licząca w 2022 roku 40 149 głosicieli, należących do 539 zborów. W 2022 roku na dorocznej uroczystości Wieczerzy Pańskiej zgromadziło się 115 138 osób. Działalność miejscowych głosicieli koordynuje Biuro Oddziału w Santo Domingo. Sale Zgromadzeń znajdują się w Santo Domingo oraz w Villa González.
Historia.
Początki.
Począwszy od 1932 roku do Dominikany zaczęły docierać publikacje Świadków Jehowy. W tym samym roku rozpowszechniono około 10 tysięcy egzemplarzy broszury "Królestwo Boże – nadzieja świata". 1 kwietnia 1945 roku do stolicy kraju dotarli Lennart i Virginia Johnsonowie, pierwsi misjonarze absolwenci Szkoły Gilead, którzy rozpoczęli działalność kaznodziejską w tym kraju. Wkrótce Moses Rollins został pierwszym miejscowym głosicielem. Na początku czerwca 1945 roku przybyło czworo kolejnych misjonarzy – Zene i Meryl Caryk, Rhudelle Baxle i Rachel Bippus. W październiku 1945 roku na tymczasową Salę Królestwa zaadaptowano salon i jadalnię w stołecznym domu misjonarskim. Działalnością kaznodziejską objęto Santiago de los Caballeros oraz Puerto Plata.
22 marca 1946 roku wyspę odwiedzili Nathan H. Knorr i Frederick W. Franz z Biura Głównego Świadków Jehowy. Wkrótce otwarto Biuro Oddziału. W kraju działalność kaznodziejską prowadziło 28 głosicieli. W Ciudad Trujillo (Santo Domingo) otworzono pierwszą w kraju Salę Królestwa. W roku 1947 liczba głosicieli wzrosła do około 60 osób, a rok później do 110. Sługą oddziału w roku 1947 został Roy Brandt, który wraz z żoną Juanitą przybył z Kuby, gdzie wcześniej usługiwali jako misjonarze. Roy Brandt usługiwał jako sługa oddziału przez 10 lat. 
Misjonarze prowadzili działalność głównie w stolicy, w Santiago de los Caballeros oraz w San Francisco de Macorís. W roku 1948 do Świadków Jehowy przyłączył się Pablo González, który od około 1935 roku samodzielnie studiował Biblię oraz prowadził działalność kaznodziejską, zakładając cztery rozrzucone grupy w Los Cacaos Salcedo, Monte Adentro, Salcedo i Villa Tenares, skupiające około 150 zainteresowanych. Osoby te zaczęły studiować Biblię ze Świadkami Jehowy.
W roku 1949 otwarto dom misjonarski w Puerto Plata. W dniach 23–25 września 1949 roku na przedmieściach stolicy zorganizowano pierwsze w kraju, trzydniowe zgromadzenie obwodowe, w którym uczestniczyło 260 osób, a 28 zostało ochrzczonych. W grudniu tego samego roku w stolicy powstała druga Sala Królestwa. Na przełomie lat 40. i 50. XX wieku przyjechali kolejni misjonarze, m.in. Mary Aniol, Sophia Soviak, Edith Morgan, Jetha Sunal (Adams), Maxine Boyd, Kathleen Graham, Lorraine Marquardt, Vera Stewart, Helen Miller, Hugh George, Raymond Johnson, Jetha Adams, Rose Billings, Jerry i Mary Stolfi oraz Wanda Mazur. Domy misjonarskie działały także m.in. w San Francisco de Macorís, La Romana i Ciudad Trujillo. W roku 1949 w kilku miastach działało 22 misjonarzy.
Zakaz i prześladowania.
W roku 1950 nastąpił sprzeciw ze strony władz i członków innych ugrupowań religijnych, głównie kościoła katolickiego. 21 czerwca 1950 roku rząd ogłosił zakaz działalności wyznania. Głosiciele działali nieoficjalnie. Wielu zostało aresztowanych, m.in. Świadkowie Jehowy z San Francisco de Macorís uwięzieni byli w Santiago de los Caballeros. Pod koniec roku 1950 kraj odwiedzili Nathan Knorr i Milton G. Henschel. Niektórych misjonarzy z Dominikany wysłano do Argentyny, Gwatemali i Portoryko, kilkoro jednak pozostało, aby kontynuować działalność. W tym też roku zorganizowano ogólnoświatową akcję pisania petycji do miejscowych władz z prośbą o cofnięcie zakazu działalności i zaniechanie brutalnych prześladowań członków tego wyznania.
W roku 1953 delegacja wyznawców z Dominikany uczestniczyła w międzynarodowym kongresie pod hasłem „Społeczeństwo Nowego Świata” w Nowym Jorku. W roku 1955 działało 478 głosicieli.
W czerwcu 1956 podczas przesłuchania został zabity Manuel Hierrezuelo, a w sierpniu na krótko cofnięto zakaz działalności. Jednak w lipcu 1957 roku wprowadzono ponowny zakaz. 19 lipca 1957 roku policja urządziła obławy na Świadków Jehowy w Blanco Arriba, El Jobo, Los Cacaos i Monte Adentro. Wkrótce nastąpiły kolejne masowe aresztowania wyznawców i brutalne prześladowania. Latem zorganizowano drugą ogólnoświatową akcję pisania listów do władz w tej sprawie. W czasie kongresów pod hasłem „Życiodajna mądrość”, zorganizowanych na całym świecie w roku 1957, przyjęto rezolucję o wysłaniu petycji do generalissimusa Trujillo, by zaprotestować przeciwko prześladowaniom Świadków Jehowy w Dominikanie. 3 sierpnia 1957 roku misjonarze zostali deportowani. Działalność i drukowanie publikacji biblijnej prowadzono konspiracyjnie; koordynował ją Donald Nowillis, który w swoim domu w stolicy zorganizował małą drukarnię. W nocy organizowano chrzty, m.in. w rzece Ozama. W czasie zakazu działalności liczba głosicieli wzrosła z 256 do 612. W tym okresie odwiedził ich Frederick William Franz i Karl F. Klein.
Cofnięcie zakazu i rozwój.
W maju 1960 roku zakaz został cofnięty. W styczniu 1961 roku kraj odwiedził M. Henschel, który wziął udział w kongresie pod hasłem „Lud zabiegający o pokój”. Zorganizowano nowe zbory i oficjalne kongresy. Przybyli nowi misjonarze, którzy działali w stolicy, w La Romana oraz w San Francisco de Macorís. W kraju działało około 600 Świadków Jehowy w 20 zborach. W kwietniu następnego roku Dominikanę odwiedził N. Knorr; osiągnięto liczbę 722 głosicieli, w tym 33 pionierów specjalnych. Wiosną roku 1963 było ich już 1035, a pod koniec roku – 1540. 12 października 1963 roku Frederick William Franz wygłosił wykład z okazji otwarcia nowego Biura Oddziału.
W następnych latach odbyły się kolejne wizyty przedstawicieli Biura Głównego Towarzystwa Strażnica (w roku 1966, 1967, 1968 i w 1969). W roku 1966 liczba głosicieli przekroczyła 2040 osób. W styczniu 1967 roku w Santo Domingo odbył się kongres międzynarodowy pod hasłem „Synowie Boży – synami wolności” z udziałem 5154 osób, a 172 zostały ochrzczone. W kraju działało 2312 głosicieli.
W 1969 roku przekroczono liczbę 3 tysięcy, a dwa lata później 4 tysięcy głosicieli. Na początku lat 70. XX wieku w kraju działało 35 misjonarzy Szkoły Gilead. W roku 1973 rozpoczęto dwumiesięczne wyjazdy na oddalone tereny wiejskie, co przyczyniło się do powstania nowych zborów.
W roku 1988 liczba głosicieli przekroczyła 10 tys., a w roku 1993 – 15 tys. W następnym roku pięć stacji telewizyjnych odtworzyło w programie ogólnokrajowym film "Świadkowie Jehowy – organizacja godna swej nazwy", a wkrótce potem zorganizowano dwumiesięczną specjalną kampanię głoszenia na terenach oddalonych. W roku 1994 piątka członków zespołu muzycznego "Los Hermanos Rosario" została Świadkami Jehowy.
W listopadzie 1996 roku z udziałem trzech członków Ciała Kierowniczego otwarto nowe Biuro Oddziału i Salę Zgromadzeń. Następnego dnia na dwóch dużych stadionach przedstawiono specjalny program, a nowo oddane obiekty zwiedziło ponad 10 tysięcy osób. W 2018 roku miejscowa rodzina Betel liczyła 73 osoby. W roku 1997 przekroczono liczbę 20 tysięcy głosicieli. 
W latach 90. XX wieku do kraju przyjechało kilkuset Świadków Jehowy z zagranicy, aby wspierać działalność miejscowych współwyznawców. Łącznie do Dominikany przyjechało około 1000 zagranicznych głosicieli z 30 krajów, głównie z Austrii, z Hiszpanii, z Japonii, z Polski, z Portoryko, z Rosji, ze Szwecji, z Tajwanu i ze Stanów Zjednoczonych.
W roku 1997 Świadkowie Jehowy w Dominikanie otworzyli ekspozycję na Krajowych Targach Książki. Jesienią 1998 roku zorganizowano pomoc humanitarną dla poszkodowanych przez huragan Georges. Odbudowano 23 Sale Królestwa oraz ponad 800 domów.
W roku 2004 oddano do użytku nową Salę Zgromadzeń w Villa González; specjalne przemówienie z tej okazji wygłosił Teodor Jaracz. W pierwszych latach XXI wieku nastąpił wzrost liczby głosicieli posługujących się haitańską odmianą języka kreolskiego, językiem angielskim, chińskim oraz amerykańskim językiem migowym. W 2009 roku przekroczono liczbę 30 tysięcy głosicieli. W styczniu 2010 roku zorganizowano pomoc humanitarną i medyczną dla poszkodowanych przez trzęsienie ziemi na Haiti, a najciężej ranni haitańscy współwyznawcy zostali przetransportowani do szpitali w Dominikanie, m.in. w Barahona i Jimaní. W roku 2010 i 2012 do Dominikany przybyli kolejni misjonarze Szkoły Gilead.
17 kwietnia 2011 roku na uroczystości Pamiątki zebrały się 136 062 osoby (ok. 1,4% mieszkańców). W sierpniu 2011 roku zorganizowano pomoc humanitarną dla poszkodowanych przez huragan Irene. W latach 2000–2011 dwie grupy ochotników budowlanych wybudowało lub wyremontowało około 145 Sal Królestwa. 49 Świadków Jehowy uzyskało zgodę na prowadzenie działalności w 13 więzieniach.
Począwszy od 2013 roku nowa konstytucja przyznała prawo do udzielania ślubów innym grupom religijnym poza Kościołem katolickim, w tym również Świadkom Jehowy. Od 1954 roku na mocy konkordatu pomiędzy Dominikaną a Watykanem uznawane prawnie były tylko śluby urządzane przez urząd stanu cywilnego lub Kościół katolicki. Pierwszym niekatolickim ślubem uznanym prawnie był ślub udzielony 28 sierpnia 2013 przez Świadków Jehowy.
W kwietniu 2014, 2015 i 2016 roku Świadkowie Jehowy uczestniczyli w 12-dniowych targach książki "Feria de Libro". We wrześniu 2017 roku zorganizowano pomoc humanitarną dla poszkodowanych przez huragan Irma.
Z powodu pandemii COVID-19 zaplanowany na listopad 2020 roku kongres specjalny pod hasłem „Zawsze się radujcie!” w Santo Domingo został odwołany.
W 2020 roku przekroczono liczbę 41 tysięcy głosicieli. W 2014 roku oprócz zborów posługujących się językiem hiszpańskim istniało 57 zborów i 29 grup posługujących się językiem kreolskim haitańskim, 26 zborów i 18 grup posługujących się amerykańskim językiem migowym, 10 zborów i 1 grupa angielskojęzyczna, 2 zbory chińskojęzyczne, 1 zbór i 1 grupa rosyjskojęzyczna, 1 zbór włoskojęzyczny oraz po 1 grupie posługującej się językiem francuskim i japońskim. W roku 2014 liczba głosicieli wyniosła 38 161, a na dorocznej uroczystości Wieczerzy Pańskiej zebrało się 132 760 osób. Kongresy odbywają się w językach: hiszpańskim, angielskim, chińskim, francuskim, japońskim, kreolskim, rosyjskim, włoskim i amerykańskim języku migowym. W 2019 roku funkcjonowały 283 Sale Królestwa. We wrześniu 2022 roku zorganizowano pomoc humanitarną dla poszkodowanych przez huragan Fiona.

</doc>
<doc id="1884859" url="https://pl.wikipedia.org/wiki?curid=1884859" title="Osiedle galeriowców na Zawadach">
Osiedle galeriowców na Zawadach

Osiedle galeriowców na Zawadach – awangardowe, modernistyczne osiedle robotnicze w Poznaniu, zlokalizowane na Zawadach (ul. Zawady 2/4 i 6/8 oraz Chlebowa 1/7).
Historia i architektura.
Zespół składa się z trzech czterokondygnacyjnych bloków mieszkaniowych, ustawionych prostopadle do ul. Zawady (przód kompleksu) i Chlebowej (na tyłach). Osiedle zrealizowano dla złagodzenia głodu mieszkaniowego, jaki trawił gwałtownie rozwijające się miasto w drugiej połowie lat 30. XX w., po zakończeniu Wielkiego kryzysu. Osiedle realizowało modernistyczne postulaty Bauhausu i zalecenia Towarzystwa Osiedli Robotniczych. Towarzystwo było organizacją ogólnopolską mającą na celu podniesienie jakości mieszkań i osiedli robotniczych przy optymalizacji kosztów ich budowy i utrzymania. Związane było ze skrajnie modernistycznymi teoriami Bruno Tauta. Organizacja poszukiwała (m.in. w drodze konkursów architektonicznych) modeli domów typowych, które można by realizować na skalę masową.
Całość założenia zbudowano w latach 1935-1939 według projektu Jerzego Tuszowskiego, po odrzuceniu z nieznanych przyczyn pierwszego, bardziej konserwatywnego projektu Władysława Czarneckiego z lat 1928-1930. 
Obiekty posiadają charakterystyczne galerie, z których wchodziło się do mieszkań i na ulokowane w osobnych pionach, klatki schodowe. Z uwagi na taką konstrukcję, konieczne było zoptymalizowanie naświetlenia izb, a zatem ustawienie domów na osi północ-południe (okna na wschód), zrezygnowanie z podwórek i zapewnienie dużego udziału terenów zielonych. Taka modernistyczna organizacja zabudowy była przeciwstawieniem się, najczęściej bardziej tradycyjnym, realizacjom osiedli komunalnych w mieście, w tym tego samego architekta (np. Osiedle socjalne na Zagórzu czy Osiedle robotnicze na Górczynie). Było to ostatnie osiedle pobudowane w Poznaniu przed II wojną światową. 
Metraż mieszkań wynosił do 38 m², posiadały one węzły sanitarne. Na poddaszach przewidywano wspólne pralnie i suszarnie, a pomiędzy domami place zabaw. Schemat izb był prosty i powtarzalny. 
Obecnie zespół wpisany jest do rejestru zabytków i stanowi dobry przykład międzywojennej, awangardowej architektury miejskiej.
Komunikacja.
Dojazd zapewniają tramwaje i autobusy MPK Poznań - linie 7, 173, 185, 312, 320, 321, 323, 341, 342 - do przystanku/pętli "Zawady" lub przystanku "Koronkarska".

</doc>
<doc id="1884860" url="https://pl.wikipedia.org/wiki?curid=1884860" title="Michał Atamanow">
Michał Atamanow

Michaił Gawryłowicz Atamanow (udm. Мика́ль Гави́р Эграпи́) (ur. 19 września 1945 we wsi Wuż Egra w rejonie Grach Udmurckiej ASRR) – udmurcki językoznawca i duchowny Cerkwi Prawosławnej, tłumacz Biblii na język udmurcki, jedna z najbardziej wyrazistych postaci udmurckiego ruchu narodowego.
Po ukończeniu ośmioklasowej szkoły podstawowej kontynuował naukę w technikum sowchozu Asangurt, kuźni kadr dla sektora rolnego republiki. Po odbyciu służby wojskowej zaczął pracę jako zootechnik. Miłość do języka ojczystego spowodowała, że w 1970 r. rozpoczął studia na wydziale filologicznym Uniwersytetu w Iżewsku, a po ich ukończeniu (1975) został wysłany na Uniwersytet w Tartu (Estonia), gdzie był aspirantem u profesora Paula Ariste, powszechnie uznawanego za jednego z największych językoznawców ugrofińskich. W 1978 obronił dysertację na temat „Etnonimy Udmurtów w toponimii” i uzyskał stopień kandydata nauk filologicznych. Po powrocie do Iżewska rozpoczął pracę naukową w sekcji języka Instytutu Naukowo-Badawczego przy Rządzie Udmurckiej ASRR. 
Większość swoich prac Atamanow poświęcił toponimii i onomastyce Udmurtów, szczególnie koncentrując się na nazwach worszudów. Worszud (udm. воршуд) to wywodzący się zazwyczaj z nazwy bóstwa plemiennego przydomek rodowy. Zasługa Atamanowa polega na „inwentaryzacji” worszudów – ustaleniu, jakich przydomków używa się w poszczególnych udmurckich wsiach. Jego badania objęły prawie całe terytorium zamieszkania Udmurtów, a więc nie tylko dzisiejszą Republikę Udmurcką, ale także Tatarstan, Baszkirię, Obwód Kirowski, a nawet terytoria zamieszkane przez udmurcką diasporę na Syberii. Zebrany materiał pomaga historykom ustalić procesy migracji Udmurtów w przeciągu ostatnich kilku wieków.
W 1989 r. Atamanow podjął decyzję o odejściu z instytutu i wkrótce został duchownym Cerkwi Prawosławnej (wcześniej ukrywał swoją przynależność wyznaniową i praktykował po kryjomu). W styczniu 1990 r. został wyświęcony na diakona, zaczął pracę jako referent eparchii w Iżewsku. Był inicjatorem nabożeństw w języku udmurckim, wprowadzenie języka narodowego do liturgii wywoływało początkowo niechęć ze strony ortodoksyjnych duchownych. Z błogosławieństwa patriarchy Moskwy i Wszechrusi Alekseja II zaczął tłumaczyć Pismo Św. na język udmurcki – dotychczas ukazały się Psałterz i cały Nowy Testament (1996). Przetłumaczył także Biblię dziecięcą oraz szereg innych dzieł literatury cerkiewnej. 
Michał Atamanow jest postacią powszechnie znaną i rozpoznawaną przez większość Udmurtów żyjących na terytorium całej Rosji, szczególnie szanowaną za działania na rzecz ochrony i rozwoju języka udmurckiego.

</doc>
<doc id="1884867" url="https://pl.wikipedia.org/wiki?curid=1884867" title="Fabryka fajansu w Kole">
Fabryka fajansu w Kole

Fabryka fajansu w Kole – fabryka fajansu w Kole, założona w 1842 roku przez Józefa Freudenreicha. Położony pomiędzy ulicami Sienkiewicza i Zieloną, na terenie osiedla Warszawskiego.
Do rejestru zabytków wyposażenie i budynek fabryki zostały wpisany 29 maja 1974 roku, a następnie 15 marca 1993 roku.
Historia.
18 sierpnia 1842 roku Józef Freudenreich, razem z Henrykiem Wendlerem wykupił dawny dom fabryczny w Kole, przy Trakcie Warszawskim, zobowiązując się ulokować w nim fabrykę. Budynek ten, wraz z placem, przeznaczony został na fabrykę porcelany, półporcelany i fajansu. Już w 1844 roku zakład posiadał 3 piece, 20 warsztatów i zatrudniał ponad 31 osób. Początkowo w fabryce produkowano także wyroby szklane, nie zachowały się jednak do dzisiaj żadne ich przykłady. W 1860 roku fabryka posiadała 20 warsztatów, 2 tokarnie, 5 pieców oraz warzelnię masy i młyn do mielenia glazury, a pracowało w niej łącznie 69 osób. Roczną wartość produkcji szacowano na około 40 tysięcy rubli. 
W 1880 roku fabrykę przejął syn Józefa – August Freudenreich. W 1884 roku fabryka składała się już z dwóch zakładów, a w jej asortymencie znajdowało się ponad 900 wzorów. Oprócz przyborów stołowych produkowano także zestawy sanitarne oraz przedmioty dekoracyjne. Freudenreich zatrudniał wtedy 153 pracowników, a roczny dochód jego zakładów wynosił 82 tysiące rubli. 
Od 1904 roku firmą zarządzali wspólnie synowie Augusta – Stefan i Czesław. Stefan opuścił Koło w 1914 roku, a Czesław pozostawał właścicielem kolskiej fabryki do swojej tragicznej śmierci w 1939 roku. Na początku XX wieku w fabryce pracowało wielu uzdolnionych artystów, m.in. Edward Trojanowski. W 1905 roku na podwórzu fabryki miał miejsce wielki wiec patriotyczny. 
W 1909 roku wyroby zakładu Freudenreichów zostały nagrodzone Złotym Medalem na Wystawie Przemysłu i Rolnictwa w Częstochowie. W 1912 roku Freudenreichowie zostali także odznaczeni dyplomem „Grand Prix” w Kaliszu oraz Złotym Medalem Muzeum Rzemiosł i Sztuki Stosowanej w Warszawie. Podczas I wojny światowej fabryka pozostawała nieczynna, została także zdemolowana przez wojska niemieckie. Produkcję uruchomiono ponownie dopiero w 1919 roku. W 1928 roku kolska fabryka stała się częścią syndykatu Centralne Biuro Sprzedaży Fajansu „Centrofajans” Sp. z.o.o. w Warszawie. W 1929 roku wyroby fabryki nagrodzono Brązowym Medalem na Powszechnej Wystawie Krajowej. W 1937 roku za pośrednictwem Izby Handlowej w Warszawie wysłano do Stanów Zjednoczonych dwie skrzynie wyrobów z kolskiej fabryki, wybuch wojny przekreślił jednak szanse firmy na tę współpracę. 
Po wybuchu II wojny światowej i rozstrzelaniu Czesława Freudenreicha fabryka przeszła pod zarząd niemiecki jako „Steingutfabrik C. Freudenreich”, a jej produkcja ograniczona została tylko do zaspokajania rynku lokalnego. Pod koniec wojny zakład został kompletnie zniszczony, a jego dokumentacja została wywieziona z Koła. 
W 1948 roku zakład został upaństwowiony. Początkowo fabryka została podporządkowana Zjednoczeniu Przemysłu Ceramiki Technicznej i Szlachetnej w Radomiu. W latach 1950–1961 funkcjonowała jako samodzielny podmiot gospodarczy pod nazwą Zakłady Fajansu „Koło” w Kole, a w styczniu 1963 roku połączyła się z Zakładami Wyrobów Sanitarnych, tworząc Zakłady Ceramiki Koło. Po 1974 roku kolska fabryka została połączona z Zakładami Ceramiki Stołowej we Włocławku. W 1991 roku Zakłady Fajansu zawiesiły działalność. W 1992 roku fabryka znalazła się w rękach prywatnego właściciela i działała pod nazwą Fabryka Fajansu „Janpol”, a następnie Fabryka Fajansu „Stanpol”, która zawiesiła działalność w 2008 roku. 
Dziś tradycje kontynuuje niewielka fabryka fajansu mieszcząca się przy ul. Zielonej 5 – w pobliżu centrum handlowego Euro-Koło. Podobną dziedziną zajmuje się także Zakład Wyrobów Sanitarnych "Sanitec", wytwarzający produkty z ceramiki – zbliżonej składem chemicznym do fajansu.
Przy ul. Kajki 44 mieści się jedyne w Polsce – Muzeum Technik Ceramicznych, które posiada stałą ekspozycję poświęconą kolskiemu fajansowi.
Inne zakłady produkujące fajans w Kole.
Fabryka Kocha, Konikiewicza i Lindemana.
W 1847 roku fabrykę w Kole założyli trzej przemysłowcy z Prus – Karol Koch, Teofil Konikiewicz i Teodor Lindeman (według innych źródeł właścicielem był tylko Karol (Kazimierz) Koch). Ich fabryka mieściła się na Warszawskim Przedmieściu, przy dzisiejszej ulicy Włocławskiej, naprzeciwko obecnego budynku Sądu Rejonowego. W fabryce produkowano wyroby z fajansu, półporcelany oraz kafle, mieściły się w niej 3 piece, 30 warsztatów, a zatrudnienie znajdowało ok. 50 pracowników. Od początku fabrykanci mieli problemy z kolskimi władzami miejskimi, które preferowały ich konkurenta – Józefa Freudenreicha. Fabryka nie prosperowała i została zamknięta już w 1854 roku. Nieznana jest dokładna lokalizacja fabryki, możliwe, że została ona później przejęta przez Jakuba Teichfelda.
Fabryka Jakuba Teichfelda i Michała Raucha.
W 1856 roku kolejną fabryką założył Jakub Teichfeld. Położona była na Warszawskim Przedmieściu, na rogu obecnych ulic Sienkiewicza i Szkolnej. W 1860 roku w fabryce znajdowało się 12 warsztatów, 2 tokarnie, 2 piece, warzelnia masy i młyn do mielenia glazury, a w zakładzie pracowało 39 osób. W tym samym roku roczną wartość produkcji zakładu szacowano na około 20 tysięcy rubli. W 1861 roku w fabryce miał miejsce pożar.
W 1873 roku do spółki z Teichfeldem wszedł Michał Lejba Rauch. W drugiej połowie lat 70. XIX wieku Jakub Teichfeld rozpoczął budowę nowej fabryki fajansu w podwarszawskim Pruszkowie, gdzie następnie przeniósł się z częścią pracowników z Koła. Michał Rauch kontynuował produkcję w Kole, posiadał także skład fabryczny w Warszawie (przy ulicy Granicznej 14), fabryka przestała funkcjonować po 1912 roku.
Fabryka ta była zlokalizowana najprawdopodobniej u zbiegu ulicy Włocławskiej i ulicy Sienkiewicza. Do dziś z całego kompleksu fabryki pozostał tylko jeden budynek, w którym najprawdopodobniej znajdował się skład wyrobów fajansowych. W głównym budynku fabrycznym po I wojnie światowej mieścił się Syndykat Rolniczy, a budynek został wyburzony po 1984 roku. Do 1939 roku na podwórzu fabryki istniał też młyn parowy Neumanna.
Pozostałe fabryki.
W 1874 roku Henryk Struve, opisując na łamach tygodnika „Kłosy” Koło wymienia także fabrykę Reicherta, wymienianą następnie w informatorach przemysłowo-handlowych jako malarnia porcelany Reicherta i Wintera. W wydanym w 1912 roku „Przewodniku po Guberni Kaliskiej” obok fabryk Freudenreicha i Raucha wymienia się także zakład M. Rachwalskiego, zatrudniający podobno 90 osób. Istnieje jednak pogląd, że nazwiska Rachwalski używał zamiennie Michał Rauch. W „Księdze adresowej dla przemysłu, handlu i rolnictwa” z 1917 roku widnieje także fabryka spółki Rotbarda i Kirschbauma, nie wiadomo jednak o niej nic poza nazwą. Istnieje teoria, że była to wcześniejsza fabryka Michała Raucha.

</doc>
<doc id="1884869" url="https://pl.wikipedia.org/wiki?curid=1884869" title="Moheli">
Moheli



</doc>
<doc id="1884873" url="https://pl.wikipedia.org/wiki?curid=1884873" title="Osiedle galeriowców na Komandorii">
Osiedle galeriowców na Komandorii

Osiedle galeriowców na Komandorii – modernistyczne osiedle bloków galeriowych dla robotników w Poznaniu, zlokalizowane na Komandorii (ul. Małachowskiego).
Historia i architektura.
Podobnie jak w przypadku podobnego osiedla galeriowców na Zawadach, genezą powstania zespołu była paląca potrzeba zaspokojenia głodu mieszkaniowego w gwałtownie rozwijającym się w drugiej połowie lat 30. XX w. Poznaniu. 
Autorem projektu był prawdopodobnie Jerzy Tuszowski, ale domniemanie to opiera się na podobieństwie formalnym galeriowców na Komandorii z tymi na Zawadach, projektowanymi przez Tuszowskiego. Inwestorem był Wacław Tomaszewski - właściciel Zakładów Przemysłowych Centra, co sprawiło, że osiedle nie było tak skromne formalnie, jak to na Zawadach, budowane przez miasto. 
Zgodnie z zasadami Bauhausu i Towarzystwa Osiedli Robotniczych, powstały trzy czterokondygnacyjne bloki z klatkami schodowymi w osobnych pionach, po II wojnie uzupełnione dwoma kolejnymi (już w stylu socrealistycznym, z klatkami wewnętrznymi). Mieszkania były dwupokojowe z kuchnią i toaletą. 
Czasy obecne.
Założenie zachowało się w dobrym stanie, mimo powojennej przebudowy jednego z bloków. W 2017 zakończono remont - wszystkie bloki zostały odnowione.
Komunikacja.
Dojazd zapewniają tramwaje i autobusy MPK Poznań - linie 7, 173, 178, 183, 185, 312, 320, 321, 323, 341 i 342 - do przystanku/pętli "Zawady". Bloki znajdują się w jej bliskim sąsiedztwie - na wschód.

</doc>
<doc id="1884874" url="https://pl.wikipedia.org/wiki?curid=1884874" title="Harold Krenshaw">
Harold Krenshaw



</doc>
<doc id="1884875" url="https://pl.wikipedia.org/wiki?curid=1884875" title="Cerkiew św. Jerzego w Staszowie">
Cerkiew św. Jerzego w Staszowie

Cerkiew św. Jerzego – nieistniejąca cerkiew prawosławna w Staszowie. 
Świątynia prawosławna w Staszowie była cerkwią wojskową, przeznaczoną na potrzeby stacjonującego w mieście 40. Małorosyjskiego Pułku Dragonów. Wybudowano ją w 1904 według standardowego projektu przewidzianego na przełomie XIX i XX wieku dla prawosławnych świątyń powstających w miejscach stałego pobytu poszczególnych jednostek armii rosyjskiej. Mogła pomieścić jednorazowo tysiąc osób. 
Po wyjeździe jednostek rosyjskich z miasta i odzyskaniu przez Polskę niepodległości dokonano przebudowy budynku dawnej cerkwi, usuwając z niej typowe dla architektury rosyjskiej cebulaste kopuły. Do II wojny światowej mieściła teatr, zaś po 1945 – kino. W latach 70. XX wieku budynek uległ zniszczeniu w pożarze i został całkowicie rozebrany. Zbudowane na jego miejscu kino również zostało rozebrane w 2020. 

</doc>
<doc id="1884876" url="https://pl.wikipedia.org/wiki?curid=1884876" title="Zgromadzenie Narodowe (Zambia)">
Zgromadzenie Narodowe (Zambia)

Zgromadzenie Narodowe (ang. "National Assembly") - jednoizbowy parlament Zambii, główny organ władzy ustawodawczej w tym kraju. Składa się ze 158 członków powoływanych na pięcioletnią kadencję. 150 deputowanych pochodzi z jednomandatowych okręgów wyborczych, gdzie stosuje się ordynację proporcjonalną. Ośmiu parlamentarzystów nominuje prezydent Zambii. 
Czynne prawo wyborcze przysługuje obywatelom Zambii, którzy w dniu wyborów zamieszkują na stałe na jej terytorium oraz mają ukończone 18 lat. Głosować nie mogą osoby posiadające równocześnie obywatelstwo innego państwa, pozbawione wolności na mocy decyzji sądu, a także osoby skazane w ciągu pięciu lat przed wyborami za korupcję. Wyborca musi również posiadać ważny dowód osobisty. Kandydaci muszą mieć ukończone 21 lat, spełniać wszystkie powyższe wymogi, a dodatkowo znać dobrze w mowie i w piśmie język angielski, będący językiem urzędowym Zambii. O wybór nie mogą starać się osoby, wobec których w dniu wyborów trwa procedura bankructwa. 

</doc>
<doc id="1884879" url="https://pl.wikipedia.org/wiki?curid=1884879" title="Puchar Niemiec w piłce siatkowej mężczyzn (2009/2010)">
Puchar Niemiec w piłce siatkowej mężczyzn (2009/2010)

Rozgrywki o Puchar Niemiec w piłce siatkowej mężczyzn w sezonie 2009/2010 (DVV-Pokal) zainaugurowane zostały w październiku 2009 roku. 
Rozgrywki składały się z pięciu faz: fazy regionalnej, 1/8 finału, ćwierćfinałów, półfinałów i finału.
Finał rozegrany został 7 marca 2010 roku w Gerry Weber Stadion w Halle (Westf.).
Zdobywcą Pucharu Niemiec została drużyna Generali Haching.

</doc>
<doc id="1884882" url="https://pl.wikipedia.org/wiki?curid=1884882" title="Kevin Koe">
Kevin Koe

Kevin Koe (ur. 1 stycznia 1975 w Edmonton) – kanadyjski curler. Pochodzi z Yellowknife (Terytoria Północno-Zachodnie), obecnie mieszka w Calgary (Alberta).
W 1994 roku został pierwszym skipem, który poprowadził którekolwiek z kanadyjskich terytoriów do finału Mistrzostw Kanady w jakiejkolwiek kategorii. Jego drużyna – reprezentacja Jukonu i Terytoriów Północno-Zachodnich – zagrała w finale Mistrzostw Kanady Juniorów 1994.
Później Koe przeprowadził się do Alberty, by móc tam grać na wyższym poziomie. W roku 2000 wygrał Mistrzostwa Kanady Mikstów. W latach 2004–2006 grał na pozycji trzeciego w drużynie Johna Morrisa, a obecnie jest skipem własnej drużyny.
W grudniu 2009 Team Koe zajął czwarte miejsce w kwalifikacjach olimpijskich. W lutym 2010, pod nieobecność Kevina Martina, Koe po raz pierwszy wygrał Boston Pizza Cup. Ze swoim najmocniejszym rywalem Randy Ferbeyem grał trzy razy i trzykrotnie wygrywał. Miało to miejsce w ostatnim meczu rundy A (10:8 po przejęciu dogrywki), w górnym meczu play-off (10:6) i w finale (7:5). Podczas Tim Hortons Brier 2010 drużyna Koe zajęła trzecie miejsce w round robin i po zwycięstwach w dolnym meczu page play-off oraz w półfinale, zdobyła tytuł pokonując w finale Ontario (Glenn Howard) 6:5. Kevin Koe po raz pierwszy reprezentował Kanadę na Mistrzostwach Świata 2010.
Kanadyjczycy na mistrzostwach w Cortinie d’Ampezzo zajęli drugie miejsce w fazie grupowej z bilansem 9-2 i ostatecznie zdobyli złote medale, pokonując w finale Norwegię (Torger Nergård) 9:3. Rok później Koe nie przeszedł rywalizacji prowincjonalnej, w finale Boston Pizza Cup 2011 lepszy był Kevin Martin.
Po zakończeniu sezonu 2010/2011 nastąpiły zmiany w składzie drużyny, Pat Simmons zajął miejsce MacDonalda, który ogłosił przerwę w karierze sportowej. W Boston Pizza Cup 2012 zespół nie przegrał żadnego z meczów i wystąpił na Tim Hortons Brier 2012. Przez większą część Round Robin reprezentacja Alberty prowadziła w tabeli, do fazy play-off zakwalifikowała się jednak z 3. miejsca. W meczu 3-4 Kevin pokonał swojego brata Jamiego 10:6, a w półfinale zespół Manitoby (Rob Fowler). W finale Alberta przegrała wynikiem 6:7 na korzyść Ontario (Glenn Howard).
W 2013 ekipa Koe dotarła do finału rozgrywek prowincjonalnych, w którym po dogrywce przegrała 4:5 z Kevinem Martinem. Rok później Koe zrewanżował się Martinowi i zdobył tytuł mistrza prowincji. Zespół z Calgary triumfował w Tim Hortons Brier 2014, zdobył mistrzostwo Kanady pokonując 10:5 Kolumbię Brytyjską (John Morris). W Mistrzostwach Świata 2014 Kanadyjczycy awansowali do fazy play-off. Zajęli ostatecznie 4. miejsce przegrywając trzy ostatnie mecze, w tym spotkanie o brązowe medale przeciwko Szwajcarii (Peter de Cruz).
Jeszcze przed MŚ 2014 ujawniono, iż Kevin Koe zamierza stworzyć kompletnie nową drużynę. Zrezygnował jednocześnie z zagwarantowanego występu w Mistrzostwach Kanady 2015 jako "Team Canada" – na jego miejsce do ekipy dołączył John Morris. W sezonie 2014/2015 Kevin Koe grać będzie z Marcem Kennedym, Brentem Laingem i Benem Hebertem, którzy dotychczas byli zawodnikami w drużynach Kevina Martina i Glenna Howarda.
Jego brat Jamie również gra w curling i jest ośmiokrotnym mistrzem Terytoriów Północno-Zachodnich Jukonu, natomiast siostra Kerry dziewięciokrotnie zdobywała ten tytuł.
CTRS.
Pozycje drużyn Kevina Koe w rankingu CTRS:

</doc>
<doc id="1884883" url="https://pl.wikipedia.org/wiki?curid=1884883" title="Love 2">
Love 2

Love 2 – szósty album studyjny francuskiego duetu Air. Album został wydany 30 września 2009 roku w Japonii, a w pierwszym tygodniu października w pozostałych państwach świata. Jest to pierwszy krążek nagrany w ich własnym studiu nagraniowym - Atlas Studios.
Historia.
6 czerwca 2009 roku singiel "Do the Joy" został udostępniony do darmowego pobrania stałym subskrybentom newslettera grupy Air. Pierwszy oficjalny singiel z płyty "Sing Sang Sung" został wydany 25 sierpnia 2009 roku. W ramach promocji płyty została także zorganizowana wirtualna impreza na której można było przez 24 godziny słuchać piosenek z albumu.

</doc>
<doc id="1884885" url="https://pl.wikipedia.org/wiki?curid=1884885" title="Dom przy Grodzkiej 2 w Kole">
Dom przy Grodzkiej 2 w Kole

Dom przy ul. Grodzkiej 2 w Kole – zabytkowy budynek w Kole, wybudowany w połowie XIX wieku. Położony jest na terenie osiedla Stare Miasto.
14 października 1998 roku został wpisany do rejestru zabytków.
Informacje ogólne.
Kamienica została wybudowana w połowie XIX wieku. Usytuowana przy południowo-zachodnim narożniku Starego Rynku, na rogu z ulicą Grodzką. Budynek nie przedstawia żadnych wyraźnych cech stylowych. W przeciwieństwie do sąsiednich budynków został nie tylko objęty ochroną konserwatorską, ale także wpisany do rejestru zabytków.
W latach 1939-1945 pod tym adresem mieścił się Urząd Ziemski Rejonu Warthbrücken w Kraju Warty (niem. "Grundstücksgesellschaft für den Reishgau Wartheland").

</doc>
<doc id="1884887" url="https://pl.wikipedia.org/wiki?curid=1884887" title="Sergio Brighenti">
Sergio Brighenti

Sergio Brighenti (ur. 23 września 1932 w Modenie, zm. 10 października 2022) – włoski piłkarz i trener, reprezentant kraju.
Kariera piłkarska.
Przygodę z futbolem rozpoczął w 1949 w klubie Modena FC. Po 3 sezonach, 1952 przeszedł do Interu Mediolan. Wraz z drużyną ze stolicy Lombardii dwukrotnie sięgnął po mistrzostwo Włoch w sezonach 1952/53 i 1953/54. Łącznie dla "Nerazzurich" wystąpił w 40 spotkaniach ligowych, w których strzelił 20 bramek. 
Po 3 latach opuścił klub i przeszedł do Triestiny. Dwa lata później podpisał kontrakt z Padovą. W zespole z Padwy przez 3 sezony strzelił aż 50 bramek w 91 występach. Zaowocowało to transferem do Sampdorii. Już w pierwszym sezonie został królem strzelców Serie A z 27 bramkami na koncie. Od sezonu 1963/64 po raz drugi spróbował swoich sił w barwach Modeny. Karierę piłkarską zakończył w 1965 po rozegraniu jednego spotkania w koszulce Torino FC.
Kariera reprezentacyjna.
Brighenti po raz pierwszy w reprezentacji zagrał 6 maja 1959 w spotkaniu z Anglią, zakończonym remisem 2:2. Brighenti strzelił w tym spotkaniu swoją debiutancką bramkę w drużynie narodowej. 
Ostatni występ w zespole "Azzurrich" zanotował 15 czerwca 1961. Przeciwnikiem była Argentyna, a mecz zakończył się zwycięstwem Włochów 4:1. Łącznie Brighenti w latach 1959–1961 zagrał w 9 spotkaniach w reprezentacji Italii, w których strzelił dwie bramki. 
Kariera trenerska.
Brighenti dwukrotnie w latach 1968–1969 oraz 1971–1972 pracował w zespole Varese Calcio. Następnie pracował także w Seregno Calcio i Calcio Lecco 1912, w którym to w 1974 zakończył swoją przygodę trenerską.
Sukcesy.
Inter Mediolan
UC Sampdoria

</doc>
<doc id="1884888" url="https://pl.wikipedia.org/wiki?curid=1884888" title="Podział administracyjny Kościoła katolickiego w Kanadzie">
Podział administracyjny Kościoła katolickiego w Kanadzie

Podział administracyjny Kościoła katolickiego w Kanadzie – w ramach Kościoła katolickiego w Kanadzie odrębne struktury mają:

</doc>
<doc id="1884889" url="https://pl.wikipedia.org/wiki?curid=1884889" title="Namyangju Citizen">
Namyangju Citizen

Namyangju Citizen (kor. 남양주 시민축구단), klub piłkarski z Korei Południowej, z miasta Namyangju, występujący w K3 League (3. liga).

</doc>
<doc id="1884892" url="https://pl.wikipedia.org/wiki?curid=1884892" title="Józef Męcina-Krzesz">
Józef Męcina-Krzesz

Józef Feliks Męcina-Krzesz (ur. 2 stycznia 1860 w Krakowie, zm. 2 grudnia 1934 w Poznaniu) – polski malarz. Malował obrazy o treści religijnej, historycznej oraz portrety. 
Życiorys.
Syn Jana i Elżbiety. Ukończył szkołę realną. Następnie w latach 1877–1884 studiował w Szkole Sztuk Pięknych w Krakowie u Władysława Łuszczkiewicza i Floriana Cynka. W latach 1882–1884 był uczniem Jana Matejki.
W roku 1884 uzyskał stypendium Wydziału Krajowego i 1886 wyjechał na dalsze studia do Paryża, gdzie kształcił się w szkole Jean-Paula Laurensa. Współpracował jako ilustrator z czasopismami „L’Illustration” i „Figaro Illustré”. W roku 1888 ożenił się z malarką francuską Ludwiką Marią Barat. Był od roku 1894 członkiem zarządu Powszechnego Stowarzyszenia Artystów Polskich oraz od roku 1913 Union Internationale des Beaux-Arts et des Lettres w Paryżu. 
Podróżował po Europie, zwiedzając Włochy, Niemcy i Anglię. W roku 1894 powrócił do Krakowa i w roku 1901 zamieszkał w willi na Dębnikach. W latach 1914–1916 mieszkał w Pradze, od roku 1921 w Poznaniu. 
Zmarł 2 grudnia 1934 w Poznaniu. Został pochowany na Cmentarzu wojennym Bohaterów Radzieckich (kwatera 6 miejsce B). 
Zielony Balonik.
W kręgu młodych malarzy krakowskich, skupionych wokół „Zielonego Balonika” Męcina-Krzesz uchodził za konserwatystę. Tadeusz Boy-Żeleński pokpiwał na ten temat w „Słówkach”:
"Lecz cóż? Wszędzie przeszkoda jakaś szyki miesza,Aże w końcu odkryliśmy Kręcinę Mesza:Stworzył cykl religijny, z dwóch cyklów złożony,I ten, że tak powiem, bicykl został nagrodzony.[...]I dziś Polsce całej głosi wzdłuż i wszerz,Że nagrodę dostał: pan Kręcina Mesz."(Sprawozdanie prof. dr. hr. M. Y. Cielskiego z rozdania nagród Barczewskiego w Akademii Krakowskiej)

</doc>
<doc id="1884895" url="https://pl.wikipedia.org/wiki?curid=1884895" title="Yongin FC">
Yongin FC

Yong-in FC (kor. 용인 시민축구단), klub piłkarski z Korei Południowej, z miasta Yong-in, występujący w K3 League (3. liga).

</doc>
<doc id="1884896" url="https://pl.wikipedia.org/wiki?curid=1884896" title="Ryszard Kulman">
Ryszard Kulman

Ryszard Tadeusz Kulman (ur. 13 kwietnia 1947 w Grabownicy Starzeńskiej, zm. 23 czerwca 2011 w Sanoku) – polski poeta, prozaik, krytyk literacki. Z zawodu technik mechanik, pracownik fabryki autobusów, przedsiębiorca.
Życiorys.
Absolwent technikum dla pracujących w Zespole Szkół Mechanicznych w Sanoku z 1973 (z tytułem technika mechanika, specjalność: obróbka skrawaniem). Był wieloletnim pracownikiem Sanockiej Fabryki Autobusów „Autosan”, pracował na stanowisku kierowcy-mechanika i w dziale serwisowym. Później założył także prywatną działalność przedsiębiorczą.
Debiutował w „Prometeju” (1978). W tym samym roku otrzymał nagrodę w konkursie o „Laur Prometeja”. W 1984, wraz z innym sanockim poetą Romanem Bańkowskim, założył oddział Robotniczego Stowarzyszenia Twórców Kultury w Sanoku i został jego przewodniczącym. W latach 80. jako mechanik serwisu SFA „Autosan” przebywał w Angoli (zakupiono tam sanockie autobusy dla służb medycznych), a pobyt tamże stał się dla niego inspiracją przy tworzeniu wierszy. Ilustracje do ostatniego tomiku wykonała córka poety, Izabela). W 1988 otrzymał Nagrodę Dyrektora Wydziału Kultury i Sztuki Urzędu Wojewódzkiego w Krośnie. Za ostatni tomik w 2010 otrzymał nagrodę Związku Literatów Polskich "Złote Pióro" za rok 2009. Współpracował z pismem „Nowa Okolica Poetów”. Jego wiersze zostały opublikowane w albumie „Natchnieni Bieszczadem. Antologia poezji„ z 2008. Napisał nieopublikowany cykl opowiadań „Brzuch baobabu” stworzony na podstawie pobytu w Afryce. Należał do Kręgu Klubu Literackiego „Połoniny w Sanoku” (publikował na łamach almanachu Klubu Literackiego „Połoniny”), Związku Literatów Polskich od 1999, Stowarzyszenia Pisarzy Polskich. Członek władz Korporacji Literackiej w Sanoku.
Bezskutecznie ubiegał się o mandat radnego Rady Miasta Sanoka w wyborach samorządowych 2010 startując z listy Platformy Obywatelskiej.
Był żonaty z Haliną, miał dwie córki, i Izabelę. Zmarł 23 czerwca 2011 w Sanoku. 27 czerwca 2011 został pochowany na Cmentarzu Centralnym w Sanoku.
Związany z Sanokiem poeta Jan Szelc napisał wiersze zadedykowane Ryszardowi Kulmanowi: pt. "Maria Luiza" (wydany w tomiku poezji pt. "Gwiazda Małej Rawki" w 1993) oraz pt. "Obraz z Murzynką" (wydany w tomiku poezji pt. "Odmawiam góry" w 2004).

</doc>
<doc id="1884897" url="https://pl.wikipedia.org/wiki?curid=1884897" title="Skoki narciarskie na igrzyskach olimpijskich">
Skoki narciarskie na igrzyskach olimpijskich



</doc>
<doc id="1884899" url="https://pl.wikipedia.org/wiki?curid=1884899" title="Skoki narciarskie na zimowych igrzyskach olimpijskich">
Skoki narciarskie na zimowych igrzyskach olimpijskich

Zawody w skokach narciarskich w ramach zimowych igrzysk olimpijskich rozgrywane są 1924 w Chamonix, (Francja). Wówczas rozgrywana była jedynie konkurencja na dużej skoczni. Od zimowych igrzysk olimpijskich w 1964 w Innsbrucku rozgrywane są olimpijskie zawody na normalnej skoczni, a od zimowych igrzysk olimpijskich w 1988 w Calgary rozgrywane są zawody drużynowe na dużej skoczni. W roku 2014 w Soczi po raz pierwszy zostały rozegrane zawody w skokach narciarskich kobiet. W roku 2022 w Pekinie po raz pierwszy rozegrano konkurs drużyn mieszanych.

</doc>
<doc id="1884900" url="https://pl.wikipedia.org/wiki?curid=1884900" title="Gwangju Gwangsan FC">
Gwangju Gwangsan FC

Gwangju Gwangsan FC (kor. 광주 광산 FC), klub piłkarski z Korei Południowej, z miasta Kwangjun, występujący w K3 League (3. liga).

</doc>
<doc id="1884901" url="https://pl.wikipedia.org/wiki?curid=1884901" title="Wiener Schnitzel">
Wiener Schnitzel



</doc>
<doc id="1884903" url="https://pl.wikipedia.org/wiki?curid=1884903" title="Yangju Citizen">
Yangju Citizen

Yangju Citizen FC (kor. 양주 시민축구단), klub piłkarski z Korei Południowej, z miasta Yangju, występujący w K3 League (3. liga).

</doc>
<doc id="1884904" url="https://pl.wikipedia.org/wiki?curid=1884904" title="Mario Castillo">
Mario Castillo

Mario Alfonso Castillo (ur. 30 października 1957 w San Miguel) – salwadorski piłkarz, reprezentant kraju grający na pozycji obrońcy. 
Kariera klubowa.
Castillo przygodę z futbolem rozpoczynał w juniorskiej drużynie El Salvador. Od 1970 szkolił się w CD Dragón, z którego w 1972 przeniósł się do CD Águila. Wraz z drużyną trzykrotnie zdobył mistrzostwo Salwadoru w sezonach 1972, 1975/76, 1976/77. Odniósł także sukces w rozgrywkach kontynentalnych, zwyciężając w Lidze Mistrzów CONCACAF w 1976. 
Po 6 latach gry dla CD Águila przeszedł do C.D Santiagueño. Największym sukcesem odniesionym podczas gry w Santiagueño było mistrzostwo Salwadoru zdobyte w sezonie 1979/80. Od 1984 grał w Alianza, z której w 1986 powrócił do CD Águila. Tam też w 1987 zakończył karierę piłkarską.
Kariera reprezentacyjna.
Castillo po raz pierwszy w drużynie narodowej zagrał w 1979. Podczas eliminacji do Mistrzostw Świata 1982 zagrał w siedmiu spotkaniach. Eliminacje te zakończyły się pierwszym w historii Salwadoru awansem na turniej finałowy. 
Podczas hiszpańskiego mundialu wystąpił w jednym, pamiętnym spotkaniu Węgry - Salwador 10:1, w którym reprezentacja Salwadoru doznała najwyższej porażki w historii finałów MŚ. Był to zarazem ostatni mecz Castillo w reprezentacji. 
Sukcesy.
CD Águila
C.D. Santiagueño

</doc>
<doc id="1884905" url="https://pl.wikipedia.org/wiki?curid=1884905" title="Aleksander Srebrakowski">
Aleksander Srebrakowski

Aleksander Srebrakowski (ur. 26 lipca 1961) – polski historyk, specjalizujący się w badaniach polonijnych ze szczególnym uwzględnieniem Polaków na Litwie, historii Europy Wschodniej, historii najnowszej, i dziejach kresów wschodnich; nauczyciel akademicki związany z Uniwersytetem Wrocławskim.
Życiorys.
Urodził się w 1961 roku we Wrocławiu. Po otrzymaniu matury podjął pracę we wrocławskiej fabryce urządzeń elektrycznych „Dolmel”. Po wprowadzeniu stanu wojennego, od 14 grudnia 1981 roku aktywnie uczestniczył w akcjach strajkowych „Solidarności”. W czerwcu 1982 roku został wcielony do wojska, a po odbyciu służby wojskowej w 1984 roku podjął studia historyczne na Uniwersytecie Wrocławskim.
W trakcie studiów związany z Niezależnym Zrzeszeniem Studentów. Współpracował z czasopismem NZS Uniwersytetu Wrocławskiego „Akces”. Razem z Piotrem Gomułkiewiczem, Bogdanem Horbalem i Władysławem Stasiakiem wydawał czasopismo „Wichrzyciel” (nr 1, czerwiec 1988 – nr 5 października 1989). W czasie strajków studenckich we Wrocławiu w 1988 i 1989 roku wspólnie z Radosławem Kujawą i Władysławem Stasiakiem kierował strażą porządkową. Na początku 1989 roku razem z Piotrem Gomułkiewiczem i Władysławem Stasiakiem prowadził w Instytucie Historycznym Uniwersytetu Wrocławskiego w ramach klubu „Historia i Polityka” (HiP) otwarte spotkania dyskusyjne z przedstawicielami istniejących i tworzących się partii oraz stronnictw politycznych. Już po zakończeniu studiów w 1989 roku znalazł się w grupie wydającej czasopismo „Wyzwanie”: pismo Ruchu Młodych Katolików „U Siebie” (1989-1990). Od 1986 roku był członkiem wrocławskiego Klubu Inteligencji Katolickiej (KIK), gdzie działał w Sekcji Wychowania Społecznego. Od końca lat 80. XX wieku związany był z nieformalną grupą „Oriens” skupioną wokół ks. kanonika Aleksandra Zienkiewicza, która zajmowała się wspieraniem Polaków na wschodzie. Na przełomie lat 80. i 90. XX wieku był w grupie osób zakładających wrocławski oddział Archiwum Wschodniego, a następnie kierujących jego pracami. W 1989 roku znalazł się w grupie osób, które na bazie pomysłu i z inicjatywy Mikołaja Iwanowa powołały organizację Stowarzyszenie Straż Mogił Polskich na Wschodzie, które zajmowało się odnajdywaniem i upamiętnianiem miejsc martyrologii Polaków na terenie ZSRR. W 1991 roku był w grupie zakładającej Oddział Dolnośląski Stowarzyszenia „Wspólnota Polska”, gdzie sprawował różne funkcje w zarządzie oddziału. Był także członkiem Rady Krajowej Stowarzyszenia Wspólnota Polska.
Po ukończeniu studiów w 1989 roku rozpoczął pracę w macierzystym Instytucie Historycznym, początkowo w Zakładzie Historii Najnowszej, a potem Zakładzie Historii Europy Wschodniej. W 1999 roku uzyskał stopień naukowy doktora nauk humanistycznych w zakresie historii o specjalności historia najnowsza, na podstawie rozprawy: "Polacy w Litewskiej SRR 1944-1989", napisanej pod kierunkiem prof. Wojciecha Wrzesińskiego. Od 2002 roku jest członkiem Polsko-Litewskiej Komisji Podręcznikowej. Od 2008 roku członek Rady Programowej Centrum Badań Wschodnich przy Ośrodku Badań Naukowych im. Wojciecha Kętrzyńskiego w Olsztynie. Członek komitetu redakcyjnego czasopisma „Regiony i Pogranicza” wydawanego przez Centrum Badań Wschodnich w Olsztynie.
Wsparcie litewskich Polaków.
W roku 1992, w okresie największego napięcia w stosunkach między Litwinami i polską mniejszością na Litwie, kiedy po ogłoszeniu chęci powołania polskiej autonomii na Litwie, litewscy politycy i dziennikarze, a także niektórzy politycy i dziennikarze w Polsce, lansowali twierdzenie, że litewscy Polacy to „najbardziej skomunizowana narodowość na Litwie”, opublikowano na łamach „Magazynu Wileńskiego” tekst A. Srebrakowskiego, wygłoszony wcześniej na konferencji „Konflikty narodowościowe w Europie Wschodniej” (Warszawa 19-20 lutego 1992), w którym na podstawie materiałów z archiwów partyjnych obalił on to twierdzenie. Co więcej udowodnił on tam, że Polacy litewscy byli najmniej skomunizowaną narodowością w tej republice. Po tej publikacji szybko zrezygnowano z tego twierdzenia w litewskim dyskursie publicznym.
Z kolei w 1993 roku na łamach gazety „Kurier Wileński” (do lutego 1990 „Czerwony Sztandar”) wydawanej po polsku na Litwie jako organ Rady Najwyższej Republiki Litewskiej, opublikowano, w 30 odcinkach, tekst pracy A. Srebrakowskiego z 1989 roku, poświęconej historii Sejmu Wileńskiego z 1922 roku, który zadecydował o włączeniu Wilna do Polski. Tekst Srebrakowskiego został wykorzystany jako głos w dyskusji toczonej wtedy na Litwie, obalający tezę o tak zwanej „polskiej okupacji Wileńszczyzny” w okresie międzywojennym, którą lansowali wtedy litewscy politycy i dziennikarze. Redakcja gazety została przy tej okazji zaatakowana przez Vytautasa Landsbergisa, głowę państwa litewskiego w latach 1990-1992, a wtedy szefa opozycji parlamentarnej, o opublikowanie rzekomo antylitewskiego tekstu na łamach dziennika dotowanego przez państwo litewskie. Jednak wybitna historyczka litewska, Regina Žepkaitė, komentując zarzuty Landsbergisa, stwierdziła, że: „Wielu czyni zarzuty pod adresem dziennika, że dotowany przez państwo, zamieszcza taką publikację. Ja takich zarzutów czynić nie mogę. Trzeba umieć czytać każdy artykuł, a w tamtym znajdujemy bardzo dużo obiektywnej prawdy”. Publikowanie przez ponad miesiąc tej serii artykułów nie ukróciło co prawda w danym momencie używania zwrotu o „polskiej okupacji Wilna” (dopiero w drugim dziesięcioleciu XXI w. zaczęło ono znikać jedynie z litewskich podręczników szkolnych), jednak pomogła ona wielu Polakom z Wileńszczyzny w budowaniu swojej tożsamości narodowej.
W latach 1987-1989 jako naoczny świadek wydarzeń na Litwie, który poznał głównych bohaterów wydarzeń jak i szeregowych członków tworzących się polskich organizacji, propagował w Polsce wiedzę o sytuacji Polaków na Litwie i ich aktualnych problemach, wygłaszając liczne wykłady poza kontrolą ówczesnej cenzury, w ramach prac Klubu Inteligencji Katolickiej, w kościołach i w trakcie organizowanych we Wrocławiu Tygodni Kultury Chrześcijańskiej. Publikował także teksty na ten temat w prasie bezdebitowej
Publikacje.
Autor szeregu książek i artykułów historycznych, a także wystaw historycznych. Współpracował także przy produkcji historycznych programów telewizyjnych. Do jego najważniejszych publikacji należą:

</doc>
<doc id="1884909" url="https://pl.wikipedia.org/wiki?curid=1884909" title="Eevi Huttunen">
Eevi Huttunen

Eevi Maria Pirinen z d. Huttunen (ur. 23 sierpnia 1922 w Karttuli, zm. 3 grudnia 2015 w Kuopio) – fińska łyżwiarka szybka, brązowa medalistka olimpijska i mistrzyni świata.
Kariera.
Specjalizowała się w długich dystansach. Największy sukces w karierze osiągnęła w 1951 roku, kiedy triumfowała podczas wielobojowych mistrzostw świata w Eskilstunie. W zawodach tych wyprzedziła bezpośrednio dwie Norweżki: Randi Thorvaldsen i Ragnhild Mikkelsen. W tej samej konkurencji trzykrotnie zajmowała czwartą pozycję, na mistrzostwach świata w Lillehammer (1953), mistrzostwach świata w Östersund (1954) oraz mistrzostwach świata w Kuopio (1955). W pierwszym przypadku w walce o podium lepsza okazała się Lidija Sielichowa z ZSRR, a w dwóch kolejnych Finka przegrywała z inną radziecką panczenistką, Sofją Kondakową. W 1960 roku brała udział w igrzyskach olimpijskich w Squaw Valley, zdobywając brązowy medal zdobyła na dystansie 1500 m. Na podium stanęły przed nią dwie radzieckie zawodniczki: Lidija Skoblikowa i Walentina Stienina. Na tych samych igrzyskach Huttunen była dziewiąta w biegu na 1000 m i czternasta w biegach na 500 i 1500 m. Wielokrotnie zdobywała medale mistrzostw Finlandii w wieloboju, w tym złote w latach 1947–1948, 1950-1955, 1957 i 1959-1960.
W 1960 roku wyszła za mąż za Taavettiego Pirinena. Mieszkała w Kuopio, gdzie zmarła 3 grudnia 2015.
Rekordy życiowe.
Ostatnia kolumna (RŚ) zawiera oficjalne rekordy świata, obowiązujące w momencie ustanawiania przez Huttunen poszczególnych rekordów życiowych.

</doc>
<doc id="1884910" url="https://pl.wikipedia.org/wiki?curid=1884910" title="Sztuka japońska">
Sztuka japońska

Poniżej przedstawiony został zarys sztuki Japonii.
Architektura.
W Japonii tradycyjnym materiałem budowlanym było drewno. Za sprawą odkryć archeologicznych wczesnych osad z okresu kultur "Jōmon" (Sannai-Maruyama w regionie Tōhoku) oraz "Yayoi" (Harunotsuji, Yoshinogari na Kiusiu), a także wydobytych z kofunów, pochodzących z późniejszego okresu "Kofun" terakotowych figur "haniwa" (IV–V w.), możliwym stało się zrekonstruowanie najdawniejszych przykładów architektury Wysp Japońskich z okresu poprzedzającego wpływy buddyjskie, podobnych do ówczesnych kultur rejonu Azji Południowo-Wschodniej i Oceanii. Owe charakteryzujące się prostotą kształtu i konstrukcji chaty oraz zabudowania gospodarskie występowały jako jamowe, naziemne oraz na palach. Pierwszy typ stanowił zagłębioną na około metr ziemiankę "(tateana-jūkyo)" budowaną na planie koła, elipsy, prostokąta, względnie kwadratu z zaokrąglonymi narożami, przykrytą często sięgającym ziemi siodłowym, krytym strzechą dachem w postaci słomy, kory, sitowia lub trawy oraz centralnie położonym otwartym paleniskiem "(jiro)".
Pod koniec okresu "Kofun" i dużej części okresu "Heian" powstawały naziemne domy "(heichi-jūkyo)" ze ścianami w postaci bali na planie prostokąta, z podłogami ziemnymi, bądź wyłożonymi płytami kamiennymi oraz zagłębieniem paleniskowym "(irori)", które na wsiach przetrwało do czasów współczesnych. Na palach wznoszono przede wszystkim spichlerze "(kura)", których uniesione podłogi łączyły z podłożem wykonane częstokroć z jednego kawałka drewna kilkustopniowe schody.
Taki typ naturalnego budownictwa stał się wzorem dla architektury pierwszych chramów shintō z Wielkim Chramem Ise na czele. Jego wyniosłą, surową formę, podkreśla kryty strzechą dach oraz skrzyżowane ponad kalenicą skrajne krokwie "(chigi)". Inne, jak chram Izumo-taisha, naśladowały styl domostw naczelników szczepu. Obowiązkową cechę wszystkich chramów "shintō" stanowi brama "torii", której najsłynniejszym przykładem jest ta z chramu Itsukushima.
Okres Kofun charakteryzował się wznoszeniem różnej wielkości kurhanów w kształcie dziurki od klucza, od których przyjęto jego nazwę. Największym spośród nich jest Daisen-kofun w mieście Sakai.
Wraz z nadejściem buddyzmu rzemieślnicy z Korei zaszczepili chiński styl "(kara-yō)" wielkich świątyń "(tera)", tak jak w pochodzącym z okresu "Asuka" (607 r.) kompleksie Hōryū-ji nieopodal Nary, zawierającym najstarsze drewniane budynki świata. Ten model „świątyni buddyjskiej o siedmiu pawilonach” "(shichidō-garan)" architektury sakralnej, składał się z budynków usytuowanych na kamiennych fundamentach i cokołach, w oparciu o prostokątny plan obiektów, wykonanych w konstrukcji słupowo-belkowej, której niektóre elementy, jak np. kapitele, rzeźbiono i dekorowano okuciami, często pokrywając je jaskrawą, cynobrową farbą, a ściany bielonym tynkiem.
Dachy, najczęściej półszczytowe "(irimoya)" kryte były gontami, ceramicznymi dachówkami bądź metalowymi płytkami, przy czym okapy były uniesione elegancko w górę. Zespół "shichidō-garan" (w skrócie "garan") różni się w zależności od świątyni, ale przeważnie są to: krużganki "(kairō)", brama "(mon)", główny pawilon "(kondō, hondō)", audytorium "(kōdō)", repozytorium sutr i kronik historycznych świątyni "(kyōzō)", dzwonnica "(shōrō)", pomieszczenia mieszkalne mnichów "(sōbō)" oraz skrywająca relikwie pagoda "(tō)". Odporna sejsmicznie, a wywodząca się od indyjskiej stupy japońska pagoda z kwadratowym rzutem była trójpoziomowa lub – stosownie do koncepcji pięciu żywiołów – pięciopoziomowa z typowym dla niej dekorowanym masztem "(sōrin)". Z uwagi na topografię terenu Japończycy zmodyfikowali symetryczny chiński wzór tworząc rodzimy styl "wayō", z charakterystycznym łukowym szczytem "karahafu", ornamentem "onigawara", oknem "katō-mado" czy flizą "shibi", a także styl Wielkiego Buddy "(daibutsu-yō)", którego najznamienitszym przykładem pozostaje największy drewniany budynek globu – świątynia Tōdai-ji w Narze.
Chińska architektura wywarła również wpływ na wygląd arystokratycznych siedzib oraz cesarskich pałaców, jak w nieistniejącym już pałacu Heijō w Narze. Natomiast ujmujący lekkością Pawilon Feniksa świątyni Byōdō-in w Uji reprezentuje powstały w okresie "Heian" styl pałacowy "shinden-zukuri", który charakteryzował się rozległą zabudową parterowych, stojących na niskich palach "(engawa)" pawilonów połączonych krużgankami tak, że jej całość przenikała się z okalającym ją ogrodem. Tak wyewoluował tradycyjny, lekki i przestronny japoński dom, powstały z myślą o kontakcie ze światem zewnętrznym, z charakterystycznymi po dziś dzień elementami, takimi jak: żaluzjowe okna, przesłony "sudare", przesuwne drzwi i ścianki "fusuma" czy parawany pozwalające elastycznie kształtować przestrzeń wnętrza.
Równocześnie wyłoniło się nierzadko nawet dwu lub trzypiętrowe, określane wspólnym mianem "minka" budownictwo plebejskie, w tym nawiązujące do pierwotnych chat wiejskie "nōka" (np. wieś Shirakawa w pref. Gifu) oraz mieszczańskie "machiya" (np. dzielnica Gion w Kioto). Dla okresu Edo typowymi były parterowe, budowane na planie litery L wiejskie domy "chiiori".
W XV w. ceremonia herbaciana oraz idee "zen" ukształtowały minimalistyczne wnętrze pawilonu herbacianego w nowym operującym grą światła i ceni stylu "shoin", będącym podstawą typowego do czasów obecnych japońskiego pomieszczenia "(washitsu)", a za którego koronne przykłady uchodzą te z zamku Nijō oraz cesarskiej willi Katsura w Kioto, gdzie znajduje się też Złoty Pawilon – jedna z ikon architektury kraju.
Wówczas to utrwaliło się pokrywanie podłóg matami "tatami" z sitowia, a do konstrukcji przepierzeń dzielących pomieszczenia, oprócz starych "fusuma", zaczęto stosować lżejsze "shōji" z półprzeźroczystego papieru japońskiego. Ponadto, we wnętrzu wydzielano charakterystyczną wnękę – alkowę "(tokonoma)", do eksponowania w niej kompozycji roślinnych oraz zwojów kaligrafii czy malarstwa. W wykonywanym bez użycia gwoździ i im podobnych łączników tradycyjnym budownictwie rolę tę pełniły wyrafinowane połączenia ciesielskie, a odpowiedzialnymi za całość twórcami byli rzemieślnicy "daiku" (stolarze).
Służąca kontemplacji i dziś szeroko praktykowana sztuka ogrodowa przybyła wraz z buddyzmem w VI w. z Chin. W oparciu o nią Japończycy wykształcili własne style, z których zasadnicze to: imitujący górski krajobraz – "tsukiyama", kamienny "karesansui" i otaczający pawilon herbaciany "cha-niwa". Będący często ich połączeniem, wymagający przemyślnego zaprojektowania ogród japoński to przede wszystkim miniaturowe, przydomowe "tsubo-niwa" z charakterystycznymi elementami jak np. kamienna latarnia "ishi-dōrō". Do najsłynniejszych ogrodów należą: Kōraku-en w Okayamie, Kenroku-en w Kanazawie oraz przyświątynny w Ryōan-ji w Kioto.
Obfitujący w wojnę XVI w. zapoczątkował wznoszenie przez "daimyō" obronnych zamków z otaczającymi je fosami, wysokimi kamiennymi murami i cokołami oraz usytuowanych na nich wielopiętrowych, wzorem pagód, donżonów "(tenshu)", celem podkreślenia prestiżu właścicieli, z których jednym z najznamienitszych był zamek Himeji.
Pod koniec XIX w. na fali modernizacji okresu Meiji do Japonii zawitała europejska tradycja architektoniczna, która znalazła zastosowanie przede wszystkim w budownictwie użyteczności publicznej. Dominował wtenczas neogotycki styl wiktoriański zaszczepiony przez angielskiego architekta Josiaha Condera (1852-1820) i jego uczniów na czele z Kingo Tatsuno (1854-1919) oraz eklektyczny japońsko-europejski styl "giyōfū".
Po II wojnie światowej odbudowa kraju z jej zniszczeń dała bodziec do tworzenia nowoczesnej, opartej na betonie, stali i szkle architektury modernistycznej przybierającej czasami, jak w przypadku metabolizmu skrajnie odważną postać. Wśród odnoszących międzynarodowe sukcesy architektów obecni są laureaci prestiżowej Nagrody Pritzkera: Kenzō Tange (1913-2005), Fumihiko Maki (1928) oraz Tadao Andō (1941), którzy często w nowoczesnej formie z powodzeniem nawiązują do tradycyjnych elementów japońskiej architektury.
Literatura.
Fundamentalny wpływ na wierzenia "shintō" oraz narodową tożsamość Japończyków wywarły dzieła pochodzące z VIII wieku, "Kojiki" ("Kronika dawnych wydarzeń") oraz "Nihon-shoki" ("Kronika japońska"), w których historia przenika się z mitami. W tym samym czasie powstało również "Man’yōshū" ("Dziesięć tysięcy liści"), będący zbiorem czterech i pół tysiąca wierszy, głównie w formie krótkich pieśni "tanka", autorstwa cesarzy, arystokratów oraz zwykłych ludzi. Okres "Heian" ok. 1000 roku, był czasem szczególnie wielkiego rozwoju literatury. Wówczas to powstały najstarsze formy powieściowe świata, a więc "nikki" (pamiętniki) oraz "monogatari" (opowieści). Najwybitniejsze z nich są dziełem dam cesarskiego dworu: Sei Shōnagon autorki "Makura-no sōshi" ("Notatnik osobisty") oraz Murasaki Shikibu, której składająca się z 54 rozdziałów książka "Genji monogatari" ("Opowieść o księciu Genji") zaliczana jest do światowej klasyki literatury.
Później nastąpił upadek literatury, która począwszy od XIV wieku przez cztery stulecia znajdowała się w cieniu wojny. Mimo to jedna z nich między rodami Taira i Minamoto stała się inspiracją do stworzenia klasycznego dzieła "Heike monogatari" ("Opowieści o rodzie Heike"). Ów napisany prozą poemat wykorzystał później Motokiyo Zeami (1363–1444) do pisania swych poruszających dramatów dla teatru "nō". W okresie Edo zasłynął szczególnie Monzaemon Chikamatsu (1653–1725), twórca obyczajowych tragedii oraz dramatów historycznych dla teatru "kabuki", jak również lalkowego "bunraku". W tym samym czasie tworzył Saikaku Ihara (1642–1692), spod pióra, którego wyszły popularne opowieści satyryczne, traktujące o czarnych charakterach z "ukiyo" czyli „przepływającego świata”. Wtedy również powstały najwybitniejsze dzieła poezji "haiku", którą do doskonałości przywiódł wędrowny samuraj i wyznawca zen Bashō Matsuo (1644–1694). Do pozostałych mistrzów gatunku należą: Buson Yosa (1716–1784) i Issa Kobayashi (1763–1828).
Otwarcie się Japonii na świat w okresie Meiji, wywarło wpływ również na literaturę, która czerpała zachodnie wzorce. Szczególnie dużą popularnością cieszyły się realistyczne nowele i powieści takich pisarzy, jak Ōgai Mori (1862–1922), Sōseki Natsume (1867–1916), Ryūnosuke Akutagawa (1892–1927) czy Nagai Kafū (1879–1959), autora sentymentalnych opisów ginącego Przepływającego świata. Po II wojnie światowej nastąpił renesans literatury japońskiej, której twórcy zdobyli światowy rozgłos. Do najwybitniejszych należą: Jun’ichirō Tanizaki (1886–1965) ("Siostry Makioka"), Yukio Mishima (1925–1970) ("Morze płodności"), Kōbō Abe (1924–1993) ("Czwarta epoka", "Kobieta z wydm"), Shūsaku Endō (1923–1996) ("Samuraj"), Haruki Murakami (ur. 1949) ("Norwegian wood", "Kronika ptaka nakręcacza") oraz laureaci Nagrody Nobla: Yasunari Kawabata (1899–1973) ("Kraina śniegu", "Tysiąc żurawi", "Głos góry") oraz Kenzaburō Ōe (1935-) ("Sprawa osobista").
"Manga", a więc japoński komiks, jest dla wielu najsłynniejszym symbolem współczesnej sztuki japońskiej.
Teatr i taniec.
Fundamentem powstałego w XIV wieku teatru "nō" były tradycyjne tańce, takie jak "kagura", sakralny taniec w maskach; wywodzące się z Chin dworskie tańce "bugaku" i "gagaku" oraz ludowe "dengaku" i przede wszystkim "sarugaku", taniec małp. Teatr "nō" wzniósł się na artystyczne wyżyny doskonałości za sprawą Kanami Kiyotsugu (1333–1384), jak również jego syna Zeami Motokiyo. W granych przez trzech, przyodzianych we wspaniałe kostiumy aktorów sztukach "nō", repertuar stanowiły dzielące się na pięć grup poematy, których treścią były opowieści o bogach, wojownikach, szaleńcach, kobietach i demonach. Z czasem w okresie Edo teatr "nō" stał się elitarną sztuką zastrzeżoną dla samurajów.
Mimo to na początku XVII wieku tancerka, niejaka Okuni (1572?-1613), zademonstrowała mieszkańcom Kioto nowy rodzaj tanecznego dramatu. Owa forma teatralna, którą nazwano "kabuki" zdobyła w okresie Edo błyskawiczną popularność. Później jednak siogunat zabronił kobietom występowania na scenie, w związku z czym w "kabuki" wszystkie role odgrywali mężczyźni. Tym co odróżnia poruszające bieżące sprawy "kabuki" od "nō" jest ekspresja, szybka akcja, krzykliwe kostiumy i dekoracje oraz efekty specjalne. "Kabuki" stanowi również podstawę dla jednego z najlepszych na świecie teatru lalek "bunraku". Przez stulecia teatr i taniec były ze sobą nierozerwalnie związane. Obecnie wzorowany na "kabuki" tradycyjny taniec japoński, a więc "nihon-buyō", uprawiają głównie kobiety. Zachowały się również tradycyjne tańce ludowe, wśród których szczególnie słynne są te z wyspy Sado. Współcześnie dużym uznaniem cieszy się balet i taniec nowoczesny, w którym międzynarodową sławę zyskał "butō", stworzony przez choreografa Tatsumiego Hijikatę (1928–1986).
Muzyka.
Już od tysiąca lat uroczystościom cesarskim, shintō i buddyjskim towarzyszy wielka orkiestra "gagaku", wykorzystująca instrumenty takie jak: "biwa" (rodzaj dużej lutni), "koto" (13-strunowa cytra), flety poprzeczne i perkusja, w skład której wchodzą bębny "tsuzumi" oraz wielki "taiko". Stworzone przez buddyjskich mnichów, stylizowane i zawodzące "shōmyō" stało się najpopularniejszym stylem śpiewu w dawnej Japonii, mającym wpływ m.in. na teatr "nō" i "kabuki".
W okresie Edo "biwa" została stopniowo wyparta przez pochodzącą z Chin 3-strunową lutnię "shamisen". W tym samym czasie pojawił się także "shakuhachi", bambusowy flet, będący wciąż cenionym instrumentem muzycznym.
Muzyka zachodnia przybyła do Japonii za sprawą Portugalczyków w XVI w., a następnie ponowną falą w okresie Meiji, kiedy popularność wśród wielkich rodów zdobyła muzyka wojskowych orkiestr. Współcześnie Tokijska Orkiestra Symfoniczna należy do najlepszych na świecie, a do najwybitniejszych twórców zachodniej muzyki zaliczają się, dyrygent Seiji Ozawa (1935-) czy pianistka Mitsuko Uchida (1948-).
Malarstwo.
Powstałe w VII wieku malowidła naścienne głównego pawilonu świątyni "Hōryū-ji" nieopodal Nary, reprezentujące chiński styl i buddyjską tematykę, należą do najstarszych w Japonii. Później w okresie Heian rozpowszechniło się malarstwo krajobrazowe, portretowe oraz przedstawiające życie dworskie. Ozdabiały one parawany, przesuwne drzwi jak również zwoje "kakemono". Owa sztuka charakteryzująca się pięknymi szczegółami i żywymi barwami, zyskała później miano "yamato-e" (obrazy japońskie), aby odróżnić je od czarno-białego "kara-e" w chińskim stylu.
Wraz z ekspansją zen, szkoła "kara-e" z charakterystycznym rysunkiem w tuszu, zwanym "suiboku-ga", zyskiwała na popularności, aby w XV wieku osiągnąć szczyt rozwoju. Jej najwybitniejszym przedstawicielem był mnich Sesshū Tōyō (1420–1506), autor przełomowych krajobrazów malowanych z rzeczywistości. Koniec XVII wieku stanowił zarazem początek popularności konkurencyjnej szkoły "Kanō" łączącej elementy "kara-e" i "yamato-e". Wnętrza licznych samurajskich domów, jak i zamków panów feudalnych upiększyły wówczas wspaniałe dzieła szkoły "Kanō", której najznakomitszymi twórcami byli Motonobu Kanō (1476–1559) i Eitoku Kanō (1543–1590).
Rosnące zapotrzebowanie na malarstwo i sztukę dekoracyjną przyniosło rozkwit wielu nowych szkół i kierunków. Jedną z nich była "rinpa", której przedstawiciel Ogata Kōrin (1657–1716) zasłynął kompozycjami kwiatów na tle złoconych, parawanowych drzwi i ścian. Natomiast wybitny twórca ze szkoły "Kanō" Moronobu Hishikawa (1618–1694) został pierwszym mistrzem drzeworytu "ukiyo-e", czyli „obrazów przepływającego świata”.
W XIX-wiecznej Europie sensację wzbudziły dzieła takich mistrzów "ukiyo-e" jak: Utamaro Kitagawa (1753–1806), Hokusai Katsushika (1760–1849), Hiroshige Andō (1797–1858).
Z drzeworytów tych wyewoluowała później "manga". Otwarcie się na świat w okresie Meiji dało impuls do poznania zachodniej sztuki, której pierwszą szkołę w Japonii założył Seiki Kuroda (1866–1924). Odtąd nastąpił rozdział na kierunek "nihonga" (malarstwo japońskie) oraz "yōga" (malarstwo zamorskie).
Film.
Początek japońskiej kinematografii dały krótkie obrazy z 1896 przedstawiające teatr "kabuki", którego aktorzy i tematyka dominowały przez kolejne 10 lat w setkach im podobnych, krótkometrażowych filmów. W latach 20. pojawili się tacy reżyserzy, jak: Kenji Mizoguchi (1898–1956) i Yasujirō Ozu (1903–1963), którzy stworzyli arcydzieła światowego kina. W 1951 Oscara, a także Złotego Lwa na festiwalu w Wenecji zdobył film "Rashōmon" Akiry Kurosawy (1910–1998), wprowadzając tym samym kinematografię japońską na międzynarodową scenę.
W następnym roku film "Życie Oharu" Mizoguchiego, opowiadający o upadłej arystokratce z XVII wieku zdobył Srebrnego Lwa. Ów wyczyn powtórzył rok później z filmem "Opowieści księżycowe". w reżyserii Yasujirō Ozu. W 1954 "Wrota piekieł" w reżyserii Teinosuke Kinugasy (1896–1982) wywalczyły Oscara oraz Złotą Palmę w Cannes, a drugą nagrodę w Wenecji za "Siedmiu samurajów" zdobył Kurosawa. Natomiast Oscar z 1955 za film "Musashi Miyamoto" oraz Złoty Lew (1958) za "Rykszarza" dla Hiroshiego Inagakiego (1905–1980), były ukoronowaniem okresu, w którym japoński film święcił największe sukcesy, zaznaczając trwały ślad w światowej kinematografii.
W latach 60., a zwłaszcza 70. dał o sobie znać głęboki kryzys japońskiego kina. Z tego okresu największy rozgłos osiągnął film Nagisy Ōshimy pt. "Imperium zmysłów" (1976). Początek lat 80. przyniósł odrodzenie i kolejne światowe tryumfy: Złote Palmy dla Kurosawy w 1980 za "Sobowtóra" oraz Shōhei'a Imamury (1926–2006) w 1983 za "Balladę o Narayamie ", który powtórzy ten sam sukces z filmem "Węgorz" w 1997. W tym samym roku Złotego Lwa wywalczył Takeshi Kitano (1947-) za obraz "Hana-bi". W 2002 Złotego Niedźwiedzia otrzymał Hayao Miyazaki (1941-) za film pt. "". Wciąż niesłabnącą popularnością głównie wśród młodych widzów na całym świecie cieszą się inspirowane przez "mangę" japońskie filmy animowane – "anime".
Rzemiosło.
Pomimo gwałtownego uprzemysłowienia oraz modernizacji, w Japonii zachowało się wiele tradycyjnych rzemiosł, przekazywanych z pokolenia na pokolenie. Ich przetrwanie było w dużej mierze możliwe dzięki utrzymującemu się wciąż zapotrzebowaniu na przedmioty sztuki użytkowej, jak również za sprawą licznych tradycyjnych świąt i festiwali.
Szczególnie stara, bo pamiętająca czasy neolitu, jest japońska ceramika, którą od VI wieku wykonywano według metod chińskich i koreańskich. Niemniej jednak swą uznaną dziś wysoką jakość osiągnęła w XIV wieku, kiedy po okresie izolacji Japonia odnowiła kontakty z Chinami, a ośrodkiem jej produkcji stało się miasto Seto, położone nieopodal Nagoi. Natomiast wyroby z takich miejsc, jak: Karatsu czy Hagi, a także ceramika "raku" rozwinęły się pod wpływem ceremonii parzenia herbaty. Początki stosowania "kintsukuroi", techniki naprawy potłuczonej ceramiki za pomocą żywicy przypominającej złoto lub srebro, sięgają XVI wieku.
W XVII wieku w Arita na Kiusiu (Kyūshū) zaczęto wytwarzać naczynia z porcelany: słynną biało-niebieską, barwną "imari" (także zw. "arita-yaki") oraz "kakiemon", które obok ceramiki z Satsumy są najbardziej charakterystycznymi rodzajami japońskiej porcelany. Pod koniec tego samego stulecia szczyt rozwoju i popularności osiągnęły wyroby wykonane z laki, ozdabiane dodatkowo masą perłową czy płatkami złota oraz pięknie malowane. Dziś rzemieślnicy z prefektury Ishikawa, doliny Kisoji oraz Okinawy nadal wytwarzają różnego rodzaju pudełka, szkatułki, puszki, miski, czarki oraz bibeloty i ozdoby, które jednak z uwagi na pracochłonność są bardzo drogie. Pokrywane laką lub też nie, są liczne przedmioty wykonane z drewna, a więc pięknie rzeźbione tace, miski, lalki oraz nieliczne japońskie meble, takie jak: komody "tansu", kufry czy stoliki.
Szerokie zastosowanie ma również bambus, z którego wyplatane są np. kosze, sita czy maty, wytwarzane różnego rodzaju naczynia.
Do najpiękniejszych wyrobów japońskiego rzemiosła zaliczają się z pewnością tkaniny, a wykonane z nich "kimona" oraz pasy "obi" mają piękne i bogate wzory, często kwiatów i ptaków. Współcześnie wykonują je warsztaty w Kioto, Kanazawie i na Okinawie. Niemniej piękne są również barwione naturalnym indygo wiejskie tkaniny bawełniane "aizome".
Z kolei "washi" to japoński papier czerpany, wytwarzany najczęściej z kory morwy, który jest tradycyjnie stosowany do kaligrafii, "origami", wyrobu wachlarzy, dekoracji oraz jako papier listowy; ponadto ma różną grubość, może być barwiony oraz ozdabiany np. płatkami złota. Wybitne osiągnięcie sztuki ludowej stanowią wspaniałe, często bogato zdobione i ubrane, a przy tym nieraz bardzo drogie "ningyō" czyli lalki, które są najczęściej ważną rodzinną pamiątką i nie służą do zabawy. Owe lalki przedstawiają na ogół członków cesarskiego rodu, lub też wojowników samurajskich.
Wytwarzany w skomplikowanym i czasochłonnym procesie niezwykle wytrzymały, a zarazem elastyczny miecz "katana", stanowił duszę samuraja oraz był świadectwem niezwykłego wyrafinowania, jakie osiągnęli japońscy płatnerze.

</doc>
<doc id="1884915" url="https://pl.wikipedia.org/wiki?curid=1884915" title="Gorączka szachowa">
Gorączka szachowa

Gorączka szachowa (ros. "Шахматная горячка", Szachmatnaja goriaczka) – krótkometrażowa radziecka komedia filmowa, debiut reżyserski Wsiewołoda Pudowkina z 1925 roku.
Komedia opowiada o perypetiach pewnego młodzieńca, który popadł w konflikt z ukochaną, ponieważ poza szachami dla niego nic nie istniało. Dziewczyna nie popiera tej pasji, ale nauczyła się grać w szachy zdobywając serce ukochanego na zawsze.
Film zrealizowany był w 1925 podczas trwania w Moskwie wielkiego międzynarodowego turnieju szachowego. W jednym epizodzie wystąpił mistrz świata José Raúl Capablanca (zagrał samego siebie).

</doc>
<doc id="1884917" url="https://pl.wikipedia.org/wiki?curid=1884917" title="Świadkowie Jehowy w Senegalu">
Świadkowie Jehowy w Senegalu

 
Świadkowie Jehowy w Senegalu – społeczność wyznaniowa w Senegalu, należąca do ogólnoświatowej wspólnoty Świadków Jehowy, licząca w 2022 roku 1461 głosicieli, należących do 29 zborów. Na dorocznej uroczystości Wieczerzy Pańskiej w 2022 roku zgromadziło się 3051 osób. Działalność miejscowych Świadków Jehowy oraz Świadków Jehowy w Gambii, Gwinei Bissau, Mali i Mauretanii koordynuje Biuro Oddziału w Cape Almadies.
Historia.
Początki.
Początek działalności wyznania w tym kraju datuje się na rok 1930, kiedy to okresowo przebywało tu dwóch francuskich współwyznawców. W roku 1951 przez pół roku przebywali tu zawodowo inni zagraniczni wyznawcy, m.in. z Francji.
Dwa lata później do Senegalu został wysłany pionier specjalny. W tym samym roku głosicielem został pracujący w Senegalu portugalski fryzjer. W roku 1954 istniały trzy grupy składające się łącznie z 20 osób zainteresowanych. 15 maja 1954 roku sześć osób zostało ochrzczonych, a pod koniec roku przybyli tu pierwsi misjonarze, absolwenci Szkoły Gilead. W grudniu następnego roku kraj odwiedził Milton G. Henschel. W Dakarze powstał – pierwszy w Senegalu – 18-osobowy zbór. W lutym 1959 roku w Senegalu przebywał z wizytą Nathan H. Knorr, a w 1963 roku ponownie M.G. Henschel. Od tego roku przyjechało ponad 60 dalszych misjonarzy z 14 krajów. Na przełomie lat 50. i 60. XX wieku wielu głosicieli z Francji opuściło Senegal. W czerwcu 1960 roku przybyła kolejna para pionierów z Francji – małżeństwo o nazwisku Krawczyk.
Rozwój działalności.
W roku 1964 działalność Świadków Jehowy w Senegalu została prawnie zarejestrowana. 1 września 1965 roku w stolicy otwarto Biuro Oddziału dla miejscowych wyznawców oraz dla głosicieli w krajach ościennych. Rok później przekroczono liczbę 100, w roku 1969 – 160, w roku 1987 – 500, a w roku 2005 tysiąca głosicieli.
W grudniu 1970 roku w stolicy odbył się kongres międzynarodowy pod hasłem „Ludzie dobrej woli” z udziałem 140 zagranicznych delegatów ze Stanów Zjednoczonych i Kanady. W dniach od 5 do 9 grudnia 1973 roku w Dakarze odbył się kongres pod hasłem „Boskie zwycięstwo”, a w dniach od 6 do 10 grudnia 1978 roku kongres pod hasłem „Zwycięska wiara”. W roku 1999 otwarto nowe Biuro Oddziału i Salę Zgromadzeń w Cape Almadies, na przedmieściach stolicy.
W 2008 roku zanotowano liczbę 1094 głosicieli. W marcu 2011 przybyli kolejni misjonarze. W latach 2011–2012 miejscowi Świadkowie Jehowy zorganizowali pomoc humanitarną dla współwyznawców w Mali, którzy zostali poszkodowani przez suszę. W roku 2014 osiągnięto liczbę 1204 głosicieli. W latach 2015–2017 zorganizowano trzy specjalne kampanie ewangelizacyjne, w których uczestniczyli również zagraniczni głosiciele. W styczniu 2020 roku z wizytą do Senegalu przybył członek Ciała Kierowniczego David H. Splane. 7 kwietnia 2020 roku w związku z pandemią COVID-19 program uroczystości Pamiątki śmierci Jezusa Chrystusa nadały stacje radiowe i telewizyjne. Od 15 do 31 grudnia 2022 roku Świadkowie Jehowy po raz pierwszy uczestniczyli w corocznych Międzynarodowych Targach w Dakarze (FIDAK).
Zebrania zborowe odbywają się w języku francuskim, angielskim, kreolskim Gwinei Bissau, serer i wolof.
Senegalskie Biuro Oddziału nadzoruje tłumaczenie literatury biblijnej na osiem języków, które są używane w czterech krajach.

</doc>
<doc id="1884920" url="https://pl.wikipedia.org/wiki?curid=1884920" title="Canadian Junior Curling Championships">
Canadian Junior Curling Championships

Canadian Junior Curling Championships – coroczne mistrzostwa Kanady drużyn juniorskich w curlingu, organizowane przez Kanadyjski Związek Curlingu. Aby uczestniczyć w zawodach, zawodnicy muszą mieć nieukończone 20 lat 31 stycznia roku poprzedzającego mistrzostwa.
Od roku 1987 rozgrywany jest jeden turniej juniorek i juniorów. Zwycięzca reprezentuje Kanadę na Mistrzostwach Świata Juniorów w tym samym roku.

</doc>
<doc id="1884922" url="https://pl.wikipedia.org/wiki?curid=1884922" title="Kombinacja norweska na zimowych igrzyskach olimpijskich">
Kombinacja norweska na zimowych igrzyskach olimpijskich

Zawody w kombinacji norweskiej w ramach zimowych igrzysk olimpijskich rozgrywane są od Zimowych Igrzysk Olimpijskich w 1924 w Chamonix, (Francja). Wówczas rozgrywana była jedynie konkurencja indywidualna. Od Zimowych Igrzysk Olimpijskich w 1988 w Nagano rozgrywane są olimpijskie zawody drużynowe, a od Zimowych Igrzysk Olimpijskich w 2002 w Salt Lake City do Igrzysk w Turynie w 2006 roku sprint był trzecią konkurencją w tej dyscyplinie. Na Igrzyskach w Vancouver w 2010 roku program zawodów w kombinacji składał się z zawodów indywidualnych metodą Gundersena zarówno na dużej jak i normalnej skoczni oraz konkursu drużynowego.

</doc>
<doc id="1884923" url="https://pl.wikipedia.org/wiki?curid=1884923" title="Terria">
Terria

Terria – solowy album studyjny kanadyjskiego muzyka Devina Townsenda. Wydawnictwo ukazało się 27 sierpnia 2001 roku nakładem wytwórni muzycznej HevyDevy Records. Townsenda w nagraniach wsparli perkusista Gene Hoglan, basista Craig McFarland oraz klawiszowiec Jamie Meyer.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1884924" url="https://pl.wikipedia.org/wiki?curid=1884924" title="Otton Bogaty">
Otton Bogaty

Otto Bogaty (ur. ok. 1075, zm. 9 lutego 1123) – hrabia Ballenstedt, był pierwszym przedstawicielem askańczyków, który tytułował się hrabią Anhaltu.
Życiorys.
Był najstarszym synem Adalberta II, hrabiego Ballenstedt, i Adelajdy, córki Ottona, margrabiego Miśni. W 1106, po śmierci swego teścia Magnusa, zajął znaczącą cześć jego włości i liczył na objęcie tytułu księcia Saksonii. Jednak cesarz Henryk V nadał księstwo Lotarowi z Supplinburga. Otto uzyskał tytuł książęcy dopiero w 1112 roku po buncie Lotara przeciw cesarzowi, jednak jeszcze tego samego roku tytuł został mu odebrany, gdy to on poróżnił się z cesarzem. W tej sytuacji pogodził się z Lotarem i wspomagał go w staraniach o tron królewski w 1125. Otto zwiększył swój stan posiadania w walkach ze Słowianami, podbijając Zerbst/Anhalt i Salzwedel. Rościł sobie prawa do hrabstwa Weimar-Orlamünde, którego dziedziczką była jego matka.
Wraz z synem Albrechtem przekształcił opactwo w Ballenstedt w klasztor benedyktyński w 1123 roku.
Jego dziećmi z małżeństwa z Elilką, córką Magnusa księcia Saksonii, byli Albrecht Niedźwiedź, twórca marchii brandenburskiej, i Adelajda, żona Henryka II margrabiego Marchii Północnej.

</doc>
<doc id="1884927" url="https://pl.wikipedia.org/wiki?curid=1884927" title="Rachel Grant">
Rachel Grant

 Rachel Grant, właśc. Rachel Grant Louise de Longueuil (ur. w 1977 w Parañaque na wyspie Luzon) – filipińska i brytyjska aktorka i modelka.
Rachel Grant przeniosła się do Wielkiej Brytanii, kiedy była dzieckiem. Jej ojcem jest emerytowany lekarz, hipnotyzer i szlachcic – Michael Grant, 12. baron de Longueuil.
Rachel Grant występowała w roli Niny, gospodyni Horror Show, także jako nieletnia dziewczyna Bonda w filmie „Die Another Day” i jako profesor Myang Li w popularnej serii Brainiac.

</doc>
<doc id="1884931" url="https://pl.wikipedia.org/wiki?curid=1884931" title="Can't Leave 'Em Alone">
Can't Leave 'Em Alone



</doc>
<doc id="1884932" url="https://pl.wikipedia.org/wiki?curid=1884932" title="Biegi narciarskie na Mistrzostwach Świata w Narciarstwie Klasycznym 2005">
Biegi narciarskie na Mistrzostwach Świata w Narciarstwie Klasycznym 2005

Zawody w biegach narciarskich na XXXII Mistrzostwach świata w narciarstwie klasycznym odbyły się w dniach 16 lutego – 27 lutego 2005 w niemieckim mieście Oberstdorf. W klasyfikacji medalowej zwyciężyła reprezentacja Norwegii, której zawodnicy zdobyli również najwięcej medali, 14, w tym 6 złotych 3 srebrne i 5 brązowych.

</doc>
<doc id="1884935" url="https://pl.wikipedia.org/wiki?curid=1884935" title="Tooru Kamikawa">
Tooru Kamikawa



</doc>
<doc id="1884936" url="https://pl.wikipedia.org/wiki?curid=1884936" title="Archidiecezja Winnipeg">
Archidiecezja Winnipeg

Archidiecezja Winnipeg (łac.: "Archidioecesis Belogradensis", ang.: "Archidioecese of Winnipeg") – rzymskokatolicka archidiecezja kanadyjska położona w środkowej części kraju, obejmująca swoim zasięgiem część terytorium stanu Manitoba. Siedziba arcybiskupa znajduje się w katedrze Najświętszej Maryi Panny w Winnipeg.
Historia.
Archidiecezja Winnipeg została założona 4 grudnia 1915 r. przez papieża Benedykta XV, z wydzielenia części parafii z archidiecezji Saint Boniface.
Podział administracyjny.
W skład archidiecezji wchodzi 5 dekanatów, które obejmują obecnie 92. parafie.

</doc>
<doc id="1884939" url="https://pl.wikipedia.org/wiki?curid=1884939" title="Superliga chorwacka w piłce siatkowej mężczyzn">
Superliga chorwacka w piłce siatkowej mężczyzn

Superliga chorwacka w piłce siatkowej mężczyzn - najwyższa w hierarchii klasa męskich ligowych rozgrywek siatkarskich w Chorwacji założona w 1992 roku po odłączeniu się Chorwacji od Jugosławii. Rywalizacja w niej toczy się co sezon, systemem ligowym wraz z fazą play-off - o tytuł mistrza Chorwacji, a za jej prowadzenie odpowiada Chorwacki Związek Piłki Siatkowej (chorw. "Hrvatski Odbojkaski Savez"). 
Drużyny, które nie utrzymały się w lidze, relegowane są do 1. B liga.

</doc>
<doc id="1884940" url="https://pl.wikipedia.org/wiki?curid=1884940" title="HTC Tytn II">
HTC Tytn II



</doc>
<doc id="1884947" url="https://pl.wikipedia.org/wiki?curid=1884947" title="Uniwersytet Stanu Michigan">
Uniwersytet Stanu Michigan

Uniwersytet Stanu Michigan, Uniwersytet Stanowy Michigan (, skrótowiec: ) – amerykański uniwersytet publiczny z siedzibą w East Lansing w stanie Michigan. Powstał 12 lutego 1855 roku, na mocy ustawy Morrilla, mającej na celu wsparcie rozwoju edukacyjnego zachodnich stanów. Kształci około ponad 50 tysięcy studentów (z czego 39 tysięcy stanowią słuchacze studiów licencjackich), co daje mu pozycję ósmego pod względem liczby studiujących uniwersytetu w Stanach Zjednoczonych.
Historia.
Osiemnaście lat po przystąpieniu stanu Michigan do Stanów Zjednoczonych ówczesny gubernator Kinsley S. Bingham 15 lutego 1855 podpisał akt tworzący "Agricultural College of the State of Michigan". W akcie tym przydzielił on jednocześnie 647 akrów gruntów stanowych leżących około cztery mile na północny wschód od Lansing, stolicy stanu. Formalnie jednak uczelnia została otwarta ponad dwa lata później, mianowicie 13 maja 1857, i liczyła pięciu nauczycieli oraz 63 studentów. 
Gdy w 1862 prezydent Abraham Lincoln podpisał ustawę Morrilla ("Morrill Act"), "College" został pierwszą uczelnią beneficjentem ustaw w Stanach. Ustawy Morrila zakładały wsparcie instytucji naukowych na terenach ówczesnego zachodu Stanów Zjednoczonych, poprzez przyznanie ziemi ("land-grant university") na siedzibę lub na sprzedaż w celu pozyskania funduszy. W 1870 na uczelni zaczęła studia pierwsza kobieta, a ponieważ nie było wówczas jeszcze żeńskich akademików, pierwsze studentki na zajęcia dojeżdżały ze stolicy dyliżansem. W 1873 studia rozpoczął pierwszy obcokrajowiec. W 1877 profesor William James Beal przeprowadził pierwsze, udokumentowane krzyżowanie kukurydzy. Otrzymane mieszańce wyróżniały się lepszym plonowaniem. 
W 1885 utworzono pierwszą rolniczą stację doświadczalną, a w 1901 otwarto Wydział Budownictwa i Inżynierii Elektrycznej ("Civil and Electrical Engineering"). Kolejnym wydziałem, powstałym w 1907, był Wydział Edukacji. W 1915 utworzono instytucję doradztwa rolniczego ("Agricultural Extension Service"). Do 1925 uczelnia rozrosła się na tyle, że zmieniono nazwę na Kolegium Rolnictwa i Nauk Stosowanych Stanu Michigan ("Michigan State College of Agriculture and Applied Science"). Ponowna zmiana nazwy nastąpiła w 1955, kiedy to słowo "college" zastąpiono słowem "university". Obecna nazwa istnieje od 1964.
W 1958 rozpoczęto badania w dziedzinie fizyki jądrowej, a w 1963 uruchomiono pierwszy cyklotron (sfinansowany przez National Science Foundation, federalną instytucję wspomagającą badania w obszarze nauk podstawowych). W latach kolejnych rozbudowano laboratorium o dalsze urządzenia, a w 1980 jednostka uzyskała status instytucji narodowej (ang. "National Superconducting Cyclotron Laboratory"). W 2007 profesor Uniwersytetu Stanu Michigan, Albert Fert, otrzymał (wraz z Peterem Grünbergiem z Niemiec) Nagrodę Nobla w dziedzinie fizyki, za odkrycie gigantycznego magnetooporu.
Sport.
MSU należy do NCAA Division I, a dokładniej do Big Ten Conference. Uczelniany klub sportowy nosi nazwę Michigan State Spartans, występuje w zielono-białych strojach i posiada 23 drużyny w różnych dyscyplinach. Uczelnia jest właścicielem stadionu Spartan Stadium, mogącego pomieścić ponad 75 tysięcy widzów. Do uczelni należy również hala sportowo-widowiskowa Breslin Student Events Center, gdzie może wejść ponad 16 tysięcy osób, oraz zbudowana specjalnie z myślą o meczach hokeja na lodzie Munn Ice Arena z ponad 6 tysiącami miejsc na trybunach. 

</doc>
<doc id="1884948" url="https://pl.wikipedia.org/wiki?curid=1884948" title="Babka tasiemcowa">
Babka tasiemcowa



</doc>
<doc id="1884950" url="https://pl.wikipedia.org/wiki?curid=1884950" title="Babka wężogłowa">
Babka wężogłowa



</doc>
<doc id="1884951" url="https://pl.wikipedia.org/wiki?curid=1884951" title="Indeks Madoniego">
Indeks Madoniego

Biotyczny indeks Madoniego ( "sludge biotic index – SBI") – określany także jako "analiza orzęsków" – wskaźnik stworzony przez P. Madoniego w 1994 roku jako uproszczona ocena kondycji osadu czynnego i funkcjonowania systemu na podstawie występujących w nim pierwotniaków. 
Jest to uzupełnienie metody ogólnej Eikelbooma, w której nie ma potrzeby identyfikacji wszystkich gatunków pierwotniaków, a ważna jest jedynie ilościowa proporcja dużych i łatwych do rozpoznania ich kategorii.

</doc>
<doc id="1884956" url="https://pl.wikipedia.org/wiki?curid=1884956" title="Fantastique">
Fantastique

Fantastique – duet dyskotekowy z Holandii w składzie: Astrid Leuwener i Dick Van Dam. Założony został w Haarlemie (północno-zachodnia Holandia) przez znanych producentów z wytwórni Cat Music – Geertjan J. Hessing, Aart Mol, Elmer F. Veerhoff, Erwin van Prehn, Cees R. Bergman. Początkowo zespół występował pod nazwą Catapult (do 1979), a następnie jako The Monotones. Na początku lat osiemdziesiątych wylansował kilka udanych przebojów w klimacie grupy Ottawan cieszących się sporym powodzeniem na dyskotekowych listach przebojów w Europie, z których największym był utwór "Everybody Loves The Sunshine" z roku 1983.
Inne przeboje zespołu: "Mama Told Me" (1981), "Costa Blanca" (1982), "Moi Et Toi", "Maria No Mas", "Your Hand In My Hand", "Musica Fantastica".
Dyskografia.
Albumy
Single

</doc>
<doc id="1884957" url="https://pl.wikipedia.org/wiki?curid=1884957" title="Krew utlenowana">
Krew utlenowana



</doc>
<doc id="1884959" url="https://pl.wikipedia.org/wiki?curid=1884959" title="Krew odtlenowana">
Krew odtlenowana



</doc>
<doc id="1884960" url="https://pl.wikipedia.org/wiki?curid=1884960" title="Krew">
Krew

Krew (łac. "sanguis", , "haima") – płyn ustrojowy, który za pośrednictwem układu krążenia pełni funkcję transportową oraz zapewnia komunikację pomiędzy poszczególnymi układami organizmu. Krew jest płynną tkanką łączną, krążącą w naczyniach krwionośnych (układ krwionośny zamknięty) lub w jamie ciała (układ krwionośny otwarty). W szerokiej definicji obejmuje krew obwodową i tkankę krwiotwórczą, a w wąskiej tylko tę pierwszą. Jako jedyna (wraz z limfą) występuje w stanie płynnym. Dziedzina medycyny zajmująca się krwią to hematologia.
Krew składa się z wyspecjalizowanych komórek oraz z osocza, w którym te komórki są zawieszone. Dzięki pracy mięśnia sercowego jest pompowana poprzez tętnice we wszystkie rejony ciała i wraca do serca za pośrednictwem żył niekiedy wyposażonych w zastawki.
Układ krążenia dorosłego człowieka zawiera około 70–80 ml krwi na kilogram masy ciała, czyli człowiek o przeciętnej masie ciała ma w sobie 5–6 litrów krwi (z racji różnicy w rozmiarach i masie ciała, mężczyźni mają przeciętnie około litra więcej krwi od kobiet). U dzieci krew to ok. 1/10–1/9 wagi ciała. Część krwi mieści się w zbiornikach krwi i jest włączana do krążenia tylko w razie konieczności.
Z powodu podobieństw pełnionych funkcji, krew u poszczególnych kręgowców nie różni się od siebie znacznie.
Krew ze względu na stopień utlenowania dzieli się na krew utlenowaną i odtlenioną.
Krew utlenowana płynie w tętnicach obiegu dużego i żyłach obiegu małego.
Krew odtlenowana – krew, która jest słabiej wysycona tlenem (w 50–70%) od krwi utlenowanej (97%). Płynie w tętnicach obiegu małego i żyłach obiegu dużego. W przypadku sinicy także krew tętnicza nie jest odpowiednio utlenowana, co powoduje charakterystyczne objawy kliniczne.
Skład i właściwości.
W skład krwi wchodzą składniki komórkowe (ok. 44%) i osocze (ok. 55%). Dalsze składniki krwi to hormony, rozpuszczone gazy oraz substancje odżywcze (cukier, tłuszcze i witaminy), transportowane do komórek, a także produkty przemiany materii (np. mocznik i kwas moczowy), niesione z komórek do miejsc, gdzie mają być wydalone.
Z fizykochemicznego punktu widzenia krew jest zawiesiną, czyli mieszaniną cieczy oraz ciał stałych (elementy komórkowe) i zachowuje się jak płyn nienewtonowski. Znajdujące się we krwi erytrocyty powodują, że krew ma większą lepkość niż osocze. Lepkość rośnie jeszcze bardziej przy wysokim hematokrycie i niskiej prędkości przepływu. Dzięki zdolności erytrocytów do zmieniania swojego kształtu, przy wyższych prędkościach krew przypomina właściwościami raczej emulsję niż zawiesinę.
pH krwi w prawidłowych warunkach waha się między 7,35 a 7,45. Przy wartościach poniżej tego zakresu mówi się o kwasicy, natomiast przy wyższych o zasadowicy. Równowaga kwasowo-zasadowa krwi jest utrzymywana dzięki licznym układom buforującym, oraz aktywnie regulowana przez organy i tkanki, przede wszystkim płuca i nerki.
Swoją czerwoną barwę krew zawdzięcza hemoglobinie, a właściwie zawartej w niej grupie hemowej, odpowiedzialnej za wiązanie tlenu. Krew nasycona tlenem ma jaśniejszy i żywszy odcień niż krew uboga w tlen. Jest to skutkiem zmiany konformacji, zachodzącej po przyłączeniu atomów tlenu i zmieniającej właściwości absorpcyjne hemu.
Osocze.
Osocze czyli wodny roztwór (90% wody) białek, soli i związków chemicznych o niewielkiej masie cząsteczkowej, jak np. monosacharydy. Zawiera głównie jony sodu, potasu, magnezu, wapnia oraz fosforany i chlorki.
Białka występują w osoczu w stężeniu 60–80 g/l, co odpowiada 8% objętości osocza. Ze względu na ich rozmiary i ruchliwość w procesie elektroforezy dzieli się białka na albuminy oraz globuliny. Wśród tych ostatnich można wyodrębnić: α1-, α2-, β- i γ-globuliny. Białka osocza pełnią istotną rolę w transporcie produktów odżywczych, procesach immunologicznych, krzepnięciu krwi, stabilizacji jej pH, jak również w utrzymywaniu stałego ciśnienia osmotycznego.
Osocze krwi pozbawione czynników krzepliwości nazywa się surowicą. Uzyskuje się ją przez odwirowanie krwi, po tym gdy ta wcześniej skrzepła. Dolną część probówki (lub innego naczynia) zajmuje skrzep, a ponad nim, w górnej części, znajduje się lżejsza frakcja tj. surowica, zwykle mająca postać przejrzystego płynu. Surowica różni się składem w stosunku do osocza i zawiera również składniki nieznajdujące się w osoczu, przede wszystkim czynniki wzrostu jak PDGF, wydzielany podczas tworzenia skrzepu. Surowica składa się w 91% z wody i w 7% z białek (m.in. hormonów). Resztę stanowią elektrolity, substancje odżywcze. Żółte zabarwienie o różnym nasileniu nadaje surowicy rozpuszczona bilirubina.
Składniki komórkowe.
We krwi mężczyzny komórki stanowią od 44–46%, u kobiet od 41–43% objętości krwi. Komórki krwi dzielą się na: erytrocyty (popularnie zwane "czerwonymi krwinkami"), leukocyty ("białe krwinki") oraz trombocyty ("płytki krwi"). Procentową zawartość objętościową erytrocytów nazywa się hematokrytem. U noworodków hematokryt wynosi około 60%, a u małych dzieci około 30%. Do okresu pokwitania hematokryt rośnie do wartości właściwej dla dorosłych.
Erytrocyty (czerwone krwinki) – u człowieka nie posiadają jądra komórkowego oraz licznych organelli komórkowych – aktywność metaboliczna jest ograniczona, żeby zmniejszyć zużycie tlenu, który mają te komórki transportować. Erytrocyty mają kształt dwuwklęsłego dysku, a ich średnica wynosi 7–8 µm. Erytrocyty stanowią ok. 90–94% ogółu elementów morfotycznych. U człowieka występują w liczbie 4,5–5,5 mln/mm³. U innych kręgowców erytrocyty mogą posiadać jądro. Służą do transportu tlenu i dwutlenku węgla. Zawierają hemoglobinę, białko odpowiedzialne za przyłączanie i transport tlenu w krwi; złożone z właściwego białka – "globiny" oraz "grupy hemowej", która razem z żelazem tworzy kompleks. Krew kręgowców zawdzięcza swój czerwony kolor właśnie obecności żelaza. U wielu bezkręgowców np. u pająków i ośmiornic tlen jest przenoszony przez związek miedzi hemocyjaninę – mają one niebieską krew. Od 0,5–1% czerwonych krwinek to retikulocyty, tzn. nie w pełni dojrzałe erytrocyty. Zwiększenie ilości retikulocytów we krwi obwodowej świadczy o wzmożonej erytropoezie organizmu
Leukocyty lub białe krwinki u człowieka prawidłowo występują w liczbie 4–9 tys./mm³. Są to komórki jądrzaste, o średnicy 6–40 µm, odpowiadają za odpowiedź immunologiczną. Występują w kilku postaciach jako:
Granulocyty odpowiadają za niespecyficzną odpowiedź immunologiczną, natomiast limfocyty i monocyty biorą udział w obronie specyficznej.
Trombocyty to fragmenty megakariocytów, będącymi komórkowymi prekursorami płytek krwi. Trombocyty odpowiadają za krzepnięcie krwi. U człowieka prawidłowo występują w liczbie 150–350 tys./mm³.
Bezwzględna liczba poszczególnych składników krwi jest różna u różnych kręgowców. Szczególnie dużą liczbę erytrocytów mają kozy, a wyjątkowo niską ptactwo (3–4 mln/µl). Liczba leukocytów podlega podobnemu zróżnicowaniu: u bydła, koni i ludzi wynosi około 8000/µl, natomiast u owiec (do 17 000/µl) i ptaków (do 25 000/µl) zawartość białych krwinek jest szczególnie wysoka. Również liczba poszczególnych podrodzajów leukocytów różni się znacząco. U ludzi i koni dominują granulocyty, u bydła – limfocyty, a u świń zawartość granulocytów i limfocytów jest podobna.
Budowa i rozpad komórek krwi.
Wszystkie komórki krwi powstają w procesie zwanym hemopoezą, który zachodzi w szpiku kostnym. Z pluripotentnych komórek macierzystych powstają multipotentne komórki macierzyste, które mogą dać początek różnym typom komórek, z których rozwijają się poszczególne komórki krwi.
Erytropoezą nazywa się przemianę komórek macierzystych w erytrocyty. Procesy dojrzewania i mnożenia się komórek są przyspieszane przez erytropoetynę produkowaną w nerkach i wątrobie. W przypadku niedoboru tlenu w organizmie, np. z powodu pobytu na dużej wysokości, zwiększa się ilość wydzielanego do krwi hormonu, co prowadzi do zwiększenia liczby czerwonych krwinek we krwi. Pozwala to na zwiększony transport tlenu i przeciwdziałanie jego niedoborowi. Ten efekt regulacyjny można zmierzyć oceniając wzrost liczby retikulocytów (niedojrzałych czerwonych krwinek) we krwi obwodowej. Ważną rolę w erytropoezie odgrywa także żelazo, które jest potrzebne do budowy hemoglobiny, oraz witamina B12 i kwas foliowy.
Rozpad czerwonych krwinek następuje w śledzionie i komórkach Kupffera wątroby. Średni czas życia erytrocytów wynosi 120 dni. Hemoglobina w procesie rozpadu jest przetwarzana w kilku krokach (przez bilirubinę do urobiliny i sterkobiliny). Podczas gdy urobilina odpowiada za żółty kolor uryny, to sterkobilina jest odpowiedzialna za typowy kolor kału.
Funkcje.
Krew i jej poszczególne składniki spełniają wiele istotnych zadań, mających na celu podtrzymanie procesów życiowych. Głównym zadaniem jest transport tlenu i składników pokarmowych do komórek i transport powrotny produktów końcowych przemiany materii np. dwutlenku węgla czy mocznika. Poza tym krew transportuje hormony i inne substancje pomiędzy komórkami. Ponadto krew zapewnia homeostazę, tzn. utrzymanie równowagi wodnej i elektrolitowej, regulację wartości pH oraz temperatury ciała.
Jako część układu odpornościowego krew pełni funkcje obronne przeciwko ciałom obcym (odpowiedź odpornościowa nieswoista) i antygenom (odpowiedź odpornościowa swoista) dzięki fagocytom (komórkom żernym) oraz przeciwciałom. Krew jest ważnym elementem przy reakcji na skaleczenia (krzepnięcie krwi i fibrynoliza).
Oprócz tego, poprzez stałe ciśnienie wywierane na ściany naczyń krwionośnych, krew spełnia także funkcje podporowe. W związku z tym krew odpowiada za ruch narządu (erekcja, odnóża pająka) lub całego organizmu (dżdżownicowate).
Ciągły przepływ krwi zapewnia stałą ciepłotę ciała (stałocieplność). U zdrowych ludzi wynosi ona około 36,5 °C i wartość ta dotyczy temperatury narządów wewnętrznych organizmu (temperatura powierzchownie położonych narządów, np. skóry może być inna w związku z procesami termoregulacji).
Rola krwi w oddychaniu.
Jednym z najważniejszych zadań krwi jest transport tlenu z płuc do komórek oraz transport dwutlenku węgla, końcowego produktu różnorakich procesów przemiany materii, z powrotem do płuc.
 W ramach oddychania tlen zawarty w powietrzu dociera poprzez tchawicę do płuc aż do pęcherzyków płucnych. Przez ich cienkie ściany tlen dociera do naczyń krwionośnych. Krew w ramach mniejszego obiegu krwi ponownie trafia z serca do płuc. Ta uboga w tlen krew oddaje w płucach dwutlenek węgla (CO2) i odbiera tlen. Teraz, bogata w tlen, krew płynie poprzez żyły płucne ("Venae pulmonales") do serca, dokładnie do lewego przedsionka. Stamtąd krew przez zamkniętą sieć naczyń krwionośnych płynie do większości żywych komórek ciała ("patrz też": Układ krwionośny człowieka). Wyjątkiem są m.in. komórki rogówki oka i chrząstek, które nie posiadają bezpośredniego połączenia z układem naczyniowym i które odżywiają się jak prymitywne organizmy – przez dyfuzję (tkanka bradytroficzna).
 Podstawą opisanej powyżej wymiany gazowej jest hemoglobina – czerwony barwnik krwi znajdujący się w erytrocytach. Jedna jednostka hemoglobiny składa się z czterech podjednostek białkowych, z których każda zawiera grupę hemu. Cząsteczka hemu zawiera centralnie położony atom żelaza. Atom ten ma wysokie powinowactwo chemiczne do tlenu i łatwo się z nim wiąże. Jeśli dojdzie do połączenia hemu z tlenem to mówimy o hemoglobinie "utlenowanej".
Powinowactwo hemoglobiny do tlenu rośnie w momencie podniesienia wartości pH krwi, obniżenia ciśnienia parcjalnego dwutlenku węgla, zmniejszenia stężenia 2,3-bisfosfoglicerynianu i obniżenia temperatury.
W sytuacji wysokiego powinowactwa hemoglobiny do tlenu i wysokiego ciśnienia parcjalnego tlenu, jak ma to miejsce w płucach, dochodzi do wiązania się tlenu z hemoglobiną. Proces odwrotny zachodzi w tkankach, gdzie dochodzi do uwalniania tlenu.
98,5% tlenu zawartego we krwi jest chemicznie związane z hemoglobiną. Pozostałe 1,5% jest fizycznie rozpuszczone w osoczu. Powoduje to, że hemoglobina jest głównym przenośnikiem tlenu u kręgowców.
W normalnych warunkach, u ludzi, krew opuszczająca płuca zawiera hemoglobinę wysyconą tlenem w 96–97%. Odtlenowana krew nadal jest wysycona tlenem w około 75%. Wysycenie tlenem (saturacja) oznacza stosunek ilości rzeczywiście związanego tlenu do maksymalnej ilości jaką może związać hemoglobina.
Dwutlenek węgla jest transportowany we krwi na różne sposoby: niewielka część jest fizycznie rozpuszczona w osoczu, ale większość jest przenoszona w formie wodorowęglanów (HCO3-) lub związanych z hemoglobiną karbaminianów. Konwersja dwutlenku węgla do wodorowęglanu jest możliwa dzięki specjalnemu enzymowi – anhydrazie węglanowej.
Tamowanie upływu i krzepnięcie krwi.
Wszystkie procesy, które mają na celu ochronę organizmu przed wypływaniem krwi z naczyń krwionośnych nazywane są hemostazą. Rozróżnia się hemostazę pierwotną i hemostazę wtórną.
W "hemostazę pierwotną" oprócz płytek krwi zaangażowane są różne czynniki znajdujące się w osoczu i na ścianie naczyń krwionośnych. Współdziałanie tych składników prowadzi do uszczelnienia przecieku krwi z naczynia w ciągu dwóch do czterech minut. Czas ten określa się jako czas krwawienia. Najpierw dochodzi do obkurczenia się naczynia, następnie trombocyty przyklejają się do miejsca przecieku i ostatecznie powstaje skrzep fibrynowy, który pozostaje na miejscu do czasu wygojenia uszkodzenia. Zachodzące później procesy fibrynolizy przywracają pierwotny przepływ krwi w naczyniu.
"Hemostaza wtórna" zachodzi przy udziale różnych czynników krzepnięcia. Obejmują one jony wapnia i syntetyzowane w wątrobie białka. Czynniki krzepnięcia krążą w postaci nieaktywnej, stają się aktywne w procesie kaskady krzepnięcia krwi. Mogą zostać aktywowane szlakiem wewnątrzpochodnym (endogennym) poprzez kontakt z odsłoniętymi włóknami kolagenowymi śródbłonka lub szlakiem zewnątrzpochodnym (egzogennym) poprzez kontakt z trombokinazą, która jest uwalniania w momencie uszkodzenia naczynia. Celem tych procesów jest utworzenie nierozpuszczalnych polimerów fibryny tworzących skrzep.
Mianem fibrynolizy określa się całokształt procesów doprowadzających do rozpuszczenia skrzepu fibrynowego. Zachodzą one przy udziale enzymu plazminy.
W określonych sytuacjach medycznych, jak np. zaburzeniach rytmu serca konieczne jest zmniejszenie krzepliwości krwi, co osiąga się poprzez stosowanie leków przeciwzakrzepowych (antykoagulantów). Działają one poprzez wiązanie jonów wapnia niezbędnych w procesie krzepnięcia (ale tylko "in vitro", np. kwas cytrynowy lub EDTA), hamowanie interakcji między czynnikami krzepnięcia (np. heparyna) lub poprzez hamowanie tworzenia czynników krzepnięcia (np. kumaryny).
Aspekty medyczne.
Schorzenia.
Na podstawie charakterystycznych zmian w obrazie krwi można rozpoznać wiele chorób, a także określić ich zaawansowanie. Dlatego też krew jest najczęściej badanym laboratoryjnie płynem ustrojowym. Innym ważnym badaniem jest oznaczanie odczynu Biernackiego, które jest miarą opadania czerwonych krwinek w określonej jednostce czasu w obecności antykoagulantu, a na podstawie którego możemy wyciągnąć wnioski o istnieniu stanu zapalnego.
Oprócz chorób, które wpływają na zmiany obrazu krwi, istnieją także choroby, które bezpośrednio wpływają na krew i jej składniki. Najważniejsze z nich to niedokrwistość (anemia), hemofilia i białaczki. W niedokrwistości, z różnych przyczyn, dochodzi do niedostatecznego zaopatrzenia organizmu w tlen (hipoksji). W hemofilii występują zaburzenia krzepnięcia, co prowadzi do nadmiernych i obfitych krwawień. W białaczkach produkowana jest zbyt duża liczba białych ciałek krwi, które w formie niedojrzałej dostają się do krwiobiegu. Prowadzi to do zmniejszenia ilości pozostałych komórek krwi zarówno w szpiku kostnym jak i w samej krwi.
Nadmierna produkcja komórek krwi nazywana jest "cytozą" lub "filią" i w zależności od typu komórki określa się ją jako erytrocytozę i leukocytozę (podtypy: eozynofilia, bazofilia, neutrofilia, monocytoza, limfocytoza) oraz trombocytozę. Niedobór czerwonych krwinek to erytropenia (anemia), niedobór białych – leukopenia (w zależności od podtypu rozróżnia się eozynopenię, bazopenię, neutropenię, monocytopenię, limfopenię), a niedobór płytek krwi to trombocytopenia. Zmiany w proporcjach komórek określa się na podstawie rozmazu krwi, który pozwala uzyskać informacje co do rodzaju choroby i jej zaawansowania.
Ze względu na swoją rolę w zaopatrywaniu komórek, brak lub niedostateczna podaż krwi prowadzi do zagrożenia uszkodzeniem komórek lub ich śmiercią. W sytuacji dużego niedoboru krwi, np. w wyniku gwałtownej utraty krwi, mówi się o wstrząsie. Skrzepy krwi (jak również inne przyczyny) mogą prowadzić do zakrzepów, zatorów lub zawałów (np. zawału mózgu lub serca). Aby temu zapobiec można stosować leki hamujące krzepnięcie krwi, takie jak aspiryna, heparyna czy acenokumarol.
Krew pojawiająca się w dużych ilościach w przewodzie pokarmowym ma działanie przeczyszczające.
Grupy krwi.
W błonie komórkowej erytrocytów zakotwiczone są glikolipidy, które działają jak antygeny. Określane są jako grupy krwi. W przypadku wymieszania się różnych grup krwi dochodzi do powstawania zlepów czerwonych krwinek, czyli aglutynacji. Dlatego przed każdą transfuzją należy ustalić grupę krwi dawcy i biorcy, w celu uniknięcia potencjalnie śmiertelnych powikłań. Z medycznego punktu widzenia u ludzi najistotniejszy jest układ grup AB0 i układ Rh (oba układy zostały opisane po raz pierwszy przez Karla Landsteinera i jego współpracowników). Oprócz tego istnieje około 20 innych systemów grupowych o mniejszym znaczeniu, które jednakże mogą powodować komplikacje przy transfuzjach.
W układzie AB0 występują 4 grupy krwi: A, B, AB, 0. Nazwa odnosi się do antygenu jaki znajduje się na powierzchni erytrocytów (w grupie A: tylko antygen A, w grupie B: antygen B, w grupie AB: antygeny A i B, grupa 0 nie posiada żadnego antygenu) oraz do przeciwciał (immunoglobulin IgM) krążących w osoczu (grupa A: przeciwciała anty-B, grupa B: przeciwciała anty-A, grupa AB: nie występują przeciwciała, grupa 0: przeciwciała anty-A i anty-B).
Układ "czynnika Rh" dzieli się na podgrupy: C, D i E. Znaczenie medyczne ma przede wszystkim antygen D. W przypadku występowania tego antygenu mówi się o grupie Rh dodatniej (Rh+), gdy go brak grupę oznacza się jako Rh ujemną (Rh-). Przeciwciała w układzie Rh ((immunoglobuliny IgG) pojawiają się po raz pierwszy dopiero po kontakcie z antygenem D. Ponieważ przeciwciała IgG przechodzą przez łożysko może dochodzić do powikłań w przebiegu drugiej ciąży u kobiety, która ma grupę krwi Rh- a jej dziecko grupę Rh+. Dochodzi wówczas do rozpadu (hemolizy) erytrocytów dziecka i do upośledzenia tworzenia erytrocytów, co określa się jako erytroblastozę płodową.
Grupy krwi, oprócz istotnego znaczenia w transfuzjologii i przeszczepach narządów, jak również w czasie ciąży, pełnią ważną rolę w medycynie sądowej. Wykorzystywane są w identyfikacji i ustalaniu pokrewieństwa, mimo iż wyniki takich badań są dużo mniej wiarygodne niż przy analizie DNA i ograniczają się jedynie do wykluczenia dowodów.
Ewolucja.
Każda komórka w celu zachowania własnego metabolizmu musi prowadzić ciągłą wymianę z otoczeniem. Powstawanie coraz to bardziej złożonych organizmów wielokomórkowych spowodowało, iż coraz mniejsza część organizmu miała bezpośredni kontakt z otoczeniem, przez co dyfuzja nie była w stanie zapewnić wymiany materii w całym organizmie. W celu połączenia komórek wewnętrznych ze środowiskiem został wykształcony nowy środek transportu w postaci ciekłej – krwi. Skróciła ona odległość dyfuzji, umożliwiając przez to powstawanie coraz to większych i bardziej zaawansowanych organizmów.
U tchawkowców posiadających otwarty układ krwionośny krew, nazywana również hemolimfą, wylewa się do jam ciała. Stosunkowo powolna cyrkulacja hemolimfy ma małe znaczenie oddechowe (rolę dostarczania tlenu do tkanek przejmują tchawki), jedynie nieliczne gatunki zawierają w osoczu erytrokruorynę albo hemoglobinę.

</doc>
<doc id="1884961" url="https://pl.wikipedia.org/wiki?curid=1884961" title="Bad Oschloe">
Bad Oschloe



</doc>
<doc id="1884962" url="https://pl.wikipedia.org/wiki?curid=1884962" title="Ahrensborg">
Ahrensborg



</doc>
<doc id="1884967" url="https://pl.wikipedia.org/wiki?curid=1884967" title="Agnieszka Jarmużek">
Agnieszka Jarmużek

Agnieszka Jarmużek (ur. 3 lutego 1984) – polska lekkoatletka specjalizująca się w rzucie dyskiem i pchnięciu kulą.
Kariera.
Medalistka mistrzostw Polski, zarówno w hali jak i na stadionie. Jej najbardziej wartościowym międzynarodowym osiągnięciem jest 4. lokata podczas mistrzostw Europy juniorów (Tampere 2003). Reprezentantka kraju na Uniwersjadzie oraz w zimowym pucharze Europy w rzutach.
Zawodniczka AZS-AWF Biała Podlaska.

</doc>
<doc id="1884972" url="https://pl.wikipedia.org/wiki?curid=1884972" title="Wyspa Rangitoto">
Wyspa Rangitoto

Wyspa Rangitoto () – wyspa wulkaniczna leżąca w zatoce Hauraki, nad którą leży Auckland, największe miasto Nowej Zelandii. Wyspa ma ok. 5,5 km średnicy i wysokość 260 m. Rangitoto jest najmłodszym i największym z ok. 50 wulkanów położonych w rejonie Auckland. Wyspa jest połączona przesmykiem ze starszą niewulkaniczną wyspą Motutapu.

</doc>
<doc id="1884974" url="https://pl.wikipedia.org/wiki?curid=1884974" title="Bartheil">
Bartheil



</doc>
<doc id="1884975" url="https://pl.wikipedia.org/wiki?curid=1884975" title="Borkowie">
Borkowie



</doc>
<doc id="1884976" url="https://pl.wikipedia.org/wiki?curid=1884976" title="Eugene Perelshteyn">
Eugene Perelshteyn

Eugene Perelshteyn (ur. 2 lutego 1980 w Żytomierzu na Ukrainie) – amerykański szachista pochodzenia rosyjskiego, arcymistrz od 2006 roku.
Kariera szachowa.
W szachy nauczył się grać w wieku 7 lat od swojego ojca, Michaiła, który posiada tytuł mistrza FIDE i jest szachowym trenerem. W 1994 jego rodzina przeniosła się do Stanów Zjednoczonych i wkrótce trenerem Eugene'a został Roman Dżindżichaszwili, a w późniejszym okresie swojej kariery współpracował on również z m.in. Aleksandrem Wojtkiewiczem. Pomiędzy 1996 a 2000 pięciokrotnie wystąpił na mistrzostwach świata juniorów w różnych kategoriach wiekowych. W 2000 zdobył tytuł indywidualnego mistrza Stanów Zjednoczonych juniorów.
W 2001 podzielił III m. (za Igorem Nowikowem i Igorem Zugiciem, wspólnie z Aleksandrem Wojtkiewiczem i Hikaru Nakamurą) w turnieju "Smartchess.com" w Nowym Jorku. W 2003 zajął III m. (za Danielem Fridmanem i Hikaru Nakamurą) w Southampton na Bermudach (turniej B). W tym samym roku wypełnił pierwszą arcymistrzowską normę, zwyciężając w Nowym Jorku. Kolejne dwie wypełnił w Santo Domingo (2004) oraz Mashtantucket (2006, turniej "Foxwoods Open", dz. I m. wspólnie z Loekiem van Welym i Ilją Smirinem). W 2007 zwyciężył w memoriale Samuela Reshevsky'ego rozegranym w Lubbock oraz podzielił II m. w Meksyku (za Juanem Carlosem Gonzálezem Zamorą, wspólnie z m.in. Alonso Zapatą i Manuelem Leónem Hoyosem). W 2008 podzielił IV-VI m. (za Jurijem Szulmanem, Aleksandrem Oniszczukiemi Siergiejem Kudrinem, wspólnie z Joshuą Friedelem i Warużanem Akobjanem) w finale indywidualnych mistrzostw Stanów Zjednoczonych, rozegranych w Tulsi. W 2009 zwyciężył (wspólnie z Benjaminem Finegoldem i Vinayem Bhatem) w turnieju "Spice Cup Group B" w Lubbbock.
Najwyższy ranking w dotychczasowej karierze osiągnął 1 lipca 2008, z wynikiem 2555 punktów zajmował wówczas 
17. miejsce wśród amerykańskich szachistów
W 2002 Eugene Perelshteyn ukończył studia na wydziale informatyki University of Maryland w Baltimore. Aktualnie pracuje w firmie Symantec. Jest współautorem (wspólnie z Lwem Alburtem i Romanem Dżindżichaszwilim) dwóch książek poświęconych tematyce grze debiutowej:

</doc>
<doc id="1884977" url="https://pl.wikipedia.org/wiki?curid=1884977" title="Dean Windass">
Dean Windass

Dean Windass (ur. 1 kwietnia 1969 w Kingston upon Hull) – angielski piłkarz, w trakcie kariery występował na pozycji napastnika
Zajmuje trzecie miejsce w klasyfikacji najlepszych strzelców wszech czasów Bradford City. W plebiscycie na najlepszego piłkarza w historii Hull City zajął trzecie miejsce, jest też najstarszym strzelcem gola w historii tej drużyny, gdy go zdobył, miał 39 lat. W trakcie swojej kariery grał w aż 9 klubach, m.in. w szkockim Aberdeen, a także w drużynach angielskich począwszy od League Two do Premiership.
Życie prywatne.
Dean Windass urodził się 1 kwietnia 1969 w Kingston upon Hull w hrabstwie East Riding of Yorkshire i dorastał w dzielnicy Gipsyville. Jego rodzice, John i Doreen, rozwiedli się, gdy miał trzynaście lat. Windass regularnie uczęszczał na spotkania Hull City rozgrywane na Boothferry Park oraz grał w piłkę nożną, hokeja na lodzie i krykieta.
W 1992 poznał Helen – policjantkę i 31 lipca następnego roku ożenił się z nią. Mają dwóch synów – Josha i Jordana.
Kariera.
Początki kariery.
Jako junior Windass próbował swoich sił w Hull City, jednak nie został przyjęty do zespołu juniorskiego. Odbywał testy w takich klubach jak: Sunderland, Cambridge United i York City. Ostatecznie znalazł zatrudnienie niedaleko Hull, w North Ferriby. Występy w lokalnej drużynie łączył z pracą na budowach i wytwórniach mrożonek. Hull City jednak cały czas go obserwowało. W przedsezonowym sparingu przeciwko swojej pierwszej drużynie jego talent dostrzegł ówczesny szkoleniowiec Hull City - Terry Dolan. W październiku 1991 podpisano z nim kontrakt.
Hull City.
Dean na początku grał jako pomocnik. Już w debiucie przeciwko Bradford zdobył pierwszą bramkę. Cechował go waleczny styl gry, dzięki czemu szybko zyskał sympatię kibiców. W City występował do 1995, gdzie strzelił 64 gole w 205 meczach. W trakcie 3 sezonu gry w Hull został przesunięty do linii ataku, co poskutkowało strzeleniem przez Windassa w ciągu 2 lat 39 goli i zainteresowaniem ze strony mocniejszych klubów. Głównym powodem, dla którego odszedł z Hull były kłopoty finansowe klubu. Ostatnim meczem Windassa w Hull było spotkanie z Blackpool, które zostało rozegrane 28 listopada 1995. Ostatecznie został sprzedany za £700 000 do Aberdeen, mimo że kontrakt oferowało mu także Norwich City.
Pobyt w Szkocji.
W Szkocji również cieszył się szacunkiem kibiców. Debiutował w spotkaniu przeciwko Patrick Thistle, a w swoim pierwszym sezonie strzelił 6 bramek. 9 listopada 1997 Aberdeen podejmował Dundee United, a Windass dostał 3 czerwone kartki. Pierwsza była efektem faulu na przeciwniku, schodząc z boiska Windass postanowił jeszcze podyskutować z sędzią (druga czerwona) i kopnąć flagę z narożnika boiska (trzecia). Skończyło się zawieszeniem na sześć kolejnych spotkań. To spotkanie było też ostatnim meczem pod przewodnictwem ówczesnego szkoleniowca Aberdeen – Roya Atikena.
Oxford United.
Po ponad 2-letnim okresie gry w Aberdeen F.C. przyszedł czas na powrót do ojczyzny. Kolejną drużyną w karierze Windassa był Oxford United. Jego 15 bramek w 33 meczach nie uchroniło jednak klubu przed spadkiem do League Two. W marcu 1999 został wykupiony przez Bradford City, który zapłacił za niego £950 000.
Bradford City.
Inwestycja w Deana okazała się udanym transferem. Drużyna awansowała do Premier League, a Windass został jej najskuteczniejszym strzelcem. W sezonie 1999−2000 Bradford zdołało się utrzymać w najwyższej klasie rozgrywkowej po raz pierwszy od 77 lat, a Windass miał w tym sukcesie duży udział, ponieważ zdobył 10 bramek, w tym między innymi 3 w zremisowanym 4:4 spotkaniu z Derby County. Kolejny sezon był, jednak w wykonaniu Bradford słaby i drużyna spadła do Championship, a dodatkowo do klubu zostali sprowadzeni Benito Carbone i Ashley Ward, co spowodowało, że Windass rozpoczął poszukiwania nowego klubu.
Gra w Middlesbrough i Sheffield.
Został zatrudniony w Middlesbrough. Zanim jednak zadebiutował, musiał poradzić sobie z urazem pleców, którego nabawił się przenosząc bagaże z auta. W sezonie 2000−01 był ważnym ogniwem w drużynie Terry'ego Venablesa. Przyjście do klubu Steve'a McClarena spowodowało, że Windass częściej siedział na ławce rezerwowych. Ze względu na małe szanse regularnych występów zdecydował się na wypożyczenia do: Sheffield Wednesday oraz później United. W obydwu klubach rozegrał w sumie tylko 6 meczów. Mimo tego, w styczniu 2003 pojawiła się oferta, którą złożył Deanowi były kolega z boiska, Stuart McCall, będący asystentem w Sheffield United
. Windass przystał na ofertę i pomógł drużynie dojść do Play-Off. W finale nie wystąpił, gdyż Neil Warnock odsunął go od drużyny, co było efektem kłótni między nimi. Windass obserwował porażkę swojego zespołu w pubie. Wolverhampton Wanderers pokonało Sheffield United 3-0 i było pewne, że Windass będzie chciał zmienić klub. Na zasadzie wolnego transferu przeszedł do swojego byłego zespołu - Bradford City.
Powrót do Bradford i Hull.
Powrót na Valley Parade nie był zbyt udany, ponieważ klub spadł do League One. Jednak Dean udowodnił, że pomimo 34 lat (tyle miał podczas powrotu do Bradford) nie stracił umiejętności zdobywania bramek. W sumie przez 2,5 sezonu w Bradford strzelił 60 bramek. Zainteresowanie Windassem wykazywało Wigan, które rzekomo oferowało £500 000, ale oferta została odrzucona. Wydawało się, że jego kariera dobiega końca, ale niespodziewanie otrzymał ofertę od szkoleniowca Hull – Phila Browna. Miało to miejsce w styczniu 2007. Skończyło się na wypożyczeniu do końca sezonu i w ten oto sposób w wieku 37 lat powrócił na KC Stadium.
W rundzie wiosennej Windass odegrał bardzo ważną rolę, bowiem jego 8 goli w 15 spotkaniach pozwoliło Hull City utrzymać się (kosztem Leeds United) w Championship. Podczas tego sezonu, macierzysty klub Windassa spadł z League One do League Two. Warto dodać, że w obydwu klubach był najskuteczniejszym piłkarzem. Zdobył 12 bramek dla Bradford oraz 8 dla Hull. Kiedy sezon dobiegł końca, przyszedł czas na rozmowy w sprawie transferu definitywnego. Za 38-letniego wówczas Deana trzeba było zapłacić £150 000. Podpisana została dwuletnia umowa w październiku 2007. Windass wydał także w tym czasie swoją autobiografię zatytułowaną "From Gipsyville to the Premier League", do której przedmowę napisał sam Bryan Robson.
Sezon 2007−2008 pokazał, że Dean wciąż bardzo dużo znaczył dla zespołu. Zdobył 15 goli, a jego wysoka dyspozycja strzelecka spowodowała, że na ławce siedział kupiony za rekordową kwotę Caleb Folan. W tymże sezonie Windass rozegrał 700 spotkanie w swojej karierze, a miało to miejsce 22 marca 2008 w spotkaniu z Leicester City. Niecałe 2 miesiące później, 11 maja, zdobył 200 bramkę w meczu z Watford. Zaufanie i wiara jaką obdarzył Windassa Phil Brown najbardziej zaprocentowały podczas finału Play-Off na Wembley, kiedy to bramka 39-latka dała Hull City awans do Premier League. Bristol City zostało pokonane 1-0, a klub odniósł największy sukces w swojej 104-letniej historii. Po zakończeniu sezonu kibice Hull byli tak zachwyceni formą Windassa, że pragnęli, aby wybudowano mu pomnik, lecz Dean wypowiedział się w mediach następująco:
Odejście z Hull.
W Premier League nie dostawał zbyt wielu szans, co było też powodem jego bójki z Marlonem Kingiem. Dostał żółtą kartkę w meczu ze Stoke City nie przebywając na boisku, ponieważ podczas rozgrzewki utrudniał wyrzut z autu Rory'emu Delapowi. Ostatnim meczem Deana w barwach Hull było przegrane 5:1 spotkanie z Manchesterem City. Brak perspektyw spowodował, iż Windass zdecydował się na wypożyczenie do Oldham Athletic. Radził tam sobie przyzwoicie i wystąpił nawet jako bramkarz przeciwko drużynie Leicester City, jednak kłótnia z menedżerem Johnem Sheridanem sprawiła, że poszedł w odstawkę. Jego jedyny gol w barwach Oldham przeciwko Northampton Town F.C. był dokładnie 200 bramką zdobytą w lidze, w całej karierze Windassa. Po rozegraniu 10 spotkań w barwach Oldham, Windass na swoim blogu wyjawił, że chce odejść. 16 marca wrócił do Hull City, ale ze względu na przepisy już nie zagrał. 10 i ostatnim klubem w długiej karierze Windassa był Darlington F.C., gdzie objął posadę grającego asystenta menedżera. W nowym zespole zadebiutował w wygranym 3:1 spotkaniu z Aldershot Town. Niezbyt imponujące wyniki Darlington doprawadziły do tego, iż 19 października 2009 Windass ogłosił zakończenie kariery.

</doc>
<doc id="1884978" url="https://pl.wikipedia.org/wiki?curid=1884978" title="34 Pułk Piechoty (austro-węgierski)">
34 Pułk Piechoty (austro-węgierski)

Węgierski Pułk Piechoty Nr 34 (IR. 34) – pułk piechoty cesarskiej i królewskiej Armii. 
Historia pułku.
Pułk został utworzony w 1733 roku. 
Okręg uzupełnień nr 34 Koszyce (, węg. "Kassa") na terytorium 6 Korpusu.
Kolejnymi szefami pułku byli: FML Joseph von Benczur (od 1827), Wilhelm I Hohenzollern (od 1841, jako książę, od 1858, jako książę regent, od 1861, jako król Prus oraz w latach 1871–1888, jako cesarz niemiecki i król Prus) oraz Wilhelm II Hohenzollern (od 1888, jako cesarz niemiecki i król Prus).
Swoje święto obchodził 3 lutego, w rocznicę walki () stoczonej w 1864 roku, w trakcie wojny duńskiej.
Kolory pułkowe: czerwony (krapprot), guziki srebrne. 
Skład narodowościowy w 1914 roku 91% – Węgrzy.
W 1873 roku dowództwo, komenda uzupełnień oraz batalion zapasowy stacjonowały w Koszycach.
W 1903 roku pułk (bez 3. batalionu) stacjonował w Koszycach i wchodził w skład 53 Brygady Piechoty należącej do 27 Dywizji Piechoty, natomiast 3. batalion był detaszowany w Zvorniku i wchodził w skład 39 Brygady Piechoty należącej do 1 Dywizji Piechoty. W następnym roku 3. batalion wrócił do Koszyc i wzmocnił 53 Brygadę Piechoty.
W latach 1909-1914 pułk stacjonował w Koszycach, z wyjątkiem 2. batalionu, który był detaszowany w Rogaticy.
W 1914 roku pułk (bez 2. batalionu) wchodził w skład 53 Brygady Piechoty w Koszycach należącej do 27 Dywizji Piechoty, natomiast detaszowany 2. batalion wchodził w skład 7 Brygady Górskiej w Višegradzie należącej do 1 Dywizji Piechoty.
W czasie I wojny światowej, w grudniu 1914 roku, pułk walczył z Rosjanami w okolicach Bochni. Żołnierze pułku są pochowani m.in. na cmentarzach wojennych: nr 338 Nieprześnia i nr 145 Gromni. W marcu 1915 roku walczył w okolicach Jędrzejowa.

</doc>
<doc id="1884981" url="https://pl.wikipedia.org/wiki?curid=1884981" title="Ungarisches Infanterieregiment Nr. 34">
Ungarisches Infanterieregiment Nr. 34



</doc>
<doc id="1884985" url="https://pl.wikipedia.org/wiki?curid=1884985" title="Glinn">
Glinn



</doc>
<doc id="1884989" url="https://pl.wikipedia.org/wiki?curid=1884989" title="Marco Schmidt">
Marco Schmidt

Marco Schmidt (ur. 5 września 1983 w Pforzheim) – niemiecki lekkoatleta, kulomiot.
Medalista mistrzostw Niemiec, zarówno w hali jak i na stadionie. Wielokrotny reprezentant kraju na halowych mistrzostwach Europy (w tym 5. miejsce w 2011) oraz w zimowym pucharze Europy w rzutach, występował także w mistrzostwach świata i Europy na stadionie.

</doc>
<doc id="1884993" url="https://pl.wikipedia.org/wiki?curid=1884993" title="Walentina Stienina">
Walentina Stienina

Walentina Siergiejewna Stienina z d. Miłosławowa (ros. Валентина Сергеевна Стенина z d. Милославова, ur. 29 grudnia 1934 w Bobrujsku) – radziecka łyżwiarka szybka, dwukrotna medalistka olimpijska i wielokrotna medalistka mistrzostw świata.
Kariera.
Walentina Miłosławowa urodziła się w Bobrujsku na terenie obecnej Białorusi, jednak w 1941 roku wraz z rodziną wyjechała do Swierdłowska (obecnie Jekaterynburg) z powodu II wojny światowej. Pierwszy sukces w karierze osiągnęła w 1959 roku, kiedy zajęła drugie miejsce podczas wielobojowych mistrzostw świata w Swierdłowsku. W zawodach tych przegrała tylko z Tamarą Ryłową, a trzecie miejsce zajęła Lidija Skoblikowa. Rok później wystąpiła na igrzyskach olimpijskich w Squaw Valley, zdobywając srebrny medal na dystansie 3000 m. Rozdzieliła tam na podium Lidiję Skoblikową i Finkę Eevi Huttunen. W tym samym roku zwyciężyła na wielobojowych mistrzostwach świata w Östersund, wynik te powtarzając podczas mistrzostw świata w Tønsberg w 1961 roku. Kolejny medal zdobyła na mistrzostwach świata w Karuizawie, ulegając tylko Skoblikowej i Indze Woroninej. Igrzyska olimpijskie w Innsbrucku przyniosły jej kolejny srebrny medal w biegu na 3000 m. Lepsza była tam tylko Lidija Skoblikowa, a drugie miejsce ex aequo ze Stieniną zajęła Han Pil-hwa z Korei Północnej. Na tych samych igrzyskach była również piąta w biegu na 1000 m i siódma na 1500 m. W 1965 roku była druga za Woronią na mistrzostwach świata w Oulu, a rok później, podczas mistrzostw świata w Trondheim zdobyła swój trzeci złoty medal. Wielokrotnie zdobywała medale mistrzostw ZSRR, w tym zwyciężała na 500 m w latach 1965 i 1966, na 1000 m w 1961 roku, na 3000 m w latach 1960–1961 i 1965-1967 oraz na 5000 m w 1960 roku. Ponadto cztery razy triumfowała w wieloboju: w latach 1961 i 1965-196. Karierę sportową zakończyła w 1968 roku.
Łyżwiarzem z olimpijskim medalem w dorobku był także jej mąż, Boris Stienin.
Rekordy życiowe.
Ostatnia kolumna (RŚ) zawiera oficjalne rekordy świata, obowiązujące w momencie ustanowienia przez Stieninę poszczególnych rekordów życiowych.

</doc>
<doc id="1884995" url="https://pl.wikipedia.org/wiki?curid=1884995" title="Pismo maghrebskie">
Pismo maghrebskie

Pismo maghrebi – kursywna forma alfabetu arabskiego powstała pod silnym wpływem pisma kufickiego, używana w krajach Maghrebu (północno-zachodnia Afryka) oraz w średniowiecznej Andaluzji. Posiada kilka odmian.

</doc>
<doc id="1884996" url="https://pl.wikipedia.org/wiki?curid=1884996" title="Podwożenie">
Podwożenie



</doc>
<doc id="1885008" url="https://pl.wikipedia.org/wiki?curid=1885008" title="Akatsuki (sonda kosmiczna)">
Akatsuki (sonda kosmiczna)

 – sonda kosmiczna wystrzelona w ramach japońskiego programu kosmicznego, która stała się sztucznym satelitą Wenus. Głównym zadaniem sondy jest prowadzenie badań struktury i dynamiki atmosfery planety. Sonda została wystrzelona 20 maja 2010 roku, na orbitę Wenus miała wejść 7 grudnia 2010 roku, lecz z powodu awarii, wejście na orbitę nie powiodło się. Sonda pozostała jednak w znacznym stopniu sprawna i przez następne lata okrążała Słońce. W grudniu 2015 roku, przy następnym zbliżeniu do planety, JAXA ponowiła próbę manewru, wprowadzając sondę na daleką orbitę dookoła planety.
Cele naukowe misji.
Obecnie cele misji obejmują:
Pierwotny plan zakładał ponadto obserwacje powierzchni planety i poszukiwanie czynnych wulkanów, jednak planowana orbita przebiegała dużo bliżej planety. Sonda miała przybyć do Wenus w czasie, gdy planetę okrążał jeszcze europejski orbiter Venus Express, dzięki czemu obserwacje obu sond uzupełniałyby się.
Konstrukcja sondy.
Kadłub sondy ma kształt prostopadłościanu. Dwa skrzydła ogniw słonecznych, każde o powierzchni 1,4 m², przymocowane są do przeciwległych boków sondy. Skrzydła mogą rotować wokół jednej osi, tak żeby stale być zwróconym ku Słońcu, niezależnie od orientacji kadłuba sondy. Na orbicie wokół Wenus będą one dostarczać energię o mocy 1200 W. Energia ta posłuży do ładowania baterii pokładowych oraz może być wykorzystywana bezpośrednio.
Sonda posiadała pojedynczy główny silnik manewrowy z nowego typu dyszą wykonaną z materiału ceramicznego, o ciągu 500 N na dwuskładnikowy materiał pędny (hydrazyna i tetratlenek diazotu). Dysza uległa jednak zniszczeniu przy pierwszej próbie wejścia na orbitę. Ponadto sonda ma zestaw 12 silników systemu sterowania reakcyjnego (RCS; 8 silników o ciągu 23 N i 4 silniki o ciągu 3 N) zasilanych jednoskładnikowym paliwem – hydrazyną. Sonda jest stabilizowana trójosiowo. Kontrolę położenia w przestrzeni zapewniają cztery koła reakcyjne – dwa o momencie pędu wynoszącym 20 N m s i dwa o momencie pędu 4 N m s. W skład czujników systemu kontroli położenia wchodzą żyroskopy, szukacze gwiazd i Słońca oraz przyspieszeniomierze.
Łączność z sondą zapewnia przymocowana do boku kadłuba antena szczelinowa o wysokim zysku i średnicy 1,6 m z transponderem w paśmie X o mocy 20 W. Gdy antena główna nie jest skierowana w kierunku Ziemi do łączności służą dwie anteny tubowe o średnim zysku (do przekazu na Ziemię danych o funkcjonowaniu sondy) i dwie anteny o niskim zysku (do odbioru komend z Ziemi). Szybkość transmisji danych na Ziemię będzie zależeć od odległości do sondy i wynosi 4 kb/s przy 1,5 au, 8 kb/s przy 1,1 au, 16 kb/s przy 0,7 au i 32 kb/s przy 0.5 au.
Kontrola termiczna zapewniana jest przez wielowarstwową izolację, radiatory i grzejniki, które utrzymują temperaturę wewnątrz sondy poniżej 20 °C.
Instrumenty naukowe.
Kontrolę pracy czterech kamer (IR1, IR2, UVI i LIR) zapewnia element "Sensor Digital Electronics Unit" (DE), w skład którego wchodzi też rejestrator danych o pojemności 512 MB. Element DE steruje sekwencją pracy każdej z kamer i odbiera z nich surowe dane, które następnie poddaje operacjom przetwarzania arytmetycznego i kompresji. Zajmuje się on także formatowaniem i pakietowaniem danych naukowych i telemetrycznych. Masa elementu DE wynosi 4,6 kg.
Planowany przebieg misji.
Planowana orbita docelowa sondy Akatsuki wokół Wenus miała mieć perycentrum w odległości 300 km od powierzchni planety, apocentrum 79 000 km, nachylenie 172° i okres obiegu 30 h. Kierunek ruchu orbitalnego wokół Wenus miał być zgodny z kierunkiem rotacji atmosfery. Przez około 20 h podczas każdej orbity, gdy sonda miała znajdować się w pobliżu apocentrum, jej prędkość kątowa miała być w przybliżeniu zsynchronizowana z prędkością superrotacji atmosfery planety. Co 2 h kamery sondy miały wykonywać obejmujące cały glob fotografie atmosfery i powierzchni Wenus. W pobliżu perycentrum miały być wykonywane obserwacje mniejszych obszarów planety i krawędzi jej tarczy. Podczas przebywania w cieniu planety, kamera LAC miała poszukiwać światła pochodzącego z wyładowań atmosferycznych i słabej poświaty atmosfery. Eksperyment radiowy miał być przeprowadzany gdy sonda, z punktu widzenia Ziemi, była zakryta przez Wenus.
Obserwacje Wenus wykonywane przez sondę Akatsuki miały się wzajemnie uzupełniać z badaniami wykonywanymi przez sondę Venus Express, która od kwietnia 2006 roku do stycznia 2015 znajdowała się na orbicie wokół tej planety. Ułatwiłoby to interpretację zebranych danych oraz umożliwiło poszukiwanie zmienności stanu atmosfery planety zachodzącej w skali wielu lat. Misja na orbicie wokół Wenus zaplanowana była na minimum dwa lata. Głównym czynnikiem ograniczającym czas funkcjonowania sondy jest stopniowa degradacja baterii pokładowych.
Wraz z sondą Akatsuki rakieta nośna wprowadziła jako ładunki dodatkowe: 
Planowany koszt misji wynosi 275 mln USD.
Podczas lotu w kierunku Wenus przeprowadzane były obserwacje światła zodiakalnego i obłoków pyłu międzyplanetarnego.
Przebieg misji.
Po starcie z kosmodromu Tanegashima w dniu 20 maja 2010 roku, rakieta nośna H-IIA (202) (lot F17) wprowadziła sondę na prowadzącą ku Wenus orbitę heliocentryczną o peryhelium 0,72 au, aphelium 1,07 au i nachyleniu względem ekliptyki 2,0°. 21 maja 2010 roku, gdy Akatsuki znajdowała się w odległości około 250 000 km od Ziemi, sonda wykonała testowe zdjęcia naszej planety przy użyciu kamer IR1, UVI i LIR.
28 czerwca 2010 roku przy użyciu silnika głównego wykonano korektę trajektorii lotu sondy (Δv ≈ 12 m/s).
Niepowodzenie manewru wejścia na orbitę.
Po trwającym ponad 6 miesięcy locie, 6 grudnia 2010 roku o 23:49:00 UTC, gdy sonda zbliżyła się na odległość 550 km od Wenus, rozpoczął się mający trwać 12 minut, manewr wejścia na orbitę. Po potwierdzeniu odpalenia silnika głównego Akatsuki została zakryta przez tarczę planety, co spowodowało przewidzianą na 22 minut utratę kontaktu z Ziemią. Łączność nie została ponownie nawiązana w planowanym czasie, lecz 7 grudnia 2010 roku o 01:28 UTC. Analiza przesłanych danych wykazała, że w 2 min 23 s po odpaleniu silnika, sonda wpadła w niekontrolowany ruch obrotowy, który spowodował wejście jej w tryb awaryjny ("safe mode") i przedwczesne wyłączenie silnika. W konsekwencji sonda nie weszła na orbitę wokół planety, lecz pozostała na orbicie heliocentrycznej. Ustalono, że Akatsuki zbliży się ponownie na niewielką odległość do Wenus w grudniu 2015 roku. Jeśli do tego czasu systemy sondy pozostałyby sprawne, możliwe było ponowienie próby wejścia na orbitę wokół planety.
Agencja JAXA powołała komisję dochodzeniową mającą zbadać przyczyny niepowodzenia manewru wejścia na orbitę wokół Wenus, według której problem został spowodowany przez nieprawidłowo działający zawór w systemie paliwowym, co doprowadziło do uszkodzenia dyszy silnika głównego.
Przebieg misji po przelocie obok Wenus.
7 września i 14 września 2011 roku JAXA przeprowadziła dwa kilkusekundowe testy uszkodzonego silnika głównego sondy, których celem było określenie charakterystyki jego pracy. Okazało się, że silnik uzyskiwał ciąg tylko około 40 N, znacznie mniejszy od zakładanego. W rezultacie zdecydowano o rezygnacji z dalszych prób jego użycia. Do dalszych manewrów zostaną użyte silniki systemu sterowania reakcyjnego (RCS). W październiku wydano komendy zrzucenia ze zbiorników zbędnego utleniacza, co zmniejszyło masę sondy. W dniach 1, 10 i 21 listopada 2011 roku, gdy sonda znajdowała się w pobliżu peryhelium swej orbity, przeprowadzono serię trzech manewrów korekcyjnych z użyciem silników RCS. Doprowadzą one do ponownego zbliżenia Akatsuki do Wenus.
Drugi manewr wejścia.
Ustalono, że sonda może wejść na orbitę wokół planety 7 grudnia 2015 roku. Apocentrum dostępnej orbity znajduje się jednak pięciokrotnie dalej, niż pierwotnie zakładano, co ogranicza rozdzielczość obserwacji sondy. Także obserwacje w pobliżu perycentrum, o największej rozdzielczości, ze względu na dłuższy okres orbitalny mogą być wykonywane znacznie rzadziej.
Ze względu na uszkodzenie głównego silnika, manewr wejścia na orbitę został przeprowadzony z użyciem silniczków sterowania reakcyjnego. Manewr zakończył się powodzeniem i sonda znalazła się na orbicie wokół planety.

</doc>
<doc id="1885011" url="https://pl.wikipedia.org/wiki?curid=1885011" title="Pismo kufickie">
Pismo kufickie

 
Pismo kufickie ("kufickie" od miasta Kufa w Iraku) – najstarsza forma kaligrafii arabskiej wywodząca się z Mezopotamii, charakteryzująca się kątami prostymi, stąd nazwa "pismo kwadratowe". Stosowano tę formę w najstarszych egzemplarzach Koranu, a także - ze względu na jej monumentalny charakter - w inskrypcjach na ścianach meczetów. Często występuje na wczesnych monetach tureckich.

</doc>
<doc id="1885013" url="https://pl.wikipedia.org/wiki?curid=1885013" title="Johann Urb">
Johann Urb

Johann Urb (ur. 24 stycznia 1977 w Tallinnie) – estoński aktor, model i producent filmowy, mieszkający i występujący w Stanach Zjednoczonych.
Życiorys.
Urodził się w Tallinnie jako syn Maris Urb i Tarmo Urba, estońskiego muzyka i aktora. W wieku 10 lat przeprowadził się z rodzicami do Finlandii. Kiedy miał 17 lat przeniósł się wraz z rodziną do Nowego Jorku, gdzie studiował w Lee Strasberg Institute. Pracował jako model. W 2001 zadebiutował na kinowym ekranie w niewielkiej roli ochroniarza Jacobima Mugatu (Will Ferrell) w komedii Bena Stillera "Zoolander".

</doc>
<doc id="1885014" url="https://pl.wikipedia.org/wiki?curid=1885014" title="Cezary Kulesza">
Cezary Kulesza

Cezary Andrzej Kulesza (ur. 22 czerwca 1962 w Wysokiem Mazowieckiem) – polski piłkarz, przedsiębiorca, agent muzyczny i działacz sportowy.
W latach 2010–2021 prezes zarządu Jagiellonii Białystok, w latach 2016–2021 wiceprezes Polskiego Związku Piłki Nożnej ds. piłkarstwa profesjonalnego, od 2021 prezes Polskiego Związku Piłki Nożnej. Członek rady nadzorczej Ekstraklasy S.A.
Kariera piłkarska.
Grał na pozycji ofensywnego pomocnika i napastnika. Jest wychowankiem Gwardii Białystok, do której seniorskiego składu został włączony na początku sezonu 1981/82. W 1982 został zawodnikiem Olimpii Zambrów, w której barwach rozegrał 13 meczów w III lidze w sezonie 1982/83. W 1988 przeszedł z Mławianki Mława do Jagiellonii Białystok, w której rozegrał 14 meczów w najwyższej klasie rozgrywkowej oraz wystąpił w przegranym finale Pucharu Polski 1988/89.
W 1991 występował w barwach RFC Aubel (III liga belgijska). Następnie wrócił do kraju i rozegrał kilkanaście meczów w rezerwach Jagiellonii. Grał także w MZKS Wasilków i Supraślance Supraśl, w której zakończył swoją karierę piłkarską.
Kariera biznesowa.
Po zakończeniu uprawiania sportu zajął się działalnością biznesową. W 1994 założył wytwórnię fonograficzną Green Star, która zrzesza największe gwiazdy polskiej muzyki tanecznej (disco, dance-pop, disco polo). Wytwórnia jest jednym z liderów rynku (m.in. złoty przycisk Play YouTube i osiem diamentowych płyt). Kulesza zaangażowany jest również w branżę nieruchomości oraz hotelarstwo.
Kariera działacza sportowego.
Jagiellonia Białystok.
Od 2008 pełnił w Jagiellonii Białystok funkcję doradcy ds. sportowych i prokurenta, następnie został członkiem zarządu. 20 stycznia 2010 został powołany na stanowisko prezesa zarządu, w miejsce odchodzącego Ireneusza Trąbińskiego. W czasie jego prezesury Jagiellonia odniosła największe sukcesy w swojej historii (dwa wicemistrzostwa Polski i brązowy medal MP, Puchar Polski i gra w przegranym finale Pucharu Polski, Superpuchar Polski, pięć uczestnictw w rozgrywkach UEFA). Klub wypromował w tym czasie także wielu reprezentantów Polski (m.in. Jacka Góralskiego, Przemysława Frankowskiego, Bartłomieja Drągowskiego, Grzegorza Sandomierskiego, Jakuba Słowika, Tarasa Romanczuka czy Karola Świderskiego).
Zrezygnował z funkcji prezesa zarządu Jagiellonii na początku czerwca 2021 w związku z podjęciem decyzji o kandydowaniu na stanowisko prezesa PZPN.
Polski Związek Piłki Nożnej.
W październiku 2012 Kulesza został wybrany członkiem zarządu polskiej federacji piłkarskiej. W latach 2016–2021 był wiceprezesem PZPN ds. piłkarstwa profesjonalnego. 18 sierpnia 2021 został wybrany prezesem PZPN, pokonując w głosowaniu Marka Koźmińskiego.
Pozostała działalność.
 – zasiada również w radzie nadzorczej Ekstraklasy SA.
Życie prywatne.
Jego rodzice, Józef i Helena pracowali jako nauczyciele, odpowiednio matematyki i geografii. Żonaty, ma dwoje dzieci, córkę i syna..

</doc>
<doc id="1885016" url="https://pl.wikipedia.org/wiki?curid=1885016" title="Aspekt czasownika">
Aspekt czasownika



</doc>
<doc id="1885018" url="https://pl.wikipedia.org/wiki?curid=1885018" title="Puchar Świata w biegach narciarskich kobiet 2003/2004">
Puchar Świata w biegach narciarskich kobiet 2003/2004



</doc>
<doc id="1885019" url="https://pl.wikipedia.org/wiki?curid=1885019" title="Puchar Świata w biegach narciarskich kobiet sezon 2004/2005">
Puchar Świata w biegach narciarskich kobiet sezon 2004/2005



</doc>
<doc id="1885024" url="https://pl.wikipedia.org/wiki?curid=1885024" title="Pismo maghrebi">
Pismo maghrebi



</doc>
<doc id="1885025" url="https://pl.wikipedia.org/wiki?curid=1885025" title="Jeri-Show">
Jeri-Show

Jeri-Show – tag team w wrestlingu, występujący w federacji World Wrestling Entertainment (WWE) w latach 2009–2010 oraz ze sporadycznymi występami w kolejnych latach. W skład drużyny wchodzili Big Show i Chris Jericho. Drużyna posiadała Unified WWE Tag Team Championship (2009).
Kariera.
Początki i Unified WWE Tag Team Championi (2009–2010).
Na gali The Bash (2009) dniu 28 czerwca 2009, Jericho i jego tag team partner Edge (występujący jako antagoniści) zdobyli tytuł Unified WWE Tag Team Championship (zunifikowane mistrzostwo, na które składały się pasy WWE World Tag Team Championship i WWE Tag Team Championship) jako niespodziewani przeciwnicy drużyn The Colóns (Carlito i Primo) oraz The Legacy (Cody Rhodes i Ted DiBiase Jr.) w triple threat tag team match’u. Niedługo potem Edge nabawił się kontuzji, zrywając ścięgno Achillesa co wyeliminowało go z dalszych występów. Jericho w następstwie wykorzystał lukę w umowie, która pozwoliła mu wybrać nowego tag team partnera na zastępstwo Edge’a.
W dniu 26 lipca 2009 podczas gali Night of Champions (2009) Jericho przedstawił swojego nowego partnera w drużynie, którym okazał się Big Show (obaj nadal występowali jako antagoniści). Najpierw pokonali The Legacy (Cody Rhodes i Ted DiBiase Jr.) broniąc tytułu Unified WWE Tag Team Championship. W ten sposób zarówno Big Show (należący do brandu Raw) jak i Jericho (należący do brandu SmackDown) mogli występować na obu brandach federacji WWE. Po zwycięstwie nad The Legacy, nowy tag team przedstawiający się jako Jeri-Show rozpoczął następnie rywalizację z Cryme Tyme (Shad Gaspard i JTG), broniąc tytułu Unified WWE Tag Team Championship na gali SummerSlam (2009), a kolejno we wrześniu 2009 na gali WWE Breaking Point po raz trzeci obronili pasy, wygrywając starcie z The World’s Strongest Tag Team (Montel Vontavious Porter i Mark Henry). W październiku 2009 na gali Hell in a Cell (2009) powtórzyli sukces broniąc po raz czwarty pasów przeciwko drużynie złożonej z Batisty i Reya Mysterio.
Podczas gali Survivor Series (2009) The Undertaker obronił pas World Heavyweight Championship w starciu typu triple threat match przeciwko Big Showowi i Chrisowi Jericho. Podczas walki obaj tag team partnerzy zwrócili się przeciwko sobie, pomimo wspólnej pracy przez większość meczu. 13 grudnia 2009 na gali Jeri-Show utracili mistrzostwo Unified WWE Tag Team Championship na rzecz D-Generation X (Shawn Michaels i Triple H) kończąc tym samym panowanie nad tytułem po 140 dniach. Następnego dnia podczas odcinka Raw drużyna otrzymała nagrodę Slammy Award w kategorii "Tag team roku". Podczas tego samego odcinka otrzymali walkę rewanżową o tytuły Unified WWE Tag Team Championship jednak drużyna D-Generation X szybko doprowadziła to własnej dyskwalifikacji, zachowując pasy mistrzowskie. Następnie w dniu 4 stycznia 2010 podczas odcinka Raw, Jeri-Show otrzymali kolejną szansę na zdobycie tego tytułu z dodatkową stypulacją, że jeśli Jeri-Show odniosą porażkę w walce, Chris Jericho „opuści Raw na zawsze”. Jeri-Show przegrało walkę z D-Generation X rozwiązując tym samym drużynę.
W styczniu 2010 Edge powrócił po kontuzji na gali Royal Rumble (2010) wygrywając Royal Rumble match i jednocześnie rozpoczynając rywalizację z Chrisem Jericho. Na początku lutego 2010 Big Show połączył siły w tag teamie z The Mizem tworząc drużynę ShoMiz.
Nieoficjalne występy (2012–2016).
W dniu 9 lipca 2012 podczas odcinka Raw, Jeri-Show (jako antagoniści) wystąpili w walce tag teamowej przeciwko drużynie złożonej z Johna Ceny i Kane’a, jednak przegrali walkę przez dyskwalifikację.
W dniu 5 września 2014 na SmackDown, po raz kolejny pojawili się (występując jako protagoniści) w ten-man tag team match’u u boku Johna Ceny, Marka Henry’ego i Romana Reignsa przeciwko Kane’owi, Sethowi Rollinsowi i The Wyatt Family (Bray Wyatt, Erick Rowan i Luke Harper).
W dniu 28 stycznia 2016 podczas odcinka SmackDown, Big Show pomógł Jericho, Reignsowi i Deanowi Ambrose’owi w pokonaniu The Wyatt Family podczas ich ataku, czyniąc kolejny, nieoficjalny powrót Jeri-Show do telewizji.

</doc>
<doc id="1885029" url="https://pl.wikipedia.org/wiki?curid=1885029" title="Renata Drozd">
Renata Drozd

Renata Drozd (ur. 1975 roku w Kielcach) – polska śpiewaczka dysponująca sopranem spinto.
Absolwentka Państwowej Szkoły Muzycznej II stopnia w Kielcach. 
Studiowała na Wydziale Wokalno-Aktorskim Akademii Muzycznej im. Grażyny i Kiejstuta Bacewiczów w Łodzi w klasie prof. Adeli Winiarskiej-Skrzyneckiej, w 1999 otrzymując dyplom z wyróżnieniem.
Od 2005 jest solistką Teatru Muzycznego w Lublinie. Na jej repertuar składają się główne partie operowe i operetkowe, m.in. Silvy Varescu ("Księżniczka czardasza" Imre Kálmána), Hanny Glavari ("Wesoła wdówka" Ferenca Lehára), Micaeli ("Carmen" Georges'a Bizeta).
W 2006 nawiązała współpracę z Waldemarem Malickim, z którym koncertuje i bierze udział w nagraniach jego autorskich programów telewizyjnych z cyklu: "Co tu jest grane?" oraz "Filharmonia Dowcipu".
Artystka kilkukrotnie śpiewała na Międzynarodowym Festiwalu Muzycznym im. Krystyny Jamroz w Busku-Zdroju.

</doc>
<doc id="1885035" url="https://pl.wikipedia.org/wiki?curid=1885035" title="Andżelika Bałabanowa">
Andżelika Bałabanowa

Andżelika Bałabanowa (ur. 1878 w Czernihowie, zm. 25 listopada 1965 w Rzymie) – rosyjska i włoska działaczka komunistyczna i socjaldemokratyczna.
Życiorys.
Bałabanowa pochodziła z rodziny rosyjskich Żydów. Na emigracji wstąpiła w 1900 r. do Włoskiej Partii Socjalistycznej. Podczas I wojny światowej wróciła do Rosji. Została członkinią partii bolszewickiej w 1917 r., a w latach 1919–1920 pełniła funkcję sekretarza Kominternu, współpracując m.in. z Leninem, Trockim, Zinowjewem i Goldman.
W 1922 zerwała kontakty z bolszewikami i powróciła do Włoch, gdzie wstąpiła w szeregi tamtejszych socjalistów. Będąc w opozycji wobec faszystów musiała wyemigrować do Szwajcarii, później do Paryża i Nowego Jorku, by po drugiej wojnie światowej ponownie znaleźć się we Włoszech, gdzie wstąpiła do Włoskiej Demokratycznej Partii Socjalistycznej i mieszkała do śmierci.

</doc>
<doc id="1885036" url="https://pl.wikipedia.org/wiki?curid=1885036" title="Obrządek pogrzebowy">
Obrządek pogrzebowy

Obrządek pogrzebowy – zespół wierzeń i praktyk związanych z chowaniem zmarłych.
W zależności od zwyczajów panujących w poszczególnych kulturach stosowano obrządek szkieletowy lub ciałopalny. Wśród grobów szkieletowych występują groby płaskie i pod nasypami kurhanowymi. Spotyka się również pochówki w obstawach kamiennych. W obrządku ciałopalnym szczątki zmarłego i resztki stosu, na którym zwłoki zostały spalone, składano do popielnic lub bezpośrednio do jamy grobowej albo też rozpraszano na powierzchni cmentarza. W grobach spotyka się też wyposażenie zmarłego w postaci darów grobowych. Rodzaj obrządku pogrzebowego i wyposażenia pozwala ocenić pozycję społeczną zmarłego i stanowi źródło wiedzy o panujących wówczas wierzeniach.

</doc>
<doc id="1885038" url="https://pl.wikipedia.org/wiki?curid=1885038" title="Konstantin Igropuło">
Konstantin Igropuło

Konstantin Walerjewicz Igropuło (ros. Константин Валерьевич Игропуло) (ur. 14 kwietnia 1985 roku w Stawropolu) – rosyjski piłkarz ręczny pochodzenia greckiego, reprezentant kraju. Obecnie występuje w Superlidze, w drużynie Wisła Płock na pozycji rozgrywającego.

</doc>
<doc id="1885039" url="https://pl.wikipedia.org/wiki?curid=1885039" title="Puchar Słowenii w piłce siatkowej mężczyzn (2009)">
Puchar Słowenii w piłce siatkowej mężczyzn (2009)

Rozgrywki o Puchar Słowenii w piłce siatkowej mężczyzn w sezonie 2009 (Pokal Slovenije) zainaugurowane zostały we wrześniu 2009 roku. 
Rozgrywki składały się z czterech rund wstępnych, 1/8 finału, 1/4 finału oraz turnieju finałowego.
Turniej finałowy rozegrany został w Športna dvorana "Balon" w Novej Goricy.
Zdobywcą Pucharu Słowenii została drużyna ACH Volley Bled.

</doc>
<doc id="1885042" url="https://pl.wikipedia.org/wiki?curid=1885042" title="Jakub Szretter">
Jakub Szretter

Jakub Szretter (ur. w Hajnowszczyźnie (obecnie Hajnówka) w 1771 r., zm. 2 czerwca 1842 roku w Figeac) – strażnik straży świetliczańskiej (Puszcza Białowieska).
Z powodu udziału (wraz z pięcioma synami) w powstaniu listopadowym 1830 musiał wyemigrować do Francji. Najmłodszy z synów Szrettera - Piotr ułożył słowa i skomponował "Śpiew Litwina" pieśń o walce powstańców w litewskich lasach.

</doc>
<doc id="1885044" url="https://pl.wikipedia.org/wiki?curid=1885044" title="Luka Žvižej">
Luka Žvižej

Luka Žvižej (ur. 9 grudnia 1980 w Celje) – słoweński piłkarz ręczny, lewoskrzydłowy, od 2010 zawodnik RK Celje.
W sezonie 2004/2005 wraz z FC Barceloną wygrał Ligę Mistrzów (w rozgrywkach tych zdobył 29 bramek, w tym jedną w dwumeczu finałowym z Ciudad Real). W Lidze Mistrzów występował również w barwach Picku Szeged (2007–2010) i RK Celje. Będąc zawodnikiem RK Celje rzucił w sezonie 2011/2012 43 bramki w Pucharze Zdobywców Pucharów, zajmując 7. miejsce w klasyfikacji najlepszych strzelców rozgrywek.
W reprezentacji Słowenii rozegrał 217 meczów, w których zdobył 702 bramki. W 2004 wystąpił na igrzyskach olimpijskich w Atenach (rzucił 15 goli). Uczestniczył w mistrzostwach świata w: Niemczech (2007), Hiszpanii (2013) i Katarze (2015). Brał również udział w pięciu mistrzostwach Europy (2006, 2008, 2010, 2012, 2016). Podczas ME w Austrii (2010) zdobył 41 bramek i zajął 2. miejsce w klasyfikacji najlepszych strzelców turnieju. Na ME w Serbii (2012) rzucił 30 goli, zajmując 10. miejsce w klasyfikacji najlepszych strzelców.
Jego młodszy brat Miha Žvižej również został piłkarzem ręcznym.

</doc>
<doc id="1885045" url="https://pl.wikipedia.org/wiki?curid=1885045" title="Guðjón Baldvinsson">
Guðjón Baldvinsson

Guðjón Baldvinsson (ur. 15 lutego 1986 w Reykjavíku) – islandzki piłkarz, środkowy napastnik, od 2012 roku piłkarz klubu Halmstads BK.
Kariera klubowa.
Guðjón rozpoczynał karierę w UMF Stjarnan Garðabær. W tym klubie grał do 2007 roku. Zimą 2008 roku wykupił go Reykjavíkur.
Grał tam tylko przez jeden sezon, a następnie przeniósł się do szwedzkiego GAIS.
W pierwszym sezonie był tylko rezerwowym, zagrał 5 meczów i nie strzelił gola.
Kariera reprezentacyjna.
Guðjón grał w zespołach juniorskich Islandii. W pierwszej reprezentacji tego kraju zagrał tylko raz nie strzelając gola. Zadebiutował 22 marca 2009 roku w meczu towarzyskim przeciwko Wyspom Owczym.

</doc>
<doc id="1885046" url="https://pl.wikipedia.org/wiki?curid=1885046" title="Þórður Ingason">
Þórður Ingason

Þórður Ingason (ur. 30 marca 1988) – islandzki piłkarz, bramkarz, od 2013 roku piłkarz klubu Fjölnir.
Kariera klubowa.
Þórður zaczynał w 2004 roku jako piłkarz Fjölnir. W 2006 roku został wypożyczony na krótki okres do drużyny rezerw Evertonu. Jednak szybko wrócił do swojego klubu i grał w nim do stycznia 2010 roku, kiedy to podpisał kontrakt z drużyną Reykjavíkur.
Kariera reprezentacyjna.
Þórður grał w reprezentacjach Islandii do 17, 19 i 21. W seniorskiej reprezentacji Islandii jeszcze nie zadebiutował, ale raz został do niej powołany na mecz przeciwko Wyspom Owczym.

</doc>
<doc id="1885047" url="https://pl.wikipedia.org/wiki?curid=1885047" title="35 Pułk Piechoty (austro-węgierski)">
35 Pułk Piechoty (austro-węgierski)

Czeski Pułk Piechoty Nr 35 (niem. "Böhmisches Infanterieregiment Nr. 35") – pułk piechoty cesarskiej i królewskiej Armii. 
Historia pułku.
Pułk kontynuował tradycje pułku utworzonego w 1733 roku. 
Okręg uzupełnień nr 35 Pilzno (niem. "Pilsen") na terytorium 8 Korpusu.
W swojej historii nosił między innymi następujące imię:
Kolory pułkowe: rakowy (krebsrot), guziki złote. Skład narodowościowy w 1914 roku 39% – Niemcy, 60% – Czesi.
Dowództwo, komenda uzupełnień oraz batalion zapasowy w Pilźnie.
Dowództwo oraz wszystkie bataliony oprócz II w Pilźnie, II batalion w Prachaticach.
Dowództwo oraz wszystkie bataliony oprócz III w Pilźnie, III batalion w Kalinovik "Калиновик" w Serbii .
19 Dywizja Piechoty.
Pułk brał udział w walkach z Rosjanami w końcu 1914 i na początku 1915 roku w Galicji oraz w Królestwie Kongresowym. Żołnierze pułku są pochowani m.in. na cmentarzach wojennych nr: 263 w Zaborowie i 254 w Miechowicach Małych.

</doc>
<doc id="1885048" url="https://pl.wikipedia.org/wiki?curid=1885048" title="Böhmisches Infanterieregiment Nr. 35">
Böhmisches Infanterieregiment Nr. 35



</doc>
<doc id="1885050" url="https://pl.wikipedia.org/wiki?curid=1885050" title="Świadkowie Jehowy w Sierra Leone">
Świadkowie Jehowy w Sierra Leone

Świadkowie Jehowy w Sierra Leone – społeczność wyznaniowa w Sierra Leone, należąca do ogólnoświatowej wspólnoty Świadków Jehowy, licząca w 2022 roku 2525 głosicieli, należących do 41 zborów. Na dorocznej uroczystości Wieczerzy Pańskiej w 2022 roku zgromadziły się 7252 osoby. Działalność miejscowych głosicieli koordynuje Biuro Oddziału w Liberii, Biuro Krajowe znajduje się we Freetown.
Historia.
Początki.
Początek działalności Świadków Jehowy w tym kraju datuje się na rok 1915, kiedy do Freetown przybył Alfred Joseph (pochodzący z Gujany), a wkrótce dołączył do niego Leonard Blackman z Barbadosu, którzy rozmawiali z mieszkańcami na tematy religijne i rozpowszechniali publikacje biblijne. W 1922 roku dołączył do nich William R. Brown („Brown–Biblia”) – współwyznawca z Jamajki, który wygłaszał przemówienia religijne (m.in. w stołecznej "Wilberforce Memorial Hall" przemawiał do około 500 osób), rozpowszechniał publikacje religijne i prowadził kursy biblijne dla mieszkańców. W latach 20. XX wieku zostali ochrzczeni pierwsi miejscowi wyznawcy.
W 1923 roku w stolicy powstał 14-osobowy zbór. W czasie II wojny światowej publikacje Świadków Jehowy zostały objęte zakazem kolportażu. Pomimo tych ograniczeń mała 32-osobowa grupa głosicieli prowadziła działalność kaznodziejską.
Rozwój działalności.
Po 1945 roku do kraju przybyli misjonarze – absolwenci Biblijnej Szkoły Strażnicy – Gilead. W 1952 roku i 1963 roku Sierra Leone odwiedzili przedstawiciele Biura Głównego Towarzystwa Strażnica. W 1953 otwarto Biuro Oddziału. Od 1 marca 1961 roku biuro to sprawowało również nadzór nad działalnością Świadków Jehowy w Gwinei. 28 lipca 1962 roku działalność została oficjalnie zarejestrowana przez rząd.
19 sierpnia 1967 roku oddano do użytku nowe Biuro Oddziału we Freetown przy Wilkinson Road. W jednym budynku oprócz pomieszczeń biurowych znajdowała się również Sala Królestwa oraz dom misjonarski. W tym czasie w domu misjonarskim mieszkało 14 misjonarzy. W uroczystości otwarcia uczestniczyło 300 osób, w tym również przedstawiciele miejscowych władz oraz osoby ochrzczone w 1923 roku przez Williama R. Browna.
W roku 1970 we Freetown odbył się kongres pod hasłem „Ludzie dobrej woli” z udziałem 1540 osób, w roku 1973 kongres pod hasłem „Boskie zwycięstwo”, a w roku 1978 kongres pod hasłem „Zwycięska wiara”.
W latach 80. XX wieku liczba głosicieli przekroczyła 500 osób. Na początku roku 1987 miejscowi wyznawcy zostali na podstawie plakietki kongresowej, wpuszczeni bez kontroli granicznej na kongres pod hasłem „Pokój Boży” do Gwinei. W 1997 roku otwarto nowe Biuro Oddziału.
Wskutek wojny domowej wielu wyznawców wyemigrowało do sąsiednich krajów. W 1997 roku do Sierra Leone dotarła pomoc humanitarna od Świadków Jehowy z Wielkiej Brytanii, a na terenach wcześniej dotkniętych wojną Świadkowie Jehowy z Francji będący lekarzami udzielali pomocy medycznej miejscowym współwyznawcom. W roku 2001 przekroczono liczbę 1000, a w 2009 roku – 1952 głosicieli. Latem 2009 roku delegacja miejscowych Świadków Jehowy uczestniczyła w kongresie międzynarodowym pod hasłem „Czuwajcie!” w Rzymie.
W 2010 roku utworzono pierwszy w Sierra Leone zbór posługujący się amerykańskim językiem migowym. Grupy języka migowego działają również w miastach Bo i Konakry. We wrześniu 2011 roku do Sierra Leone przybyli misjonarze, absolwenci 131. klasy Szkoły Gilead. Pod koniec 2011 roku do Sierra Leone skierowano kolejnych misjonarzy. W 2014 roku w Sierra Leone działalność misjonarską prowadziło 44 misjonarzy Świadków Jehowy. Łącznie w latach 1947–2014 było ich 154.
Od lipca 2014 roku we wszystkich zborach przedstawiano specjalny wykład „Posłuszeństwo ratuje życie”, którego celem było szerzenie wiedzy o praktycznych sposobach zapobiegania zakażeniem się gorączką krwotoczną Ebola. Członkowie Komitetu Pomocy Doraźnej Świadków Jehowy na terenach objętych kwarantanną udostępnili termometry na podczerwień, środki dezynfekujące i żywność.
26 kwietnia 2020 roku ogłoszono wydanie Chrześcijańskich Pism Greckich w Przekładzie Nowego Świata w języku krio. W związku z pandemią COVID-19 program specjalnego zebrania był transmitowany przez ogólnokrajowe stacje radiowe i telewizyjne. Językiem tym posługuje się ponad 2000 głosicieli. Kilka dni wcześniej do domów głosicieli dostarczono koperty z nowymi Bibliami. Przesyłka zawierała wskazówkę, żeby jej nie otwierać aż do emisji specjalnego programu. 7 lutego 2021 roku Joseph Mensah, członek Komitetu Oddziału w Liberii, ogłosił wydanie Chrześcijańskich Pism Greckich w Przekładzie Nowego Świata (Nowego Testamentu) w języku kissi. W związku z pandemią COVID-19 zorganizowano specjalne zebrania w trybie wideokonferencji.
W 2021 roku osiągnięto liczbę 2618 głosicieli.
Zebrania zborowe odbywają się w języku krio, kissi, mende i amerykańskim migowym. Sierraleońskie Biuro Oddziału nadzorowało tłumaczenie literatury biblijnej na siedem miejscowych języków: kissi, krio, kpelle, malinke, mende, pular i susu.

</doc>
<doc id="1885054" url="https://pl.wikipedia.org/wiki?curid=1885054" title="Ahimsa">
Ahimsa



</doc>
<doc id="1885062" url="https://pl.wikipedia.org/wiki?curid=1885062" title="Genito">
Genito

Genito, właśc. Eugénio Fernando Bila (ur. 3 marca 1979 w Maputo) – mozambicki piłkarz grający na pozycji defensywnego pomocnika. Od 2011 występuje w CD Maxaquene. Wcześniej występował w węgierskim Honvédzie Budapeszt, gdzie rozegrał ponad 100 spotkań ligowych. W 2010 roku wystąpił wraz ze swą reprezentacją na Pucharze Narodów Afryki.

</doc>
<doc id="1885063" url="https://pl.wikipedia.org/wiki?curid=1885063" title="Gudjon Baldvinsson">
Gudjon Baldvinsson



</doc>
<doc id="1885065" url="https://pl.wikipedia.org/wiki?curid=1885065" title="Thordur Ingason">
Thordur Ingason



</doc>
<doc id="1885066" url="https://pl.wikipedia.org/wiki?curid=1885066" title="Michaił Borodin">
Michaił Borodin

Michaił Borodin, właśc. Michaił Markowicz Gruzenberg (ur. 9 lipca 1884, zm. 29 maja 1951) – działacz Kominternu.
Życiorys.
Borodin urodził się na terenie dzisiejszej Białorusi. Do partii bolszewickiej wstąpił w 1903 roku. W 1907 został aresztowany i rok później deportowany do Stanów Zjednoczonych. Po rewolucji październikowej powrócił do Związku Radzieckiego, gdzie od 1918 roku pracował w wydziale spraw zagranicznych. W latach 1919–1922 był agentem Kominternu w Meksyku, Stanach Zjednoczonych i Wielkiej Brytanii.
Pomiędzy 1923 a 1927 Borodin był agentem Międzynarodówki w Chinach, gdzie organizował dostawy radzieckiej broni dla rządu Kuomintangu w prowincji Guangdong. Był wówczas także doradcą Sun Jat-sena, do Kuomintangu wprowadził leninowską strukturę i propagował zjednoczony front. Po jego śmierci w 1925 roku Borodin musiał uchodzić z Chin przed czystkami Czang Kaj-szeka. W 1928 powrócił do Związku Radzieckiego, gdzie redagował czasopismo "Moscow News".
W 1949 został oskarżony o wrogość wobec Związku Radzieckiego i zesłany do gułagu na Syberii, gdzie zmarł dwa lata później.

</doc>
<doc id="1885067" url="https://pl.wikipedia.org/wiki?curid=1885067" title="Eternal">
Eternal



</doc>
<doc id="1885068" url="https://pl.wikipedia.org/wiki?curid=1885068" title="Ungarisches Infanterieregiment Nr. 33">
Ungarisches Infanterieregiment Nr. 33



</doc>
<doc id="1885070" url="https://pl.wikipedia.org/wiki?curid=1885070" title="Narciso Yepes">
Narciso Yepes

Narciso García Yepes (ur. 14 listopada 1927 w Lorce, zm. 3 maja 1997 w Murcji) – hiszpański wirtuoz gitary klasycznej, specjalizujący się w grze na gitarze dziesięciostrunowej, a także kompozytor.
Życiorys.
Yepes urodził się w niezamożnej rodzinie w Lorce, w regionie Murcja. Kiedy miał cztery lata, dostał od ojca pierwszą gitarę. Gry uczył się początkowo u Jesusa Guevary w Lorce. W 1936, kiedy zaczęła się hiszpańska wojna domowa, wraz z rodziną przeprowadzili się do Walencji.
W wieku lat 13 rozpoczął naukę w Conservatorio de Valencia u pianisty i kompozytora Vicente Asencia. Pobierał też lekcje harmonii, kompozycji i wykonawstwa.
16 grudnia 1947 zadebiutował w Madrycie wykonaniem utworu Joaquina Rodriga Concierto de Aranjuez wraz z Ataúlfo Argentą, dyrygującym Hiszpańską Orkiestrą Narodową. Występ spotkał się z uznaniem publiczności i pochlebnymi opiniami krytyków; w rezultacie przyniósł Yepesowi ogromny sukces i sławę. Wkrótce potem gitarzysta odbył tournée koncertowe po takich państwach jak Argentyna, Szwajcaria, Włochy, Niemcy i Francja. W tym okresie był najbardziej znany z wykonania "Concierto de Aranjuez". Jako pierwszy nagrał ten utwór komercyjnie w 1955.
W 1950, po występie w Paryżu, przez rok studiował interpretację pod kierunkiem skrzypka George Enescu i pianisty Waltera Giesekinga. Jednocześnie nieformalnie dokształcał się u Nadii Boulanger. Następnie spędził dłuższy czas we Włoszech, gdzie spotykał się z wieloma artystami.
W 1952 zaaranżował muzykę do filmu "Jeux interdits (Zakazane zabawy)" w reżyserii René Clémenta. Był też wykonawcą tej muzyki. W późniejszym okresie skomponował muzykę do filmów: "La Fille aux Yeux d’Or" (1961) i "La viuda del capitán Estrada" (1991). W filmowej wersji baletu Manuela de Falli "El amor brujo (Czarodziejska miłość) " z 1967 wyreżyserowanej przez Francisca Rovira Beleta wystąpił jako muzyk.
W 1958 ożenił się z Marysią Szumlakowską, młodą polską studentką filozofii. Urodziło im się dwóch synów: Juan de la Cruz (zmarł) i Ignacio Yepes, w przyszłości dyrygent i flecista, oraz córka Ana, tancerka i choreograf Ana Yepes.
W 1964 zagrał Concierto de Aranjuez z Berlińską Orkiestrą Filharmoniczną, grając na gitarze dziesięciostrunowej, którą wynalazł we współpracy ze sławnym wytwórcą gitar José Ramírezem III. Podstawą do skonstruowania tej gitary były zapomniane pomysły z XIX wieku.
Tak wykonany instrument umożliwiał granie w oryginalnym zapisie utworów z okresu barokowej lutni bez transpozycji zapisu partii basu i bez dokonywania niezbędnych uproszczeń koniecznych w przypadku gitary sześciostrunowej. Taki instrument pozwolił też na
wykonywanie transkrypcji muzyki klawesynowej.
Jednak głównym powodem skonstruowania instrumentu z dodatkowymi strunami była chęć uzyskania efektu rezonansu strun strojonych do C, A#, G#, F#. W efekcie powstała pierwsza gitara z pełnym chromatycznym rezonansem. W czasie gry brzmienie strun tej gitary jest wzbogacone o współwibrujące struny basowe, wpadające samoczynnie w rezonans ze struną wzbudzoną przez muzyka. Można to przyrównać do użycia prawego pedału podczas gry na fortepianie, które umożliwia m.in. wibrację sąsiednich strun – nie od uderzenia młoteczka, ale przez przeniesienie drgań.
Po roku 1964 gitara dziesięciostrunowa stała się jedynym instrumentem Yepesa na jego tournée i koncertach na całym świecie – występował ze światowej sławy orkiestrami; dawał około 130 koncertów rocznie.
Był nie tylko znakomitym muzykiem, ale i naukowcem. Poszukiwał i badał rękopisy muzyczne z XVI i XVII wieku, dzięki czemu ponownie odkrył liczne zapomniane już dzieła, głównie z epoki baroku, pisane na gitarę i lutnię. Był też pierwszym muzykiem, który nagrał wszystkie kompozycje Jana Sebastiana Bacha na instrumencie, na który były pierwotnie napisane, czyli 14-chórowej barokowej lutni. Dodatkowo, dzięki cierpliwym i intensywnym studiom nad tym instrumentem, rozwinął rewolucyjną technikę gry, która pozwalała wydobyć nieznane poprzednio możliwości tego instrumentu.
Za swoją działalność był wielokrotnie honorowany, w tym złotym medalem za wybitne osiągnięcia w sztuce przez króla Juana Carlosa I, członkostwem Akademii Alfonsa X Mądrego i honorowym doktoratem Uniwersytetu Murcji. W 1986 przyznano mu narodową nagrodę muzyczną Hiszpanii oraz jednomyślnie wybrano do Królewskiej Akademii Sztuk Pięknych św. Ferdynanda.
W latach 80. założył zespół Trio Yepes wraz z synem Ignacio Yepesem, grającym na flecie i flecie prostym, oraz córką Aną, tańczącą do własnej choreografii.
Od 1993 ograniczył publiczne występy z powodu postępującej choroby. Ostatni koncert dał w marcu 1996 w hiszpańskim mieście Santander.
Zmarł w Murcji w 1997 po długotrwałej walce z chłoniakiem. Miał 69 lat.

</doc>
<doc id="1885073" url="https://pl.wikipedia.org/wiki?curid=1885073" title="Mano (piłkarz)">
Mano (piłkarz)

Mano, właśc. Celso Halilo de Abdul (ur. 28 kwietnia 1984 w Xai-Xai) – mozambicki piłkarz grający na pozycji obrońcy. Od 2014 występuje w União Desportiva Songo. W 2010 roku wystąpił wraz ze swą reprezentacją na Pucharze Narodów Afryki.

</doc>
<doc id="1885074" url="https://pl.wikipedia.org/wiki?curid=1885074" title="Be-6">
Be-6

Be-6 (ros. Бе-6) – radziecka dwusilnikowa łódź latająca o napędzie śmigłowym, opracowana przez biuro konstrukcyjne Georgija Berijewa, jako rozwinięcie prototypu LL-143. Samolot przeznaczony był do zwalczania okrętów podwodnych, dalekiego rozpoznania i patrolowania oraz jako samolot ratowniczy.
Opis konstrukcji.
Dwusilnikowa amfibia w układzie górnopłatu z dwoma stabilizującymi pływakami. Konstrukcja całkowicie metalowa. Usterzenie podwójne. Śmigła czterołopatowe.
Be-6 w muzeach.
Państwowe Muzeum Lotnictwa im. O. K. Antonowa w Kijowie
Qing-6 (kopia radzieckiego Be-6) w Chińskim muzeum lotnictwa

</doc>
<doc id="1885076" url="https://pl.wikipedia.org/wiki?curid=1885076" title="Lekkoatletyka na Zawodach Przyjaźni 1978">
Lekkoatletyka na Zawodach Przyjaźni 1978

Lekkoatletyka na Zawodach Przyjaźni 1978 – impreza sportowa, którą rozegrano od 4 do 6 sierpnia w Bukareszcie. W zawodach lekkoatletycznych brały udział dziewczęta do lat 17 i chłopcy do lat 18. W klasyfikacji medalowej triumf odniosła ekipa Związku Radzieckiego.

</doc>
<doc id="1885077" url="https://pl.wikipedia.org/wiki?curid=1885077" title="Diecezja Paramaribo">
Diecezja Paramaribo

Diecezja Paramaribo (łac.: "Dioecesis Paramariboënsis") – rzymskokatolicka diecezja surinamska, obejmująca swoim zasięgiem obszar całego kraju.
Siedziba biskupa znajduje się przy katedrze św. Piotra i św. Pawła w Paramaribo.
W jej skład wchodzi 31 parafii.
Historia.
Misję chrystianizacyjną na terenie Gujany Holenderskiej prowadzili od XIX w. księża holenderscy, wywodzący się z archidiecezji utrechckiej. 22 listopada 1817 r. dotychczasowa misja sui iuris została przekształcona w prefekturę apostolska Gujany Holenderskiej. 12 września 1842 r. została ona przekształcona w wikariat apostolski.
7 maja 1958 r. papież Pius XII dokonał reorganizacji struktur Kościoła katolickiego w Gujanie Holenderskiej podnosząc dotychczasowy wikariat do rangi pełnoprawnej diecezji.

</doc>
<doc id="1885081" url="https://pl.wikipedia.org/wiki?curid=1885081" title="Almiro Lobo">
Almiro Lobo

Daniel Almiro Lobo, także Miró (ur. 30 kwietnia 1982 w Maputo) – mozambicki piłkarz grający na pozycji obrońcy. Od 2016 występuje w AS Aviação. W 2010 roku wystąpił wraz ze swą reprezentacją na Pucharze Narodów Afryki.

</doc>
<doc id="1885086" url="https://pl.wikipedia.org/wiki?curid=1885086" title="Dom przy Starym Rynku 26 w Kole">
Dom przy Starym Rynku 26 w Kole

Dom przy Starym Rynku 26 w Kole – zabytkowy, tynkowany budynek w Kole. Położony na Starym Rynku, na terenie osiedla Stare Miasto.
17 lutego 1992 roku został wpisany do rejestru zabytków.
Informacje ogólne.
Trzykondygnacyjny, narożnikowy budynek wybudowany został w 1887 roku. Był własnością Marii Jaźwińskiej, znajdowała się w nim restauracja oraz hotel. 
W czasie okupacji niemieckiej mieścił się w nim hotel „Deutsches Haus”. W okresie PRLu działał tam także hotel Wojewódzkiego Przedsiębiorstwa Gospodarki Turystycznej „Kontur” oraz hotel „Warta” restauracja „Ratuszowa”. Przez pewien czas część pomieszczeń wykorzystywało także Państwowe Liceum Sztuk Plastycznych. W latach 70. XX wieku dokonano remontu elewacji oraz konstrukcji dachowej. 
Do 2011 roku pełnił funkcję budynku mieszkalnego, w tymże roku lokatorzy zostali przeniesieni do innych budynków. Po wyprowadzeniu lokatorów budynek pełnił funkcję miejsca libacji alkoholowych. W 2012 roku w budynku wybuchł pożar, który dokonał w nim poważnych zniszczeń. W 2017 roku rozpoczął się proces przygotowywania budynku do ponownego użycia, a w 2018 roku rozpoczął się jego remont.
W latach 40. XX wieku obiekt ukazał się na pocztówkach.

</doc>
<doc id="1885090" url="https://pl.wikipedia.org/wiki?curid=1885090" title="Biskupi paramaribscy">
Biskupi paramaribscy

Biskupi paramaribscy - lista ordynariuszy diecezji Paramaribo

</doc>
<doc id="1885092" url="https://pl.wikipedia.org/wiki?curid=1885092" title="Baden Powell de Aquino">
Baden Powell de Aquino

Baden Powell de Aquino, znany jako Baden Powell (ur. 6 sierpnia 1937 w Varre-Sai w Brazylii, stan Rio de Janeiro, zm. 26 września 2000 w Rio de Janeiro) – brazylijski kompozytor i gitarzysta.
Życiorys.
Baden Powell był synem Lino de Aquino i jego żony Adeliny. Ojciec, miłośnik gry na skrzypcach i gitarze, był zapalonym harcerzem i swojemu synowi jako imię, dał nazwisko założyciela ruchu skautowskiego, Roberta Baden-Powella. Baden Powell rozpoczął naukę gry na gitarze w wieku 7 lat, a w wieku 14 lat uzyskał dyplom konserwatorium w Rio de Janeiro. Od piętnastego roku życia utrzymywał się z gry zawodowej, a w wieku 20 lat zaczął komponować. Duży wpływ na rozwój muzyczny młodego Baden Powella wywarli jego ojciec Lino, nauczyciel gitary Jaime Florence, poeta Vinicius de Moraes i Paulo Cesar Pinheiro. Ci ostatni byli autorami znanych brazylijskich piosenek, dziś zaliczanych do klasycznego repertuaru. Najważniejszym sukcesem kompozytorskim były stworzone w 1966 roku z Viniciusem de Moraesem „Afrosamby” ("Os Afrosambas"). Z tego albumu pochodzą takie standardy jak: Canto de Ossanha, czy Tristeza e solidão.
Niemiecki muzyk jazzowy Joachim Ernst Berendt nagrał kilka płyt z Baden Powellem, które zyskały rozgłos w Europie. Album "Tristeza on Guitar" (1966) stał się znany również poza Brazylią i Starym Kontynentem. Berendt zaprosił artystę na Berlińskie Dni Jazzu w 1967, co zapoczątkowało karierę Baden Powella w Europie. "Baden Powell Quartet" wyruszył w 1970 na swoje pierwsze tournée po Europie i Japonii.
Baden Powell był muzykiem skłonnym do eksperymentów i improwizacji, który potrafił do samby i jazzu włączać elementy muzyki barokowej. Nagrania świadczą o wysokim poziomie muzycznym artystów i udanym scalaniu afrobrazylijskich i europejskich tradycji muzycznych. Współpraca z Joachimem Berendtem trwała do 1971 roku.
Wpływ jazzu zdominował, mimo silnych brazylijskich korzeni, płyty Baden Powella. Wirtuozeria, z jaką łączył style zadecydowała o sukcesie jego wczesnych wydawnictw. Szybko zyskał sławę jednego z najlepszych gitarzystów grających na gitarze klasycznej na świecie.
Trasy koncertowe i życie nocne wywarły negatywny wpływ na możliwości gitarzysty w połowie lat 70. Ucieczka w alkohol spowodowała problemy zdrowotne i jednocześnie osłabienie potencjału artystycznego. Publiczne występy i nagrania stawały się coraz rzadsze. W 1983 roku Baden Powell przeprowadził się z żoną Silvią i dwoma synami do Baden-Baden, gdzie żyli bez rozgłosu.
Życie rodzinne przyniosło spokój i wprowadziło równowagę w życie artysty. Baden Powell znów zaczął przyjmować propozycje występów. Wykorzystując popularność z lat wcześniejszych odbył trasę koncertową po Europie, a jego gra stała się spokojniejsza i bardziej świadoma. Przez swój repertuar spopularyzował licznych brazylijskich muzyków, którzy byli mało znani poza ojczyzną.
Po pięciu latach spędzonych na południu Niemiec i wydaniu trzech płyt: "Felicidades", "Live 1982" i "Brani Rari e Inediti" Baden Powell powrócił do Brazylii i nagrał album "Rio das Valsas", który wyróżniał się silnym gitarowym brzmieniem, dojrzałością i głębią. Płyta była jakby wyznaniem miłosnym wobec swej ojczyzny i instrumentu.
Z każdym rokiem coraz intensywniej angażował się w koncerty i nagrania. Do ostatnich miesięcy życia podejmował nowe projekty jako kompozytor i gitarzysta. W maju 2000 roku nagrał swój ostatni album – "Lembrancas" („Wspomnienia”) – podsumowanie dorobku wielkiego mistrza brazylijskiej gitarystyki.
Był autorem wielu standardów bossa novy: "Apelo", "Deixa", "Samba triste", "Berimbau".
Baden Powell kształcił muzycznie swoich synów: Phillippe Baden Powella de Aquino (pianistę) oraz Louisa Marcela Powella de Aquino (gitarzystę), zawodowych muzyków brazylijskich osiadłych w Paryżu.

</doc>
<doc id="1885094" url="https://pl.wikipedia.org/wiki?curid=1885094" title="Saneczkarstwo na zimowych igrzyskach olimpijskich">
Saneczkarstwo na zimowych igrzyskach olimpijskich

Zawody w saneczkarstwie na torach lodowych w ramach igrzysk olimpijskich rozgrywane są od zimowych igrzysk olimpijskich w 1964 w Innsbrucku. Od tej pory zawody w tej dyscyplinie rozgrywane są na każdych kolejnych igrzyskach olimpijskich. Podczas igrzysk rozgrywane są zawody w konkurencjach: jedynek kobiet, jedynek mężczyzn, dwójek mężczyzn oraz zawody drużynowe (od 2014). Mistrzem zostaje zawodnik, bądź drużyna, która odnotuje najkrótszy czas przejazdu na specjalnym sztucznym torze. W przypadku drużyn łączony jest czas z wyników jedynek kobiet i mężczyzn oraz dwójek mężczyzn. Dominującą rolę w tej dyscyplinę odgrywają Niemcy, którzy z możliwych do zdobycia 129 medali, zdobyli 75. Pozostałe kraje które zdobyły medale to niemieckojęzyczne: Austria, Włochy (Południowy Tyrol), kraje byłego ZSRR, czyli Rosja i Łotwa oraz Stany Zjednoczone.

</doc>
<doc id="1885095" url="https://pl.wikipedia.org/wiki?curid=1885095" title="Dom przy Sienkiewicza 7 w Kole">
Dom przy Sienkiewicza 7 w Kole

Dom przy Sienkiewicza 7 w Kole – zabytkowy budynek w Kole. Pochodzi z 1912 roku. Położony na terenie osiedla Warszawskiego.
21 grudnia 1998 roku został wpisany do rejestru zabytków.
Informacje ogólne.
Dwukondygnacyjny budynek o cechach klasycystycznych wybudowany został w 1912 roku. Położony jest na rogu ulic Sienkiewicza i ul. Freudenreicha. Znajduje się w sąsiedztwie fabryki fajansu. 
W latach 1961–1991 w budynku działał internat Technikum Ekonomicznego.
Do 1986 r. przy ul. Zielonej zlokalizowany był klasycystyczny dworek z przełomu XVIII i XIX wieku, który architekturą przypominał dworek z ul. Sienkiewicza.

</doc>
<doc id="1885097" url="https://pl.wikipedia.org/wiki?curid=1885097" title="Cmentarz żydowski w Skolem">
Cmentarz żydowski w Skolem

Cmentarz żydowski w Skolem – został założony przypuszczalnie w XVIII w., ale dokładna data nie jest znana. Na cmentarzu nie zachowały się nagrobki, choć w 2003 r. ustawiono na nim pomnik upamiętniających zamordowanych mieszkańców miejscowości. Cmentarz jest położony w północnej części miejscowości na zachód od torów kolejowych nad potokiem Ostaszów.

</doc>
<doc id="1885098" url="https://pl.wikipedia.org/wiki?curid=1885098" title="Biegi narciarskie na Mistrzostwach Świata w Narciarstwie Klasycznym 2001">
Biegi narciarskie na Mistrzostwach Świata w Narciarstwie Klasycznym 2001

Zawody w biegach narciarskich na XXX Mistrzostwach świata w narciarstwie klasycznym odbyły się w dniach 15 lutego - 25 lutego 2001 w fińskim mieście Lahti. Po raz pierwszy w programie mistrzostw świata pojawił się sprint, zarówno kobiet jak i mężczyzn. W klasyfikacji medalowej zwyciężyła reprezentacja Norwegii, której zawodnicy zdobyli 8, w tym 4 złote, w srebrne i w brązowe. Najwięcej medali zdobyli jednak Rosjanie, 10, w tym: 1 złoty, 3 srebrne i 6 brązowych.

</doc>
<doc id="1885100" url="https://pl.wikipedia.org/wiki?curid=1885100" title="Żona króla">
Żona króla

Żona króla albo "Kobieta króla", lub "Żona króla – Kobieta szlachetna" () – obraz autorstwa Paula Gauguina, namalowany w 1896. Obecnie znajduje się w Muzeum Puszkina w Moskwie.
Obraz nazywany był często "Czarną Olimpią", ze względu na podobieństwo do Olimpii Édouarda Maneta. Pozycja kobiety z obrazu przypomina również Odpoczywającą Dianę Cranacha, której fotografię posiadał Gauguin.

</doc>
<doc id="1885101" url="https://pl.wikipedia.org/wiki?curid=1885101" title="Baden Powell">
Baden Powell



</doc>
<doc id="1885102" url="https://pl.wikipedia.org/wiki?curid=1885102" title="Kobieta króla">
Kobieta króla



</doc>
<doc id="1885103" url="https://pl.wikipedia.org/wiki?curid=1885103" title="Receptor nikotynowy">
Receptor nikotynowy



</doc>
<doc id="1885105" url="https://pl.wikipedia.org/wiki?curid=1885105" title="Katedra św. Piotra i św. Pawła w Paramaribo">
Katedra św. Piotra i św. Pawła w Paramaribo

Katedra św. Piotra i św. Pawła w Paramaribo – katedra diecezji paramaribskiej i główna świątynia rzymskokatolicka w Surinamie.
Dane ogólne.
Świątynia znajduje się w centrum Paramaribo, przy Henck Arronstraat (dawniej Gravenstraat) i została wybudowana pod koniec XIX w., w latach 1883–1885 według projektu holenderskiego redemptorysty Fransa Harmesa (1835–1894). Gmach w całości wykonany jest z drewna, będąc największym drewnianym kościołem w Ameryce Południowej. Świątynia była wzorowana na kościele redemptorystów w Roosendaal oraz bostońskiej katedrze. Elewacja zewnętrzna pomalowana jest na kolor żółty i szary. Wnętrze pokryte jest drewnem cedrowym. W katedrze znajduje się grób Piotra Dondersa, misjonarza w Gujanie Holenderskiej.
Historia.
Obecna katedra została zbudowana wokół istniejącego kościoła, zaadaptowanego w 1826 r. ze zbudowanego w 1809 r. opuszczonego budynku teatru holenderskich Żydów "Verreezene Phoenix" (Zmartwychwstały Feniks). Kamień węgielny pod budowę nowej świątyni został położony 30 stycznia 1883 r. Pozostałości poprzedniego obiektu wykorzystywano jako rusztowania, a całkowicie wyburzono je tuż przed poświęceniem nowo wybudowanej katedry. Budowa drewnianych wież była kontynuowana do 1901 r.
W latach 1977–1979 przeprowadzono gruntowny remont katedry, która zaczęła się przechylać, grożąc zawaleniem, przez co została na krótko zamknięta. W 2002 r. Watykan przeznaczył znaczne fundusze na kolejny remont, co wynikało z uszkodzenia ścian świątyni przez termity. Wsparcia udzielił również m.in. Europejski Fundusz Rozwoju przeznaczając na ten cel ok. 2,8 milionów euro. Po renowacji katedra użytkowana jest także jako centrum wielofunkcyjne, w którym organizowane są konferencje i koncerty.

</doc>
<doc id="1885107" url="https://pl.wikipedia.org/wiki?curid=1885107" title="Wiseł Czambor">
Wiseł Czambor

Wiseł Czambor herbu Rogala (zm. zap. pod koniec 1393) – śląski rycerz, tenutariusz kruszwicki w latach 1390–1393. Syn Henryka Czambora z Kazanowa i Księgienic, z rodu Czamborów (późniejszych Tschammerów, von Tschammer).
Życiorys.
Po 9 maja 1389 Wiseł Czambor porwał matkę chrzestną króla Polski Władysława II Jagiełły Jadwigę z Melsztyna i jej córkę Elżbietę, którą poślubił. Przed 14 grudnia 1390 zostały one uwolnione przez morawskiego rycerza Jana z Jičina. Jan, uzyskawszy poparcie króla, poślubił Elżbietę, której małżeństwo z Czamborem uznano za nieważne. W międzyczasie, 19 listopada 1390 Czambor, wraz z braćmi Henrykiem i Janem ze Świerczowa, zawarł w Malborku układ z krzyżakami, zobowiązując się do siedmioletniej służby zakonowi wraz ze 100 kopijnikami i 100 strzelcami. Przymierze ponowił 1 stycznia 1391. 
Spiskowanie z zakonem i porwanie bliskiej królowi Elżbiety sprawiły, że jego relacje z Jagiełłą nie układały się poprawnie. Kilkakrotnie korzystał jeszcze z usług krzyżackich, między innymi wspólnie z bratem Henrykiem pożyczając od nich pieniądze. Prawdopodobnie porozumiał się również z księciem mazowieckim Siemowitem IV, z którym 24 lipca 1391 spotkał się na zamku w Brodnicy. Książę zwrócił wówczas Wisłowi 1500 grzywien za Kruszwicę, którą zastawił rycerzowi w 1384. W lipcu 1391 Wiseł odparł najazd wojsk polskich na Kruszwicę, które zostały wysłane w celu zajęcia ziem księcia opolskiego Władysława Opolczyka. 
Czambor był zaangażowany w liczne walki z wojewodą poznańskim Bartoszem z Odolanowa. 14 kwietnia 1392 Bartosz pojmał Wisła i osadził w Przedczu. 3 czerwca 1392 Przedecz został oblężony przez księcia mazowieckiego Siemowita, który próbował uwolnić Czambora. Z rozkazu Jagiełły odstąpił on jednak od oblężenia. Około 22 lipca 1392, po złożeniu 400 kop groszy okupu, Wiseł został ostatecznie uwolniony.
Uwięzienie Czambora przez Bartosza z Odolanowa uniemożliwiło mu walkę o prawa małżeńskie do Elżbiety. W 1393 przybył on do Krakowa, aby zemścić się na Janie z Jičina i odebrać mu prawowitą małżonkę. Został jednak zamordowany (gdy wychodził z łaźni) przez dwunastu kuszników działających z polecenia przeciwnika.

</doc>
<doc id="1885114" url="https://pl.wikipedia.org/wiki?curid=1885114" title="Mecze reprezentacji Polski w piłce nożnej kobiet prowadzonej przez Roberta Góralczyka">
Mecze reprezentacji Polski w piłce nożnej kobiet prowadzonej przez Roberta Góralczyka

Szczegóły.
Polska: Daria Antończyk - Alicja Pawlak, Marlena Kowalik, Jolanta Siwińska, Natalia Chudzik - Agata Tarczyńska, Marta Stobba, Ewa Żyła, Patrycja Pożerska (70. Anna Gawrońska), Anna Żelazko - Agnieszka Winczo (88. Anna Sznyrowska).
Węgry: Réka Szőcs - Szilvia Szeitl (55. Alexandra Tóth), Szabina Tálosi, Alexandra Ivett Tóth, Tímea Gál - Zsanett Jakabfi, Angéla Smuczer, Zsófia Rácz, Bernadett Zágor (46. Gabriella Tóth, 68. Rita Méry) - Anita Pádár, Fanny Vágó.

</doc>
<doc id="1885118" url="https://pl.wikipedia.org/wiki?curid=1885118" title="Martinus van der Weijden">
Martinus van der Weijden

Martinus van der Weijden (ur. 1800 r., zm. 1826 r.) - holenderski ksiądz katolicki, prefekt apostolski Gujany Holenderskiej od 1826 r.
Pochodził z katolickiej rodziny holenderskiej. Po ukończeniu szkoły średniej rozpoczął studia teologiczne, które ukończył w 1825 r. otrzymując 9 sierpnia, święcenia kapłańskie. W lutym 1826 r. został wybrany prefektem apostolskim Gujany Holenderskiej. Zmarł w kilka miesięcy po objęciu urzędu - 14 października 1826 r.

</doc>
<doc id="1885119" url="https://pl.wikipedia.org/wiki?curid=1885119" title="Jaskinia Wilcza">
Jaskinia Wilcza



</doc>
<doc id="1885120" url="https://pl.wikipedia.org/wiki?curid=1885120" title="Kristi Vangjeli">
Kristi Vangjeli

Kristi Vangjeli (ur. 5 września 1985 w Korczy) – albański piłkarz występujący na pozycji obrońcy. Posiada również greckie obywatelstwo.
Kariera piłkarska.
Kariera klubowa.
Pierwsze lekcji piłki nożnej jako dziecko pobierał w miejscowym klubie Skënderbeu Korcza. Pierwszy trener Benin Beta. Potem wyjechał do Grecji, gdzie szkolił się w Szkole Piłkarskiej Agios Georgios w Salonikach, skąd w 2000 roku trafił do Arisu Saloniki. W sezonie 2006/2007 zadebiutował w pierwszym składzie. 31 sierpnia 2011 podpisał 3-letni kontrakt z ukraińskim Czornomorcem Odessa. 14 stycznia 2014 roku za obopólną zgodą kontrakt został anulowany. W 2014 roku wrócił do Arisu, a latem 2014 przeszedł do Skënderbeu Korcza.
Kariera reprezentacyjna.
W 2006 zadebiutował w narodowej drużynie Albanii.

</doc>
<doc id="1885121" url="https://pl.wikipedia.org/wiki?curid=1885121" title="Jaskinia Śnieżna">
Jaskinia Śnieżna



</doc>
<doc id="1885122" url="https://pl.wikipedia.org/wiki?curid=1885122" title="Jaskinia Wielka Śnieżna">
Jaskinia Wielka Śnieżna

Jaskinia Wielka Śnieżna (Wielka Jaskinia Śnieżna, System Jaskiniowy Nad Kotlinami - Śnieżna) – najgłębsza i najdłuższa jaskinia Polski oraz najgłębsza jaskinia Tatr. Niektóre części jaskini są słabo zbadane i udokumentowane. Długość odkrytych dotychczas korytarzy wynosi 23 753 metry, a deniwelacja 824 metry.
Jaskinia Wielka Śnieżna jest określeniem obejmującym 5 jaskiń poznawanych niezależnie od siebie i w wyniku odkryć w pewnym momencie (w różnych latach) łączonych  ze sobą. Są to: Jaskinia Śnieżna, Jaskinia Wielka Litworowa, Jaskinia nad Kotlinami, Jasny Awen i Jaskinia Wilcza. 
Jaskinia Śnieżna.
Wejście do niej znajduje się w Wyżniej Świstówce w Dolinie Małej Łąki u podnóża ściany opadającej z Kotlin na wysokości 1701 metrów n.p.m. Jaskinia stanowi główną, najwcześniej poznaną część systemu Jaskini Wielkiej Śnieżnej. Jej długość wynosi około 14 954 metry, a deniwelacja 622 metry.
Opis jaskini.
Partie wejściowe. Otwór wejściowy jest trójkątny o szerokości i wysokości około 2 metrów. Za nim położony jest stromo opadający korytarz Rura (w bok skierowane są niezbadane korytarzyki), który przechodzi w obszerny Lodospad (50 metrów głębokości). Poniżej znajduje się Salka z Wyciągiem i zaczyna się Wielka Studnia (66 metrów głębokości) (na zdjęciu). Za nią rozpoczyna się ciąg progów nazwanych Pierwszy Płytowiec (3 progi) (na zdjęciu) i Drugi Płytowiec (3 progi). Następnie korytarz prowadzi do miejsca zwanego Pierwszy Biwak (−280 metrów). Ciągnie się tu korytarz Wodociąg (na zdjęciu) z płynącym potokiem, łączący poszczególne partie jaskini.
Studnie za Trawersem. Partie te zaczynają się bocznym korytarzykiem na początku Wielkiej Studni. Korytarzyk przechodzi w studnie, o różnej wysokości, położone równolegle do Wielkiej Studni. Najniższa z nich Beczkowata Studnia dochodzi do Pierwszego Płytowca.
Kominy Amoku i Partie Animatorów. Boczna odnoga odchodząca od Drugiego Płytowca, a dalej do Sali Lwa. Znajdują się tu wysokie kominy w większości równoległe do Wielkiej Studni. Kominy Amoku zaczynają się w Sali Lwa. Największy z kominów – Komin Szalonych Krów ma 45 metrów wysokości. Partie Animatorów również zaczynają się w Sali Lwa. Komin wysokości 35 metrów doprowadza do jednej z większych sal jaskini – Sali Wesołej Warszawki (45 × 15 metrów). Odchodzą stąd niezbadane do tej pory głębokie kominy i studnie.
Krakowskie Kominy. Partie te odchodzą od Wodociągu. Jest to szereg kominów połączonych dużymi salami. Najwyższy komin ma 42 metry wysokości.
Ciągi Zakopiańskie – Partie Wrocławskie. Ciągi Zakopiańskie odchodzą od Wodociągu i są stosunkowo poziome. Najbardziej charakterystyczne miejsca to: Salka Gotycka z Wodospadem I (15,5 metra wysokości) i Suchy Biwak. Odchodzą od nich Partie Wrocławskie – ciąg korytarzy pnących się gwałtownie w górę. Znajdują się tam m.in. Białe Kaskady i Sala 3 Kominów.
Warszawskie Kaskady. Partie jaskini odchodzące od Salki Gotyckiej. Znajduje się tu duża ilość jeziorek, kaskad i wodospadów.
Biała Woda – Przemkowe Partie. Od Wodospadu I prowadzi parę korytarzy dochodzących do miejsca nazwanego Pod Wantą. Stąd albo suchym korytarzem Korkociąg (na zdjęciu) albo ciągiem malowniczych kaskad można dojść do Salki ze Żwirem, Wodospadu II i Wodospadu III. W bok od Białej Wody odchodzą Przemkowe Partie. Charakterystyczne są w nich: Komin Biwakowy, Ścieżka Zdrowia i dwa duże korytarze: Meander Magisterski i Gang Olsena.
Marmitowy Korytarz – Błotne Łaźnie – Syfon Dziadka. Najniżej położona część jaskini. Z Partii Białej Wody odchodzi w dół Marmitowy Korytarz z jeziorkiem. Dochodzi on do Biwaku II. Poniżej pojawia się potok tworzący Wodospad IV. W bok odchodzi Galeria Krokodyla, w dół natomiast spływa potok tworzący Wodospad V. Tu korytarze rozdzielają się. Jeden prowadzi przez Studnię Wiatrów (35 metrów głębokości) do historycznego dna jaskini – Syfonu Dominiki, drugi poprzez trawers studni doprowadza wśród wodospadów i studnie (m.in. Parszywą Siedemnastkę) do najniższego miejsca w całej Jaskini Wielkiej Śnieżnej dostępnym bez nurkowania – Syfonu Dziadka (−784,8 metra). Nurkując natomiast w Syfonie Dominiki, można dostać się do niezalanych korytarzy, gdzie znajduje się Syfon Beaty. Następnie idąc korytarzem i mijając Wodospad VI, dociera się do niezbadanych korytarzy z syfonem o nazwie Jeziorko X. Głębokość −7,1 metra osiągnięta w syfonie jest aktualnie najgłębszym poznanym punktem całej jaskini (−808 metrów).
Galeria Krokodyla – połączenie z Jaskinią Wielką Litworową. W bok od Wodospadu IV odchodzi korytarz z kaskadami do Galerii Krokodyla. Można tu spotkać partie Koniec Świata i Koniec Świata II, Suchy Komin i Mokry Komin. Wspinając się trzema wysokimi kominami, można dotrzeć do Partii Za Czterema Zaciskami. Dalej znajduje się sztucznie poszerzona Szczelina Elektromagla łącząca Jaskinię Śnieżną z Jaskinią Wielką Litworową.
Rejon Połączenia. Od Partii Animatorów odchodzą Partie za Kolankiem. Są tu korytarze z progami i ciekiem wodnym. Łączą się one w Białej Salce z Jaskinią Wilczą. W pobliżu znajdują się również korytarze łączące jaskinię z Jaskinią nad Kotlinami.
Jaskinia Wielka Litworowa.
Druga pod względem długości jaskinia w systemie Jaskini Wielkiej Śnieżnej. Wejście do niej znajduje się w Dolinie Litworowej w zboczu Małołączniaka na wysokości 1906 metrów n.p.m. Jej długość wynosi 7185 metrów, a deniwelacja 370 metrów.
Opis jaskini.
Jest to jaskinia o ukształtowaniu pionowym. Otwór wejściowy jest wylotem studni (14 metrów). Doprowadza ona do głównego korytarza jaskini. W bok odchodzą Partie Wielkanocne i Mieszkanko. Ciąg główny prowadzi dalej przez głębokie studnie: Pierwszą Pięćdziesiątkę (43,5 metra głębokości), Studnię Flacha (28 metrów) i Drugą Pięćdziesiątkę (50 metrów). W bok studni odchodzi boczna odnoga – Partie Bielskie i Nowe Partie Bielskie. Z dna Drugiej Pięćdziesiątki korytarz główny prowadzi do progu Pierwszy Płytowiec, do Sali pod Płytowcem (odchodzą stąd Partie Zakopiańskie) oraz trzech kolejnych Płytowców. Stąd opada korytarz prowadzący do Magla – miejsca połączenia z Jaskinią Śnieżną.
Partie Wielkanocne. Prowadzą do najwyższego punktu jaskini. Jest to ciąg niewielkich korytarzyków i kominów.
Mieszkanko. Charakterystyczne miejsca to: Salka J, Salka z Antresolą, Balkon Apaczów, komin Eskalator.
Partie za Drugą Pięćdziesiątką, Partie Bielskie i Nowe Partie Bielskie. Wielka boczna odnoga jaskini o łącznej długości około 2800 metrów. Najpierw prowadzi do Salki Susełka, a następnie do studni Smukłej Osiemnastki. Dalej główny korytarz Partii Bielskich biegnie progami skalnymi do sali Kolektor z wodospadem (w bok odchodzą Partie Bułki i Kołka), Górnych Kaskad i Kominka Eldorado. Stąd korytarz z Wielką Wantą wiedzie do Wodnej Sali. Od kominka Eldorado inny korytarz prowadzi m.in. do Ptasiej Sali i Zawaliska.
Partie Zakopiańskie. Jest to ciąg wąskich salek i studzienek z okresową strugą wody.
Jaskinia nad Kotlinami.
Wejście do niej znajduje się w Wyżniej Świstówce w Dolinie Małej Łąki w pasie skałek zamykających od góry Kotliny na wysokości 1875 metrów n.p.m. W pobliżu jest otwór Jaskini Małołąckiej. Długość Jaskini nad Kotlinami wynosi około 1465 metrów, a deniwelacja 433,5 metra.
Opis jaskini.
Jest to jaskinia o ukształtowaniu pionowym. Niewielki otwór prowadzi do korytarzyka rozszerzającego się w pochylnię schodzącą nad Studnię Zlotową o głębokości 74 metrów. Z dna studni Korytarz Piarżysty (znajduje się tu połączenie z Jasnym Awenem) prowadzi do następnych studni: Beczki, Studni Piętrowej, Studni pod Wantą, Studni z Mostami (44 metry głębokości). Dalej znajduje się Czerwona Salka i znów studnie: Mokra Czterdziestka (36 metrów głębokości), Studnia Szywały (63 metry). Poniżej ciąg główny prowadzi do największej studni w całym systemie Jaskini Wielkiej Śnieżnej – Setki (110 metrów zjazdu). Na dnie studni znajduje się połączenie z Jaskinią Śnieżną.
Jasny Awen.
Otwór jaskini znajduje się 40 metrów od wejścia do Jaskini nad Kotlinami w Wyżniej Świstówce w Dolinie Małej Łąki na wysokości 1852 metrów n.p.m. W pobliżu jest otwór jaskini Studnia z Kosówką. Długość Jasnego Awenu wynosi około 115 metrów, a deniwelacja 61 metrów. 
Opis jaskini.
Jest to jaskinia o ukształtowaniu pionowym. Zaczyna się studnią o głębokości 10 metrów. Następnie korytarz opada w dół do zacisku Bumerang, za którym znajdują się dwie studnie doprowadzające do Piarżystego Korytarza w Jaskini nad Kotlinami.
Jaskinia Wilcza.
To najmniejsza jaskinia w systemie. Wejście do niej znajduje się w Dolinie Małej Łąki w ścianach opadających z Kotlin do Niżniej Świstówki na wysokości 1672 metrów n.p.m. Jej długość wynosi około 54,7 metra, a deniwelacja 16 metrów.
Opis jaskini.
Jaskinia zaczyna się 5-metrową pochylnią doprowadzającą do 7-metrowego progu, a dalej do salki, skąd poprzez zacisk połączona jest z Jaskinią Śnieżną.
Przyroda.
W Jaskini Wielkiej Śnieżnej występuje bardzo dużo cieków wodnych. Łączą się one w niższych partiach jaskini w coraz większe ciągi wodne, doprowadzające wodę do końcowych syfonów. Barwienie potoku w Wodociągu wykazało, iż spływająca ciągiem głównym przez Syfon Dominiki woda wypływa w Lodowym Źródle. W wielu miejscach jaskini występuje deszcz podziemny.
Większe ilości stałego śniegu i lodu zalegają we wstępnych partiach Jaskini Śnieżnej. W Jaskini Wielkiej Litworowej zamarza jeziorko na dnie Pierwszej Pięćdziesiątki, a lód utrzymuje się często do lata.
Występowanie fauny w jaskini nie było badane, prawdopodobnie w systemie występuje głównie fauna wodna i nietoperze.
Opis odkryć.
System Jaskini Wielkiej Śnieżnej był odkrywany jako kilka niezależnych jaskiń. Od dawna była znana Jaskinia Wielka Litworowa oraz Jasny Awen. Otwór Jaskini Śnieżnej został odkryty przez grotołazów zakopiańskich (Józef Frączek i Bronisław Nowina-Noiszewski) w roku 1959 na podstawie wskazówek górali. Jaskinię nad Kotlinami odkryto siedem lat później (Christian Parma), z kolei Jaskinię Wilczą dopiero w roku 1996 jako rezultat badania przepływu powietrza.
W Jaskini Śnieżnej już rok po odkryciu udało się uzyskać głębokość −545 metrów, co dawało jej wówczas 4. pozycję wśród najgłębszych jaskiń na świecie. W 1961 roku osiągnięto syfon na poziomie −567 metrów. Jaskinia nad Kotlinami w 1969 roku została wyeksplorowana do −450 metrów i połączyła się ze Śnieżną, a całość uzyskała nazwę Jaskini Wielkiej Śnieżnej. Głębokość całego systemu ustaliła się wówczas na 783 metrach (wtedy 6. miejsce na świecie). Jaskinię Jasny Awen przyłączono do Wielkiej Śnieżnej w roku 1978. W latach 1972–1985 pokonano syfony Dominiki i Beaty i osiągnięto najniższy punkt jaskini (Jeziorko X). Następnie odkryto ciąg kominów zwany Partami Wrocławskimi oraz Galerię Krokodyla, która na przełomie 1995 i 1996 roku połączyła się z Jaskinią Wielką Litworową, zwiększając deniwelację jaskini o ponad 200 metrów. Kolejnych odkryć o łącznej długości ponad 7000 metrów dokonano w partiach: Przemkowych, Za Kolankiem, Amoku i Animatorów. W 1999 roku w skład systemu weszła Jaskinia Wilcza, stając się tym samym najniższym otworem Wielkiej Śnieżnej.
Na przełomie grudnia 1968 i stycznia 1969 wyprawa wrocławskiej Sekcji Grotołazów kierowana przez Bernarda Uchmańskiego dokonała wspinaczkowego wyjścia od Syfonu Dominiki do otworu jaskini. Był to ówczesny rekord świata (640 m pomiędzy dnem a otworem wejściowym jaskini) we wspinaczce jaskiniowej bez korzystania z lin i drabinek. Członkami wyprawy byli także Roman Galar, Jerzy Masełko, Andrzej Ostromęcki, Kazimierz Piotrowski i Norbert Pospieszny. Wszyscy zostali odznaczeni Medalem za Wybitne Osiągnięcia Sportowe.
Wypadki.
Mimo że w wyprawach do jaskiń tatrzańskich (poza jaskiniami udostępnionymi turystycznie) mogą brać udział wyłącznie osoby z uprawnieniami, odpowiednio przeszkolone i będące członkami klubów taternictwa jaskiniowego, dochodzi w nich do wypadków, a akcje ratunkowe w jaskiniach należą do najtrudniejszych.
Od chwili odkrycia Jaskini Wielkiej Śnieżnej doszło w niej do wielu wypadków, w tym siedmiu śmiertelnych.
Pierwszy wypadek śmiertelny miał miejsce 6 maja 1970 roku. Po trwającej trzy dni akcji w Jaskini nad Kotlinami podczas wyjścia 70-metrową studnią zmarł z wyczerpania grotołaz z Gliwic Witold Szywała (studnia została nazwana jego nazwiskiem). Zespół, w którym Szywała wychodził jako ostatni nie był w stanie udzielić mu pomocy ani opuścić go na dno studni i zabezpieczyć do przybycia pomocy, pomimo iż jeden z uczestników opuścił się do Szywały gdy ten jeszcze żył. Zespół ratowniczy z powierzchni nie dotarł do Szywały w wyniku wypadku - wskutek zerwania liny nogę złamał Christian Parma, a dalszą akcję ratunkową przerwał nagły przybór wody spowodowany przez ocieplenie na powierzchni. Ciało Szywały zostało ostatecznie zabezpieczone przez zespół ratowników dopiero 25-26 czerwca i wydobyte na powierzchnię 14-19 lipca podczas akcji, w której brało udział 54 ratowników i grotołazów. Wypadek oraz problemy operacji ratowniczej ujawniły wiele problemów logistycznych oraz szkoleniowych, które stały się podstawą do szerokiej dyskusji w środowisku oraz zmian w programie szkoleniowym taterników jaskiniowych.
W sierpniu 1971 roku, wychodząc z Jaskini nad Kotlinami, w studni wejściowej, zginął doświadczony grotołaz z Częstochowy, Marek Żelechowski (przetarcie prusika).
W lipcu 1994 roku w Parszywej Siedemnastce zginął 24-letni grotołaz z Wrocławia (nie miał asekuracji).
W sierpniu 1997 roku w Studni Wiatrów, na skutek wypadnięcia z liny, zginął słowacki grotołaz (nie miał zawiązanego węzła na końcu liny).
W listopadzie 2001 roku w Studni z Mostami zginął, uderzony spadającym kamieniem, doświadczony grotołaz z Katowic, Waldemar Mucha.
17 sierpnia 2019 roku w Przemkowych Partiach zaginęło dwóch, odciętych przez wodę, grotołazów z Wrocławia. W skomplikowanej akcji, po 5 dniach wysadzania skał, ratownikom TOPR udało się dotrzeć do miejsca, z którego można było dostrzec ciało jednego z nich. Choć nie udało się do niego dostać, to intensywną akcję ratunkową zakończono. 30 sierpnia ratownicy dotarli do obu grotołazów. 5 września wydobyto ich ciała na powierzchnię.

</doc>
<doc id="1885123" url="https://pl.wikipedia.org/wiki?curid=1885123" title="Spirit They're Gone, Spirit They've Vanished">
Spirit They're Gone, Spirit They've Vanished

Spirit They're Gone, Spirit They've Vanished – pierwszy album nagrany przez pochodzącą z Baltimore grupę Animal Collective, wydany w sierpniu 2000 przez Avey Tare'a i Panda Bear. Został on wydany przez własną wytwórnię grupy, Animal (znaną teraz jako Paw Tracks) w bardzo małej ilości kopii. Powtórne wydanie albumu, razem z Danse Manatee, nastąpiło w 2003 roku dzięki wytwórni FatCat Records. Obecnie dostępny jest w limitowanej winylowej wersji, także wydanej przez FatCat Records.
Powstawanie.
Wszystkie piosenki zostały napisane przez Avey Tare'a (Davida Portnera) w przeciągu od 1997 do 1999 z wyjątkiem "Penny Dreadfuls", który został napisany kiedy Tare miał szesnaście lat. Portner i Panda Bear (Noah Lennox) nagrali gitarę akustyczną oraz perkusję na półcalowego, ośmiościeżkowego Tascam 48 w pokoju Portnera w Maryland podczas lata 1999. Sekcja pianina wraz z dogrywkami zostały nagrane w salonie rodziców Portnera. David chciał, aby gitary "dzwoniły, by wytworzyć to uczucie trzepotania".
Stary syntezator Roland SH-2, który został znaleziony przez brata Briana, służył do nagrywania sekcji basów. Perkusja była uderzana za pomocą pędzli, aby naśladować albumy "Ocean Rain" i "Forever Changes". Avey Tare pokazywał jaki chce uzyskać rytm za pomocą beatboxingu. Inne dźwięki, takie jak większość "Spirit They've Vanished", zostały stworzone przez użycie sprzężeń zwrotnych.
Okładka.
Pomysł oryginalnej okładki został wymyślony przez Aveya, który pomyślał, że będzie dobrze pasować. Album miał być firmowany jedynie imieniem Aveya Tare'a, jednak był pod tak silnym wrażeniem gry na perkusji Pandy Beara, że dodał także jego imię. Ta metoda wybierania przydomków dla nagrań zespołu przetrwała aż do wydania w 2003 albumu "Campfire Songs".
Wydanie oryginalne zawierało dołączoną notatkę:
Lista utworów.
Lista utworów jest powodem pewnego zamieszania. W oryginalnym, limitowanym wydaniu, utwór 3 nie był listowany razem z innymi utworami. Z powodu tego przeoczenia, uważano, że utwory 4-10 były utworami 3-9 a "Alvin Row" nie posiada tytułu. Błąd ten pojawia się w niemal każdej recenzji "Spirit" od momentu jego wydania aż do 2003, kiedy wytwórnia FatCat wydała wersję poprawioną, z pustym miejscem w punkcie 3.

</doc>
<doc id="1885125" url="https://pl.wikipedia.org/wiki?curid=1885125" title="Jasny Awen">
Jasny Awen



</doc>
<doc id="1885126" url="https://pl.wikipedia.org/wiki?curid=1885126" title="Jasny Aven">
Jasny Aven



</doc>
<doc id="1885127" url="https://pl.wikipedia.org/wiki?curid=1885127" title="Jaskinia Wielka Litworowa">
Jaskinia Wielka Litworowa



</doc>
<doc id="1885128" url="https://pl.wikipedia.org/wiki?curid=1885128" title="Jaskinia nad Kotlinami">
Jaskinia nad Kotlinami



</doc>
<doc id="1885134" url="https://pl.wikipedia.org/wiki?curid=1885134" title="I’ve Seen That Face Before (Libertango)">
I’ve Seen That Face Before (Libertango)

I’ve Seen That Face Before (Libertango) – singel jamajskiej piosenkarki Grace Jones wydany w 1981 roku przez Island Records.
Piosenka jest adaptacją klasycznego „Libertango”, oryginalnie skomponowanego i wydanego w 1974 roku przez Ástora Piazzollę, w aranżacji w stylu reggae i z nowym tekstem napisanym przez Jones z Barrym Reynoldsem. Tekst zawiera ciąg pytań retorycznych w języku francuskim: "Tu cherches quoi? À rencontrer la mort? Tu te prends pour qui? Toi aussi tu détestes la vie..." (pol. "Czego szukasz? Śmierci? Za kogo się uważasz? Nienawidzisz życia, ty też..."). Piosenka została także nagrana w wersji hiszpańskiej. W teledysku do piosenki Jones wykonuje utwór grając na akordeonie, choć w oryginale był on wykonywany na bandoneonie. Nagranie zostało wydane jako singel promujący album "Nightclubbing" i osiągnęło spory sukces na listach przebojów, w tym numer 1 w Belgii, i jest jedną z najbardziej rozpoznawalnych piosenek Grace Jones. Utwór został wykorzystany w filmach "Jak to się robi w Chicago" (1986) i "Frantic" (1988), a także w serialu "Pose" (2018).

</doc>
<doc id="1885135" url="https://pl.wikipedia.org/wiki?curid=1885135" title="Mazeł tow">
Mazeł tow



</doc>
<doc id="1885136" url="https://pl.wikipedia.org/wiki?curid=1885136" title="Carlos Alberto Simas Magalhães">
Carlos Alberto Simas Magalhães

Carlos Alberto Simas Magalhães (ur. 21 września 1950 w Mediolanie) – brazylijski dyplomata, ambasador w Maroku (2003–2008), Polsce (2008–2012), Paragwaju (2017–2019) i Portugalii (od 2019).
Życiorys.
Od 1975 zatrudniony w Ministerstwie Spraw Zagranicznych, m.in. w Departamencie Organizacji Międzynarodowych i Wydziale Narodów Zjednoczonych. Od 1979 sprawował funkcję II, a następnie I sekretarza Ambasady w Waszyngtonie, La Paz (1982–1985) i Paryżu (1985–1987). W latach 1991–1993 pracował jako radca misji brazylijskiej przy Organizacji Państw Amerykańskich w Waszyngtonie, następnie reprezentował kraj przy Mercosur, był także radcą ministerialnym przy ONZ w Genewie (1997–2000) oraz przedstawicielem kraju w Światowej Organizacji Handlu w Genewie (2000–2001). W 2003 złożył listy uwierzytelniające jako ambasador w Maroku.
W latach 2008 do 2012 był ambasadorem w Polsce, a 2017 do 2019 – w Paragwaju. Od grudnia 2019 obejmuje funkcję ambasadora Brazylii w Portugalii.

</doc>
<doc id="1885140" url="https://pl.wikipedia.org/wiki?curid=1885140" title="Jacobus Grooff">
Jacobus Grooff

Jacobus Groff (ur. 3 sierpnia 1800 r., zm. 29 kwietnia 1852 r.) - holenderski ksiądz katolicki, prefekt apostolski, a następnie wikariusz apostolski Gujany Holenderskiej od 1826 r.
Tak jak poprzednik pochodził z katolickiej rodziny holenderskiej. Po ukończeniu szkoły średniej rozpoczął studia teologiczne, które ukończył w 1825 r. otrzymując 19 września święcenia kapłańskie tego samego roku. Został następnie skierowany na misję do Gujany, holenderskiej kolonii w Ameryce Południowej. W 1826 r. po niespodziewanej śmierci księdza Martinusa van der Weijdena objął stanowisko prefekta apostolskiego Gujany Holenderskiej. 
W 1842 r. został podniesiony do godności wikariusza apostolskiego oraz biskupa ze stolicą tytularną w Cannae. Jego konsekracja miała miejsce dwa lata później. Zmarł w 1852 r.

</doc>
<doc id="1885141" url="https://pl.wikipedia.org/wiki?curid=1885141" title="Smardz zwyczajny">
Smardz zwyczajny



</doc>
<doc id="1885144" url="https://pl.wikipedia.org/wiki?curid=1885144" title="Alphonse Bertillon">
Alphonse Bertillon

Alphonse Bertillon (ur. 24 kwietnia 1853 w Paryżu, zm. 13 lutego 1914 tamże) – francuski uczony, funkcjonariusz policji.
Był twórcą antropometrii kryminalnej, techniki identyfikacyjnej opierającej się na założeniu, że niektóre wymiary ciała ludzkiego (np. wzrost, obwód głowy, długość ręki) są niezmienne od osiągnięcia dojrzałości. Technika ta okazała się jednak mało skuteczna, a przy tym skomplikowana oraz czasochłonna, i została wyparta przez daktyloskopię. Swoje poglądy Bertillon przedstawił w wydanym w 1893 r. dziele "Identification anthropométrique".

</doc>
<doc id="1885151" url="https://pl.wikipedia.org/wiki?curid=1885151" title="Morchella crassipes">
Morchella crassipes



</doc>
<doc id="1885152" url="https://pl.wikipedia.org/wiki?curid=1885152" title="COA">
COA

Certyfikat Autentyczności Microsoft COA (ang. "Certificate of Authenticity") – etykieta pozwalająca rozpoznać oryginalne oprogramowanie firmy Microsoft. Umieszczana jest na obudowie komputera lub na opakowaniu produktu, w zależności od jego wersji.
Celem numeru COA jest ułatwienie weryfikacji autentyczności produktu. Pomaga także w kwestiach produkcyjnych i dystrybucji.
Dla klienta nie ma żadnego znaczenia licencyjnego.
Dla użytkownika najważniejszy jest Product Key w formacie XXXXX-XXXXX-XXXXX-XXXXX-XXXXX, świadczący o jego indywidualnym numerze seryjnym.
COA Base Stock Number (umieszczony najczęściej pionowo po prawej stronie naklejki) określa serię produktu, np.:
X11 – xxxxx – XP
X13 – xxxxx – Vista
X15 – xxxxx – 7
X16 – xxxxx – 7 wersja finalna z Service Pack
COA Tracking Number i Bar Code (indywidualny dla danego produktu) znajduje się zależnie od wersji naklejki nad lub pod kodem paskowym (Bar Code) w pionie lub poziomie w formacie np.
00144-XXX-XXX-XXX
00039-XXX-XXX-XXX
MS End-Item Number posiada format XXX-XXXXX i może być umieszczony pionowo lub poziomo zależnie od wersji naklejki (np. z osobnym kodem kreskowym).
Zgodnie z polityką licencjonowania produktów firmy Microsoft każdy nowy komputer z zainstalowanym systemem operacyjnym MS Windows (z wyjątkiem grupowej licencji typu MOLP), poczynając od wersji Windows 98 do Windows 10, powinien posiadać przyklejoną naklejkę z numerem seryjnym Product Key i COA na obudowie komputera lub na opakowaniu. Pozostałe produkty niebędące systemami, np. MS Office, VB itp., posiadają własne COA i Product Key, ale nie wymagają osobnej naklejki na obudowę jednostki centralnej.
W przypadku produktów OEM i indywidualnych jedno-licencyjnych produktów użytkownicy odpowiadają za całkowitą zgodność liczby instalacji na stanowiskach roboczych zgodnie z liczbą zakupionych licencji posiadających COA. W Windows 8 etykieta OEM nie musi zawierać klucza produktu, gdyż jest to holograficzny znaczek.

</doc>
<doc id="1885153" url="https://pl.wikipedia.org/wiki?curid=1885153" title="Imperium (album Arkony)">
Imperium (album Arkony)

Imperium - debiutancki album studyjny polskiej grupy black metalowej Arkona. Wydawnictwo ukazało się 10 stycznia 1996 roku nakładem wytwórni muzycznej Astral Wings Records. Płyta został wznowiona w 2005 roku przez firmę Long Ago Records oraz w 2008 roku przez Hell Is Here Productions.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1885154" url="https://pl.wikipedia.org/wiki?curid=1885154" title="Jacobus Gerardus Schepers">
Jacobus Gerardus Schepers

Jacobus Gerardus Schepers (ur. 18 września 1798 r., zm. 27 listopada 1863 r.) - holenderski ksiądz katolicki, biskup, wikariusz apostolski Gujany Holenderskiej od 1852 r.
Urodził się w 1798 r. w katolickiej rodziny holenderskiej. Studia teologiczne ukończył mając trzydzieści lat, po czym został w 1829 r. wyświęcony na księdza. Podjął pracę duszpasterską na misji katolickiej w Gujanie, holenderskiej kolonii w Ameryce Południowej.
W 1826 r. po niespodziewanej śmierci księdza Martinusa van der Weijdena objął stanowisko prefekta apostolskiego Gujany Holenderskiej. W związku z niemożliwością sprawowania przez bpa Jacobusa Grooffa funkcji wikariusza apostolskiego został mianowany administratorem apostolskim wikariatu, zarządzając nim w ten sposób przez kolejne dziewięć lat. W 1852 r. został wyznaczony przez papieża Piusa IX nowym wikariuszem apostolskim oraz odznaczony godnością biskupa tytularnego Melipotamus. 7 września 1853 r. miała miejsce jego konsekracja. Zmarł w 1863 r., w wieku sześćdziesięciu pięciu lat.

</doc>
<doc id="1885157" url="https://pl.wikipedia.org/wiki?curid=1885157" title="Metabolia">
Metabolia

Metabolia ( μεταβολη – "zmiana") – zdolność niektórych wiciowców do zmiany kształtu komórki. Specyfika tych zmian wynika z tego, że komórki te są okryte stosunkowo sztywną powłoką, więc możliwości modyfikacji ich kształtu są mocno ograniczone, w odróżnieniu od zmian kształtu ciała protistów o pełzakowatym ciele. Efektem metabolii są ruchy metaboliczne (euglenoidalne). Podczas tych ruchów komórka wygina się, rozciąga, ścieśnia, obraca itp. Ruchy te mogą mieć charakter ruchu ślizgowego i działać na zasadzie kinezy, podczas gdy standardowym sposobem poruszania się większości euglenin jest ruch za pomocą wici, który może mieć charakter taksji. W warunkach laboratoryjnych można je wywołać przez zwiększenie oświetlenia (fotokineza), dodanie jonów wapnia, detergentu (który prawdopodobnie zwiększa przepuszczalność błony komórkowej dla rozpuszczonego w wodzie wapnia) lub kofeiny, a zahamować cyjankami. Mechanizm ruchów metabolicznych polega na wzajemnym przemieszczaniu się pasków pellikuli i wydzielaniu śluzu. U "Euglena fusca" ruch ślizgowy będący skutkiem metabolii osiąga prędkość 0,4 μm/s.
Metabolia jest cechą typową dla euglenin, wśród których pewne taksony wykazują do niej zdolność większą (np. "Euglena") lub mniejszą (np. "Phacus", "Lepocinclis"). Do ruchów określanych jako euglenoidalne (lub metaboliczne) zdolne jednak są również inne protisty o odpowiedniej budowie ciała, np. przedstawiciele bezskorupkowych bruzdnic, a nawet komórki zwierząt, np. planule "Clava squamata".

</doc>
<doc id="1885158" url="https://pl.wikipedia.org/wiki?curid=1885158" title="Międzynarodowy dzień pamięci o Holokauście">
Międzynarodowy dzień pamięci o Holokauście



</doc>
<doc id="1885160" url="https://pl.wikipedia.org/wiki?curid=1885160" title="Andrzej Dziurka">
Andrzej Dziurka

Andrzej Dziurka (ur. 21 stycznia 1955 w Sosnowcu) – polski kierowca wyścigowy, zawodnik zespołu Alda Motorsport, ośmiokrotny wyścigowy mistrz Polski.
Z wykształcenia jest technikiem elektronikiem. Karierę sportową rozpoczął w roku 1972, startując w zawodach kartingowych. W latach 1979 – 1982 ścigał się w klasie samochodów turystycznych Fiatem 126p, w 1981 uzyskując tytuł mistrza Polski. Potem startował w tzw. Formule Easter, a w 1985 zawiesił karierę sportową poświęcając się biznesowi.
Dziurka powrócił do sportu samochodowego w roku 1993 jako członek nowo utworzonego zespołu Alda Motorsport pochodzącego ze Sławkowa, z którym jest związany do dnia dzisiejszego. Wówczas wystartował w Międzynarodowym Pucharze Forda Fiesty, gdzie zajął 10. miejsce. Rok później w tym samym konkursie był już szósty. W 1995 zdobył tytuł Mistrza Polski w kategorii rallycrossowej. W drugiej połowie lat 90. Dziurka regularnie święcił triumfy w kategorii superturystycznej, zdobywając tytuły mistrza Polski w latach 1996 – 2000. Brał również udział w mistrzostwach Czech i mistrzostwach Europy Strefy Środkowej. Czterokrotnie (1995, 96, 98, 99) jego nazwisko widniało na liście startowej wyścigu Corrida da Guia na ulicach Makau.
Sezon 2000 to starty w reaktywowanej kategorii Euro STC promowanej przez telewizyjny kanał Eurosport. Dziurka regularnie zdobywał punkty i początkowo Alda Motorsport zajmowała siódme miejsce w klasyfikacji zespołów. W drugiej połowie sezonu starty zostały ograniczone, bowiem w decydującą fazę wchodziła walka o mistrzostwo Polski. Ostatecznie Polak uplasował się na 19 pozycji. W 2001 roku wziął udział w Rajdzie Paryż – Dakar. W tym samym roku zespół ze Sławkowa nadesłał zgłoszenie do FIA GT Championship. Dziurka wspólnie z Maciejem Stańco mieli się zmieniać za kierownicą Porsche 911 GT2. Wyjazd został jednak odwołany, ponieważ Dziurka zdecydował się przejść do nowo tworzonej serii V8 STAR. Debiut Dziurki w FIA GT Championship nastąpił w sezonie 2002. Starty były kontynuowane do roku 2003. Potem Dziurka powrócił do rywalizacji krajowej. Jego ostatnim sukcesem jest Mistrzostwo Polski w wyścigach długodystansowych z roku 2005.

</doc>
<doc id="1885164" url="https://pl.wikipedia.org/wiki?curid=1885164" title="Higashihiroshima">
Higashihiroshima



</doc>
<doc id="1885165" url="https://pl.wikipedia.org/wiki?curid=1885165" title="Ołtarz z Wurzach">
Ołtarz z Wurzach

Ołtarz z Wurzach (niem. "Wurzacher Altar") – przykład gotyckiego malarstwa tablicowego. Najważniejsze z zachowanych dzieł malarstwa Hansa Multschera – artysty działającego w Ulm stolicy Szwabii, jednego z pierwszych przedstawicieli nurtu artystycznego obejmującego sztuki plastyczne XV stulecia – stylu łamanego. Nazwa dzieła wywodzi się od miejscowości Bad Wurzach w Szwabii (Badenia-Wirtembergia, Niemcy). Obecnie znajduje się w zbiorach dawnego malarstwa niemieckiego w Gemäldegalerie w Berlinie.
Autorstwo dzieła potwierdza napisana minuskułą inskrypcja zachowana przy dolnym boku sceny Zaśnięcia Marii. Napisana w języku staroniemieckim inskrypcja brzmi: "bitte got für hanssen muoltscheren vo richehove burg ze ulm haut dz werk gemacht do ma zalt MCCCXXXVII" (Prośmy Boga o [łaskę dla] Hansa Multschera z Reichenhafen, mieszczanina Ulm, który wykonał dzieło roku 1427). Treść ma charakter modlitewny. O ile znane jest nazwisko, pochodzenie i status społeczny twórcy oraz data wykonania ołtarza, niewiadome jest jak wyglądało pierwotnie to dzieło, ponadto nie jest znany zleceniodawca i docelowe miejsce. Dzieło w obecnym stanie jest zdekompletowane, nie zachowała się tablica środkowa, predella i zwieńczenie.
W obecnym stanie dzieło składa się z ośmiu malowanych kwater o identycznym wymiarze 140 x 150 cm. Stanowią one część tryptyku, którego część środkowa nie zachowała się do dziś; w XVIII wieku ołtarz był zdekompletowany. Ołtarz zamknięty prezentował cztery sceny z życia Marii, zaś po otwarciu cztery wątki z Pasji Chrystusa. Prawdopodobnie na tablicy środkowej znajdowało się Ukrzyżowanie. 
Ołtarz zamknięty prezentuje sceny "Boże Narodzenie" i "Pokłon Trzech Króli" oraz "Zesłanie Ducha Świętego" i "Zaśnięcie Marii". Na awersach zaś znajdują się "Modlitwa w Ogrojcu", "Chrystus przed Piłatem" oraz "Niesienie krzyża" i "Zmartwychwstanie". 
Lata dwudzieste XV wieku to okres schyłkowy stylu pięknego i nawrót do rzeczywistego postrzegania człowieka i świata w malarstwie niemieckim. Hans Multscher w ołtarzu z Wurzach rezygnuje z uroczystego charakteru scen nadając im ton w pełni rzeczywisty ze wszystkimi tego konsekwencjami. Mistycyzm i idealizacja ustąpiły desakralizacji, szczególnie w scenach radosnych artysta porzucił mistycyzm i uniesienie nadając postaciom pospolite oblicza i powykręcane artretyzmem dłonie. W przypadku postaci oprawców twórca świadomie spotęgował wyraz odpychającej brzydoty. 

</doc>
<doc id="1885169" url="https://pl.wikipedia.org/wiki?curid=1885169" title="Rebel INS">
Rebel INS



</doc>
<doc id="1885170" url="https://pl.wikipedia.org/wiki?curid=1885170" title="Ewagoras">
Ewagoras



</doc>
<doc id="1885177" url="https://pl.wikipedia.org/wiki?curid=1885177" title="Lakuna">
Lakuna

Lakuna (łac. "lacuna", dziura, ubytek) – termin techniczny z zakresu krytyki tekstu oznaczający ubytek tekstu w wyniku defektu jego transmisji.
Przyczyną powstania lakuny może być fizyczne uszkodzenie manuskryptu, z którego wykonywana jest nowa kopia rękopiśmienna, np. brak strony lub całej zszywki. W starożytności używano zwojów papirusowych, w których najbardziej narażony na zniszczenie był koniec (znajdujący się na wierzchu po przeczytaniu książki), stąd często spotykana sytuacja, kiedy tekst starożytnego autora urywa się pod koniec w pół zdania. W średniowieczu, epoce zszywanych z wielu stron kodeksów pergaminowych, istniało za to ryzyko wypadnięcia kart, albo nawet całych zszywek, również ze środka księgi. Nadto istnieje cały repertuar wszelkiego rodzaju mniejszych uszkodzeń powstałych w wyniku działania ognia, wilgoci (pleśń), robactwa, myszy (wygryzione dziury) itp. W lakuny szczególnie obfitują palimpsesty.
Taki fizyczny ubytek powinien wszelako zostać zaznaczony w nowym rękopisie, co jednak rzadko ma miejsce, gdyż praca kopisty, zwłaszcza gdy przepisuje on całą książkę, jest zupełnie mechanicznym mozołem, na którym na dłuższą metę nie da się skupić uwagi. Toteż większość kopistów, zarówno starożytnych, jak i średniowiecznych, pracowała bezmyślnie.
Wynika stąd druga przyczyna powstawania lakun: nieuwaga kopisty połączona z niedbalstwem korekty lub jej brakiem, prowadząca nie tylko do niezaznaczenia fizycznych defektów manuskryptu, lecz także do nieintencjonalnego pominięcia kawałka istniejącego tekstu. Mechanizm pominięcia polega na przeskoczeniu wzroku kopisty w przód do pozycji w tekście, która wygląda tak samo jak bieżąco przepisywany fragment, lub bardzo podobnie. W poezji najbardziej narażone są tu wersy, a w prozie zdania lub akapity, kończące się lub zaczynające takimi samymi słowami lub ciągami znaków; zdarza się także, że wzrok kopisty przeskakuje o linijkę lub parę linijek niżej, do miejsca, gdzie stoi taki sam wyraz, jaki kopista właśnie przepisuje.
Trzeba podkreślić, że lakuna rzadko występuje w postaci fizycznie namacalnej, np. pustego miejsca w nowej kopii rękopisu, gdyż kopiści wskutek bezmyślnego przepisywania na ogół nie są w stanie stwierdzić ubytku nawet kilku stron, a co za tym idzie, nie zaznaczają go w żaden sposób. Toteż lakuna jest właściwie ubytkiem nie fizycznej struktury rękopisu, lecz logicznej treści tekstu, i jako taka na ogół nie ujawnia się bez tego tekstu (nieraz dość głębokiej) analizy.
Szanse na naprawienie lakuny (co jest rodzajem koniektury) są odwrotnie proporcjonalne do jej wielkości. Ubytki kilku liter lub jednego wyrazu na ogół daje się uzupełnić z prawdopodobieństwem ocierającym się o pewność, że tekst przywrócono do stanu, w jakim wyszedł spod ręki autora. Lakuny obejmujące więcej niż jedno zdanie są w zasadzie przypadkami beznadziejnymi: większość takich dziur w tekście uzupełnia się na podstawie innych kopii przekazujących tę samą książkę, o ile takie kopie istnieją.
Lakunę zaznacza się następująco:
Nie pochodzące od autora, wymyślone przez współczesnego wydawcę uzupełnienie, które likwiduje lakunę przywracając spójność tekstu, ujmuje się w nawiasy trójkątne &lt;...&gt;. Sygnalizuje to czytelnikowi, że tekst w tym miejscu, nawet jeśli oddaje treść zamierzoną przez autora, nie jest autentyczny.
Z kolei tekst przekazany w rękopisie, lecz usunięty przez wydawcę jako nieautentyczny zamyka się tradycyjnie w nawiasy kwadratowe [...]. Prowadzi to czasem do nieporozumień, gdyż w papirologii użycie tych nawiasów jest dokładnie odwrotne: nawias trójkątny oznacza tam tekst usunięty, natomiast nawias kwadratowy – fizyczny ubytek rękopisu (lakunę), często uzupełniony przez wydawcę.

</doc>
<doc id="1885178" url="https://pl.wikipedia.org/wiki?curid=1885178" title="Obelos">
Obelos



</doc>
<doc id="1885179" url="https://pl.wikipedia.org/wiki?curid=1885179" title="Crux philologorum">
Crux philologorum

Crux philologorum (łac. "krzyż filologów", "miejsce męki filologów"), inaczej obelos, obelus, obelisk, dagger (pol. "sztylet") – znak edytorski mający postać krzyżyka † albo podwójnego krzyża ‡. W języku znaczników HTML uzyskiwane są poprzez odwołania znakowe nazwane codice_1 (†) oraz codice_2 (‡). W Unikodzie znaki te występują odpowiednio jako U+2020 oraz U+2021.
Historia.
Znak ten, zwany wówczas "obelos" (gr. ὀβελός „rożen”), wprowadzili w III wieku p.n.e. uczeni związani z Biblioteką Aleksandryjską. Jego dokładne znaczenie to współcześnie: "stan przekazu nie pozwala na odtworzenie tekstu, jaki wyszedł spod ręki autora".
Zastosowanie.
Tradycyjnie stosowany w krytyce tekstu, głównie w filologii klasycznej, do zaznaczania takich miejsc w starożytnych tekstach, które według oceny wydawcy zostały w procesie transmisji nieodwracalnie zniekształcone.
Współcześnie występują również w wielu innych zastosowaniach, między innymi jako odnośniki tekstu w przypisach, w chemii do oznaczenia "kompleksu aktywnego" w teorii stanu przejściowego, w biologii do oznaczania gatunków wymarłych (np. Loxodonta exoptata †), w algebrze jako symbol sprzężenia hermitowskiego macierzy i w lingwistyce do oznaczania języków wymarłych.
W Unikodzie crux philologorum/dagger występuje w wersjach:

</doc>
<doc id="1885184" url="https://pl.wikipedia.org/wiki?curid=1885184" title="Grupa Lotnictwa Torpedowo-Bombowego Faggioni">
Grupa Lotnictwa Torpedowo-Bombowego Faggioni

Grupa Lotnictwa Torpedowo-Bombowego "Faggioni" (wł. "Gruppo Aerosiluranti "Faggioni"") – jednostka wojskowa Sił Zbrojnych RSI podczas II wojny światowej.
Historia.
Po kapitulacji Włoch 8 września 1943 r. pilot torpedowo-bombowy Regia Aeronautica kpt. zebrał na lotnisku we Florencji załogi samolotów torpedowo-bombowych wraz z 10 samolotami Savoia-Marchetti SM.79. Do końca grudnia zaimprowizowana grupa przeleciała do Venegono, gdzie mieściły się zakłady lotnicze Societa Italiana Aeroplani Idrovolanti (SIAI), produkujące samoloty SM.79. Tam zmodyfikowano posiadane samoloty do nowszej wersji. Jeden z nich został utracony 15 listopada 1943 r. podczas przelotu w rejonie Piacenzy. Wkrótce grupę przemianowano na Gruppo Autonomo Aerosituranti "Buscaglia", ku czci asa torpedowo-bombowego Carlo Emanuele Buscagli, którego uznano za zaginionego podczas rajdu bombowego na algierski port Bougie w listopadzie 1942 r. Po pewnym czasie okazało się jednak, że C. E. Buscaglia przeżył w niewoli alianckiej, po czym przyłączył się do Włoskich Lotniczych Sił Współwalczących. Wówczas nazwę grupy zmieniono więc na Gruppo Aerosiluranti "Faggioni". Wchodziła ona w skład Aeronautica Nazionale Repubblicana. Pod koniec 1943 r. zakończyło się szkolenie trzech eskadr grupy. W lutym i marcu 1944 roku brały one udział w walkach przeciwko alianckiemu desantowi morskiemu pod Anzio i Nettuno (patrz: Operacja Shingle). W ich wyniku włoskie samoloty uszkodziły kilka statków i okrętów alianckich. Następnie grupę przeniesiono w rejon Lonate Pozzolo. 
6 kwietnia eskadra 13 SM.79 została przechwycona w okolicy Florencji przez formację amerykańskich myśliwców Republic P-47 Thunderbolt. 6 włoskich samolotów zostało zestrzelonych, a wiele pozostałych uszkodzonych za cenę 1 zestrzelonego P-47. Zginął m.in. dowódca grupy kpt. C. Faggioni. Dowództwo przejął kpt . 5 czerwca eskadra 10 SM.79 przeprowadziła akcję bojową przeciwko okrętom i statkom w porcie w Gibraltarze. Zostały uszkodzone poważnie 4 statki bez strat własnych. 5 lipca miał miejsce atak SM.79 na port w Bari, podczas którego uszkodzono torpedą aliancki niszczyciel. Pod koniec lipca włoskie samoloty storpedowały statek na wodach w okolicy Bengazi. Na przełomie grudnia 1944 roku i stycznia 1945 roku zatopiły statek w rejonie Rimini. Był to ostatni sukces bojowy grupy. 14 marca 2 lotników grupy zostało zabitych w bazie lotniczej grupy przez nieznanych sprawców (prawdopodobnie partyzantów). 25 kwietnia cały personel grupy znalazł się w Castano Primo, gdzie poddał się partyzantom.
Linki zewnętrzne.
Siły Lotnicze RSI 

</doc>
<doc id="1885185" url="https://pl.wikipedia.org/wiki?curid=1885185" title="Sæmundr Sigfússon">
Sæmundr Sigfússon

Sæmundr Sigfússon zw. Sæmundr fróði (Sæmundr Uczony) (ur. 1056, zm. 22 maja 1133) – islandzki uczony, dziejopisarz i ksiądz.
Dotychczas uważano, że studiował w Paryżu i uległ wpływom kultury średniowiecznej Francji, jednak raczej chodzi o Frankonię. Na Islandii utworzył szkołę w Oddi.
Do jego dzieł zalicza się pracę, napisaną po łacinie, o dziejach norweskich rodów królewskich. Praca ta zginęła, jednak jest cytowana przez wielu późniejszych autorów, m.in. przez Snorri Sturlusona.

</doc>
<doc id="1885186" url="https://pl.wikipedia.org/wiki?curid=1885186" title="Hinduizm ludowy w Bengalu">
Hinduizm ludowy w Bengalu

Hinduizm ludowy w Bengalu – stanowi wierzenia religijne ludności hinduistycznej bengalskich terenów wiejskich. Odbiega w różnym natężeniu, od oficjalnych form doktryn i kultów popularnych w Bengalu (które i tak nie zawsze zgodne z tradycją sanskrycką braminizmu).
Kult roślin.
W hinduizmie kult roślin jest widoczny zarówno w świątyniach, jak i hinduizmie ludowym. Najczęściej obiektami bhakti lub ceremonii są w Bengalu następujące rośliny:

</doc>
<doc id="1885187" url="https://pl.wikipedia.org/wiki?curid=1885187" title="Reate">
Reate



</doc>
<doc id="1885188" url="https://pl.wikipedia.org/wiki?curid=1885188" title="I Grupa Myśliwska Asso di bastoni">
I Grupa Myśliwska Asso di bastoni

I Grupa Myśliwska "Assi di bastoni" (wł. "I° Gruppo caccia "Asso di bastoni"") – jednostka wojskowa Sił Zbrojnych RSI podczas II wojny światowej.
Historia.
Po okapitulacji Włoch 8 września, a następnie proklamowaniu Włoskiej Republiki Socjalnej (RSI) 15 września 1943 r., na apel ppłk. Ernesto Botto, dowódcy nowo formowanego Aeronautica Nazionale Repubblicana, wielu pilotów włoskich zgłosiło się do służby po stronie Niemców. W listopadzie w Turynie pilot myśliwski kpt. Adriano Visconti zaczął tworzyć grupę lotnictwa myśliwskiego. Do końca grudnia, kiedy osiągnięto gotowość bojową, rozrosła się ona do trzech eskadr myśliwskich:
3 stycznia 1944 r. grupa przeszła chrzest bojowy. Myśliwce 1 Eskadry zaatakowały formację amerykańskich bombowców osłanianych przez Lockheedy P-38 "Lightning". 24 stycznia grupa została przeniesiona do Campoformido koło Udinese Calcio, zaś w Turynie pozostała Uzupełnieniowa Eskadra Alarmowa Montefusco-Bonet. 11 marca wszystkie trzy eskadry, przezbrojone w myśliwce Macchi MC.205 przechwyciły nad Morzem Adriatyckim silną formację amerykańskich Republic P-47 Thunderbolt i Lockheedów P-38 "Lightning". Osiągnęły duży sukces, zestrzeliwując 11 nieprzyjacielskich maszyn i 2 prawdopodobnie. Pod koniec marca grupa czasowo stacjonowała w Zagrzebiu, skąd wraz z samolotami niemieckimi atakowała alianckie szlaki żeglugowe. Do tego czasu Włosi osiągnęli ogółem 14 zwycięstw powietrznych przy stracie 4 samolotów. 7 kwietnia amerykańskie bombowce zbombardowały Treviso. Myśliwce grupy wystartowały zbyt późno, dzięki czemu nie przeszkodziły w bombardowaniu. Zdołały natomiast zestrzelić co najmniej 5 maszyn. 24 kwietnia grupę przeniesiono do Reggio nell'Emilia. W czerwcu grupę wyposażono w myśliwce Fiat G.55. 26 lipca Włosi zestrzelili 5 brytyjskich bombowców Douglas A-20 "Havoc". Pod koniec października grupę przetransportowano do Holzkirchen w Niemczech, gdzie otrzymała myśliwce Messerschmitt Bf 109 i przeszła na nich przeszkolenie. W styczniu 1945 r. nastąpił powrót do Włoch do Lonate Pozzolo. 19 kwietnia miała miejsce ostatnia misja bojowa grupy, kiedy zestrzelono 2 amerykańskie bombowce Consolidated B-24 "Liberator". 25 kwietnia personel grupy został zebrany w Gallarate. 29 kwietnia poddano się partyzantom. Grupa osiągnęła ogółem 113 potwierdzonych zwycięstw powietrznych i 45 prawdopodobnych.
Linki zewnętrzne.
Siły Lotnicze RSI (jęz. włoski)

</doc>
<doc id="1885189" url="https://pl.wikipedia.org/wiki?curid=1885189" title="Asan United F.C.">
Asan United F.C.

Asan United FC (kor. 아산 시민축구단), klub piłkarski z Korei Południowej, z miasta Asan, występujący w K3 League (3. liga).

</doc>
<doc id="1885190" url="https://pl.wikipedia.org/wiki?curid=1885190" title="Viola conspersa">
Viola conspersa



</doc>
<doc id="1885192" url="https://pl.wikipedia.org/wiki?curid=1885192" title="Gyeongju Citizen FC">
Gyeongju Citizen FC

Gyeongju Citizen FC (kor. 경주 시민축구단), klub piłkarski z Korei Południowej, z miasta Gyeongju, występujący w K3 League (3. liga).

</doc>
<doc id="1885193" url="https://pl.wikipedia.org/wiki?curid=1885193" title="Fiołek dłoniasty">
Fiołek dłoniasty

Fiołek dłoniasty ("Viola palmata" Schrank) – gatunek rośliny z rodziny fiołkowatych. Pochodzi z Ameryki Północnej. Jest uprawiany w wielu krajach jako roślina ozdobna, w Polsce rzadko.
Biologia i ekologia.
Bylina, hemikryptofit. Kwitnie wiosną. Kwiaty zapylane są przez owady, nasiona zawierają elajosom i rozsiewane są głównie przez mrówki.
Zastosowanie i uprawa.
Nadaje się na rabaty i do ogródków skalnych. Doskonale czuje się na stanowiskach słonecznych. Nie ma wymagań co do gleby, dobrze rośnie zarówno na lekkich, przepuszczalnych i suchych glebach jak i na glebach podmokłych. Podobnie, jak i inne fiołki rozmnaża się go przez nasiona, które dość dobrze zachowują cechy rośliny rodzicielskiej.

</doc>
<doc id="1885194" url="https://pl.wikipedia.org/wiki?curid=1885194" title="Viola palmata">
Viola palmata



</doc>
<doc id="1885195" url="https://pl.wikipedia.org/wiki?curid=1885195" title="Viola triloba">
Viola triloba



</doc>
<doc id="1885196" url="https://pl.wikipedia.org/wiki?curid=1885196" title="José María Rivas">
José María Rivas

José María Rivas Martínez (ur. 12 maja 1958 w San Salvadorze, zm. 9 stycznia 2016 tamże) – salwadorski piłkarz, reprezentant kraju grający na pozycji napastnika. 
Kariera klubowa.
Przygodę z futbolem rozpoczynał w 1978 w klubie Alianza San Salvador. Po 6 latach przeszedł do Atlético Marte San Salvador. Grał także w klubie Independiente Nacional 1906.
Kariera reprezentacyjna.
Karierę reprezentacyjną rozpoczął w 1979. Został powołany na MŚ 1982. Wystąpił w 3 spotkaniach, pamiętnym spotkaniu , z Belgią i Argentyną. Karierę reprezentacyjną zakończył w 1989.

</doc>
<doc id="1885197" url="https://pl.wikipedia.org/wiki?curid=1885197" title="Mistrzostwa Europy w Piłce Ręcznej Mężczyzn 1994">
Mistrzostwa Europy w Piłce Ręcznej Mężczyzn 1994

Mistrzostwa Europy w Piłce Ręcznej Mężczyzn 1994 – 1. edycja turnieju finałowego Mistrzostw Europy w piłce ręcznej mężczyzn, zorganizowana przez EHF – w dniach od 3 do 12 czerwca 1994 w Portugalii – dla 12 najlepszych reprezentacji seniorskich na „starym kontynencie”, mająca na celu wyłonienie najlepszej z nich (mistrza Europy) i stanowiąca jednocześnie kwalifikacje do Mistrzostw Świata 1995.
To pierwsza w historii seniorska impreza rangi mistrzowskiej w piłce ręcznej, której gospodarzem była Portugalia. Wszystkie 38 spotkań mistrzostw rozegrano w dwóch halach: Pavilhão Rosa Mota w Porto i Complexo Municipal de Desportos Cidade de Almada w Almadzie.
Tytuł mistrzów Europy 1994 wywalczyli Szwedzi, którzy w następnych latach stali się absolutnymi hegemonami zmagań o prymat na „starym kontynencie” – tryumfowali bowiem w czterech z pięciu pierwszych turniejów finałowych Mistrzostw Europy, w tym trzy razy z rzędu (1998, 2000 i 2002). Ponadto do drużyny gwiazd ME 1994 wybrano aż czterech zawodników reprezentacji „Trzech Koron”, a środkowy rozgrywający tego zespołu Magnus Andersson, został uznany najlepszym zawodnikiem turnieju (MVP).
W finale ze Szwecją zagrali ówcześni mistrzowie świata – Rosjanie i ponieśli zaskakująco wysoką porażkę 21:34 (już do przerwy ulegając 9:18).
Brązowy medal zdobyła Chorwacja, dla której był to pierwszy udział w turnieju rangi mistrzowskiej (a inauguracyjne spotkanie międzypaństwowe Chorwaci rozegrali zaledwie 3,5 roku wcześniej, remisując 23:23 z Japonią). Rok później zagrali w finale MŚ, a w 1996 wywalczyli złoty medal Igrzysk Olimpijskich.
Mistrzostwa Europy 1994 to najsłabszy w historii występ reprezentacji gospodarza – Portugalia zajęła bowiem ostatnie miejsce w klasyfikacji końcowej turnieju, co dotychczas nie zdarzyło się żadnej, innej drużynie gospodarzy ME.
Tło historyczne.
Fakt przeprowadzenia mistrzostw Europy 1994 jest ściśle związany z utworzeniem – 17 listopada 1991 – Europejskiej Federacji Piłki Ręcznej (EHF). Wcześniej nie istniał bowiem podmiot władny do zorganizowania turnieju rangi mistrzowskiej dla drużyn reprezentacyjnych poszczególnych federacji europejskich, a Międzynarodowa Federacja Piłki Ręcznej (IHF) nie była zainteresowana powołaniem mistrzostw Europy, aby nie tworzyć konkurencji dla swojej sztandarowej imprezy, czyli mistrzostw świata.
Eliminacje.
Jedyny raz w historii eliminacje do turnieju finałowego mistrzostw Europy składały się wyłącznie z jednej rundy (nie było prekwalifikacji i II fazy eliminacyjnej). Wzięły w nich udział 34 reprezentacje, podzielone na 7 grup: sześć grup pięciodrużynowych i jedną grupę czterozespołową. Bezpośrednią kwalifikację do turnieju finałowego ME 1994 uzyskiwali zwycięzcy każdej z grup oraz najlepsza ekipa spośród tych, które zajęły 2. miejsca (do bilansu nie wliczano rezultatów, uzyskanych z ostatnią drużyną w tabeli). Pozostałych sześć zespołów z 2. miejsc miało szansę awansu do ME 1994 z barażów. W wyniku losowania utworzono trzy pary barażowe, w których rywalizowano w formule dwumeczów (gospodarzy pierwszego spotkania również wyłoniło losowanie). Ich zwycięzcy uzyskali kwalifikację do turnieju finałowego ME 1994.
Składy medalistów.
Szwecja – Mistrz Europy.
Trener: Bengt Johansson
Rosja – Wicemistrz Europy.
Trener: Władimir Maksimow
Chorwacja – brązowy medalista.
Trener: Velimir Kljaić

</doc>
<doc id="1885199" url="https://pl.wikipedia.org/wiki?curid=1885199" title="Reinbeek">
Reinbeek



</doc>
<doc id="1885200" url="https://pl.wikipedia.org/wiki?curid=1885200" title="Groothansdörp">
Groothansdörp



</doc>
<doc id="1885201" url="https://pl.wikipedia.org/wiki?curid=1885201" title="Enrofloksacyna">
Enrofloksacyna

Enrofloksacyna (łac. "Enrofloxacinum") – antybiotyk z grupy fluorochinolonów, który jako pierwszy został dopuszczony do stosowania w leczeniu zwierząt domowych.
Działanie enrofloksacyny polega na inhibicji bakteryjnej "gyrazy DNA", enzymu warunkującego tworzenie spirali nici DNA. Wysoką biodostępność uzyskuje się zarówno poprzez doustne, jak również pozajelitowe podanie leku. Wydalanie substancji z organizmu zachodzi głównie przez nerki. Biologiczny okres półtrwania zależy od gatunku zwierzęcia i waha się od 2 do 7 godzin. Głównym metabolitem jest cyprofloksacyna.
U psów stopień przemiany metabolicznej kształtuje się na poziomie ponad 40%.
Enrofloksacyna jest stosowana jako chemioterapeutyk w chorobach zakaźnych u psów, kur domowych, kotów, cieląt, krów, świn, indyków, małych zwierząt domowych. Wykazuje wysoką skuteczność przeciwko dużej liczbie zarówno G-dodatnich, jak również G-ujemnych patogenów, takich jak: Escherichia coli, Erysipelothrix rhusiopathie, Haemophilus spp., Salmonella spp., Pasteurella spp. i Staphylococus, oraz mykoplazm (Mycoplasma bovis i Mycoplasma hyopneumoniae) W zależności od gatunku zwierzęcia, stosuje się ją do leczenia różnych chorób:
Przy jednoczesnym stosowaniu chloramfenikolu, tetracyklin, lub antybiotyków makrolidowych mogą występować zjawiska antagonistyczne. U pacjentów, u których wykryto paciorkowce należy zrezygnować z podawania leku, ze względu na niską skuteczność.
Enrofloksacyna może być podawana zarówno doustnie w formie tabletek, jak również dożylnie lub podskórnie.
Działania niepożądane.
Szczególną wrażliwość na enrofloksacynę wykazują przede wszystkim rosnące psy i indyki. Może ona poważnie uszkodzić chrząstki stawowe znajdującą się w okresie wzrostu i ze względu na to nie powinna być podawana w tym przypadku w ogóle. Enrofloksacyny nie należy stosować również przy stwierdzonej oporności na chinolony ponieważ istnieje możliwość pojawienia się oporności krzyżowej. Z dalszych działań niepożądanych, mogą pojawić się zaburzenia żołądkowo-jelitowe (występujące przy dużych dawkach leku), oraz miejscowe reakcje w miejscu wstrzyknięcia.

</doc>
<doc id="1885203" url="https://pl.wikipedia.org/wiki?curid=1885203" title="Mauricio Alonso Rodríguez">
Mauricio Alonso Rodríguez

Mauricio Alonso Rodríguez Lindo (ur. 12 września 1945 w San Salvador) – salwadorski piłkarz i trener, reprezentant kraju grający na pozycji pomocnika.
Kariera klubowa.
Przygodę z futbolem rozpoczynał w 1959 w klubie Sport Boys Mejicanos. W 1960 został zawodnikiem Atlante FC. W 1961 przeszedł do FAS Santa Ana. W 1963 zasilił szeregi Universidad de El Salvador. W 1972 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1963. Został powołany na MŚ 1970. Wystąpił w 3 spotkaniach, z Związkiem Radzieckim, z Meksykiem i Belgią. Karierę reprezentacyjną zakończył w 1972.
Kariera trenerska.
Jako trener pracował w takich klubach jak Sport Club University, Sport Club Tapachulteca, C.D. Chalatenango i Sport Club Molsa. Trenował też reprezentację Salwadoru w latach 1973-1974 oraz 1979-1982. Trenował ją na MŚ 1982.

</doc>
<doc id="1885204" url="https://pl.wikipedia.org/wiki?curid=1885204" title="Ochotniczy Batalion Bersalierów Benito Mussolini">
Ochotniczy Batalion Bersalierów Benito Mussolini

Ochotniczy Batalion Bersalierów "Benito Mussolini" (wł. "Battaglione bersaglieri volontari "Benito Mussolini"") – jednostka wojskowa Sił Zbrojnych RSI podczas II wojny światowej
Batalion został sformowany z inicjatywy ppłk. Vittorio Facchiniego pod koniec września 1943 r. w Weronie. W jego skład weszli żołnierze z elitarnych jednostek wojskowych armii włoskiej, w tym w części z ośrodka szkoleniowego w Weronie. Oddział nazwano na cześć przywódcy Włoskiej Republiki Socjalnej (RSI) Benito Mussoliniego. Początkowo w niektórych dokumentach występował jako Ochotniczy Batalion Waffen-SS. Batalion wszedł wraz z Batalionem "Goffredo Mameli" i Batalionem "Enrico Toti" w skład Ochotniczego Pułku Bersalierów "Luciano Manara", choć faktycznie działał samodzielnie. W połowie października 1943 r. batalion wysłano nad rzekę Isonzo i Baccia. Ochraniał tam linię kolejową Gorycja-Piedicolle. Na przełomie 1943/1944 r. zasilili go rekruci. Do połowy 1944 r. prowadził stałe walki z partyzantami. Następnie walczył z jugosłowiańskimi oddziałami IX Korpusu Partyzanckiego. W tym czasie batalion dzielił się na trzy kompanie bersalierów, dwie kompanie moździerzy, baterię artylerii polowej (6 dział) i baterię artylerii przeciwpancernej (6 działek ppanc.). Liczył ok. 750 ludzi. Poddał się 29 kwietnia 1945 r.
Linki zewnętrzne.
Historia Ochotniczego Batalionu Bersalierów "Benito Mussolini" (jęz. włoski)

</doc>
<doc id="1885206" url="https://pl.wikipedia.org/wiki?curid=1885206" title="Temple Grandin">
Temple Grandin

Temple Grandin (ur. 29 sierpnia 1947 w Bostonie w stanie Massachusetts w USA) – doktor zootechniki oraz profesor na Colorado State University, autorka bestsellerów, konsultant przemysłu mięsnego ds. zachowania zwierząt (np. w warunkach chowu). Jest działaczką na rzecz osób w spektrum autyzmu oraz praw zwierząt.
Dzieciństwo i diagnoza autyzmu.
Grandin urodziła się w Bostonie w stanie Massachusetts. Została zdiagnozowana jako osoba z autyzmem w 1950. Będąc dwulatkiem była zaklasyfikowana jako cierpiąca na uszkodzenie mózgu. Prawidłową diagnozę postawiono później. Miała trudności ze znalezieniem pomocy u specjalistów.
Edukacja.
Po ukończeniu Hampshire Country School, szkoły z internatem dla dzieci uzdolnionych w Rindge w Nowym Hampshire w 1960, poszła do college'u. Zdobyła tytuł licencjata z psychologii na Franklin Pierce College (również w Rindge) w 1970, magistra z zoologii na Arizona State University w 1975 i doktora w tej samej dziedzinie na University of Illinois w 1989 roku. Zbudowała „maszynę do przytulania”.
Popularność w mediach i działalność publiczna.
Grandin stała się sławna po tym, kiedy została opisana przez Olivera Sacksa w tytułowym opowiadaniu jego książki "An Anthropologist on Mars". Tytuł jest zaczerpnięty z opisu odczuć Grandin pośród ludzi "neurotypowych". Była gościem wielu programów telewizyjnych w Stanach. Zaangażowała się w propagowanie wiedzy o autyzmie oraz humanitarne traktowanie zwierząt rzeźnych. Projektuje specjalne urządzenia do humanitarnego uboju zwierząt. Publikuje na ten temat. W 2010 wyprodukowano film biograficzny "Temple Grandin".

</doc>
<doc id="1885209" url="https://pl.wikipedia.org/wiki?curid=1885209" title="Grandin Temple">
Grandin Temple



</doc>
<doc id="1885214" url="https://pl.wikipedia.org/wiki?curid=1885214" title="Nowela szachowa">
Nowela szachowa

Nowela szachowa (niem. "Schachnovelle") – utwór austriackiego pisarza Stefana Zweiga napisany w 1941 r.
Nowela szachowa jest wyrazem antyfaszystowskiej postawy i postępowych poglądów pisarza oraz oryginalnym studium psychologicznym dokonanym poprzez pryzmat gry szachowej.
Pierwodruk ukazał się w Buenos Aires w 1942 r. Pierwsze wydanie europejskie ukazało się w Sztokholmie w 1943 r.
Fabuła.
Bohaterem utworu jest doktor B. prawnik austriacki, który po aneksji Austrii przez Hitlera jest prześladowany przez Gestapo i uwięziony w samotnej celi na długie miesiące.
Przed załamaniem psychicznym ratuje go gra w szachy, której uczy się z przypadkowo zdobytego podręcznika (a właściwie zbioru partii). Gra sam ze sobą początkowo na zaimprowizowanej szachownicy ulepionymi z chleba bierkami, a potem „na ślepo” w pamięci. Szachy przynoszą mu ratunek, ale wywołują objawy rozdwojenia jaźni. Doktor zostaje uznany za chorego psychicznie, jest zwolniony z więzienia Gestapo i udaje się do Ameryki.
Na pokładzie statku spotyka się płynącym na tournée do Argentyny arcymistrzem szachowym Mirko Czentoviciem. Przypadkowo zaaranżowane spotkanie szachowe między dr. B. i arcymistrzem przekształca się w dramatyczny pojedynek, którego przebieg oraz zaskakujący finał odsłaniają zawiłości umysłowe i psychiczne obu postaci.
Nawiązania.
Na podstawie tego utworu powstały również spektakle telewizyjne, m.in. w 1972 w Polsce w ramach Sceny Monodram "Szach królowi" w reżyserii Krzysztofa Kieślowskiego.

</doc>
<doc id="1885217" url="https://pl.wikipedia.org/wiki?curid=1885217" title="Joannes Baptista Swinkels">
Joannes Baptista Swinkels

Joannes Baptista Swinkels, CSSR (ur. 14 kwietnia 1810 r. w Woensel, zm. 11 września 1875 r. w Paramaribo) - holenderski ksiądz katolicki, biskup, wikariusz apostolski Gujany Holenderskiej od 1865 r.
Życiorys.
Urodził się w 1810 r. w Woensel. Po ukończeniu studiów teologicznych otrzymał 20 września 1834 r. święcenia kapłańskie. Pracował następnie jako duszpasterz na terenie Holandii. W 1845 r. zdecydował się wstąpić do zakonu redemptorystów. 30 lipca 1865 r. został skierowany na misję do Gujany Holenderskiej. Niedługo potem objął wakującą funkcję tamtejszego wikariusza apostolskiego. Równocześnie papież Pius IX mianował go biskupem tytularnym Amorium. Konsekracja biskupia miała miejsce 15 października 1865 r. W 1866 r. z jego polecenia do Surinamu przybył misjonarz Peerke Donders, który zajął się opieką nad trędowatymi. Zmarł w 1875 r. w Paramaribo.

</doc>
<doc id="1885223" url="https://pl.wikipedia.org/wiki?curid=1885223" title="Johannes Henricus Schaap">
Johannes Henricus Schaap

Johannes Henricus Schaap, CSSR (ur. 27 września 1823 w Amsterdamie, zm. 19 marca 1889 w Paramaribo) - holenderski ksiądz katolicki, biskup, wikariusz apostolski Gujany Holenderskiej od 1876.
Urodził się w 1823 w Amsterdamie, w rodzinie katolickiej. W wieku dwudziestu jeden lat zdecydował się wstąpić do zakonu redemptorystów. Został następnie skierowany na studia teologiczne, po których ukończeniu w 1850 został wyświęcony na księdza.
Po śmierci bpa Joannesa Baptisty Swinkelsa w 1875 został mianowany przez papieża Piusa IX wikariuszem apostolskim Gujany Holenderskiej oraz biskupem tytularnym Etalonii. Konsekracja biskupia odbyła się dopiero 10 października 1880. Za jego rządów wybudowano prokatedrę św. Piotra i św. Pawła w Paramaribo. Zmarł w 1889.

</doc>
<doc id="1885224" url="https://pl.wikipedia.org/wiki?curid=1885224" title="Genesis (2005)">
Genesis (2005)



</doc>
<doc id="1885225" url="https://pl.wikipedia.org/wiki?curid=1885225" title="Genesis (2006)">
Genesis (2006)



</doc>
<doc id="1885226" url="https://pl.wikipedia.org/wiki?curid=1885226" title="Genesis (2007)">
Genesis (2007)



</doc>
<doc id="1885227" url="https://pl.wikipedia.org/wiki?curid=1885227" title="Genesis (2010)">
Genesis (2010)



</doc>
<doc id="1885228" url="https://pl.wikipedia.org/wiki?curid=1885228" title="Rihanna Summer 2006 Tour">
Rihanna Summer 2006 Tour



</doc>
<doc id="1885229" url="https://pl.wikipedia.org/wiki?curid=1885229" title="Polskie guziki wojskowe Królestwa Kongresowego">
Polskie guziki wojskowe Królestwa Kongresowego

Polskie guziki wojskowe Królestwa Kongresowego - guziki używane przez żołnierzy polskich formacji wojskowych w latach 1815-1832.
Guziki generalskie i oficerskie.
Polskiego orła, z jabłkiem w lewym szponie i z berłem w prawym, nosiła wyłącznie generalicja i jej adiutanci, administracja wojskowa - audytorzy, lekarze i urzędnicy Ministerium Wojny:
Guziki z labrami (obwódkami) pozostawiono oficerom (w dobie napoleońskiej guziki z labrami przysługiwały wszystkim żołnierzom).
Guziki żołnierskie.
Guziki żołnierskie były wykonane z cyny i nosiły:
Wytwórnie guzików wojskowych.
Najważniejsze wytwórnie guzików wojskowych okresu Królestwa Kongresowego:
Guziki sprowadzano również z zagranicy, były sygnowane m.in.:
Po upadku powstania listopadowego zniesiono autonomie Królestwa i w obiegu były wyłącznie guziki carskie.

</doc>
<doc id="1885232" url="https://pl.wikipedia.org/wiki?curid=1885232" title="Odsłuch">
Odsłuch



</doc>
<doc id="1885234" url="https://pl.wikipedia.org/wiki?curid=1885234" title="Monitor sceniczny">
Monitor sceniczny



</doc>
<doc id="1885235" url="https://pl.wikipedia.org/wiki?curid=1885235" title="System odsłuchowy">
System odsłuchowy



</doc>
<doc id="1885238" url="https://pl.wikipedia.org/wiki?curid=1885238" title="University of Iowa">
University of Iowa

University of Iowa – amerykański uniwersytet publiczny z siedzibą w Iowa City w stanie Iowa, założony w 1847 roku.
Obecnie kształci około 30,5 tysiąca studentów i zatrudnia ponad 2 tysiące pracowników naukowych.
W centrum zabytkowego kampusu (zwanego Pentacrest) znajduje się Stary Kapitol. Budynek ten stanowił siedzibę władz stanowych, gdy Iowa City było stolicą stanu.
Uniwersytet należy do NCAA Division I, a dokładniej do Big Ten Conference.
Jego klub sportowy nosi nazwę Iowa Hawkeyes i ma 24 drużyny w różnych dyscyplinach sportu. Stadion uniwersytecki (Kinnick Stadium) może pomieścić prawie 70 tysięcy widzów, zaś na trybunach hali sportowej (Carver-Hawkeye Arena) jest miejsce dla 15,5 tysiąca osób. Barwy klubu to czerń i złoto.

</doc>
<doc id="1885240" url="https://pl.wikipedia.org/wiki?curid=1885240" title="McDonnell Douglas C-17">
McDonnell Douglas C-17



</doc>
<doc id="1885242" url="https://pl.wikipedia.org/wiki?curid=1885242" title="Arsenal TV">
Arsenal TV

Arsenal TV był sportowym kanałem telewizyjnym należącym do angielskiego klubu piłkarskiego Arsenal F.C. Był częścią pakietu Setanta Sports, do którego należały również inne klubowe telewizje, takie jak Celtic TV, Rangers TV i LFC TV. Nadawał w okresie od 14 stycznia 2008 do 7 sierpnia 2009.
Zawartość.
Na kanale tym transmitowano:
Prezenterzy/eksperci.
Prowadzeniem programów zajmowali się Daniel Roebuck oraz aktor i zadeklarowany fan Arsenalu Tom Watt. W roli ekspertów regularnie występowali Stewart Robson i muzyk Shovell.

</doc>
<doc id="1885246" url="https://pl.wikipedia.org/wiki?curid=1885246" title="East Lansing">
East Lansing

East Lansing – miasto w północnej części Stanów Zjednoczonych, w stanie Michigan. Bezpośrednio sąsiaduje ze stolicą stanową Lansing i tworzy z nią jeden zespół miejski. Większość jego obszaru administracyjnie należy do hrabstwa Ingham, zaś mała część przynależy do hrabstwa Clinton. Według spisu w 2020 roku liczy 47,7 tys. mieszkańców. 
Osadnictwo na terenie dzisiejszego East Lansing rozpoczęło się w roku 1847. W 1855 powstała tam stanowa uczelnia wyższa, dziś nosząca nazwę Michigan State University i będąca najbardziej znaną instytucją z siedzibą w East Lansing. Prawa miejskie zostały przyznane miejscowości w 1907 roku. 
W East Lansing znajduje się stacja kolejowa obsługiwana przez narodowego przewoźnika pasażerskiego Amtrak, a dokładniej przez pociągi linii "Blue Water", kursujące na trasie Chicago - Port Huron. Połączenia autobusowe zapewniają Amtrak, przewoźnik Capital Area Transportation Authority (należący do okolicznych samorządów, w tym East Lansing) oraz prywatna firma Greyhound Lines.

</doc>
<doc id="1885248" url="https://pl.wikipedia.org/wiki?curid=1885248" title="Dwa koty i pies">
Dwa koty i pies

Dwa koty i pies – polski serial animowany wyprodukowany w latach 1988–1993 w Studiu Miniatur Filmowych w Warszawie. Autorami scenariusza byli Bogdan Nowicki, Zenon Sawa, Włodzimierz Matuszewski, Leszek Marek Gałysz, Leszek Komorowski, Iwona Rybicka i Joanna Zacharzewska.
Serial został poddany rekonstrukcji cyfrowej i digitalizacji w ramach państwowego projektu rekonstrukcji polskich filmów i seriali fabularnych.
Spis odcinków.
Muzykę skomponowali Waldemar Kazanecki (1-16) i Krzysztof Marzec (17-27).
Serial został wydany na VHS. Dystrybucja ITI Home Video

</doc>
<doc id="1885253" url="https://pl.wikipedia.org/wiki?curid=1885253" title="Kościół Wniebowzięcia Najświętszej Maryi Panny w Waniewie">
Kościół Wniebowzięcia Najświętszej Maryi Panny w Waniewie

Kościół Wniebowzięcia Najświętszej Maryi Panny w Waniewie (powiat wysokomazowiecki) – rzymskokatolicki kościół położony w dekanacie Łapy w diecezji łomżyńskiej., znajdujący się w Waniewie.
Architektura kościoła.
Kościół jest trójnawowy. Na frontonie znajduje się nisza a w niej figura Matki Boskiej Niepokalanej.
W kościele są trzy drewniane ołtarze:
W ołtarzu głównym znajduje się obraz Matki Boskiej z 1968, na zasłonie jest obraz św. Anny a w zwieńczeniu obraz św. Józefa. Po bokach stoją figury św. Piotra i św. Pawła.
W lewym ołtarzu bocznym znajduje się obraz św. Mikołaja z 1896, a w prawym – obraz św. Antoniego.
Do zabytkowego wyposażenia należą ponadto: kielich i krucyfiks (XVII w.), relikwiarz Krzyża Świętego (XVIII w.), kielich, chrzcielnica, krzyż ołtarzowy, lichtarze i obrazy Chrystusa Ukrzyżowanego w zakrystii (XIX w.) oraz marmurowe epitafium Romana Roztworowskiego (pocz. XX w.).
Wymiary kościoła.
W pobliżu kościoła znajdują się:

</doc>
<doc id="1885257" url="https://pl.wikipedia.org/wiki?curid=1885257" title="Blitzkrieg (seria)">
Blitzkrieg (seria)

Blitzkrieg – seria komputerowych strategicznych gier czasu rzeczywistego osadzona w realiach II wojny światowej, dostępna na platformy Windows, Macintosh i Linux. Pierwsza gra z serii, zatytułowana "Blitzkrieg" została wydana 13 maja 2003 roku.
Seria składa się z trzech podstawowych gier: "Blitzkrieg", "Blitzkrieg 2" i "Blitzkrieg 3", które wyprodukowało rosyjskie studio Nival Interactive, oraz dodatków do nich. Poza tym na silniki gry wykorzystane w tej serii zostały również użyte przy produkcji kilku innych tytułów np. w "".
Lista gier.
Poniższa lista gier zawiera wszystkie oficjalne gry i dodatki z serii Blitzkrieg, a także nieoficjalne rozszerzenia, wyprodukowane przez innych twórców. Lista zawiera również gry, które zostały stworzone w oparciu o silniki wykorzystane w serii Blitzkrieg.

</doc>
<doc id="1885259" url="https://pl.wikipedia.org/wiki?curid=1885259" title="Zbigniew Radzikowski">
Zbigniew Radzikowski

Zbigniew Radzikowski (ur. 29 lutego 1960 w Sztumie) – polski lekkoatleta specjalizujący się w skoku o tyczce.
Osiągnięcia.
Był zawodnikiem Lechii Gdańsk i Legii Warszawa.
Na mistrzostwach Polski seniorów na otwartym stadionie wywalczył dwa medale - srebrny w 1982 i brązowy w 1983. W 1982 został halowym wicemistrzem Polski seniorów.
Wielokrotnie reprezentował Polskę w międzynarodowych zawodach, był m.in. 4. w Zawodach Przyjaźni 1978, 4. podczas mistrzostw Europy juniorów w 1979, z wynikiem 5,25 oraz 10. na mistrzostwach Europy w 1982, z wynikiem 5,45. W latach 1982-1983 reprezentował Polskę w trzech meczach międzypaństwowych, odnosząc jedno zwycięstwo indywidualne.
W latach 80. wyjechał do Niemiec, występował w barwach OSC Berlin. W 1987 zdobył brązowy medal halowych mistrzostw tego kraju.

</doc>
<doc id="1885262" url="https://pl.wikipedia.org/wiki?curid=1885262" title="Wieża Bismarcka w Świebodzinie">
Wieża Bismarcka w Świebodzinie

Wieża Bismarcka w Świebodzinie – wieża Bismarcka, pierwotnie wieża widokowa stojąca na Winnej Górze wznoszącej się nad osiedlem Nowy Widok w Świebodzinie.
Historia wieży.
Historia powstania wieży sięga jesieni 1904 r., kiedy to na posiedzeniu Związku Marchii Wschodniej w Świebodzinie, jej przewodniczący, dr Woge, zainicjował budowę wieży widokowej. Powołano komitet budowy pod przewodnictwem rajcy Alberta Sckerla, zaś miasto przekazało nieodpłatnie miejsce na Winnej Górze ("I Weinberg")- jednej z dwóch ówczesnych świebodzińskich winnic. Projektem budowli zajął się sam burmistrz Schermann, zaś jej wykonanie powierzono ekipie mistrza murarskiego Maksa Fechnera. Koszty budowy postanowiono pokryć z darowizn. Z powodu skromności budżetu, pierwotny projekt okazałej wieży, zastąpiono skromniejszym: z czworokątnej na okrągłą i nieco niższą. Kamień węgielny położono uroczyście nieprzypadkowo w dniu 1 kwietnia 1905 r., bowiem była to data 90. urodzin nieżyjącego już kanclerza Ottona von Bismarcka.
Uroczyste otwarcie, z palącą się misą ogniową, w asyście licznego tłumu mieszkańców i władz rejencji, nastąpiło 20 września 1908 r., tj. dokładnie 4 lata od pomysłu jej budowy.
W niezmienionej formie wieża przetrwała do końca 1945 r.
Po wojnie wieża była punktem obserwacyjnym lotnictwa wojskowego, patrolującego tzw. strefę nadgraniczną. Zdemontowano wówczas znicz i nadbudówkę.
Przez kolejne lata PRL wieża, choć w zasadzie należąca do miasta, była w istocie bezpańska, a po 1989 r. następowała coraz dalej idąca jej dewastacja.
Na początku lat 90. XX wieku wieżę odkupił od miasta świebodziński krótkofalowiec, co uchroniło ją od całkowitej ruiny. Teren wokół Bismarckturm został uporządkowany i ogrodzony, usunięto również namalowaną przez wandali swastykę nad wejściem. Obecnie na szczycie budowli znajduje się rozbudowany system antenowy, który służy okolicznym użytkownikom krótkofalówek.
Idea budowania wież.
"Wieże Bismarcka, niem. Bismarckturm – powstałe w latach 1869-1934 proste budowle w kształcie wieży lub kolumny sławiące i wyrażające niemiecką dumę narodową". Na całym świecie wybudowano z inicjatywy pruskiego Związku Studentów łącznie 238 wież, z czego 170 zachowało się do dzisiaj. Najwięcej z nich wybudowano w Niemczech, istniały jeszcze wieże w Austrii, Chile, a nawet w północnoafrykańskich koloniach niemieckich: Tanzanii i Kamerunie. Ogółem planowano wybudować 410 wież, zrealizowano 238 projektów, z czego na terenach dawnych Prus, które po 1945 roku znalazły się w państwie polskim, wybudowano 40, a do dziś zachowało się tylko 17.
Z wieżami Bismarcka związany był zwyczaj: w rocznice urodzin i śmierci imiennika, a także w inne święta, np. przesilenie letnie (noc z 21 na 22 czerwca) rozpalano na ich szczytach ogień ku czci patrona – kanclerza Ottona von Bismarcka. Należy pamiętać, że kanclerz Bismarck był w ówczesnych Niemczech uwielbiany przez społeczeństwo, otaczany wprost kultem, jako mąż stanu, który zjednoczył Niemcy i utworzył zeń nowoczesne państwo europejskie, poprzez tzw. "Kulturkampf", tj. wykluczenie kościoła katolickiego i germanizację wszystkich ziem niemieckich, w tym przede wszystkim tych zagarniętych podczas rozbiorów Polski. Warto bowiem pamiętać, że w tamtym okresie Niemcy były zlepkiem różnych kultur i narodowości.

</doc>
<doc id="1885264" url="https://pl.wikipedia.org/wiki?curid=1885264" title="Electronic Navigational Chart">
Electronic Navigational Chart



</doc>
<doc id="1885268" url="https://pl.wikipedia.org/wiki?curid=1885268" title="Matteo Anesi">
Matteo Anesi

Matteo Anesi (ur. 16 sierpnia 1984 w Baselga di Pinè) – włoski łyżwiarz szybki, złoty medalista olimpijski i dwukrotny wicemistrz świata.
Kariera.
Największy sukces w karierze Matteo Anesi osiągnął w 2006 roku, kiedy wspólnie z Enrico Fabrisem, Ippolito Sanfratello oraz Stefano Donagrandim zdobył złoty medal w biegu drużynowym podczas igrzysk olimpijskich w Turynie. Na tych samych igrzyskach zajął 29. miejsce w biegu na 1500 m. Na rozgrywanych cztery lata później igrzyskach w Vancouver był szósty w drużynie i dwunasty na dystansie na 1500 m. Brał także udział w igrzyskach w Soczi w 2014 roku, gdzie bieg na 1500 m ukończył na 29. pozycji. W 2005 roku razem Fabrisem i Sanfratello zdobył srebrny medal w biegu drużynowym podczas mistrzostwach świata na dystansach w Inzell. Wynik ten Włosi z Anesim w składzie powtórzyli na rozgrywanych trzy lata później mistrzostwach świata na dystansach w Nagano. Indywidualnie był między innymi jedenasty podczas wielobojowych mistrzostw świata w Heerenveen w 2010 roku. Nigdy nie stawał na podium zawodów Pucharu Świata.

</doc>
<doc id="1885273" url="https://pl.wikipedia.org/wiki?curid=1885273" title="Ulica Piotra Niedurnego w Rudzie Śląskiej">
Ulica Piotra Niedurnego w Rudzie Śląskiej

Ulica Piotra Niedurnego w Rudzie Śląskiej (niem. "Morgenrothstraße)" − jedna z głównych dróg w Rudzie Śląskiej. Wyznacza ona kierunek N-S (północ-południe). Nazwana imieniem Piotra Niedurnego – działacza polskiego z Górnego Śląska.
Opis.
Ulica rozpoczyna bieg na rondzie Górników w dzielnicy Wirek i biegnie dalej przez dzielnicę Nowy Bytom i osiedle Kaufhaus do ronda im. Unii Europejskiej w dzielnicy Chebzie.
Przy ulicy Piotra Niedurnego mieści się ruch Pokój kopalni Ruda, Plac Jana Pawła II (przy którym mieści się urząd miasta), urząd stanu cywilnego, zabytkowa willa Florianka, Miejskie Centrum Kultury im. H. Bisty, Huta Pokój, zabytkowe osiedle Kaufhaus oraz pętla tramwajowa.
W budynku przy ulicy Niedurnego 36 mieści się Państwowa Szkoła Muzyczna I i II stopnia oraz redakcja lokalnego tygodnika Wiadomości Rudzkie.
Przy ulicy Piotra Niedurnego zlokalizowane są następujące historyczne obiekty, wpisane do rejestru zabytków:
Ulicą Piotra Niedurnego kursuje wiele autobusów ZTM oraz linia tramwajowa nr 9. Na całej długości ulicy znajduje się 7 przystanków autobusowych oraz 6 tramwajowych.

</doc>
<doc id="1885282" url="https://pl.wikipedia.org/wiki?curid=1885282" title="Plac Jana Pawła II w Rudzie Śląskiej">
Plac Jana Pawła II w Rudzie Śląskiej

Plac Jana Pawła II – plac w Nowym Bytomiu w Rudzie Śląskiej w centralnej dzielnicy miasta. Plac mieści się u styku ulicy Niedurnego i ulicy Ofiar Katynia. Na wschód od placu znajduje się ulica Objazdowa oraz tory kolejowe, zaś na zachód urząd stanu cywilnego. Plac stanowi centrum dzilenicy i miasta mieści się przy nim siedziba urzędu miasta oraz największy kościół w Rudzie Śląskiej (mający wysokość 64 metrów) pod wezwaniem św. Pawła. W 2010 roku zakończono przebudowę placu na rynek, który stał się centralnym punktem miasta. Na placu znajduje się jedna zabytkowa fontanna, która obecnie jest po renowacji oraz w centralnej części placu została wybudowana druga nowa fontanna.

</doc>
<doc id="1885284" url="https://pl.wikipedia.org/wiki?curid=1885284" title="Samolot przeciwpartyzancki">
Samolot przeciwpartyzancki

Samolot przeciwpartyzancki (COIN – ang. "counter insurgency") – samolot bliskiego wsparcia powietrznego (określany również jako lekki samolot szturmowy) przeznaczony do atakowania celów naziemnych w warunkach całkowitego panowania w powietrzu.
Samoloty te są przystosowane do zwalczania przeciwnika dysponującego słabą, lub zerową obroną przeciwlotniczą. Uzbrojone są w karabiny maszynowe, działka, niekierowane pociski rakietowe i lekkie bomby. Samoloty te mogą być także używane w celach zwalczania przemytu, ochrony granic i obserwacyjnych. Samolotami przeciwpartyzanckimi są albo specjalnie przystosowane samoloty innych typów (np. transportowe czy szkolno-bojowe), albo też konstrukcje od początku budowane w celu użytkowania, jako samoloty przeciwpartyzanckie.

</doc>
<doc id="1885291" url="https://pl.wikipedia.org/wiki?curid=1885291" title="Harry Potter and the Philosopher's Stone">
Harry Potter and the Philosopher's Stone



</doc>
<doc id="1885292" url="https://pl.wikipedia.org/wiki?curid=1885292" title="Harry Potter and the Sorcerer's Stone">
Harry Potter and the Sorcerer's Stone



</doc>
<doc id="1885294" url="https://pl.wikipedia.org/wiki?curid=1885294" title="Harry Potter and the Chamber of Secrets">
Harry Potter and the Chamber of Secrets



</doc>
<doc id="1885295" url="https://pl.wikipedia.org/wiki?curid=1885295" title="Harry Potter and the Goblet of Fire">
Harry Potter and the Goblet of Fire



</doc>
<doc id="1885296" url="https://pl.wikipedia.org/wiki?curid=1885296" title="Harry Potter and the Order of the Phoenix">
Harry Potter and the Order of the Phoenix



</doc>
<doc id="1885297" url="https://pl.wikipedia.org/wiki?curid=1885297" title="Harry Potter and the Half-Blood Prince">
Harry Potter and the Half-Blood Prince



</doc>
<doc id="1885298" url="https://pl.wikipedia.org/wiki?curid=1885298" title="Nocturnal Arkonian Hordes">
Nocturnal Arkonian Hordes

Nocturnal Arkonian Hordes - trzeci pełny album studyjny polskiej grupy black metalowej Arkona.

</doc>
<doc id="1885299" url="https://pl.wikipedia.org/wiki?curid=1885299" title="16596 Stephenstrauss">
16596 Stephenstrauss



</doc>
<doc id="1885303" url="https://pl.wikipedia.org/wiki?curid=1885303" title="Mott The Hoople">
Mott The Hoople



</doc>
<doc id="1885307" url="https://pl.wikipedia.org/wiki?curid=1885307" title="No-One But You">
No-One But You



</doc>
<doc id="1885312" url="https://pl.wikipedia.org/wiki?curid=1885312" title="Mistrzostwa Europy w Koszykówce Mężczyzn 1983">
Mistrzostwa Europy w Koszykówce Mężczyzn 1983

Mistrzostwa Europy w koszykówce mężczyzn 1983 - dwudzieste trzecie finały Mistrzostw Europy w koszykówce mężczyzn. Rozgrywane w dniach od 26 maja do 4 czerwca 1983 roku w trzech miastach na terenie Francji.
Składy drużyn.
1. Włochy: Dino Meneghin, Pierluigi Marzorati, Antonello Riva, Roberto Brunamonti, Renato Villalta, Marco Bonamico, Enrico Gilardi, Romeo Sacchetti, Ario Costa, Alberto Tonut, Renzo Vecchiato, Carlo Caglieris (Trener: Sandro Gamba)
2. Hiszpania: Juan Antonio San Epifanio, Juan Antonio Corbalan, Fernando Martin, Candido "Chicho" Sibilio, Ignacio "Nacho" Solozabal, Joan "Chichi" Creus, Juan Domingo de la Cruz, Juan Manuel Lopez Iturriaga, Fernando Romay, Josep Maria Margall, Andres Jimenez, Fernando Arcega (Trener: Antonio Diaz Miguel)
3. Związek Radziecki: Valdis Valters, Anatoly Myshkin, Arvydas Sabonis, Aleksander Belostenny, Valdemaras Chomicius, Sergejus Jovaisa, Stanislav Eremin, Sergei Tarakanov, Nikolai Deriugin, Heino Enden, Andrei Lopatov, Viktor Pankrashkin (Trener: Alexander Gomelsky)

</doc>
<doc id="1885318" url="https://pl.wikipedia.org/wiki?curid=1885318" title="Puchar Francji w piłce siatkowej mężczyzn (2009/2010)">
Puchar Francji w piłce siatkowej mężczyzn (2009/2010)

Rozgrywki o Puchar Francji w piłce siatkowej mężczyzn w sezonie 2009/2010 (Coupe de France) zainaugurowane zostały w listopadzie 2009 roku. Brały w nich udział kluby z Ligue A i Ligue B. 
Rozgrywki składały się z czterech rund: 1. rundy, 1/4 finału, 1/2 finału i finału.
Turniej finałowy rozegrany został w dniach 1-2 kwietnia 2010 roku w Palais des Sports de Gerland w Lyonie.
Zdobywcą Pucharu Francji została drużyna Tours Volley-Ball, która uzyskała prawo gry w Lidze Mistrzów 2010/2011.
1. runda.
Grupa G.
Tabela
Wyniki
Grupa H.
Tabela
Wyniki

</doc>
<doc id="1885319" url="https://pl.wikipedia.org/wiki?curid=1885319" title="Willebadessen">
Willebadessen

Willebadessen – miasto w centralnych Niemczech w kraju związkowym Nadrenia Północna-Westfalia, w rejencji Detmold, w powiecie Höxter, położone na terenie obszaru chronionego krajobrazu Las Teutoburski. W 2010 miasto zamieszkiwane było przez 8 516 osób.
Geografia.
Willebadessen położone jest we wschodniej części gór Egge (południowe przedłużenie Lasu Teutoburskiego) nad rzeką Nethe (dopływ Wezery). Miasto składa się z trzynastu dzielnic: Altenheerse, Borlinghausen, Eissen, Engar, Fölsen, Helmern, Ikenhausen, Löwen, Niesen, Peckelsheim, Schweckhausen, Willebadessen i Willegassen.

</doc>
<doc id="1885326" url="https://pl.wikipedia.org/wiki?curid=1885326" title="Kasztelania bytomska">
Kasztelania bytomska

Kasztelania bytomska – kasztelania początkowo wchodząca w skład ziemi krakowskiej, której była południowo-zachodnią rubieżą. W 1179 roku została przekazana przez Kazimierza II Sprawiedliwego na rzecz swojego bratanka Mieszka Plątonogiego, który włączył ją do śląskiego księstwa raciborskiego. W XV wieku część terenów powróciła do Małopolski. Kasztelem był gród Bytom.

</doc>
<doc id="1885331" url="https://pl.wikipedia.org/wiki?curid=1885331" title="Konstelacja Lodu">
Konstelacja Lodu

Konstelacja Lodu – czwarty pełny album studyjny polskiego zespołu black metalowego Arkona.

</doc>
<doc id="1885332" url="https://pl.wikipedia.org/wiki?curid=1885332" title="Krzysztof Bielawski (filolog)">
Krzysztof Bielawski (filolog)

Krzysztof Bielawski (ur. 20 kwietnia 1969 w Bydgoszczy) – polski filolog, doktor habilitowany, wykładowca Uniwersytetu Jagiellońskiego, tłumacz, znawca patrologii, współzałożyciel Wydawnictwa Homini.
Życiorys.
Ukończył VI Liceum Ogólnokształcące w Bydgoszczy, a następnie filologię na Uniwersytecie Jagiellońskim oraz studia teologiczne na Papieskiej Akademii Teologicznej w Krakowie. Doktoryzował się w 2002 na podstawie rozprawy „Rytualno-kultowe elementy leksykalne w greckim dramacie V wieku p.n.e.”. Stopień doktora habilitowanego otrzymał w listopadzie 2013.
Od 1996 do 2010 był redaktorem naczelnym krakowskiego Wydawnictwa Homini. Obecnie pracuje jako adiunkt w Instytucie Filologii Klasycznej UJ. Wykłada również na Wydziale Polonistyki UJ, w Akademii Sztuk Teatralnych im. Stanisława Wyspiańskiego w Krakowie i w Europejskim Ośrodku Praktyk Teatralnych Gardzienice.
Prowadzi badania nad antycznymi fragmentami muzycznymi oraz związkami tragedii z teologią.
W styczniu 2009 został odznaczony Brązowym Medalem „Zasłużony Kulturze Gloria Artis”.

</doc>
<doc id="1885333" url="https://pl.wikipedia.org/wiki?curid=1885333" title="Teodor Wystrach">
Teodor Wystrach

Teodor Wystrach (ur. 5 listopada 1908, zm. w 1965/1969 w Katowicach) – polski bokser kategorii półciężkiej.
Zainteresowania sportowe rozpoczął od uprawiania piłki nożnej. Dysponując doskonałymi warunkami fizycznymi, w wieku 17 lat za namową starszego brata, zaczął uprawiać pięściarstwo. W swojej karierze reprezentował: Policyjny Klub Sportowy Katowice, Gedanię Gdańsk, odbywał w Gdańsku służbę wojskową i ponownie Policyjny KS Katowice. Startując w mistrzostwach Polski dwa razy został wicemistrzem kraju (1931, 1933), w 1932 wywalczył tytuł mistrzowski, a w 1935 zdobył brązowy medal. Wszystkie medale wywalczył w wadze półciężkiej. Czterokrotnie wystąpił w reprezentacji Polski w latach 1930-1932, odnosząc dwa zwycięstwa i ponosząc dwie porażki.
Uchodził za jeden z największych talentów w boksie kategorii ciężkich w Polsce, lecz nie do końca spełnionych.

</doc>
<doc id="1885335" url="https://pl.wikipedia.org/wiki?curid=1885335" title="Jan Łaszczyk">
Jan Łaszczyk

Jan Łaszczyk (ur. 1951) – polski pedagog i nauczyciel akademicki, doktor habilitowany nauk humanistycznych, rektor Akademii Pedagogiki Specjalnej im. Marii Grzegorzewskiej w Warszawie w kadencjach 2008–2012 i 2012–2016.
Życiorys.
Absolwent pedagogiki w Wyższej Szkole Pedagogicznej w Krakowie (1973). W 1985 w Instytucie Badań Pedagogicznych w Warszawie uzyskał stopień naukowy doktora. W 1995 habilitował się w Akademii Nauk Pedagogicznych Federacji Rosyjskiej.
Zawodowo związany z Wyższą Szkołą Pedagogiki Specjalnej w Warszawie, przekształconą następnie w Akademię Pedagogiki Specjalnej, na której doszedł do stanowiska profesora. Był m.in. dziekanem Wydziału Rewalidacji i Resocjalizacji oraz prorektorem. W 2008 i 2012 wybierany na rektora tej uczelni na czteroletnie kadencje.
Członek Polskiego Towarzystwa Uniwersalizmu, został prezesem Fundacji Pedagogiki Zdolności Universitas Rediviva i członkiem zarządu Fundacji Niezależnej Akademii Twórczości. Był również profesorem Wyższej Szkoły Pedagogicznej im. Janusza Korczaka w Warszawie.
Zainteresowania badawcze koncentrują się wokół pedagogiki twórczości, obejmują zagadnienia z zakresu pedagogicznego procesu rozwijania dyspozycji twórczych człowieka oraz pracy z uczniem zdolnym, a także problematyki wykorzystania technik informatycznych w edukacji.

</doc>
<doc id="1885336" url="https://pl.wikipedia.org/wiki?curid=1885336" title="Kasztelania oświęcimska">
Kasztelania oświęcimska

Kasztelania oświęcimska – kasztelania z siedzibą (kasztelem) na grodzie w Oświęcimiu w średniowieczu.
Historia.
Gród w Oświęcimiu powstał już zapewne w czasach króla Bolesława Chrobrego, w miejscu skrzyżowania wielu dróg handlowych, w tym najważniejszej drogi solnej z Krakowa przez Zator i wzmiankowanej pod koniec XIII wieku "via antiqua" na południe przez Kęty. Początkowo obszar nad Sołą i Skawą wchodził w skład ziemi krakowskiej, której był południowo-zachodnią rubieżą. Być może już w 1177 lub 1179 roku Oświęcim został przekazany przez Kazimierza II Sprawiedliwego na rzecz swojego bratanka Mieszka Plątonogiego, który włączył by je do śląskiego Księstwa raciborskiego. Po raz pierwszy wydarzenie to opisał Wincenty Kadłubek, który opisał je jako darowiznę „kilku miast“, bez ich wymienienia z nazw i wyjątkowo nie stosując żadnego określenia terytorialnego. Sformułowanie Kadłubka otwiera możliwość innej interpretacji niż najczęściej dotąd stosowanej, mianowicie że w 1177 (lub 1179) Oświęcim nie znalazł się jeszcze w granicach księstwa raciborskiego, a mogło to nastąpić około 1195 roku, w procesie ekspansji terytorialnej Mieszka Plątonogiego, a nawet później. Z pewnością teren kasztelanii, o ile już wówczas ona istniała, miał jeszcze wtedy małe znaczenie gospodarcze i wojskowe, a więc żadna ze stron konfliktu mogła nie przykładać do niego większego znaczenia. Dopiero w 1217 potwierdzony jest urząd kasztelana oświęcimskiego (Falisław), ale wśród małopolskich świadków dokumentu Leszka Białego, a brakowało go na liście komesów górnośląskich w 1222. Dopiero w 1228 kasztelan oświęcimski, Werner ze Sławikowa, pojawił się na dokumencie księcia opolskiego z 1228. To przesunęło by zmianę przynależności Oświęcimia (i kasztelanii) na lata 1217—1228. Dopiero kronika wielkopolska sprecyzowała sformułowanie Kadłubka o „kilku miastach“ podając, że darowizna z 1177/1179 dotyczyła "Bythomiensem et Oswecimiensem cum corum pertinenciis et apendiis". Od 1202 roku obszar ten znalazł by się w granicach połączonego księstwa opolsko-raciborskiego. Po najeździe mongolskim na Polskie w latach 1240-1241 władający księstwem opolskim Mieszko II Otyły nadał pomiędzy 1243-1246 "in uno ambitu territorii Osuetun" 500 łanów ziemi (ok. 121 km kw.) cystersom z Lubiąża w celu kolonizacji na prawie niemieckim, po raz pierwszy potwierdzając terytorialność kasztelanii oświęcimskiej.
Kasztelania obejmowała obszary dzisiejszych powiatów oświęcimskiego, żywieckiego, większą część wadowickiego, bielskiego, pszczyńskiego, bieruńsko-lędzińskiego. Na północy granicą mogła być rzeka Wisła, lecz możliwe że obejmował ziemie na północ od niej. Po roku 1274 wschodnia granica została przesunięta z rzeki Skawy do Skawinki z wyjątkiem tzw. korytarza radwanickiego. Śmierć rządzącego nim księcia Władysława opolskiego w 1281 lub 1282 spowodowała podział tego księstwa pomiędzy jego czterech synów. W Oświęcimiu początkowo zasiadł jego najmłodszy syn Przemko, który pod koniec 1289 lub w 1290 wymienił siedzibę z najstarszym bratem Mieszkiem rezydującemu dotąd w Raciborzu, przy czym za swą rezydencję Mieszko przyjął Cieszyn obejmując oprócz byłych kasztelanii cieszyńskiej i oświęcimskiej również chrzanowską oraz zatorską. W pierwszym znanym dokumencie wystawionym przez księcia cieszyńskiego w 1290 na liście świadków widnieje kasztelan oświęcimski imieniem Mikołaj. Ponownie ujawnia się on w dokumencie z 1297. Śmierć Mieszka cieszyńskiego spowodowała z kolei podział księstwa cieszyńsko-oświęcimskiego pomiędzy dwóch synów. Księstwo oświęcimskie otrzymał książę Władysław I oświęcimski. W tym czasie na terenie kasztelanii miała miejsce wielka akcja osadnicza, która ułatwiła samodzielne utrzymanie się dworu książęcego.
W XV wieku część terenów powróciła do Małopolski.
Osadnictwo.
W XIII wieku funkcjonowało już zwarte osadnictwo w równoleżnikowym pasie na południe od rzeki Wisły od Oświęcimia (wzmiankowanego w 1217, w późniejszych źródłach retrospektywnie w 1177 lub 1179) w kierunku Zatora (1228) wzdłuż solnej drogi handlowej. W sąsiedztwie Oświęcimia w XIII wieku funkcjonowało już kilka wsi, kolejno wzmiankowano Rajsko i Pławy (1272), Osiek (1278), Porębę, Grojec i Włosienicę (1285). W sąsiedztwie Zatora najstarszą miejscowością mogło być Grodzisko i Spytkowice wzmiankowane po raz pierwszy obok Woźników w 1229. Inne miejscowości koło Zatora znane są z odpisu z 1569 roku, który wymienia wsie ograniczające powstałe w 1292 roku miasto: Podolsze, Palczowice, Trzebieńczyce, Rudze, Piotrowice i Przeciszów. Bliżej Krakowa znajdowały się osady Radwanitów (przede wszystkim Trzebol, 1274) lub podległe różnym krakowskim klasztorom, np. Krzęcin i Radziszów. Przy drodze handlowej z Oświęcimia na południe wzdłuż Soły w XIII wieku istniały już Kęty (1242), być może Czaniec, a w Kotlinie Żywieckiej Stary Żywiec i prawdopodobnie Lipowa. Na zachód od Kęt w 1273 wzmiankowany był gródek w Bestwinie, podobny istniał również w Dankowicach. Z kolei przy lokalnej drodze z Zatora wzdłuż Skawy istniały już Roków i Mucharz, oba wzmiankowane w 1254.
Pod koniec XIII wieku dynamicznie rozwija się osadnictwo, które można prześledzić na przykładzie Ryczowa. W 1284 cystersi z Mogiły otrzymali od księcia Przemysława raciborskiego 16 łanów gruntu leśnego w pobliżu nadwiślańskich Łączan (wzmiankowanych w 1229). W 1304 roku Mieszko cieszyński zezwolił cystersom wykarczować las i skolonizować go na prawie niemieckim. Osadnicy przybyli prawdopodobnie z podkrakowskich dóbr klasztornych i nadali wsi nazwę Ryczów, po raz pierwszy wzmiankowaną w 1329. W ten sposób powstało wiele nowych miejscowości w terenach podgórskich, również z udziałem osadników z Niemiec, szczególnie w południowych zachodzie, gdzie powstała niemiecka wyspa językowa. Wiadomo że powstałe po 1255 roku opactwo cystersów w Rudach k. Raciborza założyło na początku XIV wieku wsie Łodygowice, Pietrzykowice i Wilkowice, wykorzystując prawdopodobnie ten same teren, który podarowany był klasztorowi cystersów w Lubiążu, który jej nigdy nie wykorzystał.

</doc>
<doc id="1885338" url="https://pl.wikipedia.org/wiki?curid=1885338" title="Addicted (album Devin Townsend Project)">
Addicted (album Devin Townsend Project)

Addicted – album studyjny Devin Townsend Project. Wydawnictwo ukazało się 17 listopada 2009 roku nakładem wytwórni muzycznych HevyDevy Records i InsideOut Music.
Nagrania dotarły do 168. miejsca listy Billboard 200 w Stanach Zjednoczonych sprzedając się w nakładzie 3,7 tys. egzemplarzy w przeciągu tygodnia od dnia premiery. Nagrania były promowane teledyskiem do utworu "Bend It Like Bender!", który wyreżyserował Konrad Palkewicz.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1885339" url="https://pl.wikipedia.org/wiki?curid=1885339" title="Nowy Korczyn (gmina 1870–1954)">
Nowy Korczyn (gmina 1870–1954)

Nowy Korczyn (do 1870 i 1915–1919 "miasto Nowy Korczyn") – dawna gmina wiejska istniejąca do 1954 roku w woj. kieleckim. Siedzibą władz gminy była osada miejska Nowy Korczyn.
Gmina Nowy Korczyn powstała w powiecie stopnickim w guberni kieleckiej w związku z utratą praw miejskich przez miasto Nowy Korczyn i przekształceniu jego w wiejską gminę Nowy Korczyn w granicach dotychczasowego miasta. 1 kwietnia 1930 gmina otrzymała status gminy wiejskiej o miejskich uprawnieniach finansowych. 1 kwietnia 1938 do gminy Nowy Korczyn przyłączono część obszaru gminy Opatowiec (wsie Zawodzie Prywatne i Zawodzie Rządowe) z powiatu pińczowskiego.
W 1915 roku austriackie władze okupacyjne wprowadziły administrację cywilną i przekształciły wiejską gminę Nowy Korczyn ponownie w miasto, liczące w 1916 roku 3765 mieszkańców. Władze polskie nie uznały jednak Noweg Korczyna za miasto w 1919 roku, przez co Nowy Korczyn powrócił do statusu gminy wiejskiej.
W okresie międzywojennym gmina Nowy Korczyn należała do powiatu stopnickiego w woj. kieleckim. Po wojnie gmina zachowała przynależność administracyjną. 12 marca 1948 roku zmieniono nazwę powiatu stopnickiego na buski. 1 lipca 1952 gmina składała się nadal z samej siedziby i przez to nie była podzielona na gromady.
Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin 1 stycznia 1973 roku utworzono gminę Nowy Korczyn w powiecie buskim w tymże województwie z obszaru dawnych gmin Nowy Korczyn, Grotniki i Pawłów.

</doc>
<doc id="1885343" url="https://pl.wikipedia.org/wiki?curid=1885343" title="Rzeczpospolita (pismo)">
Rzeczpospolita (pismo)



</doc>
<doc id="1885345" url="https://pl.wikipedia.org/wiki?curid=1885345" title="Ippolito Sanfratello">
Ippolito Sanfratello

Ippolito Sanfratello (ur. 3 listopada 1973 w Piacenzy) – włoski łyżwiarz szybki, złoty medalista olimpijski i wicemistrz świata.
Kariera.
Największy sukces w karierze Ippolito Sanfratello osiągnął w 2006 roku, kiedy wspólnie z Enrico Fabrisem, Stefano Donagrandim oraz Matteo Anesim zdobył złoty medal w biegu drużynowym podczas igrzysk olimpijskich w Turynie. Na tych samych igrzyskach był też dwunasty na dystansie 10 000 m, czternasty w biegu na 5000 m i osiemnasty na 1500 m. Na rozgrywanych rok wcześniej mistrzostwach świata na dystansach w Inzell razem Fabrisem i Anesim był drugi w biegu drużynowym. W 2006 roku był też siódmy podczas wielobojowych mistrzostw świata w Calgary oraz na mistrzostwach Europy w Hamar. Nigdy nie stawał na podium indywidualnych zawodów Pucharu Świata. Był też medalistą mistrzostw Włoch.

</doc>
<doc id="1885346" url="https://pl.wikipedia.org/wiki?curid=1885346" title="11 Batalion Saperów">
11 Batalion Saperów

Bataliony saperów Wojska Polskiego noszące numery XI i 11:

</doc>
<doc id="1885348" url="https://pl.wikipedia.org/wiki?curid=1885348" title="Stopnica (gmina w województwie kieleckim)">
Stopnica (gmina w województwie kieleckim)

Stopnica – dawna gmina wiejska istniejąca w latach 191?-1954 w woj. kieleckim. Siedzibą władz gminy była Stopnica (do 1870 odrębna gmina miejska).
Za Królestwa Polskiego "gmina Stopnica" – o obszarze zbliżonym do współczesnej gminy Stopnica – należała do powiatu stopnickiego w guberni kieleckiej. 13 stycznia 1870 do gminy przyłączono pozbawioną praw miejskich Stopnicę, która przekształcono w osadę miejską.
W 1915 roku austriackie władze okupacyjne wprowadziły administrację cywilną i wypdrębniły Stopnicę z wiejskiej gminy Stopnica, nadając jej status miasta, liczącego w 1916 roku 4544 mieszkańców; z pozostałej części gminy Stopnica utworzono nową gminę Wolica (5805 mieszkańców w 1916 roku). Władze polskie nie uznały jednak Stopnicy za miasto w 1919 roku, a ponieważ Stopnica nie wróciła do kategorii osad, nadal rządząc się ustawą okupacyjną, stała jednostką o nieuregulowanym statusie. Np. w wykazie podziału administracyjnego GUS-u z 1923 roku (stan na 1 stycznia) Stopnica nie jest zaliczona do miast, tworząc formalnie gminę wiejską w granicach dawnego miasta.
Za II RP gmina Stopnica należała do powiatu stopnickiego w woj. kieleckim. 1 kwietnia 1939 gmina otrzymała status gminy wiejskiej o miejskich uprawnieniach finansowych.
Po wojnie jednostka zachowała przynależność administracyjną. 12 marca 1948 roku zmieniono nazwę powiatu stopnickiego na buski. Według stanu z dnia 1 lipca 1952 gmina składała się nadal z samej siedziby i przez to nie była podzielona na gromady. Jednostka została zniesiona 29 września 1954 roku wraz z reformą wprowadzającą gromady w miejsce gmin. Po reaktywowaniu gmin z dniem 1 stycznia 1973 roku utworzono gminę Stopnica w powiecie buskim w tymże województwie z obszaru dawnych gmin Stopnica i Wolica.

</doc>
<doc id="1885351" url="https://pl.wikipedia.org/wiki?curid=1885351" title="Eugeniusz Klin">
Eugeniusz Klin

Eugeniusz Klin (ur. 28 marca 1960) – polski lekkoatleta, który specjalizował się w rzucie oszczepem.
Kariera sportowa.
W 1978 zwyciężył w zawodach przyjaźni. Rok później uplasował się na 7. miejsce podczas mistrzostw Europy juniorów. Medalista mistrzostw Polski wśród juniorów nigdy nie wystartował w finale seniorskiego czempionatu. Jako junior reprezentował Polskę w meczach międzypaństwowych. Karierę zakończył w roku 1983. Rekord życiowy: 74,36 (16 czerwca 1979, Bielefeld).

</doc>
<doc id="1885356" url="https://pl.wikipedia.org/wiki?curid=1885356" title="Flaga Jamalsko-Nienieckiego Okręgu Autonomicznego">
Flaga Jamalsko-Nienieckiego Okręgu Autonomicznego

Flaga Jamalsko-Nienieckiego Okręgu Autonomicznego (NHR:138) – ustanowiona została 27 listopada 1996 roku. Jej proporcje wynoszą 2:3. Na jasnoniebieskim tle, w odległości jednej siódmej szerokości flagi od jej dolnej krawędzi znajduje się czerwony poziomy pasek i ornament przedstawiający "jelenie rogi", składający się z białych i jasnoniebieskich elementów o kształcie rombu. W każda część ornamentu składa się z 9 rombów, każdy z nich stanowi 1350 część powierzchni całej flagi. Całkowita szerokość ornamentu wynosi jedną piątą szerokości flagi.

</doc>
<doc id="1885372" url="https://pl.wikipedia.org/wiki?curid=1885372" title="Bitwa pod Kinsale">
Bitwa pod Kinsale



</doc>
<doc id="1885374" url="https://pl.wikipedia.org/wiki?curid=1885374" title="Szczury Tobruku">
Szczury Tobruku

Szczury Tobruku (ang. "The Rats of Tobruk") – początkowo w zamierzeniu pogardliwy, a następnie uznany za zaszczytny, przydomek nadany przez Niemców australijskim, brytyjskim i polskim żołnierzom Samodzielnej Brygady Strzelców Karpackich walczących w obronie twierdzy Tobruk w Afryce Północnej od 31 marca do 27 listopada 1941.
Twierdzę Tobruk próbowały bezskutecznie zdobyć wojska włoskie i niemieckie. Stąd zamierzonym celem nadania przydomka było jedynie osiągnięcie efektu propagandowego, wobec faktycznej bezsilności własnych wojsk – fałszywego pomówienia i poniżenia dzielnego przeciwnika. Propaganda niemiecka nadała to przezwisko australijskim obrońcom, którzy jednak natychmiast zaadaptowali je jako honorowe miano tych wszystkich, którzy Tobruku bronili.
Po zakończeniu II wojny światowej powstała w Australii organizacja skupiająca dawnych "Tobrukczyków" (także Polaków) „Rats of Tobruk Association”.

</doc>
<doc id="1885377" url="https://pl.wikipedia.org/wiki?curid=1885377" title="Sufczyce (gmina)">
Sufczyce (gmina)

Sufczyce (od 1870 "Oleśnica") – dawna gmina wiejska istniejąca do 1870 roku w guberni kieleckiej. Siedzibą władz gminy były Sufczyce.
Za Królestwa Polskiego gmina Sufczyce należała do powiatu stopnickiego w guberni kieleckiej. 13 stycznia 1870 do gminy przyłączono pozbawioną praw miejskich Oleśnicę, po czym gminę przemianowano na "Oleśnica".

</doc>
<doc id="1885378" url="https://pl.wikipedia.org/wiki?curid=1885378" title="GG Network">
GG Network

GG Network S.A. (dawniej Gadu-Gadu S.A., a wcześniej SMS-Express.com Sp. z o.o.) – spółka będąca właścicielem komunikatora internetowego Gadu-Gadu i portali internetowych Gadu-Gadu.pl i gg.pl. Spółka była wirtualnym operatorem telefonii komórkowej GaduAIR oraz telefonii internetowej Gadu naGłos. Spółka jest także właścicielem radia internetowego open.fm oraz serwisu społecznościowego MojaGeneracja.pl i serwisu do mikrobloggingu Blip.pl.
Historia.
Do 2007 roku spółka działała jako SMS Express sp. z o.o. 23 lutego 2007 spółka Gadu-Gadu S.A. zainaugurowała swoje notowania na polskiej Giełdzie Papierów Wartościowych w Warszawie, obrót akcjami Gadu-Gadu został zawieszony 23 czerwca 2008.
W czerwcu 2007 uruchomiono ukraińską wersję komunikatora Gadu-Gadu pod nazwą Balachka (ukr. Балачка – pogawędka), później przemianowanego na Talky3D. Komunikator dostępny jest w ukraińskiej i rosyjskiej wersji językowej. Pierwsza wersja umożliwia tylko prowadzenie rozmów tekstowych i wysyłanie SMS-ów. Również w czerwcu 2007 spółka przejęła serwis do mikroblogu Blip.
4 października 2007 południowo-afrykańska spółka Naspers za pośrednictwem zarejestrowanej w Holandii spółki zależnej MIH Poland Holdings B.V. ogłosiła wezwanie do zakupu 100% akcji komunikatora, oferując 23,50 PLN za walor (blisko 20% więcej niż rynkowa wycena akcji z dnia poprzedniego). Główny inwestor Warsaw Equity Holding (posiadający 9.681.000, czyli 55% akcji) potwierdził zainteresowanie ofertą i podobnie jak twórca Gadu-Gadu, Łukasz Foltyn, posiadający około 14% udziałów, pozbył się wszystkich udziałów w spółce. W końcu czerwca 2008 MIH Poland Holdings B.V. posiadała już wszystkie akcje Gadu-Gadu S.A. (17.584.611), a ich notowania na giełdzie zostały zawieszone.
1 lutego 2008 Gadu-Gadu nabyła większościowy pakiet (63%) akcji w spółce technologicznej LIVECHAT Software S.A. Łączna wartość transakcji za wszystkie nabywane akcje spółki wyniosła 3 mln 721 tys. PLN. We wrześniu 2011 GG Network sprzedała wszystkie akcje spółki, które nabyli założyciele i kluczowi menedżerowie oraz fundusz Tar Heel Capital. 25 maja 2015 roku należący do GG Network serwis open.fm został sprzedany grupie Wirtualna Polska. W październiku 2015 roku spółka została postawiona w stan likwidacji.

</doc>
<doc id="1885380" url="https://pl.wikipedia.org/wiki?curid=1885380" title="Mistrzostwa Europy w Koszykówce Mężczyzn 1981">
Mistrzostwa Europy w Koszykówce Mężczyzn 1981

Mistrzostwa Europy w koszykówce mężczyzn 1981 – dwudzieste drugie finały mistrzostw Europy w koszykówce mężczyzn. Rozgrywane w dniach od 26 maja do 5 czerwca 1981 roku w trzech miastach na terenie Czechosłowacji.
Składy drużyn.
1. Związek Radziecki: Valdis Valters, Anatolij Myszkin, Władimir Tkaczenko, Sergejus Jovaiša, Aleksandr Bielostienny, Stanisław Jeriomin, Siergiej Tarakanow, Andriej Łopatow, Nikołaj Dieriugin, Aleksandr Salnikow, Giennadij Kapustin, Nikołaj Fiesienko (Trener: Aleksandr Gomielski)
2. Jugosławia: Krešimir Ćosić, Dražen Dalipagić, Mirza Delibašić, Dragan Kićanović, Andro Knego, Peter Vilfan, Predrag Benaček, Ratko Radovanović, Boban Petrović, Branko Skroče, Željko Poljak, Petar Popović (Trener: Bogdan Tanjević)
3. Czechosłowacja: Kamil Brabenec, Stanislav Kropilák, Zdeněk Kos, Vlastimil Klimeš, Vojtěch Petr, Vlastimil Havlík, Jaroslav Skála, Juraj Žuffa, Peter Rajniak, Zdeněk Böhm, Justin Sedlák, Gustáv Hraška (Trener: Pavel Petera)

</doc>
<doc id="1885383" url="https://pl.wikipedia.org/wiki?curid=1885383" title="Herb Jamalsko-Nienieckiego Okręgu Autonomicznego">
Herb Jamalsko-Nienieckiego Okręgu Autonomicznego

Herb Jamalsko-Nienieckiego Okręgu Autonomicznego – jeden z symboli Jamalsko-Nienieckiego Okręgu Autonomicznego. Przedstawia srebrnego renifera na tarczy błękitnej, zwieńczonej złotą koroną i podtrzymywanej przez dwa niedźwiedzie polarne. Pod tarczą znajduje się błękitna wstęga, na której widnieje ornament znany z flagi okręgu autonomicznego. 
Kolor niebieski ma być tutaj symbolem majestatu i piękna, a także kolorem nieba i wody (morza, rzek i jezior); kolor złoty ma symbolizować bogactwo, sprawiedliwość i wspaniałomyślność; barwa srebrna ma zaś być symbolem czystości, dobroci i niezależności, jasnych myśli i intencji, a także symbolizować ma biały śnieg. 

</doc>
<doc id="1885385" url="https://pl.wikipedia.org/wiki?curid=1885385" title="Wełecz (gmina)">
Wełecz (gmina)

Wełecz (od 1870 "Busk") – dawna gmina wiejska istniejąca do 1870 roku w guberni kieleckiej. Siedzibą władz gminy był Wełecz.
Za Królestwa Polskiego gmina Wełecz należała do powiatu stopnickiego w guberni kieleckiej. 13 stycznia 1870 do gminy przyłączono pozbawiony praw miejskich Busk (obecnie "Busko-Zdrój"), po czym gminę przemianowano na "Busk".

</doc>
<doc id="1885391" url="https://pl.wikipedia.org/wiki?curid=1885391" title="Fahid Ben Khalfallah">
Fahid Ben Khalfallah

Fahid Ben Khalfallah (ur. 9 października 1982 w Péronne) – tunezyjski piłkarz występujący na pozycji pomocnika w Nunawading City FC.
Kariera klubowa.
Ben Khalfallah zawodową karierę rozpoczynał w 2001 roku w klubie drugoligowym Amiens SC. W Ligue 2 zadebiutował 28 lipca 2001 w przegranym 0:1 meczu z AS Beauvais. W Amiens spędził 4 sezony. W tym czasie rozegrał tam 82 ligowe spotkania i zdobył 4 bramki. W 2005 roku przeszedł do innego drugoligowego zespołu – Stade Lavallois. W 2006 roku spadł z nim do Championnat National. W Lavallois grał jeszcze przez rok.
W 2007 roku odszedł do drugoligowego Angers SCO. W ciągu roku zagrał tam w 35 ligowych meczach i strzelił 5 goli. W 2008 roku podpisał kontrakt z pierwszoligowym SM Caen. W Ligue 1 pierwszy mecz zaliczył 16 sierpnia 2008 przeciwko Valenciennes FC (3:1). 13 września 2008 w wygranym 2:0 spotkaniu z AS Saint-Étienne strzelił pierwszego gola w trakcie gry w ekstraklasie. W 2009 roku spadł z klubem do Ligue 2. Wówczas odszedł z Caen.
Latem 2009 został graczem pierwszoligowego Valencienens FC. W jego barwach zadebiutował 8 sierpnia 2009 w przegranym 1:3 ligowym meczu z AS Nancy.
W 2010 przeszedł do Girondins Bordeaux. W barwach Bordeaux zadebiutował 29 sierpnia w meczu z Olympique Marsylią. Swojego pierwszego gola w Bordeaux zdobył podczas zremisowanego meczu z AS Saint-Étienne.
Kariera reprezentacyjna.
W reprezentacji Tunezji Ben Khalfallah zadebiutował 6 września 2008 w zremisowanym 0:0 meczu eliminacji Mistrzostw Świata 2010 z Burkina Faso. 11 października 2008 w wygranym 5:0 spotkaniu eliminacji mundialu 2010 z Seszelami strzelił pierwszego gola w trakcie gry w kadrze.

</doc>
<doc id="1885398" url="https://pl.wikipedia.org/wiki?curid=1885398" title="Wayne Robson">
Wayne Robson

Wayne Robson (ur. 29 kwietnia 1946 w Vancouver w Kolumbii Brytyjskiej, zm. 4 kwietnia 2011 w Stratford, w Ontario) − kanadyjski aktor filmowy, telewizyjny i teatralny. Odtwórca roli Mike’a Hamara w popularnym kanadyjskim sitcomie "The Red Green Show".
Życiorys.
Inne znane produkcje z udziałem Robsona to: komedia romantyczna z udziałem Sandry Bullock pt. "Skradzione serca" ("Two If by Sea", 1996), dreszczowiec psychologiczny "Cube" (1997), disneyowska animacja "Bernard i Bianka w krainie kangurów" ("The Rescuers Down Under", 1990), a także slasher "Droga bez powrotu" ("Wrong Turn", 2003) i jego sequel "Droga bez powrotu 2" ("Wrong Turn 2: Dead End", 2007). W sumie, nieprzerwanie od lat siedemdziesiątych, Wayne Robson wystąpił w blisko stu czterdziestu filmach pełno- lub krótkometrażowych i serialach telewizyjnych. Jest laureatem dwóch nagród Gemini oraz czterech nominacji doń, dwukrotnie nominowano go także do Genie Award.
Zmarł 4 kwietnia 2011, podczas prób do "The Grapes of Wrath" na Stratford Festival w Stratford, w Ontario na atak serca, kilka tygodni przed swoimi 65. urodzinami.
Jego syn, Louis McKeen Robson (ur. 1991), który wraz z ojcem wystąpił w "The Red Green Show" zmarł 25 grudnia 2016 w wieku 25 lat.

</doc>
<doc id="1885414" url="https://pl.wikipedia.org/wiki?curid=1885414" title="16 Batalion Saperów">
16 Batalion Saperów

Bataliony saperów Wojska Polskiego noszące numery XVI i 16:

</doc>
<doc id="1885435" url="https://pl.wikipedia.org/wiki?curid=1885435" title="Zombieland">
Zombieland

Zombieland – amerykański horror komediowy o zombie z 2009 roku, w reżyserii Rubena Fleischera.
Treść.
Akcja toczy się w niedalekiej przyszłości. Cały świat został opanowany przez hordy krwiożerczych zombie. Dwóch ocalałych mężczyzn spotyka się przypadkowo i łączy siły. Jeden z nich, Columbus, jest słabeuszem, który dzięki inteligencji i przestrzeganiu paru sformułowanych przez siebie zasad zdołał przeżyć. Z kolei Tallahassee to twardziel znajdujący przyjemność w walce z zombie. Wkrótce mężczyźni spotykają dwie dziewczyny, Wichitę i Little Rock, które także zdołały przetrwać.
Odbiór.
Box office.
Budżet filmu jest szacowany na 23 milionów dolarów. W Stanach Zjednoczonych i w Kanadzie film zarobił 75,5 mln USD. W innych krajach przychody również wyniosły 26,8 mln, a łączny przychód 102,3 mln dolarów.
Krytyka w mediach.
Film spotkał się z pozytywną reakcją krytyków. W serwisie Rotten Tomatoes 90% ze 249 recenzji jest pozytywne, a średnia ocen wyniosła 7,4/10. Na portalu Metacritic średnia ocen z 31 recenzji wyniosła 73 punktów na 100.

</doc>
<doc id="1885438" url="https://pl.wikipedia.org/wiki?curid=1885438" title="Zbrodnia w Toustobabach">
Zbrodnia w Toustobabach

Zbrodnia w Toustobabach - zbrodnia popełniona 22 grudnia 1944 roku przez oddziały Ukraińskiej Powstańczej Armii (UPA) na Polakach we wsi Toustobaby położonej w dawnym powiecie podhajeckim województwa tarnopolskiego, na terenach zajętych przez Armię Czerwoną. W zbrodni uczestniczyła także część ukraińskiej ludności wsi. W konsekwencji zginęło co najmniej 82 Polaków.
Przed zbrodnią.
W Toustobabach, wsi o mieszanym, polsko-ukraińskim składzie narodowościowym, w 1943 z obawy przed atakami nacjonalistów ukraińskich powołano polską samoobronę w sile 56 osób, opartą na strukturach AK, która współpracowała z podobnymi samoobronami w Nowej Hucie i Panowicach. Dzięki temu podczas okupacji niemieckiej do ataku UPA na Toustobaby nie doszło. Dowódcami samoobrony byli Michał Tracz i Leon Zarzycki.
We wrześniu 1944 roku, po zajęciu tych ziem przez Armię Czerwoną, polskich mężczyzn zaczęto powoływać do Wojska Polskiego, pozbawiając wsie obrony. Polska ludność Toustobab zwróciła się do sowieckiej komendy uzupełnień (Wojenkomatu) z prośbą o ustanowienie we wsi posterunku istriebitielnych batalionów, co nastąpiło. We wsi stacjonował pluton IB w sile ok. 85 ludzi pod dowództwem Leona Zarzyckiego. Posterunek znajdował się na plebanii; w razie ataku na wieś ludność cywilna miała chronić się w murowanym kościele. Członkowie IB z Toustobab, oprócz obrony ludności, zajmowali się również zwalczaniem ukraińskiego podziemia nacjonalistycznego wraz z wojskami sowieckimi.
Przebieg zbrodni.
22 grudnia 1944 roku około godziny 15-tej oddziały UPA rozpoczęły otaczanie Toustobab. Ich liczebność Szczepan Siekierka, były żołnierz IB z tej miejscowości, ocenił na około 500 ludzi. Wykorzystano moment, kiedy około 30 uzbrojonych mężczyzn wyjechało ze wsi do gajówki po drewno. Po otoczeniu Toustobab napastnicy rozpoczęli ostrzał zabudowań pociskami zapalającymi, powodując pożary krytych strzechą chat. Następnie wtargnęli między domy i rozpoczęli mordowanie napotkanych Polaków bez względu na płeć i wiek. Zabijano rozstrzeliwując, paląc żywcem a także za pomocą siekier, wideł itp. narzędzi gospodarskich. Zdaniem świadków zdarzały się przypadki tortur (obdzieranie ze skóry, skalpowanie). Oprócz tego napastnicy przystąpili do rabunku mienia Polaków łącznie z inwentarzem.
Polska ludność cywilna rzuciła się do ucieczki; także członkowie IB zaczęli wycofywać w stronę kościoła, gdzie w efekcie schroniło się około 250 osób. UPA kilkakrotnie przypuszczała ataki na kościół, lecz zostały one odparte przez obrońców. Szturm trwał do godziny 1 w nocy, kiedy od strony Monasterzysk na odsiecz Polakom nadjechały wojska sowieckie, co spowodowało wycofanie się upowców. Wyruszył za nimi pościg, zakończony schwytaniem 40 z nich, w tym 2 dowódców kompanii, których powieszono.
W wyniku zbrodni w Toustobabach zginęło co najmniej 82 Polaków, w tym 16 żołnierzy IB. Atak UPA na Toustobaby był częścią większej akcji – w tym samym czasie zaatakowano pobliskie wsie Zawadówka i Korżowa, gdzie zginęło odpowiednio 47 i 15 Polaków.
Wkrótce po napadzie ludność polska opuściła Toustobaby i przeniosła się do Monasterzysk, skąd była przesiedlana na Ziemie Odzyskane.

</doc>
<doc id="1885439" url="https://pl.wikipedia.org/wiki?curid=1885439" title="CD195">
CD195



</doc>
<doc id="1885440" url="https://pl.wikipedia.org/wiki?curid=1885440" title="Rémi Gomis">
Rémi Gomis

Rémi Gomis (ur. 14 lutego 1984 w Wersalu) – senegalski piłkarz występujący na pozycji pomocnika. Od 2016 jest zawodnikiem klubu FC Wil.
Kariera klubowa.
Gomis zawodową karierę rozpoczynał w 2001 roku w drugoligowym klubie Stade Lavallois. W Ligue 2 zadebiutował 3 maja 2002 w przegranym 3:4 meczu z OGC Nice. Przez pierwsze dwa sezony Gomis pełnił rolę rezerwowego w swoim klubie. Jego podstawowym graczem stał się od początku sezonu 2003/2004. W 2006 roku spadł z klubem do Championnat National. W Lavallois spędził jeszcze rok.
W 2007 roku przeszedł do pierwszoligowego SM Caen. Pierwszy mecz w Ligue 1 zaliczył 15 sierpnia 2007 w wygranym 2:1 meczu z Toulouse FC. 24 listopada 2007 w wygranym 5:0 spotkaniu z Girondins Bordeaux strzelił pierwszego gola w trakcie gry w Ligue 1. W 2009 roku spadł z klubem do Ligue 2. Wówczas odszedł z Caen.
Latem 2009 roku podpisał kontrakt z pierwszoligowym Valenciennes FC. Zadebiutował tam 8 sierpnia 2009 w przegranym 1:3 ligowym spotkaniu z AS Nancy.
W 2013 roku Gomis przeszedł do Levante UD, ale nie rozegrał w nim żadnego meczu. Na początku 2014 wrócił do Francji i został zawodnikiem FC Nantes. W 2016 trafił do FC Wil.
Kariera reprezentacyjna.
W reprezentacji Senegalu Gomis zadebiutował 11 października 2008 w zremisowanym 1:1 meczu eliminacji Mistrzostw Świata 2010 z Gambią.

</doc>
<doc id="1885444" url="https://pl.wikipedia.org/wiki?curid=1885444" title="Sergey Kot">
Sergey Kot

Sergey Kot (ros.: Сергей Кот, "Siergiej Kot"; ur. 7 stycznia 1960) – uzbecki lekkoatleta polskiego pochodzenia specjalizujący się w pchnięciu kulą i rzucie dyskiem, który w początkowych latach kariery startował w reprezentacji Związku Radzieckiego. 
W 1996 roku jedyny raz w karierze startował w igrzyskach olimpijskich – ostatecznie zajął wówczas 33. miejsce w eliminacjach pchnięcia kulą i nie awansował do finału. Pierwszy sukces odniósł w roku 1978 wygrywając konkurs dyskoboli podczas zawodów przyjaźni. Rok później zdobył srebro mistrzostw Europy juniorów w rzucie dyskiem. W 1993 oraz 1995 roku startował w mistrzostwach świata jednak oba występy zakończył na eliminacjach. Podczas igrzysk azjatyckich w roku 1998 był piąty w pchnięciu kulą i siódmy w rzucie dyskiem. Medalista mistrzostw Azji oraz igrzysk centralnej Azji. Wielokrotnie zdobywał złote medale mistrzostw Uzbekistanu.
Ojciec Oksany. 

</doc>
<doc id="1885449" url="https://pl.wikipedia.org/wiki?curid=1885449" title="Larry Norman">
Larry Norman

Larry Norman (ur. 8 kwietnia 1947, Corpus Christi - zm. 24 lutego 2008, Salem) – amerykański muzyk, kompozytor i producent nagraniowy. Był jednym z pionierów nurtu określanego mianem współczesnej muzyki chrześcijańskiej, jest uznawany za "ojca" chrześcijańskiego rocka. Charakterystyczną cechą nagrań Normana jest prezentowanie współczesnej kultury oraz problemów społeczno-politycznych z perspektywy chrześcijańskiej.
Działalność artystyczna.
W 1966 roku Norman podpisał kontrakt z firmą Capitol Records, a w rok później wraz ze swoim zespołem People! nagrał pierwszy album. Projekt początkowo nosił tytuł "We Need A Whole Lot More of Jesus, And A Lot Less Of Rock And Roll", jednak szefowie z wytwórni postanowili ocenzurować album i zmienili tytuł na "I love you". Gdy Norman dowiedział się o tej zmianie, zerwał kontrakt z Capitol Records i rozpoczął karierę solową. W 1969 roku nagrał płytę "Upon This Rock" uważaną za pierwszy chrześcijański album rockowy.
Jako artysta solowy współpracował z wydawnictwami Capitol Records oraz MGM, zaś w 1975 roku stworzył własną wytwórnię Solid Rock Records. Oprócz płyt Normana wytwórnia ta wydawała płyty takich artystów jak Randy Stonehill, Tom Howard, Mark Heard, Daniel Amos, Pantano &amp; Salsbury czy Salvation Air Force.
Dyskografia.
Twórczość Normana obejmuje ponad 100 płyt, kompilacji i nieoficjalnych nagrań koncertowych, wydawanych przez rozmaite wydawnictwa. Poniższa lista wymienia niektóre albumy:

</doc>
<doc id="1885450" url="https://pl.wikipedia.org/wiki?curid=1885450" title="Obszar Chronionego Krajobrazu Koszaliński Pas Nadmorski">
Obszar Chronionego Krajobrazu Koszaliński Pas Nadmorski

Koszaliński Pas Nadmorski – obszar chronionego krajobrazu o powierzchni 36 229 ha nad Morzem Bałtyckim w woj. zachodniopomorskim, obejmując pas wybrzeża od Dźwirzyna po Wicie, w trzech powiatach: kołobrzeskim, koszalińskim, sławieńskim oraz obszarze należącym do miasta Koszalina. Na jego terenie znajdują się wydmy nadmorskie, tereny leśne oraz łąki z roślinnością halofilną. Został utworzony w 1975 roku.
Obszar powołany został w celu ochrony walorów krajobrazowych i bioróżnorodności, utrzymania dotychczasowych wartości krajobrazu naturalnego i kulturowego, ochrony nadmorskich łąk podmokłych oraz ochrony szlaku wędrownego ptaków wróblowatych i drapieżnych.
Uwarunkowania zagospodarowania i użytkowania terenów określone są w Obwieszczeniu Sejmiku Województwa Zachodniopomorskiego z dnia 31 marca 2014 r.
Obszar chronionego krajobrazu charakteryzuje się takimi terenami jak: obszary klifowe, nadmorskie wydmy szare, początkowe stadia nadmorskich wydm białych, lasy mieszane na wydmach nadmorskich, żyzne buczyny, kwaśne buczyny, grąd subatlantycki, kwaśne dąbrowy, lasy łęgowe oraz łąki świeże użytkowane ekstensywnie i podmokłe łąki eutroficzne oraz przymorskie jezioro Jamno z mierzeją oraz przylegające do jeziora kompleksy lasów i bagiennych łąk.
W granicach Koszalińskiego Pasa Nadmorskiego znajdują się rezerwaty: Bielica, Łazy i Wydmy między Dźwirzynem a Grzybowem.
Obszar swoim zasięgiem obejmuje brzeg klifowy, porośnięty lasem sosnowo-brzozowym i brzeg morski; piaszczyste wydmy białe i szare z typową dla nich roślinnością; pofałdowany, pagórkowaty teren wysoczyzn morenowych, z licznymi obniżeniami wytopiskowymi okresowo wypełnionymi wodą, poprzecinany dolinami rzek i drobnych cieków, które kończą bieg w Bałtyku.
Teren Koszalińskiego Pasa Nadmorskiego należy do następujących gmin: miasto Kołobrzeg, gmina wiejska Kołobrzeg, gmina Ustronie Morskie, gmina Będzino, gmina Mielno, miasto Koszalin, gmina Sianów, gmina Manowo, gmina Dygowo, miasto Darłowo, gmina Darłowo.
Nadzór nad obszarem sprawuje Sejmik Województwa Zachodniopomorskiego.
Zachodnia część terenu została objęta specjalnym obszarem ochrony siedlisk o nazwie Trzebiatowsko-Kołobrzeski Pas Nadmorski.

</doc>
<doc id="1885465" url="https://pl.wikipedia.org/wiki?curid=1885465" title="Wilhelmus Wulfingh">
Wilhelmus Wulfingh

Wilhelmus Antonius Ferdinand Wulfingh, CSSR (ur. 30 maja 1839 r. w ’s-Hertogenbosch, zm. 5 kwietnia 1906 r.) - holenderski ksiądz katolicki, biskup, wikariusz apostolski Gujany Holenderskiej od 1889 r.
Życiorys.
Urodził się w 1839 r. w ’s-Hertogenbosch w rodzinie katolickiej. W 1862 r. zdecydował się wstąpić do zakonu redemptorystów, podejmując studia teologiczne i uzyskując stopień magistra. 1 października 1867 r. otrzymał święcenia kapłańskie w Wittem.
Pracował początkowo na terenie Holandii, zostając rektorem klasztoru redemptorystów na Keizergracht w Amsterdamie. W 1888 r. został skierowany do Gujany Holenderskiej jako misjonarz. 6 czerwca 1889 r. został mianowany przez papieża Leona XIII wikariuszem apostolskim tamtejszej wspólnoty katolickiej oraz biskupem tytularnym Cambysopolis. Po powrocie do ojczyzny został 15 grudnia 1889 r. konsekrowany biskupem. przez arcybiskupów: Adrianusa Godschalka i Petrusa Matthiasa Snickersa. Następnie wrócił do holenderskiej kolonii. 
Za jego rządów w wikariacie apostolskim Gujany Holenderskiej doszło do rozwoju tamtejszego Kościoła. Sprowadził tam siostry zakonne ze Zgromadzenia Sióstr Miłosierdzia z Tilburgu, które zajęły się opieką nad chorymi, w tym trędowatymi, kontynuując dzieło zmarłego kilka lat wcześniej Petera Dondersa. Przyczyniły się one również do rozwoju szkolnictwa katolickiego.
W 1904 r. biskup zachorował z powodu niekorzystnego dla jego zdrowia klimatu. W związku z tym w październiku 1905 powrócił do Holandii, gdzie przeszedł kurację. Po jej odbyciu z powrotem udał się w podróż powrotną do Paramaribo. Nie było jednak dane mu dotrzeć do celu, ponieważ zmarł na statku 5 kwietnia 1906 r. Został pochowany w Paramaribo. W czasie jego siedemnastu lat rządów w wikariacie wybudowano 37 nowych kościołów, 11 kaplic, 6 szkół oraz rozpoczęto wydawanie tygodnika katolickiego.

</doc>
<doc id="1885470" url="https://pl.wikipedia.org/wiki?curid=1885470" title="GG Network S.A.">
GG Network S.A.



</doc>
<doc id="1885473" url="https://pl.wikipedia.org/wiki?curid=1885473" title="Cuicuilco">
Cuicuilco

Cuicuilco - miasto prekolumbijskie z okresu przedklasycznego, najstarsze stanowisko archeologiczne w Dolinie Meksyku, znajdujące się na południe od miasta Meksyk, zniszczone w roku 300 przez erupcję pobliskiego wulkanu Xitle. Po zniszczeniu miasta ludność rozproszyła się, jednocześnie rozprzestrzeniając swą kulturę, między innymi do Teotihuacanu. Nazwa "Cuicuilco" w języku nahuatl znaczy dosłownie "miejsce tańca i śpiewu". Najsłynniejszym zabytkiem jest odkryta w 1922 roku okrągła, czterokondygnacyjna piramida-platforma wraz z ołtarzem. Na miejscu znajduje się muzeum z ekspozycją znalezisk.

</doc>
<doc id="1885475" url="https://pl.wikipedia.org/wiki?curid=1885475" title="Piano rock">
Piano rock



</doc>
<doc id="1885478" url="https://pl.wikipedia.org/wiki?curid=1885478" title="Jean-Louis Leca">
Jean-Louis Leca

Jean-Louis Leca (ur. 21 września 1985 w Bastii) – francuski piłkarz występujący na pozycji bramkarza. Obecnie jest zawodnikiem klubu RC Lens.
Kariera klubowa.
Leca karierę rozpoczynał jako junior w klubie AS Furiani-Agliani. Potem był graczem juniorskiej ekipy SC Bastii. W 2003 roku został włączony do jej pierwszej drużyny, grającej w Ligue 1. W sezonie 2003/2004 nie rozegrał tam jednak żadnego spotkania. W Ligue 1 zadebiutował 14 maja 2005 w przegranym 2:5 meczu z AS Monaco. W 2005 roku spadł z klubem do Ligue 2. W Bastii Leca spędził jeszcze 3 sezony. W sumie zagrał tam w 34 ligowych meczach.
Latem 2008 roku podpisał kontrakt z pierwszoligowym Valenciennes FC. W sezonie 2008/2009 pełnił rolę rezerwowego dla Nicolasa Penneteau oraz Willy'ego Grondina i nie zagrał w lidze ani razu. W barwach Valenciennes Leca zadebiutował 15 sierpnia 2009 w przegranym 0:1 meczu z Olympique Lyon. W sezonie 2009/2010 jest bramkarzem rezerwowym dla Guya N’dy Assembé oraz Nicolasa Penneteau.

</doc>
<doc id="1885486" url="https://pl.wikipedia.org/wiki?curid=1885486" title="Guido Vergauwen">
Guido Vergauwen

Guido Vergauwen (ur. 1944) – dominikanin, dziekan wydziału teologii uniwersytetu we Fryburgu, (wykłada teologię fundamentalną), dyrektor Instytutu Studiów Ekumenicznych, od roku 1993 asystent generała Zakonu Kaznodziejskiego do spraw życia intelektualnego.

</doc>
<doc id="1885487" url="https://pl.wikipedia.org/wiki?curid=1885487" title="Tramwaje w Phenianie">
Tramwaje w Phenianie



</doc>
<doc id="1885490" url="https://pl.wikipedia.org/wiki?curid=1885490" title="Ja tu rządzę">
Ja tu rządzę

Ja tu rządzę – polski film fabularny z 1939 roku w reż. Mieczysława Krawicza. Komediofarsa, która nie zdążyła wejść na ekrany przed wybuchem wojny. Niemiecki okupant dopuścił do jej premiery 23 grudnia 1939 lub 23 grudnia 1941 roku. Pierwowzór: dramat Wincentego Rapackiego pt. "Pani majstrowa".
Fabuła.
Głównym bohaterem filmu jest młody i przystojny hrabia Józio Lulewicz, prowadzący beztroski i hulaszczy tryb życia. Pewnego ranka, wracając z nocnej hulanki, rozbija szybę w warsztacie szewskim na warszawskim Starym Mieście.
Przyjaciel, kompozytor Wacław, namawia Józia na założenie teatru i sfinansowanie tej inwestycji, w wysokości 20 000 zł. Te pieniądze Józio musi uzyskać od matki, która jednak nie zgadza się wyasygnować ich na teatr. Dodatkowego zamieszania oraz komizmu dostarcza cały czas niezwykle roztargniony wuj Józia, hrabia Anatol Rzeszotarski.
Następnie Józio udaje się na miejsce swego porannego wybryku, aby zapłacić za straty, które spowodował. Na miejscu dowiaduje się, że poszkodowany szewc - Wirgiliusz Kopytkiewicz - poszukuje czeladnika. Hrabia, który nie umie wykonywać żadnej pracy, pod przybranym nazwiskiem zgłasza się do terminu, czyli podstawowej nauki zawodu. Chce w ten sposób wywołać skandal obyczajowy, by wymusić na matce wypłatę na teatr. Dołącza do zespołu szewców - śpiewaków. W zespole tym jest już jeden Józio, terminator szewski, który twierdzi, że: „Ja jestem hrabiowskie dziecko, tylko mnie Cyganie porwali i zamienili jak byłem w pieluszkach”. Dlatego Kopytkiewicz oświadcza, że będzie zwracać się do nowego Józia, Ignac.
Zamiary młodego hrabiego jednak nie idą zgodnie z planem. Okazuje się, że „twardą ręką” warsztatem rządzi piękna blond córka majstra Kopytkiewicza, Joasia. Dodatkowo zamożny klient warsztatu, prezes Żurek-Żurkowski ma wielką ochotę znaleźć się w arystokracji, poprzez ślub swojej córki Kici z Józiem. Z powodu zmiany imienia przez pracodawcę hrabiego, zwraca się jednak do niewłaściwego Józia, którego zaczyna gościć i swatać. Tymczasem hrabia Józio rezygnuje z pieniędzy matki i chce zostać u szewca, ponieważ zakochał się w Joasi. Hrabina Lulewiczowa robi wszystko, by nie dopuścić do mezaliansu, jednak okazuje się, że uczucie jej syna jest odwzajemnione.

</doc>
<doc id="1885496" url="https://pl.wikipedia.org/wiki?curid=1885496" title="Carlos Sánchez (kolumbijski piłkarz)">
Carlos Sánchez (kolumbijski piłkarz)

Carlos Alberto Sánchez Moreno (ur. 6 lutego 1986 w Quibdó) – kolumbijski piłkarz występujący na pozycji pomocnika w angielskim klubie Watford F.C. oraz w reprezentacji Kolumbii.
Kariera klubowa.
Sánchez zawodową karierę rozpoczynał w 2004 roku w urugwajskim klubie Danubio. W 2005 przeszedł do River Plate Montevideo. Spędził tam 2 lata. W 2007 roku trafił do francuskiego Valenciennes FC. W Ligue 1 zadebiutował 4 sierpnia 2007 w wygranym 3:1 meczu z Toulouse FC. Od czasu debiutu jest podstawowym graczem Valenciennes. 13 grudnia 2008 w wygranym 3:1 spotkaniu z AS Monaco strzelił pierwszego gola w trakcie gry w Ligue 1. 5 sierpnia 2013 roku Sanchez podpisał trzyletni kontrakt z hiszpańskim drugoligowcem Elche CF. 15 sierpnia 2014 roku Sánchez przeniósł się do Anglii, podpisując czteroletni kontrakt z Aston Villą występującą w Premier League. 9 sierpnia 2016 roku potwierdzono, że Sanchez najbliższy sezon spędzi na wypożyczeniu w Fiorentinie.
Kariera reprezentacyjna.
W reprezentacji Kolumbii Sánchez zadebiutował 9 września 2007 w zremisowanym 2:2 towarzyskim meczu z Peru.

</doc>
<doc id="1885497" url="https://pl.wikipedia.org/wiki?curid=1885497" title="Carlos Sanchez">
Carlos Sanchez



</doc>
<doc id="1885504" url="https://pl.wikipedia.org/wiki?curid=1885504" title="Öxarárfoss">
Öxarárfoss

Öxarárfoss – 22-metrowej wysokości wodospad na Islandii, w północnej części Parku Narodowego Þingvellir, na rzece Öxará.
Z wodospadem wiąże się legenda: w noc sylwestrową ma z niego płynąć wino (zwiastujące dobrobyt) lub krew (wróżąca wojnę).

</doc>
<doc id="1885507" url="https://pl.wikipedia.org/wiki?curid=1885507" title="Estadio Jalisco">
Estadio Jalisco

Estadio Jalisco – stadion piłkarski w mieście Guadalajara, w stanie Jalisco, w Meksyku. Obiekt może pomieścić 63 163 widzów i jest największym stadionem w kraju po Estadio Azteca i Estadio Olímpico Universitario.
Na stadionie swoje mecze rozgrywają kluby z pierwszej ligi meksykańskiej – Atlas Guadalajara i Chivas de Guadalajara oraz zespół z drugiej ligi – Universidad Guadalajara.
Na obiekcie rozegrano mecze Mistrzostw Świata w Piłce Nożnej 1970 i 1986.

</doc>
<doc id="1885508" url="https://pl.wikipedia.org/wiki?curid=1885508" title="Carsten Ball">
Carsten Ball

Carsten Ball (ur. 20 czerwca 1987 w Newport Beach) – australijski tenisista, reprezentant w Pucharze Davisa.
Kariera tenisowa.
Zawodowym tenisistą był w latach 2005–2016.
Pierwsze sukcesy jako zawodowiec odniósł w sezonie 2007, wygrywając dwa turnieje z serii ITF Men's Circuit (F19 w USA oraz F22 w USA). W 2008 roku wygrał rozgrywki tej samej kategorii w Shingle Springs, a w 2009 roku w Nowej Zelandii (F2) oraz Sacramento (F13). Tegoż samego roku doszedł do finału turnieju rangi ATP World Tour w Los Angeles, przechodząc najpierw przez eliminacje. Mecz o tytuł przegrał z Samem Querreyem 4:6, 6:3, 1:6. W kolejnych miesiącach, w grze pojedynczej, zakwalifikował się do US Open i osiągnął II rundę turnieju głównego, natomiast w deblu ćwierćfinał. Spotkanie półfinałowe przegrał z Bobem i Mikiem Bryanami. Partnerem Balla był Chris Guccione. Na początku lipca 2010 roku wygrał deblowe rozgrywki z cyklu ATP World Tour, na nawierzchni trawiastej, w Newport. Partnerem deblowym Balla był Guccione, a w finale pokonał debel Santiago González–Travis Rettenmaier 6:3, 6:4.
W roku 2008 zadebiutował w reprezentacji w Pucharze Davisa, podczas play-offów z zespołem Chile o awans do grupy światowej, w której gra szesnaście najlepszych drużyn. Australijczycy przegrali rywalizację 2:3, a Ball przyczynił się do zdobycia dla zespołu dwóch punktów wygrywając mecz singlowy z Paulem Capdeville oraz pojedynek deblowy z Fernando Gonzálezem i Nicolásem Massú (wspólnie z Chrisem Guccione).
Najwyżej sklasyfikowany w rankingu singlistów był 26 lipca 2010 roku na 108. miejscu, z kolei w zestawieniu deblistów na 54. pozycji (październik 2009).

</doc>
<doc id="1885510" url="https://pl.wikipedia.org/wiki?curid=1885510" title="Xitle">
Xitle

Xitle (z języka nahuatl "xictli" "pępek") - niewielki wulkan w pobliżu miasta Meksyk o wysokości około 3100 m n.p.m. Ma formę stożka utworzonego z popiołu wulkanicznego i żużlu, o nachyleniu zboczy pomiędzy 30° a 40°.
Ostatni wybuch w II w. zniszczył doszczętnie starożytne miasto Cuicuilco, co doprowadziło do rozproszenia się ludu Cuicuilco i rozprzestrzenienia się ich kultury.

</doc>
<doc id="1885519" url="https://pl.wikipedia.org/wiki?curid=1885519" title="John Connolly (muzyk)">
John Connolly (muzyk)

John Connolly (ur. 21 października 1968 w Atlancie w Georgii) - amerykański gitarzysta.
W latach 1988–1992 w Piece Dogs. W 1992 roku rozpoczął współpracę z zespołem Sevendust.
Dyskografia.
Piece Dogs
Sevendust

</doc>
<doc id="1885521" url="https://pl.wikipedia.org/wiki?curid=1885521" title="AZS Politechnika Radomska (koszykówka)">
AZS Politechnika Radomska (koszykówka)

AZS Politechnika Radomska – akademicki klub sportowy, działający przy Politechnice Radomskiej. Największy sukces koszykarze klubu zaliczyli w sezonie 2003/2004, gdy po zaciętych barażach awansowali do I ligi. Drużyna w 2011 roku została rozwiązana z powodu braku funduszy.

</doc>
<doc id="1885524" url="https://pl.wikipedia.org/wiki?curid=1885524" title="16 Tczewski Batalion Saperów">
16 Tczewski Batalion Saperów

16 Tczewski Batalion Saperów (16 bsap) – pododdział wojsk inżynieryjnych od 27 kwietnia 2011 podległy dowódcy 21 Brygady Strzelców Podhalańskich dyslokowany w Nisku.
16 Tczewski batalion saperów realizuje zadania: bojowe (wsparcie inżynieryjne) i reagowania kryzysowego w tym: oczyszczanie terenu z przedmiotów wybuchowych i niebezpiecznych, udział w likwidacji skutków klęsk ekologicznych i żywiołowych.
Historia.
47 Batalion Saperów został sformowany rozkazem Dowódcy 16 Dywizji Piechoty nr. 01 z dnia 20.07.1945 roku.Siedzibą jednostki był początkowo Gdańsk Wrzeszcz. W lutym 1946 roku przeniesiona została do Gdańska Oliwy, w maju 1949 roku do Elbląga, a następnie w dniu 12 października 1951 r. do Tczewa. Pierwsze zadanie bojowe batalion wykonał w dniach 05.11-20.12.1945 r. Rozminowano wówczas teren byłego województwa gdańskiego. Podczas prac usunięto łącznie 36 000 min i pocisków różnego typu. Od 1946 roku przystąpiono do dalszego rozminowania portów Gdańska, Gdyni i półwyspu Helskiego. Żołnierze batalionu brali aktywny udział w zapobieganiu klęskom żywiołowym i ochranie mostów na Wiśle. W latach 1946/1947, uchronili mosty w Knybawie i Tczewie oraz wykonali 40 kilometrowy kanał w lodzie, aż do ujścia rzeki. W kolejnych latach rozminowano i oczyszczono tereny w m. Pszczółki, Różyny oraz Pruszcz Gdański, Nowy Dwór Gdański oraz powiatach tczewskim i kwidzyńskim. W latach 1952–1955 batalion brał czynny udział w rozminowaniu byłej kwatery Hitlera „Wilczy Szaniec” w miejscowości Gierłoż koło Kętrzyna. W roku 1956 zlikwidowano zatory u ujścia Wisły. Dwa lata później w akcji przeciwpowodziowej w województwie warszawskim wybudowano mosty w Wyszkowie i Kamieńczyku. W 1960 r. batalion brał udział w likwidacji zatorów lodowych w Tczewie, Sztumie, Ostaszewie i Janowie. Na przełomie 1962/1963 pomoc saperów była niezbędna przy likwidacji zatorów na odcinku Wisły od Korzeniowa do ujścia. 12 marca 1961 batalion otrzymał pierwszy sztandar ufundowany przez społeczeństwo Tczewa. W 1980 roku na wyspie Nowakowskiej ewakuowano ludność i dobytek z gospodarstw rolnych. Kolejne zadania usuwania zatorów lodowych realizowano w 1998 r. na rzekach Stradanka i Wąska w m. Markusy koło Tolkmicka. 13.09.1992 r. 47 Batalion Saperów przyjął dziedzictwo tradycji 16 Batalionu Saperów 16 Pomorskiej Dywizji Piechoty. Jednocześnie nastąpiło przemianowanie jednostki określanej odtąd jako 16 Batalion Saperów 16 Pomorskiej Dywizji Zmechanizowanej. Dokonał tego symbolicznie Szef Wojsk Inżynieryjnych Warszawskiego Okręgu Wojskowego ppłk dypl. Ryszard Żuchowski. 24 września 1994 roku, batalion otrzymał od społeczeństwa drugi już w historii sztandar. Akt nadania podpisany został przez ówczesnego prezydenta Rzeczypospolitej Polskiej Lecha Wałęsę i ministra obrony narodowej Piotra Kołodziejczyka. W latach 1996–2011 żołnierze 16. Tczewskiego Batalionu Saperów brali czynny udział w likwidacji skutków klęsk żywiołowych oraz usuwali pozostałości II Wojny Światowej. W tym czasie usunięto ogromną liczbę amunicji z zatopionych barek w m. Piaski oraz oczyszczono z przedmiotów wybuchowych i niebezpiecznych teren Parku Miejskiego w Malborku. W 1999 roku z okazji wizyty Ojca Świętego Jana Pawła II w Pelplinie saperzy wraz z żołnierzami 3 Włocławskiego Pułku Drogowo-Mostowego wybudowali 40 metrowy most przez rzekę Wierzycę. W roku 2001 saperzy brali udział w odbudowie zniszczonych wałów na kanale Młyńskim w okolicy Tczewa. Jednocześnie odbudowano, przerwany wał i wykonano podwyższenie wałów w Rumi. 27 kwietnia 2011 roku na terenie kompleksu koszarowego w Tczewie odbyła się uroczysta zmiana podporządkowania 16. Tczewskiego Batalionu Saperów. Od tego dnia podporządkowany został 21 Brygadzie Strzelców Podhalańskich im. gen. bryg. Mieczysława Boruty – Spiechowicza. 1 października 2011 roku odbyło się pożegnanie batalionu z Tczewem. Po ponad 60 latach stacjonowania na Pomorzu, 16 batalion saperów został przeniesiony do Niska w województwie podkarpackim, gdzie kontynuuje swoją działalność oraz kultywuje tradycje oręża polskiego. Od momentu przybycia na Podkarpacie na Ziemię Niżańską batalion wykonuje zadania na rzecz 21 Brygady Strzelców Podhalańskich wchodzącej w skład 18 Dywizji Zmechanizowanej oraz czynnie uczestniczy w życiu Niska i wielu ościennych miejscowości. Żołnierze batalionu realizują wiele zadań, wspierając społeczność lokalną – w 2013 roku wybudowano drogę w gminie Turobin. W maju 2019 roku żołnierze batalionu nieśli pomoc mieszkańcom najbardziej zagrożonych powodzią terenów w gminie Wadowice Górne. 29 sierpnia 2019 roku decyzją Mariusza Błaszczaka, ministra obrony narodowej nr 134/MON wprowadzony został proporzec rozpoznawczy Dowódcy 16. Tczewskiego Batalionu Saperów. Na przełomie czerwca i lipca 2020 r. przez kilka tygodni żołnierze batalionu uczestniczyli w usuwaniu skutków powodzi jakie dotknęły województwo podkarpackie. Realizowano szereg prac związanych z odbudową zniszczonej infrastruktury drogowej oraz mostowej w powiecie rzeszowskim w gminach Chmielnik i Dylągówka oraz powiecie przemyskim w gminach Huta Brzuska, Dubiecko, Krzywcza i Piątkowa. Udrożniono koryta rzek i potoków, odbudowano przepusty drogowe. 1 lipca 2020 roku minister obrony narodowej podpisał decyzję w sprawie nadania imienia patrona płk. Franciszka Niepokólczyckiego oraz ustanowienia dorocznego Święta 16. Tczewskiego Batalionu Saperów na dzień 13 września. W dniu 14 sierpnia 2020 roku na terenie kompleksu koszarowego odbył się uroczysty apel z okazji 100. rocznicy Bitwy Warszawskiej oraz Święta Wojska Polskiego. Ważnym elementem uroczystości było wmurowanie kapsuły czasu. Dowódca Batalionu ppłk Grzegorz Grobel dokonał umieszczenia kapsuły w specjalnie przygotowanym do tego fundamencie stanowiącym podstawę kamiennego obelisku. 4 września 2020 r. na terenie kompleksu koszarowego odbył się uroczysty apel z okazji jubileuszu 75-lecia sformowania batalionu. Gen. bryg. Dariusz Lewandowski Dowódca 21 Brygady Strzelców Podhalańskich dokonał uroczystego wręczenia proporca rozpoznawczego dowódcy batalionu oraz odczytano decyzję w sprawie nadania imienia patrona i ustanowienia dorocznego święta 16 Tczewskiego Batalionu Saperów. Elementem kończącym obchody 75 rocznicy istnienia batalionu było odsłonięcie tablicy pamiątkowej umieszczonej na kamiennym obelisku zlokalizowanym przed budynkiem sztabu jednostki.
Tradycje.
Dowództwo, kadra, żołnierze i pracownicy resortu obrony narodowej na przestrzeni minionych lat aktywnie uczestniczą w tworzeniu i rozwoju jednostki inżynieryjnej jakim był 47 Batalion Saperów oraz jest 16. Tczewski Batalion Saperów im. płk. Franciszka Niepokólczyckiego. Saperzy we współpracy z władzami samorządowymi organizują i zabezpieczają uroczystości patriotyczne oraz patriotyczno-religijne. Wyróżniające się podhalańskie mundury i symbolika na stałe wpisały się jako wizytówka ziemi niżańskiej.
16 bsap posiada własną odznakę pamiątkową, oznakę rozpoznawczą oraz proporczyk na beret nadane decyzją nr 424/MON Ministra Obrony Narodowej z 27 grudnia 2005.
Na podstawie decyzji Nr 93/MON z dnia 1 lipca 2020 roku batalion otrzymał imię płk. Franciszka Niepokólczyckiego. Na podstawie tej samej decyzji doroczne święto ustalono w dniu 13 września.

</doc>
<doc id="1885527" url="https://pl.wikipedia.org/wiki?curid=1885527" title="Taraskowie">
Taraskowie



</doc>
<doc id="1885532" url="https://pl.wikipedia.org/wiki?curid=1885532" title="Jacobus Cornelius Meeuwissen">
Jacobus Cornelius Meeuwissen

Jacobus Cornelius Meeuwissen, CSsR (ur. 15 sierpnia 1847 r. w Oud Gastel, zm. 29 czerwca 1916 r. w Amsterdamie) – holenderski ksiądz katolicki, biskup, wikariusz apostolski Gujany Holenderskiej od 1889 r.
Życiorys.
Urodził się w 1847 r. w Oud Gastel w gminie Halderberge, w Brabancji Północnej. Po ukończeniu szkoły średniej w belgijskim Hoogstraten w 1868 r., wstąpił do Zgromadzenia Najświętszego Odkupiciela (redemptoryści), a następnie udał się na studia do seminarium w klasztorze redemptorystów w Wittem. 6 października 1873 r. przyjął święcenia kapłańskie. Po ich ukończeniu opiekował się nowicjuszami w niższym seminarium w Roermond. Przez kolejne trzydzieści lat prowadził misje święte i udzielał rekolekcji na terenie całego kraju. Piastował przez trzy lata funkcję rektora w Roermond, a cztery w Rotterdamie, gdzie przez trzynaście lat był prowincjałem.
7 stycznia 1907 r. papież Pius X mianował wówczas 59-letniego Meeuwissena, wikariuszem apostolskim Gujany Holenderskiej i biskupem tytularnym Prusa. 3 marca 1907 r. miała miejsce jego konsekracja biskupia, po której udał się do tej kolonii holenderskiej w Ameryce Południowej. Miał problemy z zaaklimatyzowaniem się na nowym kontynencie, przez co w 1909 r. musiał wrócić na rok do kraju. W 1910 r. wszedł w ostry spór z dyrektorem szpitala wojskowego w Paramaribo, gdzie swoją posługę pełniły od 1897 r. siostry szarytki z Tilburga jako pielęgniarki. Spór ten zakończył się powrotem sióstr do Holandii, jednak po licznych skargach mieszkańców Surinamu powróciły one do nowej placówki (obecnie szpital św. Wincentego).
W listopadzie 1910 r. ponownie wrócił do Holandii ze względów klimatycznych. Podczas audiencji u papieża poprosił go o rezygnację z funkcji wikariusza, na co zgodę uzyskał 15 grudnia 1910 r. Mimo stosunkowo krótkiego pobytu w tej kolonii holenderskiej szło mu całkiem dobrze, ponieważ w tym okresie zbudowano dziewięć nowych kościołów, klasztor i kilka szkół.
Zmarł 29 czerwca 1916 r. w Amsterdamie, w wieku lat 68. Po mszy św. w kościele Matki Bożej na Keizersgracht w Amsterdamie (zbudowanym w 1854 r. przez redemptorystów) i pożegnaniu wygłoszonym przez nowego biskupa Bredy Pietera A.W. Hopmansa, został pochowany 3 lipca na cmentarzu kościoła św. Barbary.
W jego rodzinnej miejscowości – Oud Gastel jedną z ulic nazwano jego imieniem: ul. prałata Meeuwissena ("Monseigneur Meeuwissenstraat").

</doc>
<doc id="1885542" url="https://pl.wikipedia.org/wiki?curid=1885542" title="Droga (film 1980)">
Droga (film 1980)

Droga – polski telewizyjny film fabularny z 1980 roku, w reżyserii Ryszarda Bera, według powieści "Kamień na kamieniu" Wiesława Myśliwskiego.
Obraz opowiada o współczesnej wsi. Muzykę skomponował Andrzej Kurylewicz.
Nagrody.
1981, festiwal Prix Italia, Siena – Nagroda Radiotelevisione Italiana w kategorii „Dramat” ("RAI Prize for Drama")

</doc>
<doc id="1885545" url="https://pl.wikipedia.org/wiki?curid=1885545" title="H.H.H. Tower">
H.H.H. Tower



</doc>
<doc id="1885546" url="https://pl.wikipedia.org/wiki?curid=1885546" title="Puchar Bośni i Hercegowiny w piłce siatkowej mężczyzn (2009/2010)">
Puchar Bośni i Hercegowiny w piłce siatkowej mężczyzn (2009/2010)

Rozgrywki o Puchar Bośni i Hercegowiny w piłce siatkowej mężczyzn w sezonie 2009/2010 (Kupa Bosne i Hercegovine) zainaugurowane zostały w grudniu 2009 roku. Brały w nich udział kluby z Premijer liga.
Rozgrywki składały się z 1/4 finału i turnieju finałowego.
Turniej finałowy rozegrany został w Dvorana "SŠC Pero Zečević" w Odžak.
Zdobywcą Pucharu Bośni i Hercegowiny została drużyna OK Kakanj.
Mecze turnieju finałowego transmitowała BHT1.

</doc>
<doc id="1885549" url="https://pl.wikipedia.org/wiki?curid=1885549" title="Sucher Cytronberg">
Sucher Cytronberg



</doc>
<doc id="1885552" url="https://pl.wikipedia.org/wiki?curid=1885552" title="Imposta">
Imposta



</doc>
<doc id="1885554" url="https://pl.wikipedia.org/wiki?curid=1885554" title="Koprzywnica (miasto w Czechach)">
Koprzywnica (miasto w Czechach)



</doc>
<doc id="1885555" url="https://pl.wikipedia.org/wiki?curid=1885555" title="16 Batalion Saperów (LWP)">
16 Batalion Saperów (LWP)

16 Batalion Saperów (16 bsap) – pododdział wojsk inżynieryjnych ludowego Wojska Polskiego.
Historia batalionu.
Batalion sformowany został wiosną 1945, w łódzkiej dzielnicy Stoki i w miejscowości Żaków k/Łodzi, jako jednostka organizacyjna 11 Dywizji Piechoty, według etatu Nr 04/556. Podstawą formowania jednostki był rozkaz Naczelnego Dowódcy WP nr 58/Org. z 15 marca 1945. Podstawę organizacji jednostki stanowił rozkaz Nr 01 dowódcy 11 DP z 23 marca 1945. Oddział nie wziął udziału w działaniach wojennych. Po zakończeniu II wojny światowej, w dniach 24 maja – 6 czerwca 1945 batalion marszem pieszym dotarł do Lubska skąd w dniach 10-12 czerwca przegrupował się do Jasienia, a po kilku dniach do miejscowości Brody. W dniach 23-24 października batalion przemaszerował do Żar. W listopadzie tego roku jednostka przeformowana została na pokojowy etat Nr 2/6.
Po przeszkoleniu i osiągnięciu gotowości bojowej jednostka ochraniała zachodnią granicę państwową, wykonywała zadania dywizyjne i rozminowywała teren w strefie przygranicznej, wzdłuż Nysy na odcinku od Gubina do Zgorzelca. Rejon rozminowania obejmował: na północy i wschodzie rz. Odra, na zachodzie Nysa Łużycka, na południu miejscowości: Pieńsk, Węgliniec, Bolesławiec, Chojnów, Legnica i Prochowice. Batalion stacjonował w Lubsku, a następnie w Żarach. Najtrudniejszym odcinkiem rozminowania był rejon: Gubin, Brody, Zasiek i Trzebiela. W ramach rozminowania batalion wykrył i unieszkodliwił ponad 50 tys. min przeciwpancernych i ok. 130 tys. min przeciwpiechotnych, a także ok. 60 tys. bomb i pocisków i innych niebezpiecznych przedmiotów. Sprawdził i rozminował ok. 13 tys. km kw. terenu, 1201 miejscowości (w tym 60 miast), 77 mostów drogowych, 4 lotniska, 100 km. dróg i 936 km. torów kolejowych. W późniejszych latach powojennych batalion rozminowywał tereny województw: wrocławskiego, zielonogórskiego, łódzkiego i rzeszowskiego (po 1956 r. Bieszczady).
W czasie rozminowania zginęło 15 saperów, a 8 zostało rannych.
Latem 1960 w Wąsoszu żołnierze batalionu w ciągu 31 dni zbudowali most żelbetowy o nawierzchni asfaltowej na rzece Warcie. Był to najdłuższy most zbudowany przez jednostkę.
25 września 1960 gen. bryg. Wacław Czyżewski wręczył dowódcy batalionu, mjr. Zygmuntowi Zawadzkiemu sztandar.
3 listopada 1992 Minister Obrony Narodowej polecił 16 bsap przyjąć dziedzictwo tradycji:
oraz ustanowił dzień 3 listopada – Świętem batalionu.
30 listopada 1992 Minister Obrony Narodowej polecił przyjąć z dniem 1 grudnia 1992:
W październiku 1993 jednostka dyslokowana została do garnizonu Świętoszów.
11 listopada 1995 w Świętoszowie gen. dyw. Janusz Ornatowski wręczył dowódcy batalionu, mjr. Leszkowi Dąbrowiczowi nowy sztandar ufundowany przez społeczeństwo Łęknicy.
11 Batalion Saperów, funkcjonujący w oparciu o pokojowy etat Nr 29/158/0, został rozformowany w terminie do 31 grudnia 2001.

</doc>
<doc id="1885561" url="https://pl.wikipedia.org/wiki?curid=1885561" title="Matt Davis">
Matt Davis



</doc>
<doc id="1885563" url="https://pl.wikipedia.org/wiki?curid=1885563" title="Nasadkowa głowica">
Nasadkowa głowica



</doc>
<doc id="1885564" url="https://pl.wikipedia.org/wiki?curid=1885564" title="Wyrok w zawieszeniu">
Wyrok w zawieszeniu



</doc>
<doc id="1885565" url="https://pl.wikipedia.org/wiki?curid=1885565" title="Pavel Ambros">
Pavel Ambros

Pavel Ambros (ur. 19 września 1955 r. w miejscowości Přílepy koło Kromieryża) – czeski ksiądz katolicki, jezuita, teolog, profesor wydziału teologicznego Uniwersytetu Palackiego w Ołomuńcu, autor prac z dziedziny teologii pastoralnej.
Życiorys.
W 1976 r. potajemnie wstąpił do zakonu jezuitów. W 1982 r. ukończył studia na wydziale teologicznym w Litomierzycach, następnie studiował na Papieskim Uniwersytecie Gregoriańskim w Rzymie (w Papieskim Instytucie Orientalnym), gdzie uzyskał doktorat w 1995 r. W latach 1992-1994 był ojcem duchownym papieskiego kolegium Nepomucenum. Następnie zaczął pracować na wydziale teologicznym uniwersytetu w Ołomuńcu, gdzie w 1997 r. uzyskał habilitację a w 2002 r. otrzymał stanowisko profesora teologii. W latach 1997-2003 był dziekanem tego wydziału.

</doc>
<doc id="1885566" url="https://pl.wikipedia.org/wiki?curid=1885566" title="Tour de San Luis">
Tour de San Luis

Tour de San Luis – wyścig kolarski rozgrywany co roku w styczniu w Argentynie, wokół prowincji prowincji San Luis.
Impreza ma rangę 2.1 i należy do kalendarza cykle UCI America Tour, jednego z pięciu kontynentalnych cykli wyścigów organizowanych pod egidą Międzynarodowej Unii Kolarskiej. Ze względu na miejsce w kalendarzu stanowi zwykle otwarcie sezonu dla zespołów z Europy.
Wyścig od 2009 roku liczy 7 odcinków i zwykle składa się z trzech górskich etapów, jazdy indywidualnej na czas i trzech odcinków sprinterskich.
Historia.
Wyścig po raz pierwszy zorganizowano w 2007 roku. Impreza początkowo przyciągała jedynie lokalne zespoły i drużyny ścigające się jedynie na kontynentach amerykańskich.
Od 2010 roku ranga imprezy zaczęła rosnąć. Siedmiodniowa etapówka przyciągać zaczęła czołowe zespoły z europejskiego peletonu, a o zwycięstwo z kolarzami z Ameryki Południowej walczyli tacy kolarze jak Vincenzo Nibali, Alberto Contador czy Levi Leipheimer.
Rekordzistą pod względem ilości zwycięstw w klasyfikacji generalnej imprezy jest Argentyńczyk Daniel Diaz, który triumfował w San Luis dwukrotnie - w 2013 i 2015 roku.

</doc>
<doc id="1885567" url="https://pl.wikipedia.org/wiki?curid=1885567" title="Danse Manatee">
Danse Manatee

Danse Manatee – drugi album grupy Animal Collective, wydany w lipcu 2001 przez wytwórnię Catsup Plate, firmowany nazwiskami "Avey Tare, Panda Bear i Geologist". Zostało wtedy wydanych jedynie 1000 kopii, jednak w 2003, wytwórnia FatCat Records wydała wersję wznowioną, zawierająca także "Spirit They're Gone, Spirit They've Vanished".
Powstawanie.
Album był tworzony w wielu różnych miejscach, takich jak dom rodziców Tare'a, dom w Brooklyn Heights, który dzieliła grupa, pokój Geologista w internacie czy uniwersytecka stacja radiowa. Grupa używała gitar, syntezatorów, a także tworzyła sample i używała jako perkusji wszystkiego, co się dało.

</doc>
<doc id="1885569" url="https://pl.wikipedia.org/wiki?curid=1885569" title="Lazio">
Lazio



</doc>
<doc id="1885570" url="https://pl.wikipedia.org/wiki?curid=1885570" title="Single numer jeden w roku 1982 (USA)">
Single numer jeden w roku 1982 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.

</doc>
<doc id="1885572" url="https://pl.wikipedia.org/wiki?curid=1885572" title="Szarak">
Szarak



</doc>
<doc id="1885574" url="https://pl.wikipedia.org/wiki?curid=1885574" title="Renaud Cohade">
Renaud Cohade

Renaud Cohade (ur. 24 września 1984 w Aubenas) – francuski piłkarz występujący na pozycji pomocnika. Od 2016 jest zawodnikiem klubu FC Metz.
Kariera klubowa.
Cohade zawodową karierę rozpoczynał w 2001 roku w drugoligowym Nîmes Olympique. W 2002 roku spadł z nim do Championnat National. W Olympique spędził jeszcze 2 sezony. W 2004 roku podpisał kontrakt z pierwszoligowym Girondins Bordeaux. W Ligue 1 zadebiutował 7 sierpnia 2004 w przegranym 0:1 meczu z Olympique Marsylia. W sezonie 2004/2005 Cohade rozegrał 22 ligowe spotkania. Na cały sezon 2005/2006 został wypożyczony do drugoligowego FC Sète.
Latem 2006 roku podpisał kontrakt z drugoligowym RC Strasbourg. W 2007 roku awansował z nim do Ligue 1. 25 sierpnia 2007 w wygranym 2:1 spotkaniu z RC Lens strzelił pierwszego gola w trakcie gry w Ligue 1. W 2008 roku spadł z zespołem do Ligue 2. W Strasbourgu Cohade grał jeszcze przez rok.
W 2009 roku przeszedł do pierwszoligowego Valenciennes FC. Pierwszy ligowy mecz zaliczył tam 8 sierpnia 2009 przeciwko AS Nancy (1:3). W 2012 roku odszedł do AS Saint-Étienne, a w 2016 do FC Metz.

</doc>
<doc id="1885576" url="https://pl.wikipedia.org/wiki?curid=1885576" title="Różnoszczękowate">
Różnoszczękowate



</doc>
<doc id="1885580" url="https://pl.wikipedia.org/wiki?curid=1885580" title="Puchar Króla Tajlandii 1969">
Puchar Króla Tajlandii 1969

Puchar Króla Tajlandii 1969 – druga edycja Pucharu Króla Tajlandii, która odbyła się w dniach od 19 do 28 listopada 1969 w Bangkoku. Mistrzem została debiutująca w turnieju Korea Południowa, która w finale pokonała broniącą tytułu drużynę Indonezji 0:1. Był to pierwszy sezon, w którym obok oficjalnych reprezentacji narodowych, wystąpiła także niezrzeszona w FIFA, nieformalna reprezentacja – Australii Zachodniej.
Faza pucharowa.
Finał.
MISTRZ SEZONU 1969:
Korea Południowa
PIERWSZY TYTUŁ

</doc>
<doc id="1885584" url="https://pl.wikipedia.org/wiki?curid=1885584" title="II Puchar Króla Syjamu">
II Puchar Króla Syjamu



</doc>
<doc id="1885585" url="https://pl.wikipedia.org/wiki?curid=1885585" title="Park Jurajski 3">
Park Jurajski 3



</doc>
<doc id="1885589" url="https://pl.wikipedia.org/wiki?curid=1885589" title="Efekt lawinowy">
Efekt lawinowy



</doc>
<doc id="1885592" url="https://pl.wikipedia.org/wiki?curid=1885592" title="Madeta">
Madeta

MADETA a. s. – czeskie przedsiębiorstwo spożywcze, działające na rynku mleka i przetworów mlecznych. Zakłady należące do firmy przetwarzają około półtora miliona litrów mleka dziennie, w ofercie pozostaje około 240 wyrobów, w tym eksportowane do 15 krajów.
Historia.
Przedsiębiorstwo powstało w 1902 r. w Taborze jako spółdzielnia mleczarska pod nazwą "Mlékárenské družstvo táborské (Mleczarska Spółdzielnia Taborska)". W cztery lata później powstała obecna nazwa, jako akronim poprzedniej. W 1913 Madeta była największym przetwórcą mleka w Czechach. Znacjonalizowana została w 1948 r. Po aksamitnej rewolucji w 1992 r. doszło do restrukturyzacji przedsiębiorstwa, a w 2002 stało się ono spółką akcyjną MADETA a.s.
Zakłady znajdują się w następujących miejscowościach: České Budějovice, Český Krumlov, Jindřichův Hradec, Planá nad Lužnicí, Pelhřimov, Prachatice, Řípec i Strakonice. Przedsiębiorstwo posiada także spółki-córki, które zajmują się np. transportem lub pozyskiwaniem surowców.

</doc>
<doc id="1885593" url="https://pl.wikipedia.org/wiki?curid=1885593" title="Mieczysław Figarski">
Mieczysław Figarski

Mieczysław Figarski (ur. 25 stycznia 1917 w Sławinku koło Lublina, zm. 3 grudnia 1992 w Zakopanem) – polski duchowny katolicki, jezuita, więziony w latach PRL.
Życiorys.
Był synem Jakuba i Agnieszki z Jaroszków. Mając ukończone cztery klasy gimnazjalne 30 lipca 1932 w Kaliszu wstąpił do Towarzystwa Jezusowego. W czasie II wojny światowej przebywał w klasztorze w Starej Wsi, gdzie odbywał kurs teologiczny. Uczestniczył jednocześnie w konspiracji, brał udział w potajemnym wynoszeniu z magazynów niemieckich żywności, która była następnie wysyłana do obozów koncentracyjnych. 24 października 1943 został w Starej Wsi wyświęcony na kapłana. Był m.in. prokuratorem Wydawnictw Księży Jezuitów w Warszawie, a od 1945 ekonomem Prowincji Wielkopolsko-Mazowieckiej. 
W 1959 został aresztowany i osadzony w więzieniu na Rakowieckiej w Warszawie, potem był więziony w Siedlcach. Postawiono mu zarzuty szpiegostwa, przestępstw dewizowych, przestępstw podatkowych. Przebywał w areszcie przez dwa lata. Po zwolnieniu powrócił do pracy duszpasterskiej, kolejno w Łodzi i Szczecinie. W latach 1963–1966 był kapelanem sióstr zakonnych w Szczawnicy; od 1966 pełnił analogiczną posługę w Zakopanem. Współpracował z Wydawnictwem Apostolstwa Modlitwy jako tłumacz książek religijnych.
Został odznaczony – za działalność w czasie wojny – Krzyżem Walecznych i Srebrnym Krzyżem Zasługi z Mieczami. Zmarł w Zakopanem 3 grudnia 1992.

</doc>
<doc id="1885594" url="https://pl.wikipedia.org/wiki?curid=1885594" title="Bitwa o wał angrywarski">
Bitwa o wał angrywarski

Bitwa o wał angrywarski, bitwa przy Wałach Angriwariów – starcie zbrojne, które miało miejsce w roku 16 n.e. w czasie kampanii Germanika w Germanii.
Krótko po klęsce pod Idistaviso Arminiusz poprzysiągł zemstę Rzymianom oczekując ich przy tzw. wale angrywarskim ("Vallo angrivariano"), wzniesionym kilka lat wcześniej przez plemię Angrywarów podczas wojny z Cheruskami. Wał stanowił granicę pomiędzy oboma szczepami, a prowadziła do niego tylko jedna droga biegnąca przez zalesioną równinę. Angrywarowie zerwali jednak sojusz z Germanikiem, udzielając germańskim uciekinierom spod Idistaviso pomocy i przyłączając się do walki z Rzymianami. 
Siły Arminiusza liczyły kilka tysięcy jazdy, ukrytej w gęstym lesie i oczekującej nadejścia 8 legionów prowadzonych przez Germanika. Ten korzystając z pomocy jednego ze szpiegów dowiedział się o pułapce Arminiusza, wydzielając przodem oddział jazdy rzymskiej pod wodzą Sejusza Tuberona, którego zadaniem było okrążenie przeciwnika w lesie. Po dotarciu w okolice wału, Germanik podzielił swoje wojska nakazując 4 legionom pod wodzą Syliusza marsz w kierunku wału przez las. Sam zaś na czele pozostałych wojsk skierował się w to miejsce przez okoliczne wzgórza. Podczas gdy siły Syliusza tocząc niewielkie potyczki przedarły się bez problemu przez las, Germanik niepostrzeżenie wyszedł na tyły Germanów, atakując zaskoczonego przeciwnika. W ataku na wysoki szaniec Rzymianie użyli m.in. 400 skorpionów, którymi ostrzelali obrońców schowanych za wałem. Następnie Germanik osobiście poprowadził atak na umocnienia prowadząc za sobą 8 legionów. Doszło do ciężkiej walki, w wyniku której liczniejsze wojska rzymskie zepchnęły Germanów z ich pozycji. Ludzie Arminiusza w popłochu rozpoczęli odwrót, podczas ucieczki wpadli jednak w zasadzkę Rzymian, którzy dokonali prawdziwej masakry Germanów. W rzezi zginęło kilka tysięcy Germanów, reszta uciekła pod osłoną nocy, wśród nich Inguiomerus i Arminiusz. Nocą Germanik wycofał się z wojskiem do obozu. 
Bitwa o wał angrywarski była ostatnim starciem Germanika podczas kampanii germańskich. W tym samym roku doszło jeszcze do kampanii przeciwko Marsom, nie toczono jednak większych walk. Sukces kampanii przypieczętowało odzyskanie drugiego z zagarniętych przez Germanów orłów po klęsce Warusa. Zimą 16 r. n.e. Germanik został odwołany do Rzymu.

</doc>
<doc id="1885595" url="https://pl.wikipedia.org/wiki?curid=1885595" title="Foued Kadir">
Foued Kadir

Foued Kadir (ur. 5 grudnia 1983 w Martigues) – algierski piłkarz występujący na pozycji pomocnika. Jest zawodnikiem klubu AD Alcorcón.
Kariera klubowa.
Kadir karierę rozpoczynał od występów jako junior w klubie FC Martigues. Potem grał dla rezerw zespołu Troyes AC. W 2004 roku trafił do AS Cannes, grającego w Championnat National. Spędził tam 3 lat. W 2007 roku podpisał kontrakt z drugoligowym Amiens SC. W Ligue 2 zadebiutował 24 sierpnia 2007 w przegranym 0:1 meczu z EA Guingamp. 8 lutego 2008 w wygranym 3:1 pojedynku z EA Guingamp strzelił pierwszego gola w trakcie gry w Ligue 2. W Amiens przez 2 lata rozegrał 67 ligowych spotkań i zdobył 6 bramek.
W 2009 roku przeszedł do pierwszoligowego Valenciennes FC. W Ligue 1 pierwszy mecz zaliczył 29 sierpnia 2009 przeciwko Toulouse FC (1:0).
02 stycznia 2013 roku podpisał kontrakt z Olympique Marsylia.
31 sierpnia 2013 roku, przeszedł na zasadzie wypożyczenia do Stade Rennais FC.

</doc>
<doc id="1885597" url="https://pl.wikipedia.org/wiki?curid=1885597" title="Amdusjas">
Amdusjas

Amdusjas – w tradycji okultystycznej, sześćdziesiąty siódmy duch "Goecji". Znany również pod imionami Amdukias, Amdusias, Amduscias i Ambduscias. By go przywołać i podporządkować, potrzebna jest jego pieczęć, która według "Goecji" powinna być zrobiona z miedzi.
Jest wielkim i silnym księciem piekła. Rozporządza 29 legionami duchów.
Może dać koncert w którym rozbrzmiewają trąby oraz inne instrumenty, przy czym nic wówczas nie widać. Własnym głosem potrafi wyginać drzewa tak jak zażyczy sobie przyzywający. Dostarcza dobrych duchów opiekuńczych. 
Jest przedstawiany jako jednorożec, jednakże na rozkaz egzorcysty może przyjąć ludzką postać.

</doc>
<doc id="1885598" url="https://pl.wikipedia.org/wiki?curid=1885598" title="Panteon Wielkich Polaków">
Panteon Wielkich Polaków

Panteon Wielkich Polaków – dolna część Świątyni Opatrzności Bożej w Warszawie, przeznaczona na miejsce pochówku i upamiętnienia najbardziej zasłużonych polskich patriotów oraz ludzi kultury i nauki.
Znajduje się tu m.in. replika watykańskiego grobu papieża Jana Pawła II. Kryptę Zasłużonych Polaków można zwiedzać.
Groby.
W Panteonie Wielkich Polaków pochowani są:
Ponadto umieszczono tam:
Aleja Darczyńców.
W Panteonie mieści się również Aleja Darczyńców. Jest to miejsce, w którym znajdują się tablice upamiętniające osoby wspierające budowę Świątyni Opatrzności Bożej w Warszawie. W Alei znajduje się obecnie ponad 600 takich tablic (stan na sierpień 2013 r.). Aleja ma kształt pierścienia otaczającego Panteon.
Upamiętnianie darczyńców wpierających budowę kościołów związane jest z długą tradycją. Nawet w najstarszych świątyniach można znaleźć miejsca przypominające o osobach, które szczególnie zasłużyły się w powstaniu budowli sakralnych. Zazwyczaj tablice o fundatorach umieszczane są na ścianach bocznych świątyń. W Centrum Opatrzności Bożej powstaje specjalna aleja, gdzie będzie można odnaleźć osoby zaangażowane w powstanie kompleksu. Aleja Zasłużonych będzie otaczać Panteon Wielkich Polaków.
Mauzoleum Prezydentów RP na Uchodźstwie.
12 grudnia 2022 roku otworzono Mauzoleum na cześć Prezydentów RP na Uchodźstwie oraz przylegającą do niej Izbę Pamięci. W mauzoleum złożono przywiezione z Wielkiej Brytanii szczątki 3 prezydentów - Władysława Raczkiewicza, Augusta Zaleskiego oraz Stanisława Ostrowskiego. Prezydenta Kaczorowskiego z małżonką przeniesiono przeniesiono z Panteonu Wielkich Polaków, natomiast dla Edwarda Raczyńskiego oraz Kazimierza Sabbata ustawiono symboliczne sarkofagi.

</doc>
<doc id="1885601" url="https://pl.wikipedia.org/wiki?curid=1885601" title="AGA">
AGA

Aga

</doc>
<doc id="1885603" url="https://pl.wikipedia.org/wiki?curid=1885603" title="Henryk I de Guise">
Henryk I de Guise

Henryk I Gwizjusz, fr. "Henri Ier de Guise" (ur. 31 grudnia 1549, zm. 23 grudnia 1588) – książę Joinville, potem trzeci diuk Guise (1563) i par Francji, hrabia Eu. Syn Franciszka Gwizjusza i Anny d’Este. Zwany "le Balafré", czyli „pokryty bliznami”, także „Henryk Pokiereszowany” lub „Henryk z Blizną”. Brat Ludwika de Guise, kardynała.
Przywódca Ligi Katolickiej w czasie wojen religijnych, prześladował hugenotów i był częściowo odpowiedzialny za rzeź w noc św. Bartłomieja w 1572 r. Zginął zamordowany z woli króla Henryka III na zamku w Blois 23 grudnia 1588 r. Widząc go na podłodze konającego, król miał powiedzieć „jaki on wielki!”. Dzień później zamordowano jego brata, Ludwika de Guise, kardynała. Ciała braci spalono, popioły wrzucono do Loary. Król próbował usprawiedliwić ten czyn niebezpieczeństwem, jakie stwarzali Gwizjusze dla korony francuskiej.
Małżeństwo i potomstwo.
4 października 1570 w Paryżu Henryk ożenił się z Katarzyną de Clèves (1548–1633), hrabiną Eu. Doczekał się z nią 14 dzieci:

</doc>
<doc id="1885604" url="https://pl.wikipedia.org/wiki?curid=1885604" title="Amdukias">
Amdukias



</doc>
<doc id="1885605" url="https://pl.wikipedia.org/wiki?curid=1885605" title="Rudy Mater">
Rudy Mater

Rudy Mater (ur. 13 października 1980 w Valenciennes) – francuski piłkarz występujący na pozycji obrońcy. Obecnie jest zawodnikiem klubu Valenciennes FC.
Kariera klubowa.
Mater zawodową karierę rozpoczynał w 2000 roku w drugoligowym klubie AS Cannes. W Ligue 2 zadebiutował 11 października 2000 w przegranym 0:3 meczu z ES Wasquehal. W 2001 roku spadł z zespołem do Championnat National. W Cannes spędził jeszcze rok. W 2002 roku przeszedł do Valenciennes FC, również grającego w Championnat National. W 2005 roku awansował z nim do Ligue 2, a 2006 do Ligue 1. W tych rozgrywkach zadebiutował 5 sierpnia 2006 w zremisowanym 1:1 spotkaniu z AJ Auxerre. 16 grudnia 2006 w wygranym 2:1 pojedynku z CS Sedan strzelił pierwszego gola w trakcie gry w Ligue 1.

</doc>
<doc id="1885606" url="https://pl.wikipedia.org/wiki?curid=1885606" title="Amdusias">
Amdusias



</doc>
<doc id="1885607" url="https://pl.wikipedia.org/wiki?curid=1885607" title="Amduscias">
Amduscias



</doc>
<doc id="1885608" url="https://pl.wikipedia.org/wiki?curid=1885608" title="Leopold i Loeb">
Leopold i Loeb

Nathan Freudenthal Leopold, Jr. (ur. 19 listopada 1904 w Chicago, zm. 29 sierpnia 1971 w Portoryko) i Richard Albert Loeb (; ur. 11 czerwca 1905 w Chicago, zm. 28 stycznia 1936 w Joliet), zwykle określani jako Leopold i Loeb – studenci University of Chicago, skazani na dożywotnie pozbawienie wolności za morderstwo 14-letniego Bobby’ego Franksa, którego dokonali w 1924 roku. Za motyw zabójstwa podali chęć popełnienia przestępstwa doskonałego. Obrony Leopolda i Loeba podjął się Clarence Darrow. 
Leopold i Loeb byli inspiracją dla wielu dzieł literackich i filmowych, w tym sztuki "Rope" Patricka Hamiltona, zekranizowanej w 1948 roku przez Alfreda Hitchcocka w filmie "Sznur".

</doc>
<doc id="1885610" url="https://pl.wikipedia.org/wiki?curid=1885610" title="Ambduscias">
Ambduscias



</doc>
<doc id="1885611" url="https://pl.wikipedia.org/wiki?curid=1885611" title="Nathan Freudenthal Leopold">
Nathan Freudenthal Leopold



</doc>
<doc id="1885612" url="https://pl.wikipedia.org/wiki?curid=1885612" title="Richard Albert Loeb">
Richard Albert Loeb



</doc>
<doc id="1885614" url="https://pl.wikipedia.org/wiki?curid=1885614" title="...No Sun Today">
...No Sun Today

No Sun Today – drugi album zespołu Grey Daze. Po zakończeniu nagrywania albumu Chester Bennington przeszedł do zespołu Linkin Park.

</doc>
<doc id="1885615" url="https://pl.wikipedia.org/wiki?curid=1885615" title="Ludvík Armbruster">
Ludvík Armbruster

Ludvík Armbruster (ur. 16 maja 1928 w Pradze, zm. 18 grudnia 2021) – czeski ksiądz katolicki, jezuita, uczony i pedagog, profesor filozofii na Uniwersytecie Karola w Pradze. Posiada obywatelstwo austriackie.
Życiorys.
W latach 1934–1939 uczęszczał do szkoły podstawowej w praskiej dzielnicy Nusle, a następnie w latach 1939–1947 do gimnazjum w Pradze-Wyszehradzie. Po maturze wstąpił do czeskiej prowincji Towarzystwa Jezusowego. Po dwuletnim nowicjacie w Welehradzie rozpoczął studia filozoficzne w jezuickim Instytucie Filozoficzno-Teologicznym w Děčínie. W kwietniu 1950 r. został razem ze wszystkimi zakonnikami aresztowany, a po 2 miesiącach internowania wydalony z Czechosłowacji jako "osoba niepożądana". Studia kontynuował w Rzymie na Papieskim Uniwersytecie Gregoriańskim, gdzie w 1952 r. uzyskał licencjat z filozofii. Potem studiował przez 2 lata w Tokio język japoński, po czym obronił doktorat z filozofii. Następnie zaś studiował na wydziale teologicznym we Frankfurcie nad Menem, gdzie w 1959 przyjął święcenia kapłańskie, a w 1960 r. uzyskał licencjat z teologii. Od 1961 mieszkał i pracował w Japonii, gdzie był od 1969 profesorem filozofii na uniwersytecie Sophia w Tokio, prefektem seminarium duchownego w Tokio, a następnie dyrektorem centralnej biblioteki uniwersytetu Sophia. Po 1989 r. zaangażował się w odbudowę czeskiej prowincji zakonnej Jezuitów oraz wyższego szkolnictwa w dziedzinie teologii w Czechach. W 2003 r. został dziekanem Wydziału Teologii Katolickiej Uniwersytetu Karola.
W 2008 roku został odznaczony Medalem Za zasługi I stopnia.

</doc>
<doc id="1885616" url="https://pl.wikipedia.org/wiki?curid=1885616" title="Cenzura w Polsce">
Cenzura w Polsce

Cenzura w Polsce – historia cenzury w Polsce sięga końca XV wieku i związana jest z wynalezieniem druku oraz ideą reformacji.
Historia.
W okresie I RP cenzurowane były m.in. publikacje których treści nie były zgodne z doktryną Kościoła katolickiego, a także treści uznane za atak na panujących władców. Z inicjatywy biskupa Bernarda Maciejowskiego w 1603 roku wydano w Krakowie pierwszy polski indeks ksiąg zakazanych. W końcowym okresie I RP cenzura w Polsce była słabsza niż w wielu innych krajach europejskich. Po stłumieniu insurekcji kościuszkowskiej, rosyjski komendant Warszawy gen. Friedrich von Buxhoeveden funkcję głównego cenzora powierzył biskupowi Janowi Albertrandiemu.
W Królestwie Polskim funkcję cenzora pełnił ksiądz Adam Królikiewicz. Po skardze biskupów polskich złożonej carowi Aleksandrowi I Romanowowi po wydaniu w 1820 roku publikacji Podróż do Ciemnogrodu (krytycznej wobec kleru), ksiądz Królikiewicz został usunięty ze stanowiska cenzora, a Stanisław Kostka Potocki zdymisjonowany ze stanowiska ministra Wyznań Religijnych i Oświecenia Publicznego. W okresie rozbiorów, zaborcy cenzurowali nawet słowo „Polska”.
Cenzura istniała w okresie II RP, gdzie jej ofiarami byli często autorzy o poglądach lewicowych lub naruszających szeroko pojętą moralność. Unikanie represji cenzury państwowej dotyczącej organu prasowego Niezależnej Partii Chłopskiej uzyskiwano przez częstą zmianę tytułu periodyku. W 1926 roku w wyniku ingerencji cenzury, stonowano treści niewygodne dla kleru w wydawanej powieści Marii Jehanne Wielopolskiej noszącej tytuł Kryjaki.
Bardzo intensywna cenzura miała miejsce w czasie okupacji niemieckiej. Równocześnie na terytoriach zajętych przez ZSRR działała cenzura sowiecka.
Cenzura miała miejsce również w okresie Polskiej Rzeczypospolitej Ludowej, gdzie cenzurowano prace zgodnie z linią tzw. władzy ludowej. Ofiarą cenzury padła twórczość Wacława Kostka-Biernackiego, łącznie z Diabłem zwycięzcą i decyzją Centralnego Zarządu Bibliotek Ministerstwa Kultury i Sztuki podlegała od 1 października 1951 natychmiastowemu wycofaniu z bibliotek. Kolejnym etapem było zniszczenie wszystkich wycofanych egzemplarzy. Podobnie postąpiono z twórczością Benito Mussoliniego. Wszystkie jego utwory objęto w 1951 roku zapisem cenzury w Polsce, z natychmiastowym wycofaniem z bibliotek.
Zdarzały się przypadki współpracy cenzury świeckiej z cenzurą religijną (Kościoła rzymskokatolickiego) związane ze sprawami obyczajowymi. Profesor Stanisław Obirek podaje jako przykład twórczość Tadeusza Różewicza i Jerzego Grotowskiego. Wspomina także o kontroli korespondencji stosowanej przez władze zakonne w okresie jego nowicjatu.
Cenzura w Polsce została oficjalnie zakończona w 1990 r. wraz z likwidacją Głównego Urzędu Kontroli Prasy, Publikacji i Widowisk.

</doc>
<doc id="1885617" url="https://pl.wikipedia.org/wiki?curid=1885617" title="RTR Planeta">
RTR Planeta



</doc>
<doc id="1885619" url="https://pl.wikipedia.org/wiki?curid=1885619" title="Żywe szachy">
Żywe szachy

Żywe szachy – rozgrywanie partii szachów na dużej szachownicy za pomocą osób przebranych za bierki szachowe.
Stanowią one atrakcyjną formę widowiska, toteż zwykle towarzyszy im bogata oprawa kostiumowa, ilustracja muzyczna. Zwykle nie rozgrywa się partii "naprawdę", ale inscenizuje się partie ułożone uprzednio. Najczęściej odtwarza się sławną partię szachową z przeszłości, np. nieśmiertelną partię.
Widowiska znane były już w czasach średniowiecza w Indiach, Chinach i Wietnamie oraz krajach arabskich.
Na ziemiach europejskich pojawiły się na przełomie VII–VIII wieku za panowania Karola Młota. 
Widowiska "żywych szachów" dostarczały tematów: pisarzom (np. opowiadanie Sławomira Mrożka "Szach"), filmowcom, a także twórcom teatralnym (np. balet Szach-mat).

</doc>
<doc id="1885620" url="https://pl.wikipedia.org/wiki?curid=1885620" title="Narymunt Gleb">
Narymunt Gleb



</doc>
<doc id="1885621" url="https://pl.wikipedia.org/wiki?curid=1885621" title="Święci Michał i Franciszek">
Święci Michał i Franciszek

Święci Michał i Franciszek – obraz olejny niderlandzkiego malarza Juana de Flandes, powstały ok. 1505–1509.
Opis.
Obraz przedstawia św. Michała Archanioła zabijającego włócznią smoka (Szatana) oraz założyciela braci mniejszych św. Franciszka z Asyżu, który ukazuje swoje stygmaty. Dzieło znajduje się w zbiorach Metropolitan Museum of Art w Nowym Jorku.
Historia.
Obraz powstał najprawdopodobniej jako część retabulum dla kaplicy uniwersyteckiej w Salamance ok. 1505. Juan de Flandes działał wówczas w Hiszpanii. Obraz został zakupiony przez Mary Wetmore Shively Bequest i podarowany Metropolitan Museum of Art w 1958. Ofiarodawczyni chciała w ten sposób uczcić swojego męża Henry’ego L. Shively’ego.

</doc>
<doc id="1885623" url="https://pl.wikipedia.org/wiki?curid=1885623" title="Ronald Wright">
Ronald Wright



</doc>
<doc id="1885626" url="https://pl.wikipedia.org/wiki?curid=1885626" title="Rock Boys">
Rock Boys

Rock Boys – dwudziesty dziewiąty album zespołu Boys wydany w styczniu 2010 roku w firmie fonograficznej Bauer Music. Płyta zawiera standardy polskiej muzyki rockowej. Wydana przez agencję Media Way (BAUER MUSIC) zawiera 10 przebojów oraz książeczkę w środku.

</doc>
<doc id="1885629" url="https://pl.wikipedia.org/wiki?curid=1885629" title="California Zephyr">
California Zephyr

California Zephyr – połączenie kolejowe o długości 3 924 km, łączące amerykańskie miasta Chicago i Emeryville, na przedmieściach San Francisco, obsługiwane przez państwowego przewoźnika Amtrak. Marka "California Zephyr" funkcjonuje na rynku kolejowym od 1949 roku, jednak w swej obecnej formie połączenie istnieje od 1983 roku. Aktualnie ma charakter przede wszystkim turystyczny, gdyż pod żadnym względem nie jest w stanie konkurować z ofertą linii lotniczych na tej samej trasie. Codziennie odjeżdża jeden pociąg w każdą stronę. Rozkładowy czas podróży wynosi 51 godzin i 20 minut, czyli ponad dwie doby. Linię obsługują składy złożone z wagonów z miejscami siedzącymi oraz wagonów sypialnych. Ciągną je lokomotywy typu AMD 103 Genesis firmy General Electric. W pociągach obowiązuje całkowita rezerwacja miejsc.

</doc>
<doc id="1885630" url="https://pl.wikipedia.org/wiki?curid=1885630" title="Milan Balabán">
Milan Balabán

Milan Balabán (ur. 3 września 1929 w Boratynie, zm. 4 stycznia 2019) – czeski teolog ewangelicki i religioznawca.
Życiorys.
Ukończył studia na ewangelickim wydziale teologicznym Uniwersytetu Karola w Pradze, po czym został duchownym Ewangelickiego Kościoła Czeskobraterskiego. W 1975 pozbawiono go (tzw. státní souhlas) prawa do pracy duszpasterskiej. Podpisał Kartę 77.
Od 1990 pracował naukowo na ewangelickim wydziale teologicznym Uniwersytetu Karola. W 1995 został mianowany profesorem. 
W 2002 odznaczono go Medalem Zasługi Republiki Czeskiej I stopnia.

</doc>
<doc id="1885631" url="https://pl.wikipedia.org/wiki?curid=1885631" title="Pociąg pancerny Witaź">
Pociąg pancerny Witaź



</doc>
<doc id="1885633" url="https://pl.wikipedia.org/wiki?curid=1885633" title="Pociąg pancerny Tałabszczanin">
Pociąg pancerny Tałabszczanin



</doc>
<doc id="1885635" url="https://pl.wikipedia.org/wiki?curid=1885635" title="Pociąg pancerny Teriec">
Pociąg pancerny Teriec



</doc>
<doc id="1885637" url="https://pl.wikipedia.org/wiki?curid=1885637" title="Strawa (dopływ Niemna)">
Strawa (dopływ Niemna)

Strawa (lit. "Strėva") – rzeka na Litwie, dopływ Niemna. Długość – 73,6 km. Wypływa z okolic Wysokiego Dwóru.
W 1348 miała nad zamarzniętą Strawą miejsce bitwa pomiędzy Litwinami a zakonem krzyżackim. W 1962 wybudowano na rzece tamę, tworząc Zbiornik Elektreński (Elektrėnai), trzecie co do wielkości sztuczne jezioro na Litwie. W pobliżu znajduje się elektrownia Elektreny, obecnie najważniejsza litewska elektrownia.
Strawa przepływa przez Elektreny, Żyżmory i Siemieliszki.

</doc>
<doc id="1885638" url="https://pl.wikipedia.org/wiki?curid=1885638" title="GCB Centrostal Bydgoszcz">
GCB Centrostal Bydgoszcz



</doc>
<doc id="1885639" url="https://pl.wikipedia.org/wiki?curid=1885639" title="Rise (zespół muzyczny)">
Rise (zespół muzyczny)

Rise – amerykańska grupa muzyczna wykonująca death metal, założona w 1992 roku w Los Angeles.
Historia.
Opracowano na podstawie materiału źródłowego.
Zespół Rise powstał w 1992 roku w Los Angeles z inicjatywy Alberta Gonzalesa i Roba Alaniza (EvilDead). W 1993 roku do grupy dołączyli Istvan Lendvay, Rik Hansen i John Cardenas. W tym samym roku zespół Rise wydał pierwsze, zawierające cztery utwory, demo "Life Into Ever Black". Reedycja tej płyty ukazała się w 1995 roku nakładem wytwórni Wild Rags Records.
Pierwszy album zespołu, zatytułowany "Shadow of Ruins", został wydany w 1996 roku przez wytwórnię Nigma Records. 
Kolejny album – "Slaves of Illusion" – został nagrany w 1998 roku, lecz z powodu zmian personalnych w zespole jego premiera odbyła się dopiero w roku 2000 nakładem wytwórni Nephilim Records. Grupę opuścili Albert Gonzales i Rob Alaniz, do Rise dołączyli natomiast Jaime Vivar i Johnson Wang.
Zimą 2000 roku zespół nagrał na Węgrzech album zatytułowany "Divine Aeternum", który w 2001 roku wydała wytwórnia Nephilim Records.
W marcu 2006 roku zespół rozpoczął nagrywanie albumu "Pentagramnation". Płytę wyprodukował James Murphy (Death, Obituary, Testament), a w nagraniu gościnny udział wzięli Angela Gossow (Arch Enemy) i Dave Suzuki (Vital Remains). "Pentagramnation" miało premierę w październiku 2009 roku. Do utworu "Pentagramnation" powstał również pierwszy w karierze zespołu teledysk w reżyserii Robyn VonSwank.
Do końca 2009 roku zespół Rise występował między innymi z takimi grupami, jak: Deicide, Morbid Angel, Death, Behemoth, Cannibal Corpse, Napalm Death, Suffocation, Obituary, Kataklysm, Vader, Immolation. 
Muzycy.
Obecny skład zespołu.
Opracowano na podstawie materiału źródłowego.
Byli członkowie zespołu.
Opracowano na podstawie materiału źródłowego.

</doc>
<doc id="1885641" url="https://pl.wikipedia.org/wiki?curid=1885641" title="Bieg łączony">
Bieg łączony

Bieg łączony (skiathlon) - konkurencja w biegach narciarskich, składająca się z dwóch części, które zawodnicy pokonują różnymi stylami. Pierwszą połowę dystansu techniką klasyczną, zaś drugą - techniką dowolną. W połowie zawodnicy mają czas na zmianę sprzętu. Ze względu na różne wymagania stylów obydwie części biegu rozgrywane są na różnych trasach.
Dystans, na którym rozgrywa się zawody może się nieznacznie różnić. W ostatnich latach mężczyźni rywalizują na dystansie 30 km (2 x 15 km), zaś kobiety na dystansie 15 km (2 x 7,5 km). Wcześniej biegano na dystansach: mężczyźni - 10 km + 10 km lub 10 km + 15 km, a kobiety - 5 km + 5 km lub 5 km + 10 km.
Konkurencja jest w programie od Mistrzostw Świata w Narciarstwie Klasycznym 1993. Na igrzyskach olimpijskich po raz pierwszy pojawiła się w Lillehammer w 1994 r.

</doc>
<doc id="1885647" url="https://pl.wikipedia.org/wiki?curid=1885647" title="Wilhelmus de Bekker">
Wilhelmus de Bekker

Wilhelmus Adrianus Josephus Maria de Bekker (ur. 20 listopada 1939 w Helmond) – holenderski duchowny katolicki, biskup ordynariusz paramaribski w latach 2005–2014.
Życiorys.
Urodził się w 1939 w Helmond. Uczęszczał do szkoły podstawowej w Helmond, po której ukończeniu kontynuował naukę w trzyletniej szkole średniej w Rotterdamie. Po pozytywnie zdanych egzaminach rozpoczął studia prawnicze w Rotterdamie. Pracował następnie jako nauczyciel w okolicznych szkołach. W 1968 uzyskał magisterium z antropologii kulturowej i antropologii społecznej na Katolickim Uniwersytecie Nijmegen, a następnie doktorat w obu dziedzinach. Kształcił się dalej na studiach podyplomowych, po czym wyjechał jako misjonarz do Surinamu, gdzie podjął studia teologiczne. 
Zdecydował się tam na wstąpienie do stanu kapłańskiego i 25 maja 1985 przyjął święcenia kapłańskie. Objął probostwo w Paramaribo. W 1995 objął funkcję wikariusza generalnego diecezji. 12 listopada 2004 został mianowany przez papieża Jana Pawła II ordynariuszem tej diecezji. Jego konsekracja biskupia miała miejsce 30 stycznia 2005. W dniu 31 maja 2014 roku, ze względu na wiek, zrezygnował z funkcji ordynariusza.

</doc>
<doc id="1885648" url="https://pl.wikipedia.org/wiki?curid=1885648" title="Święta Pryska">
Święta Pryska

Święta Pryska lub Pryska, męczennica rzymska, ; ur. w Rzymie, zm. w 2. połowie III wieku tamże) – Rzymianka, dziewica, męczennica, święta Kościoła katolickiego.
W tradycji katolickiej uważana jest za świętą, pomimo trudności z jednoznacznym ustaleniem jej tożsamości. Informacji dostarcza "Passiones Tatianae et Priscae" (jej i św. Tatiany), z którego wyodrębnione zostało życie św. Martyny.
Według "Martyrologium Rzymskiego" św. Pryska została poddana torturom i ścięta w połowie III wieku podczas prześladowań chrześcijan przez cesarza Klaudiusza II.
Jej wspomnienie liturgiczne obchodzone jest 18 stycznia.
Legenda.
Legenda z VIII wieku zaczęła utożsamiać ją z Pryską (Pryscyllą), żoną chrześcijanina Akwili żyjących w I wieku, wspomnianą w liście św. Pawła do Rzymian. Zgodnie z tymi tradycjami Pryscylla była uważana za pierwszą męczennicę pochodzącą z Zachodu. 

</doc>
<doc id="1885652" url="https://pl.wikipedia.org/wiki?curid=1885652" title="Bernard Bartlicius">
Bernard Bartlicius

Bernard Bartlicius (ur. 13 lutego 1646 w Strážnicach, zm. 20 lipca 1716 w Lipníku nad Bečvou) – czeski pijarski historyk, prowincjał i asystent generała zakonu. Urodził się jako Matěj Peldřimovský, przyjął imię zakonne Bernardus a S. Philippo Nerio. Był rektorem kolegiów w Litomyšlu, u, Příborze i Lipníku nad Bečvou. Uporządkował archiwum pijarów w Rzymie i opracował historię zakonu.

</doc>
<doc id="1885653" url="https://pl.wikipedia.org/wiki?curid=1885653" title="Janusz Kożusznik">
Janusz Kożusznik

Janusz Kożusznik (ur. w 1951 w Bytomiu) – polski rysownik, satyryk i ilustrator.
Jest absolwentem Wydziału Mechaniczno-Energetycznego Politechniki Śląskiej w Gliwicach. Przez kilkanaście lat pracował jako projektant zakładów przeróbki węgla kamiennego i brunatnego w kraju.
Jako rysownik debiutował rysunkiem prasowym w 1999 w „Dobrym Humorze”. Jego rysunki drukowały m.in. „Puls Biznesu”, „Trybuna Śląska”, „Wieczór”, „Dziennik Zachodni”, a także prasa sportowa. Znają je także widzowie „Szkła kontaktowego” (TVN24), do którego narysował ponad 200 rysunków.

</doc>
<doc id="1885655" url="https://pl.wikipedia.org/wiki?curid=1885655" title="Niezwykłe przygody pod wierzbami">
Niezwykłe przygody pod wierzbami

Niezwykłe przygody pod wierzbami (tytuł org. "Dobrodrustvi pod vrbami") – serial animowany produkcji czeskiej wyprodukowany w 1999 roku. Zawiera 13 odcinków.
Serial opowiada o zwierzętach, które przeżywają niezwykłe przygody pod wierzbami.

</doc>
<doc id="1885656" url="https://pl.wikipedia.org/wiki?curid=1885656" title="Ferrocarriles de Vía Estrecha">
Ferrocarriles de Vía Estrecha

Renfe Feve (z hiszp. "Ferrocarriles de Vía Estrecha" – "Koleje wąskotorowe") – hiszpańskie przedsiębiorstwo kolejowe prowadzące przewozy osobowe, jak i towarowe na liniach wąskotorowych, o całkowitej długości 1250 km.
"FEVE" utworzone zostało w 1965 r. i wchodzi w skład hiszpańskiego przewoźnika Renfe.
Zdecydowana większość linii obsługiwanych przez "FEVE" leży wzdłuż lub w pobliżu Oceanu Atlantyckiego i Zatoki Biskajskiej. Obejmuje ono swoim działaniem tereny hiszpańskiej Galicji, Kantabrii, Asturii i częściowo Kraju Basków z rozgałęzieniem do regionu Kastylia i León.
"FEVE" prowadzi operacje przewozowe na 1194 km torów, z czego 316 km jest zelektryfikowana.
Najważniejszą linią obsługiwaną przez przewoźnika jest linia "Transcantábrico", biegnąca w całej swej długości na północnym wybrzeżu Hiszpanii łącząc miasta San Sebastián i Ferrol oraz począwszy od 1982 r. także miasto León w Kastylii.
"FEVE" świadczy również przewozy osób w ruchu podmiejskim, tzw. Cercanías. Głównym obszarem gdzie działa jako kolej podmiejska jest region Asturii – "Cercanías Asturias", gdzie istnieje gęsta sieć "FEVE" i 5 linii podmiejskich, a system jest całkowicie zintegrowany z pociągami RENFE.
"FEVE" prowadzi również przewozy towarowe, około 460 milionów ton towarów rocznie, co stanowi dużą część zysków przedsiębiorstwa.

</doc>
<doc id="1885659" url="https://pl.wikipedia.org/wiki?curid=1885659" title="Treasure">
Treasure

Treasure – trzeci album brytyjskiego zespołu Cocteau Twins.

</doc>
<doc id="1885660" url="https://pl.wikipedia.org/wiki?curid=1885660" title="Rada Główna Nauki i Szkolnictwa Wyższego">
Rada Główna Nauki i Szkolnictwa Wyższego

Rada Główna Nauki i Szkolnictwa Wyższego – organ przedstawicielski szkolnictwa wyższego, który współdziała z ministrem ds. nauki i szkolnictwa wyższego oraz z innymi organami władzy i administracji publicznej w ustalaniu polityki edukacyjnej państwa w zakresie szkolnictwa na poziomie wyższym.
Rada funkcjonuje na podstawie ustawy Prawo o szkolnictwie wyższym i nauce () oraz ustawy Przepisy wprowadzające ustawę – Prawo o szkolnictwie wyższym i nauce ().

</doc>
<doc id="1885665" url="https://pl.wikipedia.org/wiki?curid=1885665" title="Jaroslav Beneš">
Jaroslav Beneš

Jaroslav Beneš (ur. 6 kwietnia 1892 r. w Pradze, zm. 24 czerwca 1963 r. tamże) – czeski ksiądz katolicki, teolog i filozof.
Życiorys.
Ukończył gimnazjum na praskich Vinohradach, a następnie filozofię i teologię w Pradze i Rzymie. W 1925 r. został doktorem filozofii, w 1926 r. doktorem teologii, w 1927 r. docentem, zaś w 1929 r. profesorem filozofii chrześcijańskiej. Wykładał filozofię neoscholastyczną na wydziale teologicznym Uniwersytetu Karola, koncentrując się na badaniach nad dziełami św. Tomasza z Akwinu i Kartezjusza. Był kanonikiem kapituły kolegiackiej Wszystkich Świętych na praskim Zamku, po II wojnie światowej był jednym z kandydatów na urząd arcybiskupa Pragi. Pod koniec życia mieszkał i pracował w parafii na Vinohradach. Został pochowany na tamtejszym cmentarzu.

</doc>
<doc id="1885667" url="https://pl.wikipedia.org/wiki?curid=1885667" title="Shikabala">
Shikabala

Shikabala, właśc. Mahmoud Abdel Razek Fadlallah (ar. محمود عبدالرازق „شيكابالا, ur. 5 marca 1986 w Asuanie) − egipski piłkarz, grający na pozycji ofensywnego pomocnika.
Kariera klubowa.
Shikabala pochodzi z Asuanu, ale jest wychowankiem klubu Zamaleku z Kairu. W 2002 roku zadebiutował w jego barwach w pierwszej lidze egipskiej. Już w debiutanckim sezonie 2002/2003 wywalczył z Zamalekiem swoje pierwsze w karierze mistrzostwo kraju. W 2003 roku zdobył też Superpuchar Afryki, a w 2004 roku obronił z Zamalekiem mistrzowski tytuł.
W 2005 roku Shikabala przeszedł do greckiego PAOK-u Saloniki. W lidze greckiej zadebiutował 27 sierpnia 2005 w przegranym 0:1 wyjazdowym spotkaniu ze Skodą Xanthi. 20 listopada tamtego roku strzelił pierwszego gola w greckiej lidze, w meczu z Kallitheą (1:1). W PAOK-u grał przez jeden sezon.
W 2006 Shikabala trafił do Haras El-Hodood SC. Na początku 2007 roku Shikabala wrócił do Zamaleku Kair, jednak transfer odbył się bez zgody PAOK-u. Piłkarz został ukarany przez FIFA grzywną w wysokości 990 tysięcy euro i dyskwalifikacją w sezonie 2008/2009. W sezonie 2007/2008 zdobył Puchar Egiptu. W sezonie 2012/2013 był wypożyczony do Al-Wasl Dubaj.
W sezonie 2013/2014 Shikabala był zawodnikiem Sportingu. Rozegrał w nim jeden mecz w pierwszej drużynie i pięć w drugiej.
W 2015 roku Shikabala trafił do Ismaily SC, a w 2016 wrócił do Zamaleku.
Kariera reprezentacyjna.
W reprezentacji Egiptu Shikabala zadebiutował 3 czerwca 2007 roku w zremisowanym 1:1 spotkaniu eliminacyjnym do Pucharu Narodów Afryki 2008 z Mauretanią. W 2010 roku został powołany przez Hassana Shehatę do kadry na Puchar Narodów Afryki 2010.

</doc>
<doc id="1885668" url="https://pl.wikipedia.org/wiki?curid=1885668" title="Mahmoud Abdel Razek Fadlallah">
Mahmoud Abdel Razek Fadlallah



</doc>
<doc id="1885669" url="https://pl.wikipedia.org/wiki?curid=1885669" title="Kenneth II">
Kenneth II

Kenneth II (?-995), król Szkocji od 971 r., syn Malcolma I. Najechał wiele razy Northumbrię, jego wodzowie byli w nieustannym konflikcie z Sigurdem Norweskim, rywalizując o tereny Szkocji, na płn. od rzeki Spey. Uważa się, że został zamordowany przez swych poddanych.

</doc>
<doc id="1885675" url="https://pl.wikipedia.org/wiki?curid=1885675" title="Mezotron">
Mezotron



</doc>
<doc id="1885676" url="https://pl.wikipedia.org/wiki?curid=1885676" title="Barytron">
Barytron



</doc>
<doc id="1885679" url="https://pl.wikipedia.org/wiki?curid=1885679" title="Wyspa w Brdyujściu">
Wyspa w Brdyujściu



</doc>
<doc id="1885680" url="https://pl.wikipedia.org/wiki?curid=1885680" title="Ferrocarriles de la Generalidad de Cataluña">
Ferrocarriles de la Generalidad de Cataluña

Ferrocarriles de la Generalidad de Cataluña (FGC) – przewoźnik kolejowy świadczący usługi przewozowe na terenie hiszpańskiej Katalonii. "FGC" zostało powołane w 1979 r., w celu odnowy i modernizacji połączeń kolejowych w regionie.
Przedsiębiorstwo prowadzi przewozy na 140 km torów wąskotorowych (1000 mm), 42 km torów rozstawu standardowego (1435 mm) i na 89 km torów rozstawu Iberyjskiego (1668 mm), łącznie z połączeniem na stacjach węzłowych z pociągami krajowego przewoźnika RENFE. Sieć ta jest w pełni zelektryfikowana o napięciu 1,5 kV.
"FGC" rocznie przewozi ok. 32 mln pasażerów i zatrudnia ok. 1300 pracowników.

</doc>
<doc id="1885682" url="https://pl.wikipedia.org/wiki?curid=1885682" title="HMS London (1670)">
HMS London (1670)

HMS London – angielski (następnie brytyjski) XVII-wieczny trzypokładowy okręt liniowy II rangi.
Historia.
„London” został zbudowany pod kierunkiem szkutnika Jonasa Shisha w stoczni w Deptford w oparciu o poprzednio istniejący „Loyal London”. Koszt odbudowy wyniósł 20 470 ówczesnych funtów.
„London” wziął udział w trzeciej wojnie angielsko-holenderskiej. W 1672 roku „London” pod dowództwem wiceadmirała Edwarda Spragge był flagowym okrętem eskadry „czerwonej” połączonej floty angielsko-francuskiej w nierozstrzygniętej bitwie pod Solebay. W następnym „London” brał udział w przegranej, pierwszej i drugiej, bitwie pod Schooneveld (eskadra „czerwona”) oraz zakończonej takim samym rezultatem bitwie pod Texel jako okręt wiceadmiralski eskadry „czerwonej”.
Następną wojną, w której brał udział „London”, była wojna Francji z Ligą Augsburską, gdzie nastąpiło odwrócenie sojuszy i Anglicy walczyli u boku Holendrów z Francuzami. W 1692 roku w bitwie morskiej pod La Houge połączone siły anglo-holenderskie zadały decydujący cios flocie francuskiej. „London” wchodził wówczas w skład eskadry „czerwonej”, dowodzonej przez admirała Edwarda Russella (głównodowodzący połączonej floty angielsko-holenderskiej).
Od października 1695 roku „London” pozostawał w rezerwie, w 1701 zapadła decyzja o jego rozbiórce i przebudowie na 100-działowy okręt liniowy I-rangi. Zakres zmian, które rozpoczęły się w 1702 roku w stoczni w Chatham, obejmował przebudowę kadłuba, powstawał więc właściwie nowy okręt.
2 lipca 1706 roku „London” został wodowany ponownie. 1 maja 1707 nowy okręt przewodził uroczystościom Unii Anglii i Szkocji, czyli powstaniu Wielkiej Brytanii. Od tej pory „London” nie brał udziału w bitwach, pozostając w rezerwie.
W latach 1718-1721 „London” został poddany gruntownemu remontowi w Chatham, który wiązał się ze zmianami uzbrojenia (zwiększenie siły ognia poprzez zamontowanie na dolnym pokładzie działowym armat 42-funtowych zastępujących 24-funtowe), a co za ty idzie, ze zwiększeniem wyporności. Koszt remontu wyniósł 27 632 ówczesnych funtów.
Przebudowany okręt nigdy nie wrócił już do służby. Ostatecznie w październiku 1742 roku „London” został skreślony ze stanu floty i w tym samym roku rozebrany w Chatham.

</doc>
<doc id="1885683" url="https://pl.wikipedia.org/wiki?curid=1885683" title="Jiří Beneš">
Jiří Beneš

Jiří Beneš (ur. w 1961) – czeski teolog ewangelicki, biblista, badacz Starego Testamentu.
W 1986 r. ukończył ewangelicki wydział teologiczny w Pradze, w 1988 r. zaś seminarium Kościoła Adwentystów Dnia Siódmego. W 1997 r. uzyskał tytuł doktora teologii na Ewangelickim Wydziale Teologicznym Uniwersytetu Karola. Obecnie kieruje katedrą biblistyki na Husyckim Wydziale Teologicznym Uniwersytetu Karola. Jest uczniem czeskiego teologa protestanckiego Jana Hellera. Jiří Beneš wykłada, publikuje w różnych periodykach i popularyzuje Stary Testament na antenie radia Český rozhlas.

</doc>
<doc id="1885686" url="https://pl.wikipedia.org/wiki?curid=1885686" title="CK Charków">
CK Charków



</doc>
<doc id="1885687" url="https://pl.wikipedia.org/wiki?curid=1885687" title="CK Kijów">
CK Kijów



</doc>
<doc id="1885688" url="https://pl.wikipedia.org/wiki?curid=1885688" title="Narciarstwo dowolne na Zimowych Igrzyskach Olimpijskich 1988">
Narciarstwo dowolne na Zimowych Igrzyskach Olimpijskich 1988

Narciarstwo dowolne na Zimowych Igrzyskach Olimpijskich 1988 odbywało się w dniach 21-25 lutego 1988 roku. Zawody te miały charakter pokazowy, rozegrano jazdę po muldach (w ośrodku Nakiska) oraz skoki akrobatyczne i balet narciarski (w ośrodku Canada Olympic Park), zarówno dla kobiet i mężczyzn.
Wyniki.
Kobiety.
Jazda po muldach.
Wystartowało 6 zawodniczek.
Skoki akrobatyczne.
Wystartowało 8 zawodniczek.
Balet.
Wystartowało 6 zawodniczek.
Mężczyźni.
Jazda po muldach.
Wystartowało 13. zawodników.
Skoki akrobatyczne.
Wystartowało 14. zawodników.
Balet.
Wystartowało 12. zawodników.

</doc>
<doc id="1885691" url="https://pl.wikipedia.org/wiki?curid=1885691" title="Aloysius Zichem">
Aloysius Zichem

Aloysius Ferdinandus Zichem, CSSR, (ur. 28 lutego 1933 w Paramaribo, zm. 13 listopada 2016 tamże) – holenderski ksiądz katolicki, biskup ordynariusz paramaribski w latach 1971-2003.
Życiorys.
Urodził się w 1933 r. w Paramaribo. Po ukończeniu studiów teologicznych otrzymał 14 sierpnia 1960 r. święcenia kapłańskie, wstępując do zakonu redemptorystów. Pracował następnie w parafiach na terenie Gujany Holenderskiej.
2 października 1969 r. został mianowany paramaribskim biskupem pomocniczym i biskupem tytularnym Fuerteventura. Jego konsekracja odbyła się 8 lutego 1970 r. w katedrze św. Piotra i św. Pawła w Paramaribo. Rok później po przejściu bpa Kuijpersa został mianowany nowym ordynariuszem diecezji. Ingres do katedry odbył się 24 października 1971 r.
1 stycznia 2003 r. dostał wylewu, przez co był niezdolny do dalszego sprawowania swoich funkcji w diecezji, więc złożył rezygnację 9 sierpnia 2003 r.

</doc>
<doc id="1885692" url="https://pl.wikipedia.org/wiki?curid=1885692" title="Kościół św. Pryski w Taxco">
Kościół św. Pryski w Taxco

Kościół św. Pryski – zabytkowy kościół z epoki kolonialnej w meksykańskim mieście Taxco de Alarcón w stanie Guerrero. Został zbudowany w połowie XVIII w. przez ówczesnego właściciela kopalni srebra, pochodzącego z Katalonii José de la Borda, według projektu francuskiego architekta Diego Durána i pochodzącego z Hiszpanii Cayetano Sigüenza. Do roku 1806 świątynia była najwyższą budowlą w Meksyku, później przewyższył ją kościół Matki Boskiej z Carmen. Pierwszym proboszczem był Manuel de la Borda, syn donatora.
Kościół zbudowano na planie krzyża łacińskiego, z dwiema bliźniaczymi wieżami w stylu churrigueresco i kaplicą ozdobioną azulejos z ceramiki talavera charakterystycznymi dla architektury Nowej Hiszpanii. Ołtarz główny jest poświęcony Niepokalanemu Poczęciu i św. Prysce i św. Sebastianowi, patronom miasta. Kościół posiada dziewięć ołtarzy rzeźbionych w drewnie i pokrytych płatkami złota. We wnętrzu znajdują się malowidła, których autorem jest znany malarz z Oaxaki, Miguel Cabrera.

</doc>
<doc id="1885695" url="https://pl.wikipedia.org/wiki?curid=1885695" title="Morchella vulgaris">
Morchella vulgaris



</doc>
<doc id="1885699" url="https://pl.wikipedia.org/wiki?curid=1885699" title="6 Feet Deep">
6 Feet Deep

6 Feet Deep – debiutancki album amerykańskiej grupy hip-hopowej Gravediggaz wydany 9 sierpnia 1994 nakładem wytwórni Gee Street Records. Początkowo płyta miała się nazywać "Niggamortis", ale wytwórnia nie chciała wydać płyty pod taką nazwą. Album promowały utwory „Nowhere to Run, Nowhere to Hide”, „1-800-Suicide” i „Diary of a Madman”, do których zrealizowano teledyski.

</doc>
<doc id="1885700" url="https://pl.wikipedia.org/wiki?curid=1885700" title="Vladimír Boublík">
Vladimír Boublík

Vladimír Boublík (ur. 16 listopada 1928, Mokrosuchy, zm. 25 września 1974, Klatovy) – czeski ksiądz katolicki i teolog. 
Życiorys.
Profesor i dziekan wydziału teologicznego Papieskiego Uniwersytetu Laterańskiego.
W 1952 udał się na emigrację i został alumnem rzymskiego Nepomucenum. Został wyświęcony na księdza w rzymskiej bazylice laterańskiej przez kard. Clemente Micarę 17 grudnia 1955. W 1959 uzyskał doktorat z teologii.

</doc>
<doc id="1885701" url="https://pl.wikipedia.org/wiki?curid=1885701" title="Ku (władca)">
Ku (władca)

Ku – w mitologii chińskiej jeden z legendarnych Pięciu Cesarzy. Tradycja datuje jego panowanie na lata 2412-2343 p.n.e.
Miał być prawnukiem Huang Di. Jako pierwszemu cesarzowi przypisywano mu prowadzenie życia w poligamii.

</doc>
<doc id="1885703" url="https://pl.wikipedia.org/wiki?curid=1885703" title="Pomnik Odzyskania Niepodległości we Frampolu">
Pomnik Odzyskania Niepodległości we Frampolu

Pomnik Odzyskania Niepodległości we Frampolu – pomnik znajdujący się w rynku miasta Frampol, upamiętniający odzyskanie przez Polskę niepodległości, powstały przez przekształcenie krzyża ku czci cara Rosji Aleksandra II. 
Historia.
Według Kiryła Sokoła pomysł wzniesienia we Frampolu pomnika ku czci reform przeprowadzonych przez Aleksandra II i samej jego osoby był oddolną inicjatywą mieszkańców ówczesnej wsi. Również pieniądze na budowę obiektu pochodziły ze zbiórki – łączny koszt jego wykonania wyniósł 158 rubli. Pomnik miał formę trzystopniowej kolumny z ażurowym krzyżem łacińskim. Na jego postumencie znalazł się brązowy profil Aleksandra II oraz tablica z pozłoconym napisem w dwóch językach: polskim i rosyjskim. Brzmiał on "Wiekopomnej pamięci Wielkiego Cara-Wyzwoliciela Imperatora Aleksandra II wdzięczni mieszkańcy wsi i gminy Frampol 1864 - 19 lutego 1882 roku". Monument wykonał Władysław Sienicki. 
Po 1918 z pomnika został usunięty portret cara i tablica wskazująca na jego pierwotne przeznaczenie. Zastąpiła ją inskrypcja upamiętniająca odzyskanie niepodległości przez Polskę o następującej treści:
&lt;poem&gt;
NA WIĘKSZĄ CHWAŁĘ SERCA
PANA JEZUSA I NA PAMIĄTKĘ
ODZYSKANIA OJCZYZNY
WZYWAŁ CIĘ NARÓD
WZYWAŁ CIĘ LUD
GDY MU DOKUCZAŁ WOLNOŚCI GŁÓD
ZDOBYWSZY WOLNOŚĆ PERŁĘ WSZECH CNÓT
BĘDZIE CIĘ SŁAWIŁ
NASZ POLSKI LUD.
PARAFJANIE FRAMPOLSCY
Z WIOSEK I MIASTA
1918 R.
&lt;/poem&gt;
W późniejszym okresie również oryginalny krzyż został zastąpiony ażurowym krucyfiksem.

</doc>
<doc id="1885705" url="https://pl.wikipedia.org/wiki?curid=1885705" title="Barsbuettel">
Barsbuettel



</doc>
<doc id="1885706" url="https://pl.wikipedia.org/wiki?curid=1885706" title="Barsbüddel">
Barsbüddel



</doc>
<doc id="1885708" url="https://pl.wikipedia.org/wiki?curid=1885708" title="Receptor CCR5">
Receptor CCR5



</doc>
<doc id="1885710" url="https://pl.wikipedia.org/wiki?curid=1885710" title="Jón Sigurðsson">
Jón Sigurðsson

Jón Sigurðsson (ur. 17 czerwca 1811 w Hrafnseyri, zm. 7 grudnia 1879 w Kopenhadze) – islandzki działacz na rzecz autonomii Islandii i filolog, znawca literatury staronordyckiej.
Życiorys.
Urodził się 17 czerwca 1811 roku w Hrafnseyri jako syn pastora Sigurdura Jónssona i Þórdís Jónsdóttir. Uczył się w szkole podstawowej w Bessastaðir, a pod kierunkiem ojca od 1822 roku uczył się łaciny, co zachęciło go do studiów w tej dziedzinie. W 1829 roku wyjechał do Reykjavíku i podjął naukę w tamtejszym gimnazjum (wówczas jedynym na wyspie). W tym okresie zaczął pisać pierwsze krótkie teksty o literaturze staroislandzkiej.
Studia i praca.
Od 1833 roku studiował filologię klasyczną, historię antyczną, politologię i ekonomię na Uniwersytecie Kopenhaskim. Podczas studiów zaangażował się w działanie islandzkiego klubu patriotycznego. W tym czasie organizacja zaczęła wydawać czasopismo „Fjórnir”, a Sigurðsson publikował w nim teksty dotyczące historii, języka i kultury islandzkiej. Działał w Nordyckim Towarzystwie Starych Druków, które stawiało sobie za cel wydawanie zabytków pisanych kultury starogermańskiej.
Od 1841 roku pracował w Sztokholmie i Uppsali, katalogując rękopisy traktujące o Islandii. Od 1848 roku zbierał dane dotyczące starego ustawodawstwa islandzkiego. Po powrocie do Kopenhagi współzakładał w 1851 roku Islandzkie Towarzystwo Literackie i został jego przewodniczącym. Był zaangażowany w prace przy katalogowaniu zbiorów Árni Magnússona, który pracując na Islandii jako rządowy delegat zbierał i wysyłał do Danii stare rękopisy. Zaangażowany był w prace Arnamagnaean Foundation, której celem było upowszechnianie sag. Przez lata zebrał i opublikował wiele staronordyckich sag i dokumentów, był także współredaktorem "Scriptores Rerum Danicarum".
Działacz społeczny.
Był zaangażowany w działania na rzecz autonomii Islandii. W 1841 roku założył czasopismo „Ny Felagstrit”, którego celem było informowanie duńskiego społeczeństwa o sytuacji na Islandii. Brał udział w debatach, które w 1843 roku skłoniły Chrystiana IX do odtworzenia islandzkiego parlamentu (Althing) jako ciała doradczego po jego likwidacji w 1800 roku i protestach wobec sytuacji wyspy z 1840 roku. Od reaktywacji Althingu w 1845 roku Sigurðsson zasiadał w nim w jako poseł. W późniejszych latach był jego marszałkiem oraz liderem Partii Patriotycznej. Zaangażowany w działania na rzecz nadania Islandii praw do wolnego handlu, modernizacji rolnictwa i rybołówstwa, reform szkolnictwa i budowy nowoczesnej opieki zdrowotnej. Pomimo przejęcia w 1848 roku władzy w Danii przez liberałów, polityka wobec Islandii zmieniła się dopiero pod wpływem licznych petycji do króla, co poskutkowało wydaniem projektu nowej konstytucji dla wyspy. W 1854 roku udało mu się doprowadzić do zniesienia duńskiego monopolu handlowego, jednak po wprowadzeniu rok później wolności prasy i zgromadzeń zniesiono autonomię Islandii. Przez kolejne lata lobbował w Danii za kwestią islandzkiej autonomii, co doprowadziło 1867 roku do przyznania Althingowi pełnej władzy ustawodawczej, a w 1871 roku nadania wyspie autonomii. W 1874 roku doszło natomiast do nadania Islandii konstytucji, która oddała pod częściowo lokalną kontrolę finanse i prawodawstwo oraz nadała autonomię sądowniczą i potwierdziła pełną władzę ustawodawczą islandzkiego parlamentu. W tym samym roku utworzono także przy duńskim rządzie stanowisko ministra ds. islandzkich.
Zmarł 7 grudnia 1879 roku w Kopenhadze.
Upamiętnienie.
Na Islandii nazywany jest Ojcem Niepodległości. W 1910 roku na placu Austurvöllur naprzeciw budynku parlamentu został postawiony pomnik Sigurðssona. Dzień jego urodzin (17 czerwca) jest świętem narodowym Islandii. Jako postać ważna dla islandzkiej historii, w 1981 roku został uhonorowany umieszczeniem jego podobizny na banknocie 500 króna. Na awersie znalazło się jego popiersie, a na rewersie postać Sigurðssona pracującego przy biurku.

</doc>
<doc id="1885711" url="https://pl.wikipedia.org/wiki?curid=1885711" title="Ammersbek">
Ammersbek

Ammersbek (dolnoniem. "Ammersbeek") – gmina w Niemczech, w kraju związkowym Szlezwik-Holsztyn, w powiecie Stormarn.

</doc>
<doc id="1885713" url="https://pl.wikipedia.org/wiki?curid=1885713" title="Ammersbeek">
Ammersbeek



</doc>
<doc id="1885716" url="https://pl.wikipedia.org/wiki?curid=1885716" title="Cachar">
Cachar

Cachar – jeden z dystryktów administracyjnych w stanie Asam w Indiach powstały w 1832. Rejon ma obszar 3786 km² a populacja wyniosła 1.442.141 mieszkańców w 2001. Głównym i największym miastem jest Silchar. Oficjalnym językiem urzędowym jest język bengalski. Przez region przebiega linia kolejowa.
Nazwa Cachar pochodzi z dawnego królestwa Kachari, którego było częścią.
Roczne opady deszczu – 3139 mm.
Umiejętność pisania i czytania – 68.42%.

</doc>
<doc id="1885718" url="https://pl.wikipedia.org/wiki?curid=1885718" title="36 Pułk Piechoty (austro-węgierski)">
36 Pułk Piechoty (austro-węgierski)

Czeski Pułk Piechoty Nr 36 (IR. 36) – pułk piechoty cesarskiej i królewskiej Armii.
Historia pułku.
Pułk został utworzony w 1683 roku. 
Okręg uzupełnień nr 36 Mladá Boleslav () na terytorium 9 Korpusu.
W 1888 roku pułk otrzymał „na wieczne czasy” imię marszałka polnego Maximiliana Ulyssesa Browne von Mountany und Camus. 
Swoje święto pułk obchodził 24 czerwca w rocznicę bitwy pod Custozą stoczonej w 1866 roku.
Kolory pułkowe: jasnoczerwony (blassrot), guziki srebrne.
W 1873 roku sztab pułku stacjonował w Pradze, a komenda rezerwowa i stacja okręgu uzupełnień w Mladej Boleslav.
W 1889 roku sztab pułku razem z 1. i 3. batalionem stacjonował w Terezinie (), 2. batalion w Mladej Boleslav, a 4. batalion w Libercu (niem. "Reichenberg"). Pułk wchodził w skład 58 Brygady Piechoty należącej do 29 Dywizji Piechoty. W 1891 roku 4. batalion został detaszowany do Hercegu Novi (wł. "Castelnuovo") i włączony w skład 94 Brygady Piechoty. W następnym roku 4. batalion został przeniesiony do Crkvic pozostając w składzie 94 BP.
W 1893 roku sztab pułku razem z 1. i 2. batalionem został przeniesiony do Liberca (niem. "Reichenberg"), 3. batalion do Mladej Boleslav (niem. "Jungbunzlau"), a 4. batalion do Kotoru (wł. "Cattaro"). Zmiana dyslokacji nie zmieniła podporządkowania. Pułk nadal wchodził w skład 58 BP, a 4. batalion w skład 94 BP. W następnym roku 4. batalion został przeniesiony do Liberca. W 1895 roku 1. batalion został skierowany do Mladej Boleslav, a 3. batalion do Liberca. W 1896 roku 2. batalion został detaszowany do Avtovaca i podporządkowany komendantowi 3 Brygady Górskiej należącej do 18 Dywizji Piechoty.
W 1899 roku sztab pułku razem z 1. i 2. batalionem został przeniesiony do Twierdzy Josefov (niem. "Josephstadt"), 3. batalion do Hradec Králové (niem. "Königgrätz"), a 4. batalion do Mladej Boleslav (niem. "Jungbunzlau"). Cały pułk wchodził w skład 19 Brygady Piechoty w Josephstadt należącej do 10 Dywizji Piechoty.
W latach 1903–1907 komenda pułku razem z 1. i 2. batalionem stacjonowała w Twierdzy Josefov, 1. batalion w Avtovacu (obecnie w Bośni i Hercegowinie), a 4. batalion w Mladej Boleslav.
W latach 1910–1914 pułk (bez 4. batalionu) stacjonował na terytorium 14 Korpusu: komenda pułku razem z 1. i 3. batalionem w Bruneck (wł. "Brunico"), a 2. batalion w Niederdorf (wł. "Villabassie"). Pułk wchodził w skład 6 Brygady Górskiej należącej do 3 Dywizji Piechoty, a następnie w skład 122 Brygady Piechoty w Bruneck należącej do 8 Dywizji Piechoty. Czwarty batalion pozostawał w Mladej Boleslav i wchodził w skład 19 Brygady Piechoty w Josephstadt należącej do 10 Dywizji Piechoty.
Skład narodowościowy w 1914 roku 95% – Czesi.
W czasie I wojny światowej pułk walczył z Rosjanami w końcu 1914 i na początku 1915 roku w Galicji. Żołnierze pułku są pochowani m.in. na cmentarzach wojennych nr: 51 w Rotundzie, 58 w Przysłupie, 60 w Magurze, 167 w Ryglicach, 4 w Grabiu, 224 w Brzostku. 
Pułk został rozwiązany w lipcu 1915 roku z powodu tchórzostwa i dezercji będących w większości żołnierzami pułku Czechów.
Szefowie pułku.
Kolejnymi szefami pułku byli:

</doc>
<doc id="1885723" url="https://pl.wikipedia.org/wiki?curid=1885723" title="Zdeněk Bonaventura Bouše">
Zdeněk Bonaventura Bouše

Zdeněk Bonaventura Bouše OFM (ur. 16 maja 1918 w Pilźnie, zm. 16 kwietnia 2002 w Pradze) – czeski franciszkanin, teolog, liturgista, tłumacz tekstów liturgicznych, działacz ekumeniczny, propagator reform Soboru Watykańskiego II, sygnatariusz Karty 77.
W 1942 r. przyjął święcenia kapłańskie po czym pracował jako duszpasterz w Archidiecezji Praskiej. W 1946 r. wstąpił do zakonu franciszkanów, przyjmując imię zakonne Bonaventura. W 1950 r. był wraz z innymi franciszkanami z praskiego konwentu internowany. W latach 1968-1972 miał zezwolenie państwowe na pracę duszpasterską, popadł jednak w konflikt zarówno z władzami komunistycznymi, jak i konserwatywnie nastawionym kardynałem Tomáškiem. W latach 1969-1970 wykładał na Uniwersytecie w Ołomuńcu. Pochowany został na Cmentarzu Olszańskim w Pradze.

</doc>
<doc id="1885724" url="https://pl.wikipedia.org/wiki?curid=1885724" title="Crystal Geyser Water Company">
Crystal Geyser Water Company

Crystal Geyser – przedsiębiorstwo produkujące butelkowaną wodę mineralną, herbatę oraz kawę, a także inne napoje, w tym Juice Squeeze. Produkty Crystal Geyser dostępne są na terenie Stanów Zjednoczonych oraz Japonii. Twarzą marki jest amerykańska wokalistka Beyoncé Knowles.

</doc>
<doc id="1885728" url="https://pl.wikipedia.org/wiki?curid=1885728" title="Stephanus Kuijpers">
Stephanus Kuijpers

Stephanus Joseph Maria Magdalena Kuijpers, CSSR, (ur. 22 lipca 1899 r. w Borkel en Schaft, zm. 5 lipca 1986 r. w Nijmegen) - holenderski ksiądz katolicki, ostatni wikariusz apostolski Gujany Holenderskiej w latach 1956-1958 i pierwszy biskup ordynariusz paramaribski w latach 1958-1971.
Życiorys.
Urodził się w 1899 r. w Borkel en Schaft jako syn tamtejszego burmistrza Cornelisa Kuijpersa i Marii van Hout. 22 września 1911 r. wstąpił do Niższego Seminarium Duchownego Redemptorystów w Roermond. W 1919 r. wstąpił do zakonu redemptorystów, a śluby zakonne złożył 30 września 1920 r. Następnie kontynuował naukę w Wyższym Seminarium Duchownym w Wittem, gdzie studiował teologię i filozofię.
W listopadzie 1927 r. został skierowany na misje do Gujany Holenderskiej, pełniąc posługę duszpasterską na terenie całej kolonii holenderskiej. W 1939 r. został mianowany zastępcą wikariusza apostolskiego, a 8 lutego 1946 r. wikariuszem apostolskim Gujany Holenderskiej oraz biskupem tytularnym Termessus. Jego konsekracja biskupia miała miejsce 10 czerwca 1946 r.
Po podniesieniu wikariatu do rangi pełnoprawnej diecezji został mianowany 28 kwietnia 1958 r. przez papieża Piusa XII jej pierwszym w historii ordynariuszem. Uroczysty ingres do katedry św. Piotra i św. Pawła w Paramaribo miał miejsce 24 sierpnia 1958 r.
30 sierpnia 1971 r. po osiągnięciu wieku emerytalnego zrezygnował z rządów diecezją, przenosząc się na stałe do Holandii, gdzie zamieszkał w klasztorze w Nijmegen. Zmarł tam w 1986 roku.

</doc>
<doc id="1885729" url="https://pl.wikipedia.org/wiki?curid=1885729" title="Park Narodowy Grutas de Cacahuamilpa">
Park Narodowy Grutas de Cacahuamilpa

Park Narodowy Grutas de Cacahuamilpa, Cacahuamilpa – park narodowy w meksykańskim stanie Guerrero, niedaleko od miasta Taxco de Alarcón, znany przede wszystkim z Grot Cacahuamilpa, tworzących jeden z największych systemów jaskiń na świecie. Istnieje tu także mniejszy zespół jaskiń zwanych Grutas de Carlos Pacheco, oraz dwóch podziemnych rzek Park Narodowy jest położony w górach Sierra Madre del Sur, utworzonych głównie ze skał wapiennych powstałych na dnie oceanu przed milionami lat. Groty Cacahuamilpa obejmują około 90 naturalnych komór, tzw. "salonów", z których tylko 20 udostępnionych jest publiczności. Park odwiedzany jest rocznie przez 350 tysięcy osób.

</doc>
<doc id="1885730" url="https://pl.wikipedia.org/wiki?curid=1885730" title="Fiodor Pietruszewski">
Fiodor Pietruszewski

Fiodor Fomicz Pietruszewski (ur. 24 marca 1828, zm. 17 lutego 1904) – rosyjski fizyk, prace z dziedziny elektromagnetyzmu i optyki.
Życiorys.
Urodził się w rodzinie metrologa Fomy Iwanowicza Pietruszewskiego. Bracia: Aleksandr Pietruszewski - biograf A W. Suworowa, oraz generałowie - Wasilij Pietruszewski i Michaił Pietruszewski. Uczęszczał do gimnazjum i odbył studia w Sankt Petersburgu, które ukończył w roku 1851 uzyskując tytuł kandydata nauk fizyko-matematycznych. W roku 1851 oddelegowany przez uniwersytet do guberni chersońskiej celem przeprowadzenia obserwacji pełnego zaćmienia słońca. Początkowo nauczał matematyki i fizyki w gimnazjach w Sankt-Petersburgu (od 1853) i Kijowie (od 1857), a od roku 1862 pracował na Uniwersytecie Sankt-Petersburskim.
Stopień doktora fizyki uzyskał w roku 1865. W latach 1865-1901 kierował katedrą fizyki na Uniwersytecie Sankt-Petersburskim. Zapoczątkował laboratoryjne zajęcia praktyczne ze studentami, co doprowadziło do stworzenia laboratorium fizycznego. Był autorem jednego z pierwszych systematycznych kursów elektromagnetyzmu. Należał do inicjatorów założenia Rosyjskiego Towarzystwa Fizycznego, na którego czele stanął w roku 1872. Po połączeniu tego towarzystwa z towarzystwem chemicznym pozostawał do roku 1901 przewodniczącym oddziału fizycznego Rosyjskiego Towarzystwa Fizyko-Chemicznego.
Od roku 1891 był głównym redaktorem sekcji nauk ścisłych Słownika encyklopedycznego Brockhausa i Efrona, dla którego napisał wiele artykułów z zakresu fizyki.
Osiągnięcia naukowe.
Jest twórcą wielu oryginalnej konstrukcji przyborów optycznych. W dziedzinie badań nad kolorem opracował metody wyznaczania współczynników odbicia światła od powierzchni barwnej, średniego tonu kolorystycznego dla obrazów wielobarwnych i in. Zebrał bogaty materiał doświadczalny na temat fizycznych właściwości olejów stosowanych do przygotowywania farb olejnych. W pracach poświęconych elektryczności i magnetyzmowi przeprowadził (1853) ważne w tamtych latach porównanie sił elektromotorycznych i oporu wewnętrznego elementów galwanicznych w zależności od temperatury, koncentracji roztworów i innych czynników. Zbudował szkolny fotometr higieniczny, opisany w pierwotnej wersji (ze świecą) w Pedagogiczeskom sbornikie (1885), a w wersji poprawionej (z lampą) w czasopiśmie Rosyjskiego Towarzystwa Fizyko-Chemicznego.
Publikacje naukowe.
Pierwsza praca naukowa Fiodora F. Pietruszewskiego ukazała się w Biuletynie Petersburskiej Akademii Nauk, T. XI w 1853 roku („Über die Veränderung der Stromstärke, der elektromotorischen Kraft und des Widerstandes der galvanischen Elemente”), a jej kontynuacja w roku 1857. Dalsze prace ukazywały się kolejno: „Optische Mikrometer” (Poggendorfs Annalen, 1859), „Sposoby opredelenia miesta poliusow magnitow i elektromagnitow” - praca magisterska (Westnik matematiczeskich nauk, Gusiewa 1862), „O normalnom namagnicziwanii” - praca doktorska, 1865, „Nowyj sposob opredelenia tepłoprowodnosti (Żurnał Russ. Fiz.-Chem. Obszcz., 1874), „Formy sypuczich teł” (Żurnał Russ. Fiz.-Chem. Obszcz., 1884).

</doc>
<doc id="1885731" url="https://pl.wikipedia.org/wiki?curid=1885731" title="Aloysius Ferdinandus Zichem">
Aloysius Ferdinandus Zichem



</doc>
<doc id="1885733" url="https://pl.wikipedia.org/wiki?curid=1885733" title="Leki przeciwretrowirusowe">
Leki przeciwretrowirusowe



</doc>
<doc id="1885734" url="https://pl.wikipedia.org/wiki?curid=1885734" title="Facjatka">
Facjatka



</doc>
<doc id="1885735" url="https://pl.wikipedia.org/wiki?curid=1885735" title="37 Pułk Piechoty (austro-węgierski)">
37 Pułk Piechoty (austro-węgierski)

Węgierski Pułk Piechoty Nr 37 (niem. "Ungarisches Infanterieregiment Nr. 37") – pułk piechoty cesarskiej i królewskiej Armii.
Pułk kontynuował tradycje pułku utworzonego w 1741 roku.
Okręg uzupełnień – Oradea (niem. "Großwardein") na terytorium 7 Korpusu.
W swojej historii nosił między innymi następujące imię:
Kolory pułkowe: szkarłatny (scharlachrot), guziki złote. Skład narodowościowy w 1914 roku 48% – Węgrzy, 49% – Rumunii.
W 1873 sztab pułku stacjonował w Budzie (niem. "Oden"), natomiast komenda uzupełnień i batalion zapasowy w Oradei.
W latach 1903-1909 pułk stacjonował w Oradei.
W latach 1910-1914 pułk stacjonował w Wiedniu z wyjątkiem 2. batalionu, który pozostał w Oradei. Pułk wchodził w skład 98 Brygady Piechoty należącej do 49 Dywizji Piechoty.
W końcu 1914 i na początku 1915 pułk walczył z Rosjanami w Galicji. Żołnierze pułku są pochowani m.in. na cmentarzach wojennych nr: 23 w Jaśle, 24 w Jaśle i 6 w Krempnej.

</doc>
<doc id="1885742" url="https://pl.wikipedia.org/wiki?curid=1885742" title="Silvestr Braito">
Silvestr Braito

Silvestr Maria Braito (ur. 14 czerwca 1898 w Ruse, Bułgaria, zm. 25 września 1962 w Pradze) – czeski ksiądz katolicki, dominikanin, teolog, poeta, krytyk literacki, publicysta, tłumacz, założyciel i redaktor naczelny czasopisma filozoficzno-teologicznego Na hlubinu. W 1950 r. aresztowany i po pokazowym procesie z udziałem przedstawicieli zakonu skazany na 15 lat ciężkiego więzienia. W wyniku więzienia, tortur i braku opieki lekarskiej mocno podupadł na zdrowiu. W 1960 r. ciężko chory został zwolniony i po 2 latach zmarł.

</doc>
<doc id="1885744" url="https://pl.wikipedia.org/wiki?curid=1885744" title="Jerzy Sadecki">
Jerzy Sadecki

Jerzy Sadecki (ur. 1950 w Sandomierzu) – polski dziennikarz i publicysta. Autor m.in. "Trzynastu. Premierzy Wolnej Polski" (2009) i "Ambasadora" (2013).
Życiorys.
Absolwent Wydziału Prawa Uniwersytetu Jagiellońskiego.
Od 1975 do 1989 dziennikarz „Gazety Krakowskiej“ – w latach 1980-1981 czołowy reporter tego dziennika. W latach 1982-1989 redaktor techniczno-depeszowy, nie pisał do oficjalnych mediów. Uczestnik prac Centrum Obywatelskich Inicjatyw Ustawodawczych Solidarności. Od stanu wojennego współpracował z podziemnymi pismami i wydawnictwami, m.in. korespondent Niezależnej Agencji Informacyjnej dostarczającej serwisy do podziemnej prasy i korespondentów zagranicznych.
Przed wyborami 4 czerwca 1989 pracował w sztabie medialnym krakowskiego Komitetu Obywatelskiego „Solidarności”, współtworzył ukazujący się wówczas w Krakowie „Głos Wyborczy Solidarności”.
W latach 1989–1990 – reporter „Tygodnika Solidarność”, od 1990 do 1994 redaktor naczelny „Gazety Krakowskiej”. W latach 1994–2009 reporter i publicysta „Rzeczpospolitej”, krakowski korespondent tego dziennika. Obecnie niezależny publicysta. Prowadzi warsztaty prasowe dla studentów dziennikarstwa w Uniwersytecie Jagiellońskim i Krakowskiej Akademii im. Frycza Modrzewskiego.

</doc>
<doc id="1885745" url="https://pl.wikipedia.org/wiki?curid=1885745" title="Atletico Mineiro">
Atletico Mineiro



</doc>
<doc id="1885747" url="https://pl.wikipedia.org/wiki?curid=1885747" title="Diana po kąpieli">
Diana po kąpieli

Diana po kąpieli () – obraz rokokowego malarza francuskiego François Bouchera.
Po raz pierwszy obraz został wystawiony w pałacu królewskim w Luwrze w 1742 roku. W murach muzeum powstałym w tym samym miejscu znalazło się ponownie w 1852 roku i zostało zakupione od prywatnego właściciela za kwotę 3200 franków. Przez ponad sto lat płótno nie było zauważone i kopiowane przez innych artystów. Dopiero w 1864 roku francuski malarz Edmond Hedouin dokonał pierwszej kopii – rycinę. Po nim obraz Diany zyskał duży rozgłos wśród widzów i modę na kopiowanie m.in. przez Renoira.
Opis obrazu.
Obraz jest typowym obrazem Bouchera, należącym do płócien dekoracyjnych. Na pierwszym planie widoczna jest naga bogini Diana, która przez założoną nogę na nogę przecina obraz diagonalnie odcinając fragment martwej natury u dołu dzieła od pochylonej nimfy. To, iż naga kobieta jest boginią łowów świadczą jej atrybuty ledwo widoczne na płótnie – łuk, strzały i psy myśliwskie. Diana siedzi na jedwabnej tkaninie symbolizującej luksus i kontrastującą z wiejskim odludziem. Kilka szczegółów przedstawionych na płótnie nawiązuje swoją symboliką do historii bogini. Wśród ustrzelonej zwierzyny znajdują się dwa gołąbki, które często były atrybutem Wenery, symbolem miłości. Podobny motyw Boucher zastosował w innym swoim dziele pt. "Wenus pocieszająca Amora". Po lewej stronie widoczne są dwa psy. Jeden z nich pije wodę z której chwilę wcześniej wyszła bogini, drugi ma skierowany łeb w stronę zarośli. Scena ta nawiązuje do myśliwego Akteona, który przypadkiem zobaczył Dianę podczas kąpieli, a ta w gniewie zamieniła go w jelenia, a następnie został rozszarpany przez psy.
Boucher malując postać bogini wzorował się prawdopodobnie na obrazie Jean Antoine Watteau pt. "Kąpiel Diany" (1713/18 olej na płótnie, 80x101, Paryż Luwr), choć i wcześniejsi artyści malowali ją w podobnej pozie m.in. Louis de Boullonge Młodszy (1707), Jean de Bologne, Rubens. Sam autor "Diany po kąpieli" wykorzystał jej pozę w "Odpoczynku nimf po powrocie z łowów" (1745, olej na płótnie 91x131, Paryż Musée Cognacq-Jay).

</doc>
<doc id="1885754" url="https://pl.wikipedia.org/wiki?curid=1885754" title="Ruska Wieś (dzielnica Rzeszowa)">
Ruska Wieś (dzielnica Rzeszowa)



</doc>
<doc id="1885760" url="https://pl.wikipedia.org/wiki?curid=1885760" title="Crime of Passion">
Crime of Passion

Crime of Passion - piosenka napisana przez Mike’a Oldfielda, wydana jako singel w styczniu 1984. Jest to pierwsza piosenka Oldfielda w której zaśpiewał Barry Palmer.
Okładka przedstawia czarno-białe zdjęcie matki Oldfielda - Maureen. Wynika to 10 rocznicy śmierci kobiety i nie ma żadnego związku z piosenką.
Teledysk do utworu przedstawia wizję dziecięcego pokoju, gdzie większość zabawek ma gigantyczne rozmiary. Mike Oldfield gra na gitarze, poruszając się jak kukiełka. Palmer natomiast siedzi na klockach do zabawy i śpiewa. W tle poruszają się postaci klauna oraz dziewczynki na huśtawce.

</doc>
<doc id="1885761" url="https://pl.wikipedia.org/wiki?curid=1885761" title="Theodorus van Roosmalen">
Theodorus van Roosmalen

Theodorus Antonius Leonardus Maria van Roosmalen, CSSR, (ur. 27 lipca 1875 r. w ’s-Hertogenbosch, zm. 9 czerwca 1957 r. w Paramaribo) - holenderski ksiądz katolicki, wikariusz apostolski Gujany Holenderskiej w latach 1911-1947. 
Życiorys.
Urodził się w 1875 r. w ’s-Hertogenbosch. W 1896 r. wstąpił do klasztoru redemptorystów w Roermond i został skierowany na studia specjalistyczne w Wittem, po których ukończeniu otrzymał 8 października 1901 r. święcenia kapłańskie. Początkowo prowadził działalność duszpasterską w Rotterdamie, po czym, w maju 1904 r. wyjechał na misje do Brazylii, gdzie pracował w misji Curvello oraz w mieście Juiz de Fora, w południowej części stanu Minas Gerais. W 1909 r. został rektorem tej ostatniej misji.
5 października 1911 r. papież Pius X mianował go wikariuszem apostolskim Gujany Holenderskiej i biskupem tytularnym Antigonië. Jego konsekracja biskupia miała miejsce 15 listopada 1911 r. w katedrze św. Jana w ’s-Hertogenbosch. Udał się następnie do Surinamu, gdzie przybył na początku stycznia 1912 r.
Brał udział tam w tworzeniu szkoły św. Leonarda w Paramaribo oraz w rozwoju szpitala w tamtym mieście. W 1939 r. udał się na urlop do Holandii, mianując księdza Stephanusa Kuijpersa swoim zastępcą. Za jego rządów poczyniono przygotowania do przekształceniu wikariatu w diecezję, jednak nie było mu dane być jej pierwszym ordynariuszem. 8 stycznia 1947 r. zrezygnował ze względów zdrowotnych z kierowania wikariatem. Zmarł w wieku 81 lat, w 1957 r. w Paramaribo.

</doc>
<doc id="1885762" url="https://pl.wikipedia.org/wiki?curid=1885762" title="Theodorus Antonius Leonardus Maria van Roosmalen">
Theodorus Antonius Leonardus Maria van Roosmalen



</doc>
<doc id="1885763" url="https://pl.wikipedia.org/wiki?curid=1885763" title="Stephanus Joseph Maria Magdalena Kuijpers">
Stephanus Joseph Maria Magdalena Kuijpers



</doc>
<doc id="1885765" url="https://pl.wikipedia.org/wiki?curid=1885765" title="Jörg Freimuth">
Jörg Freimuth

Jörg Freimuth (ur. 10 września 1961 w Rathenow) – niemiecki lekkoatleta, skoczek wzwyż reprezentujący barwy NRD, brązowy medalista olimpijski z Moskwy.
Oprócz medalu igrzysk w 1980 nie odnosił większych sukcesów na międzynarodowych arenach. Trzykrotny mistrz NRD w skoku wzwyż. Był zawodnikiem ASK Vorwärts Potsdam.
Lekkoatletykę uprawiał także jego brat bliźniak – Uwe Freimuth, wieloboista.

</doc>
<doc id="1885766" url="https://pl.wikipedia.org/wiki?curid=1885766" title="Traktat w Troyes">
Traktat w Troyes

Traktat w Troyes – traktat zawarty pomiędzy Anglią i Francją 21 maja 1420 w mieście Troyes. W swoich założeniach miał on kończyć wojnę stuletnią, odsuwając dynastię Walezjuszów od tronu francuskiego i zaprowadzając unię personalną obydwu krajów pod berłem Henryka V.
Okoliczności zawarcia traktatu.
W 1420 królem Francji był Karol VI Szalony, który od 1392, pod wpływem choroby psychicznej, nie był zdolny do kontrolowania własnych poczynań, a zatem do prowadzenia niezależnej polityki. Znajdując się całkowicie pod wpływem proangielskiego stronnictwa burgundczyków król Francji zgodził się podpisać 21 maja 1420 w katedrze w Troyes traktat z Henrykiem V. W czasie ceremonii podpisywania gotowego dokumentu króla reprezentował Filip III Dobry, książę Burgundii. Dla strony angielskiej traktat ten miał być ostatecznym potwierdzeniem odniesionych zwycięstw wojskowych poprzez uzyskanie długofalowych korzyści politycznych.
Treść.
Traktat w Troyes odsuwał od sukcesji delfina Karola, uznając go za winnego zabójstwa Jana Bez Trwogi w Montereau w 1419 oraz za nieślubne pochodzenie. W związku z tym również wszyscy jego potomkowie zostali odsunięci od dziedziczenia tronu francuskiego w przyszłości. Córka Karola VI, Katarzyna de Valois, miała poślubić Henryka V. W rezultacie po śmierci Karola VI Anglia i Francja miałyby znaleźć się w unii personalnej pod jego rządami.
Skutki traktatu.
1 grudnia 1420 Henryk V i Karol VI wkroczyli uroczyście do opanowanego przez burgundczyków Paryża. W anonimowych pamiętnikach znanych jako wspomnienia Mieszczanina Paryskiego odnotowane zostało niezwykle ciepłe przyjęcie obydwu władców przez mieszkańców miasta. Traktat został potwierdzony przez sąd paryski i pozytywnie przyjęty przez uniwersytet. Jan Baszkiewicz uważa poparcie paryżan dla traktatu za efekt propagandy burgundczyków oraz zniechęcenie do Walezjuszów, jakie wywołała rozrzutność dworu królewskiego i nieefektywność administracji państwowej.
Małżeństwo zaplanowane w traktacie doszło do skutku, jednak Karol VI i Henryk V zmarli nieoczekiwanie w 1422, w odstępie siedmiu tygodni. Zgodnie z postanowieniem układu w Troyes za nowego króla Francji uznano dziesięciomiesięcznego syna króla angielskiego, Henryka VI. W jego imieniu regentem został Jan książę Bedford. Równocześnie jednak dziewiętnastoletni delfin Karol, który nie uznał wykluczenia swojej osoby z dziedziczenia tronu, ogłosił się królem jako Karol VII, mając pod swoją kontrolą południową Francję i ciesząc się poparciem szlachty i mieszczan na terenach na południe od Loary do granicy z Księstwem Burgundii.
Wobec patowej sytuacji, jaka zapanowała w walkach między zwolennikami Henryka VI i Karola VII, praktyczna realizacja postanowień traktatu w Troyes była niemożliwa. W 1429 inicjatywa wojenna nieoczekiwanie przeszła na stronę tego drugiego za sprawą pojawienia się Joanny d’Arc. W tym samym roku Karol VII zdołał przeprowadzić w Reims tradycyjną ceremonię sakry królewskiej, co przypieczętowało jego popularność w społeczeństwie; koronacja Henryka VI na króla Francji w 1431 nie miała praktycznie żadnego oddźwięku propagandowego. W związku z tymi wydarzeniami i późniejszymi sukcesami militarnymi Francuzów główne postanowienia traktatu w Troyes nigdy nie weszły w życie.

</doc>
<doc id="1885768" url="https://pl.wikipedia.org/wiki?curid=1885768" title="Oststeinbek">
Oststeinbek

Oststeinbek (dolnoniem. "Ooststeenbeek") – gmina w Niemczech, w kraju związkowym Szlezwik-Holsztyn, w powiecie Stormarn.
Współpraca.
Miejscowości partnerskie:

</doc>
<doc id="1885770" url="https://pl.wikipedia.org/wiki?curid=1885770" title="Ooststeenbeek">
Ooststeenbeek



</doc>
<doc id="1885778" url="https://pl.wikipedia.org/wiki?curid=1885778" title="Szachista (powieść)">
Szachista (powieść)

Szachista – polska powieść sensacyjna Waldemara Łysiaka o nieudanej operacji z 1806 pod kryptonimem „Chess-player”.
W latach 1976–1977 "Szachista" ukazywał się w odcinkach w tygodniku „Myśl Społeczna”, wydawanym przez Zrzeszenie Katolików „Caritas”. Pierwszy odcinek opublikowano w nr 1 z 4 stycznia 1976, ostatni w nr 24 12 czerwca 1977.
Powieść została wydana drukiem w 1980 roku nakładem Instytutu Wydawniczego PAX.
Treść.
Akcja miała na celu porwanie Napoleona Bonaparte i podstawienie na jego miejsce sobowtóra. Zadanie to było wykonane przy pomocy sławnego pseudoautomatu Mechaniczny Turek, który został sprowadzony do zamku w Szamotułach i tam nastąpił kulminacyjny punkt tej operacji.
W rzeczywistości istnieją partie szachowe z notacją szachową Napoleona, ale historycy twierdzą, że to są apokryfy szachowe.

</doc>
<doc id="1885780" url="https://pl.wikipedia.org/wiki?curid=1885780" title="Torpiedo Moskwa">
Torpiedo Moskwa



</doc>
<doc id="1885783" url="https://pl.wikipedia.org/wiki?curid=1885783" title="Princeton (Illinois)">
Princeton (Illinois)

Princeton – miasto w północnej części stanu Illinois w Stanach Zjednoczonych, ok. 185 km na południowy zachód od centrum Chicago. Ośrodek administracyjny hrabstwa Bureau. Podczas spisu powszechnego w 2000 roku liczyło 7501 mieszkańców, a jego szacunkowa ludność w 2008 wynosiła 7496 osób. W mieście dominuje przemysł tekstylny. Pierwsze osiedla białej ludności na jego terenie zaczęły powstawać w latach 30. XIX, prawa miejskie miejscowość uzyskała w 1884 roku.
W mieście znajduje się stacja kolejowa obsługiwana przez Amtrak, gdzie zatrzymują się pociągi czterech linii tego przewoźnika. Przez miasto przechodzą drogi krajowe nr 6 i 34 oraz droga stanowa nr 26. W pobliżu biegnie też trasa Interstate 80.

</doc>
<doc id="1885785" url="https://pl.wikipedia.org/wiki?curid=1885785" title="Cerkiew św. Proroka Eliasza w Hryniewiczach Dużych">
Cerkiew św. Proroka Eliasza w Hryniewiczach Dużych

Cerkiew pod wezwaniem św. Proroka Eliasza – prawosławna cerkiew cmentarna w Hryniewiczach Dużych. Należy do parafii Zaśnięcia Przenajświętszej Bogurodzicy w Bielsku Podlaskim, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Opis.
Świątynia zbudowana w latach 50. XX w. na planie prostokąta. Jest to cerkiew drewniana, szalowana, o konstrukcji zrębowej. Prezbiterium mniejsze od nawy, zamknięte prostokątnie, z boczną zakrystią (posiadającą oddzielne wejście). Dachy cerkwi blaszane. Nad głównym wejściem dwuspadowy daszek, wsparty na dwóch słupach. Nad frontową częścią nawy ośmioboczna wieża zwieńczona dachem namiotowym z cebulastą kopułką. Nad nawą dach jednokalenicowy. Nad prezbiterium dach jednokalenicowy z cebulastą kopułką.
Informacje pisane o pierwszej cerkwi w Hryniewiczach Dużych pochodzą z 1578. Do 1915 wieś była siedzibą samodzielnej parafii prawosławnej.
Otaczający świątynię cmentarz o powierzchni 0,35 ha założono w XIX w.

</doc>
<doc id="1885786" url="https://pl.wikipedia.org/wiki?curid=1885786" title="Torpiedo Niżny Nowogród">
Torpiedo Niżny Nowogród



</doc>
<doc id="1885787" url="https://pl.wikipedia.org/wiki?curid=1885787" title="Torpiedo Władymir">
Torpiedo Władymir



</doc>
<doc id="1885788" url="https://pl.wikipedia.org/wiki?curid=1885788" title="Mr. Pollack">
Mr. Pollack

Mr. Pollack – polski zespół rockowy założony w 1989 w Mielcu.
Zespół Mr. Pollack powstał w 1989 roku w Mielcu. Założycielami są dwaj bracia Jacek i Grzegorz Polakowie. Swą muzyczną edukację rozpoczęli w 7. roku życia od śpiewania w chórze Stanisława Steczkowskiego. Po udanych występach na Festiwalu w Jarocinie 1990 podpisali kontrakt z firmą Loud Out Records, dla której nagrali płytę "QŃ". W 1993 roku zespół był finalistą Marlboro Rock-in '93, występując z Jackiem Królikiem i Piotrem Żaczkiem. W 1995 firma GK podpisała z zespołem kontrakt wydawniczy i w 1996 roku pojawiła się na rynku kolejna płyta "Manhattan-One" w nagraniu, której wziął udział Grzegorz Skawiński. Następnie bracia współpracowali z angielskim zespołem Real Deal podróżując po świecie. Owocem tej współpracy był album z roku 2000 "Air On 6 Strings" zawierający przeróbki utworów wielkich kompozytorów muzyki poważnej takich jak: Beethoven, Mozart, Bach, Rimski-Korsakow.
Zespół koncertował w USA m.in. w słynnym CBGB's Club na Manhattanie, Niemczech, Belgii i Zjednoczonych Emiratach Arabskich. Byli gośćmi programu TVP "Familiada" wyemitowanym 8 listopada 2008 i "Pegaz" z dnia 28 marca 2009 z okazji Festiwalu Beethovenowskiego, jako zespół, który wykonuje utwory Beethovena w rockowych wersjach. W grudniu 2009 wziął udział w trójmiejskiej corocznej charytatywnej akcji "Mikołaje na motocyklach". 25 marca 2010 zespół był gościem TVP 1 w programie "Kawa czy herbata?". W 2011 Grzegorz Polak znalazł się w pierwszej trójce najlepszych perkusistów w Dubaju w konkursie "Drum Off 2011" organizowanym przez Melody House Musical Instruments LLC. 12 marca 2012 miała miejsce premiera płyty "Me &amp; My Guitar" Grzegorza Skawińskiego, na której zagrał gościnnie w tytułowym utworze Jacek Polak. W roku 2013 zespół wydał płytę "Black Hawk", którą promował m.in. w Chinach trasą zatytułowaną "2014 Mr. Pollack China Tour". w 2015 album "Black Hawk" otrzymał bardzo dobre recenzje w USA i Wielkiej Brytanii.
Jacek Polak zmarł 9 listopada 2020 w mieleckim szpitalu.
W czerwcu 2021 roku zespół wznowił działalność, po dołączeniu do zespołu gitarzysty i wokalisty zespołu Trzy nie 4, Marka Kozika. 15 lutego 2023 roku zespół zakończył działalność, a muzycy zespołu zapowiedzieli kontynuację działalności muzycznej w łagodniejszej formie.

</doc>
<doc id="1885789" url="https://pl.wikipedia.org/wiki?curid=1885789" title="Żuków Dolny">
Żuków Dolny

Żuków Dolny ( , ) – część miasta Czeskiego Cieszyna w kraju morawsko-śląskim, w powiecie Karwina w Czechach. Jest to także gmina katastralna o powierzchni 534,07 ha. Położona około 4 kilometry na południowy zachód od centrum miasta. Populacja w 2001 wynosiła 1026 osoby, zaś w 2010 odnotowano 439 adresów. 
Historia.
Żuków to jedna z najstarszych miejscowości na Śląsku Cieszyńskim. Miejscowość została po raz pierwszy wzmiankowana jako "Zukow" w 1229 roku, w bulli papieża Grzegorza IX dla benedyktynów tynieckich, zatwierdzającej ich posiadłości w okolicy Orłowej. W 1268 powstał klasztor Benedyktynów w Orłowej, który odtąd miał prawo do pobierania dziesięcin w Żukowie. W 1281 wymieniony został tutejszy proboszcz imieniem Gerard.
Wieś politycznie znajdowała się początkowo w granicach piastowskiego (polskiego) księstwa opolsko-raciborskiego. W 1290 w wyniku trwającego od śmierci księcia Władysława opolskiego w 1281/1282 rozdrobnienia feudalnego tegoż księstwa powstało nowe Księstwo Cieszyńskie, w granicach którego znalazł się również Żuków jako własność książęca. Od 1327 Księstwo Cieszyńskie stanowiło lenno Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii).
Źródło historyczne z 1626 wspomina poprzedni dokument, z którego wynika że już w 1523 istniał podział na Żuków Dolny i Żuków Górny. Podział ten nastąpił w nieznanym czasie, wiadomo jednak że wydzielona część ziemi z Żukowa (odtąd Dolnego) utworzyła nową wieś – Żuków Górny. Żuków Dolny pozostawał odtąd wsią książęcą, natomiast Żuków Górny – szlachecką.
Według spisu z 1900 we wsi znajdowały się 142 domy. Mieszkało tu 835 osób, z czego według używanego "języka potocznego" było 809 Polaków, 9 Czechów i 17 Niemców.
Według austriackiego spisu ludności z 1910 roku Żuków Dolny miał 1165 mieszkańców, z czego 1158 było zameldowanych na stałe, 1135 (98%) było polsko-, 14 (1,2%) niemiecko- i 9 (0,8%) czeskojęzycznych, 336 (28,8%) katolików, 824 (70,7%) ewangelików oraz 5 (0,4%) wyznawców judaizmu.
W granicach administracyjnych Czeskiego Cieszyna znajduje się od 1960.

</doc>
<doc id="1885795" url="https://pl.wikipedia.org/wiki?curid=1885795" title="Osiedle Paderewskiego (Ruda Śląska)">
Osiedle Paderewskiego (Ruda Śląska)

Osiedle Paderewskiego znajduje się we zachodniej części dzielnicy Wirek w Rudzie Śląskiej. Od strony północnej graniczy z dzielnicą Czarny Las, od zachodu z dzielnicą Bielszowice, od wschodu i południa z centrum dzielnicy.
W skład osiedla wchodzą ulice: Elsnera, Fitelberga, Jankowskiego, Karłowicza, Kolberga, Noskowskiego, Ogińskiego, Paderewskiego, Różyckiego, Sygietyńskiego, Szeligowskiego.
Edukacja.
Na osiedlu znajduje się II Liceum Ogólnokształcące im. Gustawa Morcinka oraz Zespół Szkół nr 3 z technikum ogólnokształcącym i szkołą zawodową.

</doc>
<doc id="1885801" url="https://pl.wikipedia.org/wiki?curid=1885801" title="MIP">
MIP



</doc>
<doc id="1885803" url="https://pl.wikipedia.org/wiki?curid=1885803" title="Steinar Ege">
Steinar Ege

Steinar Ege (ur. 10 kwietnia 1972 w Kristiansand) – norweski piłkarz ręczny, wielokrotny reprezentant kraju, bramkarz. Obecnie występuje w duńskim AG Kopenhaga. Jego żoną jest Lene Andersen także piłkarka ręczna.

</doc>
<doc id="1885806" url="https://pl.wikipedia.org/wiki?curid=1885806" title="Superfetacja">
Superfetacja

Superfetacja, , zapłodnienie dodatkowe (łac. "superfetatio", od "super-" i "fetus" 'potomstwo') – występujące u niektórych kręgowców zjawisko zapłodnienia komórek jajowych owulujących w następujących po sobie cyklach. Często występuje u ryb piękniczkowatych i zajęcy, rzadziej u niektórych gryzoni, torbaczy, koni i owiec.
U ssaków (z wyjątkiem stekowców) superfetacja skutkuje zagnieżdżeniem kolejnej
komórki jajowej w wolnym od zarodków rogu lub innej części macicy. Przy superfetacji płody mają różny wiek (u ludzi różnica wynosiłaby co najmniej miesiąc).
W literaturze opisano kilka przypadków superfetacji u ludzi, jednak są one dyskusyjne. Teoretycznie superfetacja jest możliwa podczas pierwszego lub najwyżej drugiego miesiąca ciąży. Część lekarzy jest zdania, że zjawisko może zajść u ciężarnych kobiet, u których nie zaniechano kuracji hormonalnej wywołującej jajeczkowanie. Według części środowiska kolejna owulacja może pojawić się między zakończeniem produkcji progesteronu w ciałku żółtym ciążowym i jej początkiem w łożysku.

</doc>
<doc id="1885807" url="https://pl.wikipedia.org/wiki?curid=1885807" title="Valleys of Neptune (album)">
Valleys of Neptune (album)

Valleys of Neptune jest pośmiertnym wydanym albumem studyjnym Jimiego Hendrixa, nagranym w latach 1967 - 1970. Ukazał się w sprzedaży 8 marca 2010 roku.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1885812" url="https://pl.wikipedia.org/wiki?curid=1885812" title="Tlatelolco">
Tlatelolco

Tlatelolco (język nahuatl "tlatelli" lub "xaltiloll", piaszczyste wzgórze) – bliźniacze miasto Tenochtitlánu, służące w okresie prekolumbijskim jako najważniejsze centrum handlowe Mezoameryki. W roku 1521 miała miejsce tutaj ostatnia i decydująca bitwa pomiędzy Aztekami pod wodzą Cuauhtémoca a Hiszpanami. Ocenia się, że zginęło wówczas około 40 tysięcy Indian. Miasto zostało splądrowane i zniszczone przez konkwistadorów Cortésa, którzy zbudowali w tym miejscu kościół Santiago (św. Jakuba).
Stanowisko archeologiczne.
Stanowisko obejmuje pozostałości świątyń azteckich poświęconych Quetzalcoatlowi, Ehecatlowi i Huitzilopochtli. Na planie z lewej przedstawiono najważniejsze budowle.

</doc>
<doc id="1885815" url="https://pl.wikipedia.org/wiki?curid=1885815" title="RANTES">
RANTES



</doc>
<doc id="1885817" url="https://pl.wikipedia.org/wiki?curid=1885817" title="Archidiecezja Utrechtu (ujednoznacznienie)">
Archidiecezja Utrechtu (ujednoznacznienie)



</doc>
<doc id="1885818" url="https://pl.wikipedia.org/wiki?curid=1885818" title="Traktat w Brétigny">
Traktat w Brétigny

Traktat w Brétigny - traktat podpisany w 1360 między Anglią i Francją, w czasie wojny stuletniej. Jego celem było ustalenie warunków uwolnienia króla francuskiego Jana Dobrego, który dostał się do niewoli w bitwie pod Poitiers, oraz prawne usankcjonowanie ziemskich nabytków angielskich zdobytych w czasie dotychczasowych działań wojennych.
Po dostaniu się do niewoli angielskiej Jan II nie ustawał w staraniach na rzecz ustalenia warunków swojego uwolnienia. Pierwsza wersja traktatu, który miał regulować tę kwestię, powstała w marcu 1359 w Londynie (traktat w Londynie). Jego warunki odrzuciły jednak francuskie Stany Generalne zwołane w maju 1359, wbrew woli uwięzionego króla, który dokument podpisał. Ponieważ wojska angielskie zaczęły ponosić klęski w walkach z wojskami sprawującego we Francji rządy regencyjne delfina Karola, król angielski Edward III był zmuszony złagodzić stawiane przez siebie warunki.
W maju 1360 w Brétigny ustalona została nowa treść traktatu, która została przyjęta przez obie strony. Francja miała zapłacić 3 mln w złocie za uwolnienie Jana II, potwierdzić zajęcie przez Anglików Calais i Gujenny, uzupełnionych o Gaskonię, Périgord, Poitou, Limousin i Rouergue (tzw. obszar wielkiej Akwitanii). Edward III rezygnował z pretensji do tronu francuskiego, natomiast królowie Francji zrzekali się zwierzchności lennej nad władcami Anglii w odniesieniu do wymienionych terytoriów.
Podpisanie traktatu nie oznaczało opuszczenia terytorium Francji przez najemników angielskich, którzy nadal pustoszyli kraj; ponadto ludność obszarów wymienionych w traktacie protestowała przeciwko planowanej zmianie granic państwowych. Do wzrostu niezadowolenia przyczyniło się również podniesienie podatków, które miały pokryć okup za króla. Gwarantem wykonania postanowień pokoju był jego syn Ludwik, również jeniec angielski. W 1364 uciekł on jednak z niewoli, co skłoniło króla Francji do dobrowolnego powrotu do Anglii, co uważał za wymóg rycerskiego honoru.

</doc>
<doc id="1885823" url="https://pl.wikipedia.org/wiki?curid=1885823" title="Wojciech Jędrzejewski">
Wojciech Jędrzejewski

Wojciech Jędrzejewski (ur. 27 marca 1968) – polski dominikanin, rekolekcjonista i współtwórca serwisu internetowego "Mateusz". Jeden z prowadzących program "Rozmównica" w stacji religia.tv. Pochodzi z miasta Kamień Pomorski.
Do zakonu wstąpił w 1988. Święcenia kapłańskie przyjął 21 maja 1994. Uzyskał tytuł zawodowy magistra teologii na podstawie pracy z teologii pokuty u św. Cypriana z Kartaginy. Prowadził zajęcia w Kolegium Dominikanów z katechetyki i teologii pastoralnej.
Przez sześć lat był duszpasterzem młodzieży w Warszawie. Następnie został duszpasterzem akademickim w Łodzi. Obecnie pracuje w Dominikańskim Ośrodku Kaznodziejskim w Łodzi.
Pracował w Radiu Plus i kanale Religia.tv. Prowadził program "Boska uczta" w internetowej telewizji Boska TV. Publikacje m.in. w „Tygodniku Powszechnym”, „Więzi”, „Znaku”, „Gazecie Wyborczej” i „Życiu”. Autor publikacji ze styku duchowości i psychologii. Jest też autorem codziennych komentarzy do Ewangelii „Ewangeliarz OP”.

</doc>
<doc id="1885825" url="https://pl.wikipedia.org/wiki?curid=1885825" title="Zwycięstwo (dramat)">
Zwycięstwo (dramat)

Zwycięstwo – dramat Karola Irzykowskiego, jedna z najbardziej oryginalnych i zarazem kuriozalnych pozycji literackich o szachach.
Autor napisał „Zwycięstwo” w 1897 i ukończył dopiero 7 lat później. Karol Irzykowski nazwał ten utwór „komedią tryumfalną w dwóch aktach”.
W 1929 Irzykowski w "Walce o treść" napisał:
Fabuła.
W sztuce toczy się śmiertelna walka między Solem, który jest reprezentantem obóz Słońca-Jasności-Dnia, a królową Nox („patronką dzieł ciemności”). Rozwój wydarzeń przebiega zgodnie z wygłaszanymi notacją szachową ruchami bierek szachowych.
Sol w dużo gorszej pozycji ratuje się genialnym manewrem szachowym (poświęcając bierki szachowe) i w ten sposób wygrywa z Nocą. Karol Irzykowski wykorzystał w tym pojedynku przebieg partii pomiędzy Siegbertem Tarraschem a Walbrodtem (czarne) w 1895 z turnieju w Hastings.

</doc>
<doc id="1885832" url="https://pl.wikipedia.org/wiki?curid=1885832" title="Download to Donate for Haiti">
Download to Donate for Haiti



</doc>
<doc id="1885847" url="https://pl.wikipedia.org/wiki?curid=1885847" title="Biegi narciarskie na Mistrzostwach Świata w Narciarstwie Klasycznym 1999">
Biegi narciarskie na Mistrzostwach Świata w Narciarstwie Klasycznym 1999

Zawody w biegach narciarskich na XXIX Mistrzostwach świata w narciarstwie klasycznym odbyły się w dniach 19 lutego - 28 lutego 1999 w austriackim mieście Ramsau.

</doc>
<doc id="1885848" url="https://pl.wikipedia.org/wiki?curid=1885848" title="Stefán Stefánsson">
Stefán Stefánsson

Stefán Jóhann Stefánsson (ur. 1 sierpnia 1863, zm. 20 stycznia 1921) – islandzki botanik i działacz oświatowy. Rezultatem jego długoletnich badań terenowych była znakomita praca "Flóra Íslands" (1901). Pionier badań islandzkiej szaty roślinnej.

</doc>
<doc id="1885852" url="https://pl.wikipedia.org/wiki?curid=1885852" title="Marco Greco">
Marco Greco

Marco Greco (ur. 1 grudnia 1963 roku w São Paulo) – brazylijski kierowca wyścigowy i motocyklowy.
Kariera.
W latach 1979–1986 zaliczył 15 startów w Motocyklowych Mistrzostwach Świata. W wyścigach samochodowych Marco zadebiutował w 1987 roku, w prestiżowej Brytyjskiej Formule 3. Po zaledwie roku startów, awansował do Międzynarodowej Formuły 3000. W kolejnych dwóch latach ścigał się równolegle pomiędzy tą serią a jej brytyjskim odpowiednikiem. W sezonie 1991 dzielił obowiązki pomiędzy pracą w roli testera zespołu Formuły 1 – Fondmetal, a ponownymi startami w Brytyjskiej Formule 3000.
Po braku znaczących sukcesów, w roku 1992 postanowił wyjechać do Ameryki, gdzie zadebiutował w Indy Lights. W latach 1993–1995 brał udział w serii CART. W każdym z tych sezonów tylko raz zdobył punkty, będąc sklasyfikowanym za każdym razem na 11. pozycji. W latach 1996–1999 ścigał się w konkurencyjnej Indy Racing League. Jak się okazało, Marco na torach owalnych spisywał się znacznie lepiej i już w drugim podejściu został trzecim zawodnikiem mistrzostw. Była to jednak najlepsza jego pozycja końcowa w tej serii.
Poza tym w latach 1993–1998 czterokrotnie wystartował w prestiżowym wyścigu Indianapolis 500. Najwyżej został sklasyfikowany w 1998 roku – na 14. miejscu, jednak ani razu nie ukończył wyścigu, za każdym razem wyeliminowały go awarie samochodu.

</doc>
<doc id="1885855" url="https://pl.wikipedia.org/wiki?curid=1885855" title="Hound Tor">
Hound Tor

Hound Tor - granitowe wzniesienie w południowo-zachodniej Anglii, drugie co do wysokości w Parku Narodowym Dartmoor, w hrabstwie Devon, wysokie na 414 m (1358 stóp) nad poziomem morza. 
Opuszczona wioska.
Na południowy wschód od wzgórza znajdują się ruiny Hundatora, opuszczonej średniowiecznej wioski, która została odkopana w latach 1961 i 1975. Posiada ona cztery długie domy, kanały odwadniające i kilka mniejszych domów i stodół. Trzy stodoły służyły do przechowywania ziarna.

</doc>
<doc id="1885856" url="https://pl.wikipedia.org/wiki?curid=1885856" title="Stefán Sigurðsson">
Stefán Sigurðsson

Stefán Sigurðsson (ps. literacki Stefán frá Hvítadal, czyli Stefán z Hvítadal), ur. 11 października 1887 w Hólmavík w północno-zachodniej Islandii, zmarł 7 marca 1933, był islandzkim poetą neoromantycznym. W pierwszym okresie twórczości ulega wzorcom klasyków norweskich, od 1923 roku, po nawróceniu się na katolicyzm, jego poezja staje się bardziej wrażliwa. Na tysiąclecie islandzkiego parlamentu wydał zbiór wierszy "Anno Domini 1930".

</doc>
<doc id="1885857" url="https://pl.wikipedia.org/wiki?curid=1885857" title="Cerkiew Świętych Niewiast Niosących Wonności w Jacznie">
Cerkiew Świętych Niewiast Niosących Wonności w Jacznie

Cerkiew pod wezwaniem Świętych Niewiast Niosących Wonności – prawosławna cerkiew cmentarna w Jacznie. Należy do parafii Zmartwychwstania Pańskiego w Jacznie, w dekanacie Sokółka diecezji białostocko-gdańskiej Polskiego Autokefalicznego Kościoła Prawosławnego. 
Wzniesiona w II połowie XIX w. na planie prostokąta. Jest to budowla drewniana, szalowana, o konstrukcji zrębowej.
W 2020 r. rozpoczęto gruntowny remont świątyni.
Cerkiew została wpisana do rejestru zabytków 8 lipca 2016 r. pod nr A-598.

</doc>
<doc id="1885862" url="https://pl.wikipedia.org/wiki?curid=1885862" title="Juozapines Kalnas">
Juozapines Kalnas



</doc>
<doc id="1885865" url="https://pl.wikipedia.org/wiki?curid=1885865" title="Himbergen">
Himbergen

Himbergen – miejscowość i gmina w Niemczech, w kraju związkowym Dolna Saksonia, w powiecie Uelzen, wchodzi w skład gminy zbiorowej Bevensen-Ebstorf.
Do 31 października 2011 gmina należała do gminy zbiorowej Bevensen.
Historia.
Pierwsza wzmianka o Himbergen pochodzi z 1006 roku. Od 1966 do 1972 r. gmina należała do gminy zbiorowej Himbergen "(Samtgemeinde Himbergen)". Składała się z gmin Almstorf, Brockhimbergen, Himbergen, Kl.Thondorf, Kettelstorf, Kolle w. Rohrstorfer i Strothe.
Polityka.
Podczas wyborów samorządowych, które odbyły się w Niemczech 10 września 2006 roku, zwycięstwo odniosła CDU zdobywając 6 mandatów w radzie miejskiej. Drugie miejsce zajęła SPD z 4 mandatami, a 1 mandat przypadł Partii Zielonych.
Kultura.
W centrum Himbergen znajduje się kościół pod wezwaniem św. Bartłomieja "(St. Bartholomäuskirche)", zbudowany w stylu klasycystycznym w 1843 roku.

</doc>
<doc id="1885866" url="https://pl.wikipedia.org/wiki?curid=1885866" title="Rogów (gmina w guberni kieleckiej)">
Rogów (gmina w guberni kieleckiej)

Rogów (do 1868 i od 1874 "Opatowiec") – dawna gmina wiejska istniejąca przejściowo w drugiej połowie XIX wieku w guberni kieleckiej. Siedzibą władz gminy był Rogów.
Za Królestwa Polskiego gmina Rogów należała do powiatu pińczowskiego w guberni kieleckiej. Gmina nie występuje w wykazach z 1867 i 1868 (figuruje pod nazwą "gmina Opatowiec"); nazwa "gmina Rogów" pojawia się po raz piwerszy 13 stycznia 1870, kiedy to do gminy Rogów przyłączono pozbawiony praw miejskich Opatowiec.
W 1874 roku gminę przemianowano z powrotem na "Opatowiec". Brak informacji o dacie zmiany nazwy, lecz w wykazach z 1877 i 1887 roku gmina występuje już pod nową nazwą.

</doc>
<doc id="1885873" url="https://pl.wikipedia.org/wiki?curid=1885873" title="Tzompantli">
Tzompantli

Tzompantli (z języka nahuatl "tzontli" = "włosy", "pantli" = "rząd") - w meksykańskich kulturach prekolumbijskich drewniana konstrukcja służąca do publicznego pokazywania czaszek jeńców złożonych w ofierze w wyniku tzw. kwietnych wojen. Tego typu rzeźbione "ściany czaszek" spotykane są na stanowiskach archeologicznych, często były również przedstawiane w kodeksach azteckich.

</doc>
<doc id="1885875" url="https://pl.wikipedia.org/wiki?curid=1885875" title="Anna tysiąca dni">
Anna tysiąca dni

Anna tysiąca dni (ang. "Anne of the Thousand Days") – brytyjski film kostiumowy z 1969 roku, będący adaptacją dramatu Maxwella Andersona z 1948 r. Treścią filmu historia burzliwego związku Henryka VIII z Anną Boleyn. Film zrealizowano z dużym rozmachem i starannością, w naturalnej scenerii renesansowych zamków.
Fabuła.
Pierwsza połowa XVI wieku. Henryk VIII, znudzony swoją starzejącą się żoną, Katarzyną Aragońską, która nie zdołała urodzić mu syna, zwraca uwagę na młodziutką Annę Boleyn, która świeżo powróciła z francuskiego dworu. Śliczna dziewczyna związana uczuciowo z Harrym Percy, nie jest jednak łatwą zdobyczą. Nie odpowiada jej los królewskiej nałożnicy. Żąda małżeństwa, aby jej dzieci mogły legalnie dziedziczyć tron. Kardynał Wolsey rozpoczyna układy z papieżem w celu unieważnienia królewskiego małżeństwa. Papież odmawia jednak udzielenia królowi rozwodu z Katarzyną Aragońską. W tej sytuacji Henryk zrywa z Kościołem rzymskokatolickim i ogłasza się głową Kościoła anglikańskiego. Jednak związek z młodą żoną nie jest szczęśliwy...

</doc>
<doc id="1885878" url="https://pl.wikipedia.org/wiki?curid=1885878" title="Traktat w Londynie">
Traktat w Londynie

Traktat w Londynie – projektowany traktat między Anglią i Francją, ostatecznie odrzucony przez Stany Generalne w 1359. 
Po dostaniu się do niewoli angielskiej w bitwie pod Maupertius król Francji Jan II Dobry nie ustawał w staraniach na rzecz ustalenia warunków swojego uwolnienia. Po rozmowach z Edwardem III zgodził się na warunki spisane w marcu w 1359 w traktacie w Londynie. Na jego mocy Francja miała zapłacić za króla okup w wysokości 4 mln écus w złocie oraz zrzec się połowy swojego terytorium, w tym całego wybrzeża morskiego. Jan II podpisał ten traktat, jednak w maju 1359 Stany Generalne określiły go jako "ni passable ni faisable" (niedopuszczalny i niewykonalny). Zgromadzenie postanowiło również zwiększyć nakłady finansowe na armię i zwiększenie szeregów rycerzy w celu skuteczniejszej walki z Anglikami. Postanowienia Stanów Generalnych przełożyły się na sukcesy militarne Francji w toku kolejnych starć i skłoniły Edwarda III do złagodzenia stawianych warunków, a tym samym rezygnacji z postanowień traktatu londyńskiego na rzecz nowego porozumienia - traktatu w Brétigny.

</doc>
<doc id="1885879" url="https://pl.wikipedia.org/wiki?curid=1885879" title="Werner Maleczek">
Werner Maleczek

Werner Maleczek (ur. 23 lipca 1944 w Goisern) – austriacki historyk.
Życiorys.
Urodził się w Goisern, lecz od 1946 mieszkał w Innsbrucku. Tam w 1962 zdał maturę. W latach 1962–1968 studiował historię i filologię romańską na uniwersytetach w Innsbrucku, Wiedniu i Paryżu. W latach 1968–1971 był stypendystą Austriackiego Instytutu Historycznego w Rzymie, gdzie pracował przy edycji regestrów papieża Innocentego III. W latach 1971–1989 był asystentem na Instytucie Historii Uniwersytetu w Innsbrucku. W 1978 habilitował się na tej uczelni, w 1989 został profesorem historii średniowiecza i nauk pomocniczych na Uniwersytecie w Grazu. Od 1995 jest profesorem na Uniwersytecie Wiedeńskim.
Żonaty od 1989 z dr Bettiną Pferschy-Maleczek, ma z nią dwoje dzieci – syna Mathiasa (ur. w 1990) i córkę Dorotheę (ur. w 1993).

</doc>
<doc id="1885881" url="https://pl.wikipedia.org/wiki?curid=1885881" title="Zdzisław Julian Starostecki">
Zdzisław Julian Starostecki



</doc>
<doc id="1885882" url="https://pl.wikipedia.org/wiki?curid=1885882" title="Zdzisław Starostecki">
Zdzisław Starostecki

Zdzisław Julian Starostecki (ur. 8 lutego 1919 roku w Łodzi, zm. 31 grudnia 2010 roku w Sarasocie) – generał brygady Wojska Polskiego, inżynier, jeden z twórców rakiet systemu Patriot.
Życiorys.
Starostecki urodził się w Łodzi, jego sąsiadem był Jan Karski, późniejszy kurier polskiego państwa podziemnego. Przed wybuchem II wojny światowej służył w korpusie kadetów w Chełmnie, w czasie kampanii wrześniowej walczył pod Kockiem, po kapitulacji zaangażował się w warszawskie struktury podziemia; konspirował w Służbie Zwycięstwu Polski. Podczas próby wydostania się przez Rumunię na zachód został aresztowany przez NKWD i skazany na osiem lat pobytu w łagrze na Kołymie. Pracował w kopalni złota, gdzie zaprzyjaźnił się z Aleksandrem Swanidze, również zesłańcem, szwagrem Józefa Stalina.
Dwa razy próbował uciec z zesłania, ale łagier opuścił dopiero wtedy, gdy zgłosił się do Armii Andersa. Pod Monte Cassino zdobył ze szwadronem czołgów kluczową pozycję na wzgórzu „Widmo”. W czasie walk o Bolonię podczas kampanii włoskiej został ranny, groziła mu amputacja nogi. Wojnę zakończył w randze porucznika. Pozostał na emigracji, zamieszkał w Londynie, a w 1952 roku przeniósł się do Stanów Zjednoczonych. Tam studiował na Stevens Institute of Technology, następnie w 1960 roku, zatrudniono go w Centrum Badań Obronnych US Army (Defense Department Research and Development Center).
W latach osiemdziasiątych XX wieku był szefem zespołu pracującego nad systemem rakietowym Patriot, osobiście jest autorem konstrukcji głowicy rakiety. System wszedł na wyposażenie armii amerykańskiej w 1989 roku. Po zdobyciu informacji o tej broni przez wywiadowcę PRL był podejrzewany o udział w przecieku. Zdobycie planów systemu przeciwlotniczego Patriot przypisywano błędnie Marianowi Zacharskiemu, tymczasem zdobył je wywiadowca ppłk SB Zdzisław Przychodzień. Starosteckiego ostatecznie oczyszczono z zarzutów.
11 listopada 2009 roku został z okazji rocznicy urodzin mianowany na stopień generała brygady przez prezydenta Lecha Kaczyńskiego.
Został członkiem komitetu poparcia Bronisława Komorowskiego przed przyspieszonymi wyborami prezydenckimi 2010.
4 października 2010 r. Rada Miasta Chełm nadała mu tytuł honorowego obywatela miasta.
Zmarł 31 grudnia 2010 roku w swoim domu na Florydzie.

</doc>
<doc id="1885888" url="https://pl.wikipedia.org/wiki?curid=1885888" title="5.1">
5.1



</doc>
<doc id="1885890" url="https://pl.wikipedia.org/wiki?curid=1885890" title="6.1">
6.1



</doc>
<doc id="1885892" url="https://pl.wikipedia.org/wiki?curid=1885892" title="7.1">
7.1



</doc>
<doc id="1885895" url="https://pl.wikipedia.org/wiki?curid=1885895" title="Dźwięk wielokanałowy">
Dźwięk wielokanałowy

Dźwięk wielokanałowy, dźwięk dookolny, dźwięk przestrzenny (ang. "surround sound") – technika będąca rozwinięciem stereofonii, pozwalająca na utrwalanie i odtwarzanie co najmniej trzech kanałów dźwięku. Zastosowanie dodatkowych kanałów i odpowiadających im głośników po bokach i z tyłu słuchacza pozwala na zwiększenie poczucia otoczenia dźwiękiem.
Większość nagrań wielokanałowych jest tworzona na potrzeby filmów i gier wideo. Dźwięk wielokanałowy jest wykorzystywany w salach kinowych, systemach kina domowego i konsolach do gier. W przypadku filmów może być odtwarzany z kaset wideo, płyt DVD lub transmitowany poprzez telewizję wysokiej rozdzielczości. Dźwięk wielokanałowy bywa też stosowany przy nagraniach muzyki, dając nowe możliwości artystycznej ekspresji. Nagrania muzyczne są rejestrowane w konkurujących formatach DVD-Audio (DVD-A) i Super Audio CD (SACD), a także MP3 Surround. Niektóre systemy audio-wideo zawierają cyfrowe procesory akustyczne, pozwalające symulować dźwięk dookolny na podstawie materiału stereo.
Pierwsze udokumentowane wykorzystanie dźwięku wielokanałowego miało miejsce w roku 1940 podczas projekcji animowanego filmu Disneya – Fantazja. Stworzony na tę okazję system Fantasound składał się z trzech ścieżek dźwiękowych, które były rozprzestrzeniane w sali za pomocą 54 głośników.
Systemy dźwięku wielokanałowego.
5.1.
System składa się z pięciu kanałów pełnopasmowych (przednie: lewy, prawy i centralny, oraz tylne: lewy i prawy) oraz kanału subwoofera. Jest najczęściej stosowany w filmach DVD i nagraniach muzycznych na płytach DVD Audio. W formacie Dolby Digital występuje 6 całkowicie odseparowanych od siebie kanałów. W formacie DTS sygnał kanału niskotonowego jest powiązany z kanałem centralnym. Dolby Digital jak i DTS są systemami całkowicie cyfrowymi. Ich odbiór wymaga zastosowania dekodera AC3 5.1. Wszystkie odtwarzacze DVD są kompatybilne z systemem Dolby Digital, ale nie wszystkie dekodują go bezstratnie (tanie odtwarzacze DVD przekształcają sygnał 5.1 do 2.0.).
6.1.
To rozwinięcie systemu 5.1 o kanał tylny (rear). System 6.1 w swojej najbardziej rozwiniętej wersji (jak np. DTS-ES) dostarcza sześciu kanałów pełnopasmowych (20 Hz – 20 kHz) oraz jednego niskoczęstotliwościowego. Poszczególne kanały to:
System 6.1 wymaga zastosowania co najmniej 7 głośników. Ustawienie głośników przenoszących poszczególne kanały w przemyśle kinowym jest zestandaryzowane, natomiast brak standardu w kontekście muzyki.
Jednym z formatów tego systemu w przemyśle kinowym jest Dolby Pro Logic IIx.
7.1.
Jest rozwinięciem systemu 6.1 o drugi kanał tylny (rear) i wywodzi się z Dolby Digital EX.
Poszczególne kanały to:
System 7.1 wymaga zastosowania co najmniej 8 głośników. Ustawienie głośników przenoszących poszczególne kanały w przemyśle kinowym jest zestandaryzowane.
9.1.
Jest rozwinięciem systemu 7.1 o trzeci wymiar dodając dwa kanały górne-przód i w 5.1 dodanie do wszystkich bocznych głośników tak zwanych teatralnych.
Poszczególne kanały to:
System 9.1 wymaga zastosowania co najmniej 10 głośników.

</doc>
<doc id="1885898" url="https://pl.wikipedia.org/wiki?curid=1885898" title="Hannibal Maria Di Francia">
Hannibal Maria Di Francia

Hannibal Maria Di Francia, wł. Annibale Maria Di Francia (ur. 5 lipca 1851 w Mesynie, zm. 1 czerwca 1927 tamże) – włoski ksiądz rzymskokatolicki, zakonnik, założyciel Zgromadzenia Rogacjonistów Najświętszego Serca Jezusowego, działacz społeczny, święty Kościoła katolickiego.
Życiorys.
Urodził się w rodzinie arystokratycznej jako trzecie z czworga dzieci. Jego ojciec, wicekonsul papieski Francesco, zmarł, gdy ten miał 15 miesięcy.
Mając 17 lat, odczuł powołanie do kapłaństwa i do poświęcenia całego swojego życia modlitwie o powołania. Jak sam napisał, odczuł on wielką potrzebę proszenia Boga o dobrych i świętych kapłanów dla Kościoła Świętego:
Wtedy to otrzymał intuicję swojego przyszłego charyzmatu, które opiera się na ewangelicznych słowach Jezusa:
Będąc w seminarium, Hannibal otrzymał wyjątkowy na owe czasy przywilej codziennego przystępowania do Komunii św. To ścisłe zjednoczenie z Jezusem Eucharystycznym objawiało się w sposób szczególny w trosce o tych wszystkich, którzy byli w jakiejkolwiek potrzebie materialnej, czy duchowej. I tak w 1878 roku, będąc jeszcze diakonem, spotkał Francesco Zancone, ślepego żebraka. To spotkanie zaważyło na całej jego przyszłości i od tego niemal momentu Hannibal opiekował się sierotami, biednymi i zapomnianymi.
16 marca 1878 roku został wyświęcony na kapłana i rozpoczął pracę duszpasterską dzielnicy awiniońskiej:
Dzielnica była zamieszkana przez biedotę i margines społeczny. W 1882 roku zaczął zakładać pierwsze sierocińce, które nazywano antoniańskimi, ponieważ ich patronem był św. Antoni Padewski. W 1887 roku założył zgromadzenie zakonne Córek Bożej Gorliwości, a w 1897 roku Zgromadzenie Rogacjonistów Serca Jezusowego. Zgromadzenie miało modlić się o ewangelicznych robotników na całym świecie. Działalność Di Francii była skierowana także na szerzeniu zainteresowania działalnością ewangeliczną wśród osób świeckich (rodziców, nauczycieli, polityków).
Hannibal Maria Di Francia zmarł w 1 czerwca 1927 roku w Mesynie. W 1964 roku papież Paweł VI ustanowił Dzień Modlitw o Powołania Kapłańskie jako odpowiedź Kościoła na inicjatywy świętego Hannibala. 7 października 1990 roku Jan Paweł II ogłosił o. Hannibala błogosławionym. 16 maja 2004 roku w Rzymie został kanonizowany przez Jana Pawła II.

</doc>
<doc id="1885899" url="https://pl.wikipedia.org/wiki?curid=1885899" title="Abdel El-Saqua">
Abdel El-Saqua

Abdel Zaher El-Saqua (ur. 30 stycznia 1974 w Ad-Dakahlijji) – egipski piłkarz grający na pozycji środkowego obrońcy.
Kariera klubowa.
El-Saqua karierę piłkarską rozpoczął w klubie El Mansoura SC. W 1995 roku zadebiutował w jego barwach w pierwszej lidze egipskiej i przez 4 sezony był podstawowym zawodnikiem tego zespołu.
W 1999 roku El-Saqua przeszedł do tureckiego Denizlisporu, w którym grał wraz z rodakiem Mohamedem Youssefem. W tureckiej lidze zadebiutował 8 sierpnia 1999 w wygranym 1:0 wyjazdowym meczu z Erzurumsporem. Zawodnikiem Denizlisporu był do końca 2001 roku.
W grudniu 2001 roku, w zimowym oknie transferowym, El-Saqua odszedł z Denizlisporu do Gençlerbirliği SK. Swój debiut w Gençlerbirliği zaliczył 2 grudnia 2001 w przegranym 0:1 domowym spotkaniu z Göztepe A.Ş. W 2004 roku dotarł z klubem z Ankary do 1/8 finału Pucharu UEFA.
W 2005 roku Egipcjanin został piłkarzem Konyasporu, gdzie grał z innym rodakiem Ahmedem Belalem. W zespole Konyasporu po raz pierwszy wystąpił 7 sierpnia 2005 w meczu z Galatasaray SK (1:2). Piłkarzem Konyasporu El-Saqua był do końca 2007 roku, a na początku 2008 roku wrócił do Gençlerbirliği i grał w nim do końca rundy jesiennej sezonu 2008/2009.
W 2009 roku El-Saqua przeszedł do Eskişehirspor. Zadebiutował w nim 25 stycznia 2009 w meczu z Gaziantepsporem (1:1). W 2010 roku wrócił do Egiptu i został zawodnikiem klubu ENPPI Club.
Kariera reprezentacyjna.
W reprezentacji Egiptu El-Saqua zadebiutował 8 czerwca 1997 roku w zremisowanym 0:0 spotkaniu eliminacyjnym do Mistrzostw Świata we Francji z Tunezją. W 1998 roku po raz pierwszy w karierze wystąpił w Pucharze Narodów Afryki i wywalczył wówczas z Egiptem mistrzostwo Afryki. W 1999 roku zagrał w Pucharze Konfederacji. Następnie grał w: Pucharze Narodów Afryki 2000, 2002, 2004 i 2006. W 2010 roku został powołany przez Hassana Shehatę do kadry na Puchar Narodów Afryki 2010.

</doc>
<doc id="1885902" url="https://pl.wikipedia.org/wiki?curid=1885902" title="Marrani">
Marrani

Marrani lub marranowie, a także marani, niekiedy zwani conversos (hiszp. "marrano" – znaczenie niejasne, być może „świnia”, hebr. אֲנוּסִים "anusim" – „zmuszeni”) – w późnośredniowiecznej i wczesnonowożytnej Hiszpanii i Portugalii nazwa używana w stosunku do żydowskich konwertytów, których podejrzewano o potajemne praktykowanie judaizmu. Pochodzenie tej nazwy nie zostało dotąd wyjaśnione. Według jednej z hipotez została im nadana przez społeczność żydowską, która pozostała przy judaizmie i dalej przestrzegała zakazów tej religii (w tym wypadku niejedzenia mięsa wieprzowego).
Masowe chrzty żydów w XIV i XV wieku.
Początki tzw. problemu marranów sięgają końca XIV wieku. Latem 1391 przez hiszpańskie miasta przetoczyła się fala antyżydowskich rozruchów, w wyniku których tysiące żydów zamordowano, a ci, którzy przeżyli, w większości przyjęli chrzest, często pod groźbą śmierci. Z uwagi na okoliczności tych masowych chrztów, od początku było jasne, że zdecydowana większość „nawróconych” nie przyjęła chrześcijaństwa dobrowolnie, toteż król Aragonii zezwolił im na powrót do swej dawnej wiary bez żadnych konsekwencji. Ponieważ jednak zmiana religii otwierała dyskryminowanym w wielu dziedzinach życia społecznego żydom nowe perspektywy, większość z nich nie skorzystała z tego prawa. Liczba nawróceń wśród hiszpańskich wyznawców judaizmu wzrastała w następnych latach w wyniku misjonarskiej działalności dominikanów (np. Wincentego Ferrera), a także narastającej presji ekonomicznej i prawnej na społeczności żydowskie. Konwertyci rychło zaczęli przenikać na masową skalę do zamkniętych dla nich dotąd grup społecznych i instytucji: urzędów publicznych, uniwersytetów, gildii kupieckich, wreszcie samego Kościoła. W wielu hiszpańskich miastach konwertyci zdobyli silną, niekiedy wręcz dominującą pozycję we władzach miejskich (Kordoba, Toledo, Burgos, Cuenca, Segovia itp.). Wzrastała też ich liczba i znaczenie na dworach królewskich Kastylii i Aragonii. Zdecydowanie dominowali w dziedzinie finansów Do szlachectwa dopuszczano ich na równych prawach ze „starymi chrześcijanami”.
Wzrost pozycji społecznej konwertytów wywoływał zawiść i zarazem nieufność u „starych chrześcijan”. W wielu miastach podziały frakcyjne w miejscowej elicie przebiegały wzdłuż linii „starzy chrześcijanie” przeciwko konwertytom. W 1449 wybuchły na tym tle rozruchy w Toledo, w wyniku których „starzy chrześcijanie” uchwalili tzw. statuty czystości krwi ("limpieza de sangre"), zakazujące konwertytom dostępu do urzędów miejskich. Papież Mikołaj V w bulli "Humani generis inimicum" z 24 września 1449 zdecydowanie potępił te prawa i odrzucił ideę dyskryminacji chrześcijan ze względu na ich pochodzenie etniczne, a jego stanowisko poparli hiszpańscy biskupi. Uwarunkowania polityczne zmusiły jednak króla Kastylii Jana II do zaakceptowania statutów "limpieza de sangre". Rozruchy przeciwko konwertytom powtarzały się odtąd regularnie co kilka lat (m.in. w 1467 w Ciudad Real i Toledo, a w 1473 w Andaluzji).
Inkwizycja.
Głównym zarzutem stawianym marranom była pozorność ich nawróceń i potajemne wyznawanie religii żydowskiej (judaizanctwo). Z tego względu od połowy XV wieku pojawiały się głosy domagające się ustanowienia w Kastylii inkwizycji, która miałaby rozstrzygać o szczerości nawróceń. Wprawdzie sądy kościelne sporadycznie wytaczały procesy marranom, ale narzędzia te uznawano za niewystarczające. W 1478 król Ferdynand Aragoński i królowa Izabela Kastylijska wystąpili w końcu do papieża Sykstusa IV o ustanowienie takiej instytucji, na co papież wyraził zgodę, przyznając monarchom prawo mianowania inkwizytorów. Trybunały inkwizycyjne rozpoczęły swą działalność w 1481, początkowo w Sewilli, potem także w innych miastach. Ich działalność szybko wzbudziła postrach u konwertytów, którzy zwrócili się o pomoc do papieża. Już w 1482 roku Sykstus IV, w brewe z 29 stycznia, nakazał, by inkwizytorzy działali w porozumieniu z lokalnymi ordynariuszami i w procedowaniu stosowali się do norm prawa kanonicznego, a także wprowadził prawo, które zapewniało osądzonym za herezję możność apelacji od wyroku do Rzymu. Jednak naciski ekonomiczne (Izabela I 3 czerwca 1482 roku przyznała papieżowi prawo do trzeciej części majątku winnych herezji) spowodowały, iż papież wycofał się z koncepcji współpracy inkwizytorów z biskupami, apelując jednocześnie o stosowanie prawa łaski wobec skruszonych i zachowując prawo do apelacji. Interwencje papieskie miały jednak niewielki wpływ na działalność inkwizycji, co powodowało narastającą desperację wśród marranów. Podejmowane przez nich środki oporu były jednak nieskuteczne, a często wręcz przeciwskuteczne (np. zamordowanie inkwizytora Saragossy Piotra Arbués w 1485 doprowadziło do nasilenia represji).
Liczba konwertytów znacznie wzrosła po wygnaniu żydów z Hiszpanii w 1492. Edykt pary królewskiej z 31 marca 1492 nakazywał wszystkim wyznawcom judaizmu przyjęcie chrztu lub opuszczenie Hiszpanii w terminie do końca lipca 1492. Jako główny powód tej decyzji podawano „zgubny wpływ, jaki żydzi wywierają na konwertytów”, odciągając ich od chrześcijaństwa na rzecz judaizmu. Ponadto edykt wymieniał cały szereg tradycyjnych zarzutów stawianych żydom, jak zajmowanie się lichwą czy kolaboracja z muzułmanami. Szacuje się, że blisko połowa spośród 80 tysięcy hiszpańskich żydów wybrała chrzest, zasilając społeczność marranów. Byli oni nadal głównym celem represji ze strony inkwizycji. Do 1530 kilkadziesiąt tysięcy konwertytów zostało osądzonych za potajemne wyznawanie judaizmu, a blisko 2 tysiące spłonęło na stosie. Około 1530 represje przeciwko marranom na kilkadziesiąt lat w zasadzie ustały, w wielu dziedzinach życia byli jednak – przynajmniej formalnie – poddani dyskryminacji.
Większość (ok. 30 tysięcy) żydów, którzy wybrali w 1492 wygnanie, udała się do Portugalii. Jednakże w 1497 król Manuel również nakazał żydom przyjęcie chrztu lub opuszczenie kraju, przy czym w trakcie realizacji edyktu dochodziło do licznych aktów przemocy wobec żydów oraz zmuszania ich do konwersji. Również tam nie wierzono w szczerość nawróceń, a w 1506 w Lizbonie doszło do masakry „nowych chrześcijan”. Począwszy od 1515 król Jan III zaczął zabiegać o ustanowienie w Portugalii inkwizycji, co ostatecznie udało się w 1536. Do końca XVI wieku ponad 5 tysięcy marranów zostało osądzonych przez portugalską inkwizycję, z czego ponad 300 spalono na stosie. Spowodowało to falę emigracji marranów z Portugalii do Hiszpanii, gdzie od ok. 1530 tamtejsze trybunały w niewielkim stopniu interesowały się potomkami nawróconych Żydów. Nadzieje na łagodniejsze traktowanie jednak nie ziściły się, wręcz przeciwnie, doszło do ponownego ożywienia inkwizycyjnej kampanii przeciwko „nowym chrześcijanom”, która trwała aż do około 1730 i rozszerzyła się także na kolonie hiszpańskie w Ameryce. W tym stanie rzeczy marrani zaczęli emigrować także do innych krajów – Włoch, Francji, a zwłaszcza Holandii, gdzie wielu z nich otwarcie powróciło do judaizmu. Pozostali marrani zachowywali niektóre żydowskie obrzędy religijne aż do XX wieku, a po II wojnie światowej nastąpił wśród nich nawrót do tradycji judaistycznej.
Inkwizycja hiszpańska przez cały okres swego istnienia (1480–1820) skazała na śmierć około dwa i pół tysiąca marranów. W przypadku inkwizycji portugalskiej (1536–1821) bilans ten jest prawdopodobnie o około połowę niższy.
Żydzi czy chrześcijanie?
Choć nie ulega wątpliwości, że wielu marranów sądzonych przez inkwizycję w Hiszpanii i Portugalii w XVI do XVIII wieku faktycznie było wyznawcami judaizmu, a spośród tych, którzy opuścili Półwysep Iberyjski, znaczna część (choć bynajmniej nie wszyscy) otwarcie powróciła do wiary swych przodków, nie jest jasne, czy w XV wieku kryptojudaizm był rzeczywiście masowym zjawiskiem w tej społeczności. Zdaniem Henry'ego Kamena i Johna Edwardsa, dokumentacja procesowa inkwizycji z początkowego okresu jej działalności (1480–1530) nie daje podstaw do takiego stwierdzenia. Wprawdzie marrani mieli silne poczucie swej etnicznej odrębności, a dokumenty procesowe dowodzą, że zachowywali wiele żydowskich nawyków kulturowych, jednak w niewielu tylko przypadkach materiał dowodowy inkwizycji wskazuje na rzeczywiste praktykowanie religii żydowskiej. Zwraca się uwagę, że w przypadku marranów praktycznie wszelkie odstępstwa od katolickiej ortodoksji traktowano jako przejawy „judaizanctwa”, choć nierzadko świadczyły raczej o religijnej indyferencji lub brakach w katolickiej edukacji. Paradoksalnie, to dopiero działalność inkwizycji w latach 80. XV wieku spowodowała, że wielu konwertytów poczuło się odrzuconych przez społeczność chrześcijańską i na nowo odkryło swą żydowską tożsamość. Również żydzi chrzczeni przymusowo w Portugalii w 1497 w większości byli niechętni nowej wierze i starali się zachowywać potajemnie wiarę przodków. To właśnie ci portugalscy „nowi chrześcijanie” utworzyli autentyczną wspólnotę „kryptożydów”, która dzięki emigracji sięgnęła daleko poza Półwysep Iberyjski.
Chuetas.
Chuetas to grupa hiszpańskich marranów, którzy osiedlili się na Balearach. W latach 1675–1691 zostali poddani represjom przez miejscowy trybunał inkwizycyjny (spalono 38 osób). Do 1782 roku pozbawieni byli prawa przystępowania do cechów rzemieślniczych, nie mogli wstępować do armii, piastować stanowisk publicznych, a także wstępować do stanu duchownego. Po zakończeniu II wojny światowej, mimo uznania ich asymilacji, podjęli nieudaną próbę powrotu do judaizmu i osiedlenia się w Izraelu. Współcześnie część Chuetas zamieszkuje Majorkę.

</doc>
<doc id="1885904" url="https://pl.wikipedia.org/wiki?curid=1885904" title="Redemption Song">
Redemption Song

Redemption Song – ostatni utwór na albumie Bob Marley &amp; The Wailers Uprising, nawiązujący do przemówienia działacza panafrykańskiego Marcusa Garveya.
Utwór został pierwotnie nagrany w konwencji akustycznej – Marley śpiewa i gra na gitarze, bez akompaniamentu.
W 2004 roku utwór został umieszczony na 66. pozycji na liście 500 utworów wszech czasów magazynu Rolling Stone. W 2010 roku został też umieszczony na liście 20 najlepszych piosenek politycznych według New Statesman.
Streszczenie.
Utwór wzywa słuchaczy do wyzwolenia się z mentalnej niewoli, gdyż tylko oni mogą uwolnić swoje umysły. Słowa te są parafrazą przemowy Garveya, opublikowanej w 1937 roku w magazynie Black Man.
Cover Rihanny.
Koncepcja.
Wersja Rihanny została wydana by pomóc ofiarom z Haiti, ze względu na niszczycielskie trzęsienie ziemi, które nawiedziło je 12 stycznia roku 2010. Nową wersję Robyn nagrała w styczniu 2010.
Promocja.
W 2006 roku w trasie koncertowej piosenka została włączona w oficjalną set listę trasy. W dniu 20 stycznia 2010 roku piosenkarka wykonała piosenkę na The Oprah Winfrey Show.
Publikacja.
Utwór został wydany w formacie digital download w US iTunes Store 19 stycznia 2010 roku. Jest on również dostępny na cele charytatywne przez ograniczony czas. Wszystkie zyski ze sprzedaży trafią na kampanię Haiti.

</doc>
<doc id="1885906" url="https://pl.wikipedia.org/wiki?curid=1885906" title="288p">
288p



</doc>
<doc id="1885908" url="https://pl.wikipedia.org/wiki?curid=1885908" title="240p">
240p



</doc>
<doc id="1885909" url="https://pl.wikipedia.org/wiki?curid=1885909" title="Jak wytresować smoka">
Jak wytresować smoka

Jak wytresować smoka – amerykański film animowany na podstawie książki Cressidy Cowell, twórców "Shreka", "Madagaskaru" i "Kung Fu Pandy". Akcja filmu rozgrywa się w świecie wikingów i dzikich smoków.
Fabuła.
Akcja filmu rozgrywa się na wyspie Berk, gdzie wszyscy walczą ze smokami. Nastolatek o imieniu Czkawka jest nieco wątły i nie wychodzi mu polowanie na smoki. Stoik Ważki, jego ojciec a zarazem wódz plemienia, zapisuje go do szkoły walki ze smokami.
Jednak gdy nastolatek znajduje w lesie rannego smoka, dowiaduje się, że to, jak wikingowie wyobrażają sobie smoki (czyli podłe bestie żyjące by zabijać), to nieprawda. Chłopak nazywa smoka Szczerbatek (z powodu umiejętności wysuwania zębów) i robi dla niego skórzaną protezę uszkodzonego płatu ogona oraz wiele udogodnień do latania (strzemiona, siodło, itp.). Czkawka ćwiczy ze Szczerbatkiem dowiadując się przy okazji wielu rzeczy o smokach i używa tej wiedzy na treningach.
Podejrzliwa Astrid szuka przyczyny, dla której niezdarny Czkawka stał się najlepszym uczniem kursu. Po pewnym czasie odnajduje kryjówkę Szczerbatka. Początkowo zamierza z nim walczyć, ale Czkawka przekonuje ją, by zaufała smokowi. W końcu Astrid zgodziła się dosiąść zwierzęcia. Podczas wspólnego lotu Szczerbatek zabiera ich do smoczego leża, gdzie wszystkie okoliczne smoki przylatują z upolowanym jedzeniem i wrzucają je do wielkiej jamy. Okazuje się, że oddają je ogromnemu smokowi. Bestia zauważyła obcych i próbowała ich pożreć, lecz całej trójce udało się uciec.
Nadszedł wielki dzień próby dla każdego wikinga – pierwsze zabicie smoka. Czkawka jednak zadecydował, że nie poskromi zwierzęcia. Chciał natomiast pokazać innym wikingom, że smoki nie są takie, za jakie się je uważa. Mimo chęci, plan Czkawki skończył się fiaskiem. Przyczynił się do tego jego ojciec, który zdenerwowawszy się po usłyszeniu słów "Nie jestem jednym z nich" i odrzuceniu hełmu przez jego syna, uderzył młotem w kratę, co zdenerwowało smoka. Rozwścieczona bestia zaatakowała małego wikinga, ale z pomocą przyleciał Szczerbatek. Ludzie byli wstrząśnięci, gdyż nikt nie spodziewał się takiego obrotu sytuacji. W dodatku smok został rozpoznany jako Nocna Furia - najbardziej tajemniczy ze smoków. Czkawka wstawił się za swoim przyjacielem, lecz Szczerbatek został pojmany.
Podczas kłótni z ojcem Czkawka niechcący wyjawia, że wie gdzie jest smocze leże, ale może tam trafić tylko smok. Stoik bierze związanego Szczerbatka, którego chce użyć w roli nawigatora. Po wypłynięciu statków z portu, Czkawka wyjawia Astrid, że patrząc na uwiązanego smoka, widział w jego oczach swoje własne odbicie. Tak samo jak on był przestraszony i zdezorientowany. Po tej ważnej rozmowie Czkawka wpada na pewien ryzykowny pomysł.
Po dotarciu do wyspy Stoik nakazał zbombardowanie ścian smoczego gniazda. Po wybiciu dziury okazuje się, że góra jest zapełniona smokami różnych gatunków, jednak wszystkie zwierzęta uciekły bez walki. Po krótkiej radości Stoick rozkazał zewrzeć szyki. Niedługo potem z dziury wybitej przez trebusz wyłonił się ogromny smok - Czerwona Śmierć. Wódz plemienia i jego przyjaciel Pyskacz decydują się odwrócić uwagę monstra od innych wikingów. Nagle przylatują na smokach wszyscy członkowie smoczego szkolenia. Czkawka rozkazał im podjąć walkę z bestią, a sam próbował uwolnić Szczerbatka. Jednak podczas walki Czerwona Śmierć zatopiła okręt ze skutym smokiem. Ojciec Czkawki uwalnia Szczerbatka i Czkawka dołącza do walki. Po pewnym czasie walczą sami, gdyż pozostali jeźdźcy zostali "uziemieni" i patrzą w przerażeniu, a jednocześnie w zachwycie na starcie, która można porównać do bitwy Dawida z Goliatem. Podczas walki, Czerwona Śmierć podpala zrobiony przez Czkawkę płat na ogonie Szczerbatka.
Czkawka dokonuje ostatecznego ataku używając kuli ognia, którą Szczerbatek potrafi strzelać do zapalenia Śmierci od środka. W ostatniej chwili zrywa się sztuczny ogon. Oboje zderzają się z ogonem bestii. Pod wpływem siły uderzenia Czkawka wypada z siodła. Szczerbatek natychmiast rzuca się uratować swojego przyjaciela. Kiedy jest parę centymetrów od niego, wszystko spowija ogień. Całą wyspę pokrył kurz, który ograniczył widoczność. Nic nie widząc Stoick szuka swojego syna w zgliszczach. Po chwili znajduje Szczerbatka. Wszyscy zebrani są niespokojni. Nie wiedzą co się stało z Czkawką. Kiedy smok odchyla skrzydła, ukazuje się Czkawka. Wszyscy odetchnęli z ulgą. Mimo iż chłopiec jest nieprzytomny, żyje.
Chłopiec długo nie mógł odzyskać przytomności. Kiedy się obudził, zdziwił się obecnością Szczerbatka w domu. Był całkowicie zdezorientowany. Kiedy próbował wstać zobaczył, że stracił część nogi i zamiast niej ma zamontowaną protezę. Po wyjściu z domu zobaczył, że w czasie kiedy był nieprzytomny, ludzie zaprzyjaźnili się ze smokami. Podchodzi do niego Astrid i uderza w ramię, twierdząc, że źle ją potraktował. Chłopak się sprzeciwia, ale Astrid nie pozwala mu dokończyć, przyciągając do siebie i całując. Czkawka jest zdziwiony jej zachowaniem, ale przyjmuje to z radością, ponieważ zawsze się w niej podkochiwał. Chłopak dostał od Pyskacza nowy ogon dla Szczerbatka, który od razu przetestował.
Bohaterowie.
Czkawka Haddock – młody wiking, który chciałby udowodnić całemu plemieniu, że też jest czegoś wart, podczas napadu na jego wioskę używając wyrzutni łapie najrzadszego smoka Nocną Furię. Po odnalezieniu miejsca, w którym smok się rozbił, postanawia go zabić, lecz nie pozwala mu na to sumienie, więc go uwalnia. Z czasem Czkawka odkrywa przy pomocy Szczerbatka (bo tak nazywa znalezionego smoka), że te krwiożercze bestie, które napadały na ich wioskę, nie chciały nikogo skrzywdzić, robiły to tylko by przetrwać. Przy pomocy Szczerbatka znajduje także smocze leże, kryjówkę smoków. Stracił nogę w walce z Czerwoną Śmiercią.
Astrid Hofferson– młoda dziewczyna, na szkoleniu chce być najlepsza i zdobyć pozwolenie na zabicie swojego pierwszego smoka. Na początku przeciwna przyjaźni Czkawki i Szczerbatka, potem jednak zmienia zdanie i pomaga Czkawce w uwolnieniu Szczerbatka. Dosiada Śmiertnika Zębacza o imieniu Wichura.
Szczerbatek – smok z gatunku Nocna Furia. Oswojony przez Czkawkę i zaprzyjaźniony z nim. Ma sztuczną lotkę na ogonie (podczas kiedy Czkawka go postrzelił) zrobioną przez Czkawkę. Obecnie posługuje się lotką wykonaną przez Pyskacza, o barwie czerwonej z białą czaszką.
Stoik Ważki – wódz plemienia i ojciec Czkawki. Wykorzystuje umiejętności Szczerbatka do znalezienia smoczego leża.
Pyskacz – kowal wikingów, mistrz Czkawki, który jest u niego czeladnikiem. Nadzorca treningów ze smokami i najlepszy przyjaciel Stoika.
Śledzik Ingerman – jeden z uczestników smoczego szkolenia. O dużej budowie ciała, lecz o wątłej odwadze, popisuje się znajomością terminów pochodzących typowo z gier RPG, opisując "statystyki" smoków. Dosiada Gronkiela Sztukamięs.
Sączysmark Jorgenson – jeden z uczestników szkolenia. Nadmiernie pewny siebie, często dokuczał Czkawce zanim ten wykazał się zdolnością poskramiania smoków. Zaleca się do Astrid, jednak bez powodzenia. Ujeżdża Koszmara Ponocnika - Hakokła.
Bliźniaki Mieczyk i Szpadka Thotrstonowie – również uczestnicy szkolenia. Brat i siostra, ciągle spędzający czas na kłótniach. Mają wspólnego smoka – dwugłowego Zębiroga Zamkogłowego Wym'a i Jot'a.
Gatunki smoków.
Nocna Furia (ang. "Night Fury") – najrzadszy z głównych gatunków smoków w filmie. Jego jedynym reprezentantem w filmie jest Szczerbatek. Nocne Furie mają smukłą budowę ciała, jedną parę skrzydeł na grzbiecie, sterowniki na początku ogona i na jego końcu, oraz ciemnoniebieskie ubarwienie, maskujące je w nocy. Mogą dowolnie chować i wysuwać swoje kły. Preferują atakowanie poprzez nurkowanie z dużą prędkością na cel i szybkie spluwanie kulą plazmy podpalanej przez smoka acetylenem i tlenem która przeradza się w późniejszej fazie lotu w fioletową kulę. Jedynym ich znanym pożywieniem są ryby, stronią jednak (tak jak pozostałe smoki) od węgorzy.
Koszmar Ponocnik (ang. "Monstrous Nightmare") – najbliższy typowemu wyobrażeniu smoka europejskiego, mają jednak cechy wiwerny (korzystanie ze skrzydeł zamiast przednich łap). Okazy przedstawione w filmie charakteryzują się pomarańczowo-czarnym ubarwieniem. Ponocniki mają zdolność do samozapłonu, pozwalającą im okryć się ogniem bez wywołania oparzeń, a wszystko dzięki łatwopalnej ślinie, pokrywającej całe ciało smoka. Zieją płonącą, podobną do napalmu substancją o ograniczonym zasięgu.
Śmiertnik Zębacz (ang. "Deadly Nadder") – ptakopodobny smok, cechujący się brakiem przednich łap (w przeciwieństwie do Koszmara Ponocnika, nie używa skrzydeł do chodzenia) i kolczastym ogonem, którego kolce może wystrzeliwać na odległość. Posiada martwą strefę (obszar, w którym nic nie widzi) z przodu głowy. Zieje podpalonym magnezem, co sprawia, że jego smoczy oddech przypomina fajerwerki.
Gronkiel (ang. "Gronckle") – dzięki sposobowi korzystania ze skrzydeł, podobnemu do muchy, charakteryzuje się wysoką zwrotnością. Zieje stopionymi kamieniami, którymi najada się przed walką.
Zębiróg Zamkogłowy (ang. "Hideous Zippleback") – dwugłowy smok, przypominający hydrę. Cechuje się zmienną skłonnością do współpracy – kiedy dwie głowy się kłócą, smok jest prawie bezbronny, jednak współpracując mogą zionąć ogniem: jedna głowa wydycha gaz, druga podpala go iskrą krzesaną zębami.
Czerwona Śmierć (ang. "Red Death", oryginalnie w książce Zielona Śmierć, ang. "Green Death") – ogromny smok mieszkający na smoczej wyspie. Posiada trzy pary oczu i zieje ogniem podobnym do Koszmara Ponocnika. 
Straszliwiec Straszliwy (ang. "Terrible Terror") – jeden z najmniejszych smoków, który wydaje się być niegroźny, lecz wcale taki nie jest. Cechuje się zawziętością oraz zwinnością.
Obsada.
Wersja polska.
Opracowanie wersji polskiej: Start International PolskaReżyseria: Elżbieta Kopocińska-BednarekDialogi polskie: Bartosz WierzbiętaDźwięk i montaż: Sławomir CzwórnógKierownik produkcji: Elżbieta AraszkiewiczW wersji polskiej udział wzięli:
W pozostałych rolach:
i inni.
Kontynuacja.
Reżyserem i twórcą scenariusza sequela, zatytułowanego "Jak wytresować smoka 2, " jest Dean DeBlois. Film swoją światową premierę miał 16 maja 2014 roku, w Polsce premiera miała miejsce 20 czerwca 2014 roku.
Serial telewizyjny.
Film doczekał się kontynuacji w formie serialu telewizyjnego emitowanego przez kanał Cartoon Network (w Polsce emitowany również na Polsacie) o tytule Jeźdźcy smoków. Premiera w Stanach Zjednoczonych odbyła się 7 sierpnia 2012 roku. Jest on przejściem pomiędzy pierwszą a drugą częścią filmu.

</doc>
<doc id="1885910" url="https://pl.wikipedia.org/wiki?curid=1885910" title="Osiedla Tarnobrzega">
Osiedla Tarnobrzega

Tarnobrzeg podzielony jest na 15 osiedli. Osiedla stanowią oficjalny, prawny podział administracyjny miasta. Powołane uchwałą Rady Miasta Tarnobrzega. Zgodnie z art.5 ustawy o samorządzie gminnym z dnia 8 marca 1990 r. stanowią jednostkę pomocniczą gminy – czyli lokalną wspólnotę samorządową mieszkańców miasta Tarnobrzega.
Krytyka.
Należy podkreślić, że "osiedla" są tylko jednostkami pomocniczymi ustalonymi na potrzeby władz samorządowych. Ich liczba i granice są zmienne i nie oddają zwyczajowego ani nawet historycznego nazewnictwa. Największe kontrowersje wywołuje nazwa Dzików – znana z historii Polski z konfederacji dzikowskiej. Dzikowem nazwano tereny Wymysłowa, na których w latach 90. wybudowano osiedle mieszkaniowe. Jedną z ulic nazwano nawet ul. Konfederacji Dzikowskiej. Powoduje to dezinformację wśród osób nieznających zawiłości nazewniczych Tarnobrzega. Nie zaznaczono odrębności tak ważnych dla miasta terenów jak Machów czy Zwierzyniec.
Proponowane nowe osiedla.
Podłęże.
W 2011 r. rozpoczęły się konsultacje społeczne nad wyodrębnieniem rolniczej części administracyjnego Dzikowa i powołaniem nowej jednostki. Robocze nazwy to Podłęże lub Nowy Dzików.
Osiedla mieszkaniowe i tereny niezamieszkane.
Poniżej znajduje się lista osiedli, które nie stanowią jednostki pomocniczej gminy w rozumieniu art.5 ustawy o samorządzie gminnym z dnia 8 marca 1990 r., jednakże są to nazwy historyczne bądź zwyczajowe, określające zabudowę osiedlową
Nadole.
0980197

</doc>
<doc id="1885911" url="https://pl.wikipedia.org/wiki?curid=1885911" title="LDTV">
LDTV

LDTV (ang. "Low-Definition TeleVision" – telewizja niskiej rozdzielczości) – cyfrowa telewizja niskiej rozdzielczości. Stosowana przy niskich przepływnościach np. w telewizji internetowej.
Stosowane formaty obrazu:

</doc>
<doc id="1885912" url="https://pl.wikipedia.org/wiki?curid=1885912" title="Poręba Dzierżna (gmina)">
Poręba Dzierżna (gmina)

Poręba Dzierżna – dawna gmina wiejska istniejąca do 1874 roku w guberni kieleckiej. Siedzibą władz gminy była Poręba Dzierżna.
Za Królestwa Polskiego gmina Poręba Dzierżna należała do powiatu olkuskiego w guberni kieleckiej. 13 stycznia 1870 do gminy przyłączono "część" pozbawionego praw miejskich Wolbromia.
Gmina została zniesiona w 1874 roku, a jej obszar włączono do (utworzonej w 1870 roku) gminy Wolbrom.

</doc>
<doc id="1885914" url="https://pl.wikipedia.org/wiki?curid=1885914" title="Promień krytyczny">
Promień krytyczny



</doc>
<doc id="1885915" url="https://pl.wikipedia.org/wiki?curid=1885915" title="Odległość graniczna">
Odległość graniczna

Odległość graniczna (także odległość krytyczna, promień krytyczny, promień dobrej zrozumiałości) – odległość od źródła dźwięku umieszczonego w pomieszczeniu, w której moc fali bezpośredniej jest równa mocy fal odbitych.
Dla punktowego, izotropowego źródła dźwięku, działającego w polu rozproszonym, odległość ta wyrażona jest wzorem:
gdzie:
Jeśli w pomieszczeniu umieszczony jest mikrofon w odległości formula_4 od rejestrowanego źródła, znajdzie się on w tzw. planie normalnym. Odległość właściwą dla innego planu dźwiękowego można obliczyć ze wzoru:
gdzie:

</doc>
<doc id="1885917" url="https://pl.wikipedia.org/wiki?curid=1885917" title="Ogród barokowy">
Ogród barokowy



</doc>
<doc id="1885918" url="https://pl.wikipedia.org/wiki?curid=1885918" title="Ogród francuski">
Ogród francuski

Ogród francuski (fr. "jardin à la française"), ogród barokowy, ogród w stylu francuskim ewentualnie barokowym, a także barokowy/francuski styl ogrodowy oraz francuski ogród regularny – styl aranżacji ogrodu zapoczątkowany we Francji w XVII wieku. Tego typu ogrody powstały dzięki rozwojowi gospodarczemu, a zwłaszcza kulturalnemu Europy. Wywodzi się je z renesansowych ogrodów włoskich, które na początku XVII wieku stały się ważnym dodatkiem pałaców i dworów, stanowiąc ich niezbędne dopełnienie. Do ozdobności ogrodów należących do królów francuskich przywiązywano wielką wagę. Za Ludwika XVI ogród w Wersalu osiągnął szczytową formę i stał się wzorem. Idea natury w pełni zdominowanej i kontrolowanej przez człowieka korespondowała z wówczas modnym absolutyzmem oświeconym. Styl szybko rozprzestrzenił się nie tylko na dworach możnowładców francuskich, ale też stopniowo w całej Europie. W poszczególnych krajach kładziono nacisk na różne elementy ozdobne i styl często wzbogacano nowymi elementami architektonicznymi w duchu narodowym oraz nowymi roślinami w zgodzie z miejscowym klimatem. Po klęsce Napoleona rola Francji jako wzorca znacznie osłabła, a w ogrodnictwie zapanował romantyczny styl angielski. Mimo to, w wielu miejscach regularne ogrody w stylu francuskim są wciąż utrzymywane, a nawet zakładane od nowa.
Charakterystyka ogólna.
Charakterystyczną cechą typowych ogrodów francuskich jest regularność kompozycji, zwykle zaznaczana symetrią dwuboczną względem alejki głównej biegnącej przez środek ogrodu. Drzewa i krzewy formowano i równo strzyżono. Aleje, szpalery, labirynty i punkty widokowe układały się w ogrodowe wnętrza o różnych funkcjach. W ogrodach barokowych niezwykle ważne były kontrast i światłocień – ich uzyskanie w praktyce polegało na zróżnicowaniu wysokości terenu w bezpośrednio sąsiadujących częściach ogrodu oraz dbałości o rozmaitość kolorystyki sadzonych roślin. Starano się tak projektować założenia ogrodowe, aby zachowywały cechy dynamiczne, zwracały uwagę swoim bogactwem kształtów i kolorów oraz efektownością i rozmiarami. Zieleń wzbogacano ławkami, fontannami, rzeźbami. Pałace, a zwłaszcza zamki, które wcześniej miały charakter obronny, stały się częścią ogrodów poprzez zabudowę na planie podkowy z dziedzińcem pośrodku (tzw. układ "entre cour et jardin"). Najlepszy widok na główny ogród, zwykle umieszczony za pałacem, roztaczał się z okien sali balowej pałacu. Wzdłuż osi ogrodu umieszczano elementy podkreślające reprezentacyjność – strumyk, basen, aleję lub pawilon ogrodowy. W dalszej części ogrodu znajdowały się elementy charakterystyczne dla baroku i rokoka – labirynty, gabinety, boskiety oraz teatry ogrodowe; zazwyczaj umieszczano je poza częścią parterową ogrodu.
Historia i ewolucja ogrodu francuskiego.
Wbrew pozorom styl francuski ogrodu nie był jednolity. W zasadniczej postaci trwał około 150 lat (od połowy wieku XVII do końca XVIII) i przetrwał barok, regencję oraz rokoko. W poszczególnych okresach obowiązywały nieco inne reguły i chociaż nowe elementy ogrodu zyskiwały przewagę, jednak poprzednie, typowe formy wciąż były w użyciu. . Na temat sztuki ogrodniczej napisano wiele książek zawierających liczne projekty ogrodowych założeń. Po śmierci Ludwika XIV, dwór przeniósł się do Paryża, a za nim podążyła arystokracja i bogata burżuazja. Masowo zaczęto naśladować ogrody zakładane przez Le Nôtre’a. Tylko w pierwszej połowie XVIII wieku ukazało się 4 razy więcej książek o ogrodach i ich zakładaniu niż w całym wieku XVII, a na dodatek miały one liczne wznowienia. Ogród stał się wyrazem snobizmu, intelektualnych zainteresowań, normą smaku i kryterium nowoczesności. Zakładano powszechnie, w różnych warunkach w sensie klimatu i rodzaju podłoża oraz w sensie zasobności portfela. Jean Baptiste Alexandre Le Blond idee francuskiego ogrodu przeniósł nawet do zimnej Rosji.
André Le Nôtre i jego pomocnicy stworzyli modę na partery ogrodowe, modę która w klasycznej formie, przez szacunek dla twórcy, utrzymywała się do połowy a miejscami w Wersalu, nawet do końca XVIII wieku. Jeszcze w drugiej połowie XVIII wieku J. Delille pisał: "styl Le Nôtre’a na to jest, ażeby się przed monarchami okazywał, zwłaszcza że królowie losem swoim są skazani na to, ażeby trzymali się wspaniałości". Partery haftowe pojawiły się w końcu XVI w. i według relacji Louisa de Saint-Simona nawet Le Nôtre początkowo oceniał je krytycznie. W 1690 r. ukazało się dzieło Jean de la Quintinie "Instruction pour les jardins". Dzięki tej książce napisanej przez ogrodnika szkolonego pod okiem Le Nôtre’a ogród francuski stał się powszechnie dostępny. Partery Le Nôtre’a i jego następców tworzono w obramieniu bukszpanowym. Przestrzeń między wzorem oraz powierzchnię prostoliniowych alei wypełniano piaskiem zapobiegając wzrostowi innych roślin. Teren założenia był płaski, w centrum lokalizowano staw lub fontannę a wokół nie było drzew chyba że jako szpaler na obrzeżu. W pierwszej połowie XVIII w. chętnie stosowano kwiaty cebulkowe. Hodowane w doniczkach były w ciągłym pogotowiu. Wymieniając doniczki można było z dnia na dzień uzyskać zmianę barwy wybranej części parteru np. z żółtej (żonkile) na niebieską (np. hiacynty). Co więcej, trzymając wysuszone cebulki i podlewając, można było zakwitnięcie uzyskać w dowolnej porze. Jeszcze do końca lat 30. XVIII wieku najchętniej naśladowano mistrza Le Nôtre’a.
Później coraz częściej pojawiają się partery rokokowe określane jako rozerwane lub negatywowe bo głównym ich elementem stały się powierzchnie wysypane żwirkiem. Rośliny zajmowały w nich znacznie mniejszą powierzchnię, ponadto były ukrywane przez zastosowanie podobnego kolorystycznie podłoża. Zacierały się kontury i pojawiał się efekt nieciągłości, zwłaszcza zewnętrznych obramień np. u Louisa Ligera. Wzory wcześniej uzyskiwane jednym gatunkiem rośliny teraz wykonywano kilkoma. Dotychczas zwartą formę zastąpiono "migotaniem" rozdrobnionych form i kolorów, pozornie pozostających bez związku ze sobą. Zaistniałą przewagę pustych miejsc ogólnie określano jako "amor vacui", czyli upodobanie do pustki. Rozdrobnienie ozdobnego motywu miało symbolizować "tknięcie piętnem rozpadu" obejmującego wzór, powierzchnię oraz całość kompozycji. Stosowano różnorodne rośliny, a na podłoże kolorowe piaski, pył kamienny, ceglany, węglowy, wiórki żelazne, szkło, kamień itp. materiały. Na małej kwaterze parteru można było znaleźć do 15 różnych materiałów. Prawdziwą kompozycję motywu niełatwo można było dostrzec. Źródłem nowych idei kompozycji ogrodowych stały się utwory muzyczne zwłaszcza Domenico Scarlattiego. Ceniono zwłaszcza krótkie dźwięki klawesynu oraz utwory wirtuozowskie komponowane w myśl zasady, według której im dalej od siebie znajdowały się obie ręce grającego, tym lepiej. Stosowano też akord rozłożony. W jednej formie muzycznej zalecano prezentację całej inwencji artysty. Reguły idealnej muzyki w tym okresie miały też bezpośrednie przełożenie na kompozycje ogrodowe, zwłaszcza w założeniach Louisa Ligera. Oprócz niego propagatorami parterów rokokowych byli także Jacques-François Blondel, Jean Baptiste-Alexandre Le Blond (kolejny uczeń Le Nôtre’a), a w późniejszym okresie także Pierre Galimard. Ten ostatni, w 1762 r. na temat regularnych ogrodów wydał dość istotną pracę pt. "Architekture des jardins".
Tymczasem ogród regularny zaczęto odbierać jako makietę, na której kunszt ogrodnika ukrywał nawet naturalny bieg pór roku. Z początkiem XVIII w. zaczęto zauważać trawę i całe bogactwo jej odcieni. Dystans człowieka od przyrody powoli zaczął się zmniejszać. Stopniowo powierzchnie trawiaste zajmowały coraz większy obszar. Pojawił się parter gazonowy (trawiasty), trawiaste stały się nawierzchnie alei, ramp, zboczy oraz dziedzińców. Partery gazonowe zaczął zakładać już Le Nôtre. W pierwszej połowie XVIII w. zyskały one ogromną popularność. Partery haftowe ogłoszono niemodnymi a ich miejsce zaczęły zajmować zainicjowane przez Le Blonda partery gazonowo-haftowe lub gazonowo-kwiatowe. W parterach gazonowo-haftowych zastępowano jedną z par symetrycznych kwater trawnikiem natomiast typowy parter haftowy pozostawiano jedynie pod oknami pałacu. Nawet trawniki w okresie rokoka nie zajmowały jednolitej powierzchni, miały liczne wcięcia i wypusty. Jacques-François Blondel zaproponował odwrócenie wzoru – główny motyw parteru rysowano "pustką". Za rodzaj pustki można uznać wszelkiego rodzaju ścieżki i gabinety wytyczane wewnątrz boskietów.
Zamiast różnego rodzaju murków rozdzielających lub zamykających widok pojawiły się wzniesienia zwane "vertugadin", jednak większą popularnością cieszyły się wgłębniki, czyli "boulingrin". Początek dał im "bowling-green", czyli specjalnie ukształtowane trawiaste pole do kręgli, umieszczone wśród boskietów między skarpami. W "boulingrin" zacienianie zieleni odbywało się w sposób naturalny. Różnice w wilgotności podłoża były minimalne, ale widoczne. W centrum, w miejscu najgłębszym, zieleń była najintensywniejsza. "Boulingrin" był tani i łatwy do założenia, nadawał się nawet na tereny podmokłe. Wgłębniki zdecydowanie różniły się od nadmiernie wysuszonych parterów i dobrze zaspokajały potrzebę zieleni.
Na terenie płaskim "boulingrin", wkrótce nauczono się naśladować stosując różne gatunki traw – każda zgodnie z naturą miała trochę inną wysokość i kolor.
Drzewa sporadycznie stosowane w ogrodach już w XVI wieku, pierwotnie występowały w postaci szpalerów wyznaczających pola widokowe. Od początku XVIII wieku zaczęły występować jako "boskiet quinconce" i wkrótce stały się elementem obowiązkowym ogrodu. Drzewa zaczęto traktować indywidualnie i w drugiej połowie XVIII w. zaprzestano, powszechnego wcześniej podcinania. Wreszcie można było zobaczyć i docenić indywidualne cechy gatunkowe drzew, dostrzec fakturę pnia, kształt korony i liści. Drzewa nawet zaczęto sadzić w bezpośredniej bliskości pałacu, zastępując nimi parter. M. A. Laugier bardzo lansował tego typu założenia jako naturalne i dające cień.
Cień stał się zupełnie nowym odkryciem. Wreszcie skończyły się spacery po pustych placach wysypanych żwirkiem, gdzie nie było najmniejszej możliwości ukrycia się przed słońcem a zwiedzający nawet nie zapuszczali się w głąb parku ponieważ nie mieli siły na takie eskapady. Brak cienia, podobnie jak symetria, był główną cechą klasycznego francuskiego ogrodu regularnego. Już w latach 30. XVIII w. Louis de Saint-Simon pisał w Pamiętnikach: "całość wywołuje podziw, lecz nie zachęca do przebywania" zaś brak cienia określał jako "gwałt na naturze".
Fryderyk Schulz, kurlandzki poseł na sejm w Warszawie, relacjonował wrażenia z ogrodu Saskiego: "Aleje, żywe płoty, trawniki ogrodu urządzone we francuskim stylu. Dają one dużo wolnego miejsca..., ale za to mało cienia. Dlatego ogród szczególniej bywa zwiedzany tylko rankami i wieczorami". Nawet aleje Le Nôtre’a nie dawały cienia bowiem były szerokie a szpalery je otaczające niskie. Jeszcze za swego życia Le Nôtre założył ogród "Sources", zawierający same boskiety i kryte aleje zaś zupełnie pozbawiony parterów. . Sam autor uważał go, podobnie jak ogród Tuileries, za swoje największe dokonanie. Podobny styl zastosowano także w Trainon-sous-Bois. Dla księcia Orleańskiego w ogród pełen cienia przekształcono Palais-Royal. Jako nowość pojawiły się tam bindaże (franc. "berceaux"). Były to żywe graby splecione ze sobą w rodzaj tunelu, opisane w Mercure de France w 1732 roku. Następnie stosowano drewniane, później metalowe stelaże tworzące łukowato sklepiony tunel (bramę, kosz, altankę) i oplecione roślinnością pnącą. Bindaże wkrótce stały się ulubionym elementem boskietów i labiryntów. Był to nowy element pozwalający urozmaicić ogród zaś różnorodność według Dézalliera d’Argenville (1709) oraz J.A. Piganiola de la Force była cechą najlepiej świadczącą o wspaniałości ogrodu. Idea różnorodności sprawiała, że nawet świadomi naśladowcy gotowych planów i rozwiązań, zaczęli powstrzymywać się od pełnej ich realizacji. Różnorodności w sposób naturalny sprzyjało żywe, a więc zmienne tworzywo roślinne.
Bliżej połowy XVIII wieku na powierzchni wgłębników zaczęto rozrzucać pojedyncze okazy lip i kasztanowców. Odkryto zalety drzew iglastych – boskiety świerkowe uznano za najpiękniejsze i nazywano je "bois verts". Pojawiły się też dwa rodzaje alei. W "Allée blanche" (aleje białe) mających zwarte korony sąsiednich szeregów i przez to niedopuszczające słońca na ścieżki powierzchnię spacerową wysypywano białym żwirkiem. Ścieżki luźniejszych alei zielonych ("allée verte") pozostawiano trawiaste.
Coraz częściej A.M.A. Laugier krytykował partery tradycyjne za brak cienia (tylko piasek i kwiaty) natomiast abbé Antoine Pluche (1732), abbé T. Leblanc (1745) oraz J.F Blondel wychwalali w ogrodach naturalną zieleń. W efekcie stopniowo coraz więcej było zieleni i coraz mniej pstrokacizny kwiatowej oraz murków. Zieleń stała się symbolem naturalności i zaczęto czynić starania aby z ogrodu całkowicie wyeliminować wszelkie ślady działania człowieka (Dézallier).
Od samego początku XVIII wieku wśród propagatorów ogrodowej zieleni pojawiły się dwie tendencje, wyraźnie dostrzegalne dopiero od połowy XVIII wieku. Pierwsza tendencja prowadziła do stworzenia idealnego ogrodu arkadyjskiego, takiego jak na obrazach Watteau. Życie wolne od fałszu i śmierci, przepędzane na łąkach w cieniu drzew jako sielski ideał przedstawiał też Honoriusz d’Urfé w Astrei. Za ideał pierwotnego życia wiejskiego uznano czasy sprzed epoki Ludwika XIV. Sianko, krówki, pastuszkowie, a w tle, namalowane na murach, tajemnicze budowle. Pojawił się kult rolnictwa i nobilitującej pracy na roli. Ogrody w takim stylu, w których dopuszczano niewielką porządkującą ingerencję człowieka, propagował abbé Antoine Pluche. Jednak za ojca idei parków krajobrazowych uważa się H.L. Duhamela de Monceau, autora pracy "Iraité de la culture des terres" (Paris 1750) i J. G.Sulzera autora "Entretiens sur les beautés de la Nature" (Paris 1750). Traktowały one o uprawie roli i stosunku człowieka do natury uwzględniając niektóre koncepcje fizjokratyzmu. Tym samym pojawiło się rozróżnienie ogrodu regularnego w stylu Le Nôtre’a i ogrodu jako parku widokowego (krajobrazowego). Początek przemiany we Francji zaznaczył się najpierw w słownictwie, partery zaczęto nazywać łąką zaś boskiety lasem mimo że ich wygląd nie uległ zmianie, zmienił się jedynie sposób myślenia. Jednak do końca XVIII wieku ogrody francuskie były zgeometryzowane i podlegały regułom matematycznym. Koncepcja nowego ogrodu (parku krajobrazowego) zwyciężała stopniowo, powoli by ostateczne zwycięstwo odnieść z początkiem XIX w. Park krajobrazowy okresu klasycyzmu nabrał charakteru sentymentalnego. Pozwalał dostrzec rośliny jako takie (nie proporcje, linie i regularności), stopniowo następował też koniec iluzji natury abstrakcyjnej, samej w sobie. Pod wpływem krytyki Dézalliera (jeszcze z początku wieku) zrezygnowano w końcu z pałaców ginących w oddali i malowanych na murze zastępując je altanami obrośniętymi żywą roślinnością. Koncepcja parku krajobrazowego powstawała zarówno w Anglii, jak i we Francji. We Francji odbywała się w ramach geometrycznych ograniczeń stylu, natomiast w Anglii tych ram nie wytyczano. Jako kraj żeglarski czerpała wzorce z Włoch, Chin i wielu innych miejsc. Nie mniej obie drogi prowadziły do tej samej krajobrazowej koncepcji parku. Były to początki stylu, później określanego jako angielski.
Francuski park krajobrazowy.
W 1699 roku król Ludwik XIV nakazał zorganizowanie ogrodu w Marly zalecając by park nie miał charakteru ogrodu pałacowego, był naturalny a drzewa rosły jak w lesie. Kilka miesięcy później zmarł Le Nôtre dając możliwość realizacji pomysłów Dufresny’emu. Dufresny na dworze był ceniony za to, że nieustannie "tryskał" nowymi pomysłami. Biografowie zazwyczaj stawiają Le Nôtre’a w opozycji do Dufresny’ego co wcale nie musiało mieć miejsca w rzeczywistości (miał 13 lat gdy Le Nôtre już był królewskim ogrodnikiem), chociaż koncepcje obu panów różniły się zdecydowanie. Dufresny zakładał swoje niewielkie ogrody na terenie pofałdowanym, a nawet sztucznie wzbogacanym dodatkowo usypanymi wzniesieniami. Jego ogrody były nieregularne, wieloczęściowe a każda część miała inny charakter, brak też w nich było rzeźb, fontann itp. obcych naturze elementów. Zakładano je z myślą o zabawie i rozrywce i w żadnym wypadku nie miały mieć charakteru reprezentacyjnego. W swoich ogrodach eksponował element przypadku, paradoksu, żartu i zabawy z myślą o ilustrowaniu baśni chińskich oraz bajek pana Perraulta. Nowe ogrody miały charakter naturalny bo nie chodziło o pokazanie kunsztu ogrodniczego, lecz ilustrację baśni. Paradoksalnie, widzowie przyzwyczajeni do regularnych ogrodów Le Nôtre’a, naturalność ogrodów Dufresny’ego odbierali jako fantazję i niespotykane dziwactwo. Dla zwiedzających, zza wzgórz niespodziewanie ukazywały się „dziwne” obrazy a to stos narąbanego drzewa a to młyn, gdzieś stogi siana i inne elementy rustykalne, typowe dla wsi (znana już sielskość). Dodanie elementów zabawowych, pojawiających się podczas zabaw, jedynie uatrakcyjniało całość, przez większość czasu zdominowaną przez samą naturę.
W tym kontekście pojawiła się też moda na chińszczyznę, w szczególności jako naśladownictwo ogrodów chińskich. W 1692 roku w Londynie w scenerii chińskiego ogrodu wystawiono operę Henry Purcella "The Fairy Queen" opartą na "Śnie nocy Letniej" Szekspira. Altanki, wypukłe mostki (chińskie), kręte ścieżki, pojedyncze drzewa owocowe oraz egzotyczne zwierzęta budziły powszechne zainteresowanie i chęć naśladownictwa.
Opisy chińskich ogrodów trafiły do Francji za sprawą jezuitów Jean-Baptiste du Halde’a (lata 30. XVIII w.) oraz Attireta (lata 40. XVIII w.). W latach 1750-1755 pojawiły się oryginalne francuskie projekty naśladujące chińskie ogrody przy okazji krytykujące symetrię i parzystość. Wkrótce asymetrię i linie krzywe jeszcze określane jako "bizarres" (dziwactwa) popularyzowali M.A. Laugier, N. Pineau, J.A. Meissonnie oraz J. de Lajoue. Laugier już w latach 30. XVIII w. twierdził, że linia prosta w naturze nie istnieje, naturalne są jedynie linie krzywe. Te poglądy szybko się przyjęły. Pod ich wpływem pojawiły się niechlujne mostki, walące się płoty, stare, samotne dęby, powyginane sosny, a nawet drzewa uschnięte itp. różnorodne elementy "naturalne". Już J.F. Blondel w 1752 r. stwierdził, że w zabawowych boskietach funkcjonują głównie aleje krzywe, spiralne i zygzakowate. W La Granja na przełomie XVII i XVIII wieku wykonano spiralny labirynt, niebudzący wówczas specjalnego zainteresowania. Teraz jego konstrukcja znalazła naśladowców w Anglii (park w Batty Langley) i we Francji np. w Chantilly (prawdopodobnie Dézalliera) albo w Choisy autorstwa Le Blondela.
Chińską egzotykę odbierano jak równie dziwaczną naturę, więc ich połączenie nikogo nie powinno dziwić. Chiński charakter uzyskał ogród Trianon-de-Porcelaine. Inspiracją była opowieść o córce chińskiego cesarza, która przy pomocy różdżki stwarzała różne elementy ogrodu, łącznie z porcelanowym pałacem, krzewem jaśminu i wodotryskami. Około 1750 r. pojawiły się w ogrodach sarny, daniele i jelenie, wodne ptaki, a w sadzawkach złote rybki. Dla nich budowano woliery.
W wyniku opisanych przemian do końca XVIII wieku dominował ogród krajobrazowy w swej istocie będący połączeniem naturalnej sielskości z chińską egzotyką. Ideałem stało się utrzymanie ciągłego wrażenia wiosny ewentualnie lata. Chodziło o stworzenia tła na którym coś się działo. Sama przyroda jako tło, jeszcze prawie nikogo nie interesowała. Przechadzki w plenerze dla samego podziwiania natury wówczas zainteresowały jedynie panią Rambouillet.
Z końcem XVIII wieku ogród regularny stał się anachroniczny, a i koncepcja zabawowo-sentymentalnego ogrodu krajobrazowego też upadła jako sztuczny twór oparty na fałszywych założeniach. Powszechnie uznano iż natura to nie abstrakcyjny kosmos, lecz realna przyroda, występująca na miejscu. Wkrótce ogrody krajobrazowe prawie niezauważalnie dały przekształcić się w romantyczne, typowe ogrody angielskie. Jednak w latach 30. XIX wieku nastąpił częściowy powrót do francuskiego stylu regularnego, zrezygnowano jednak z „wysypki żwirkowej”. Rośliny sadzono odtąd w ziemi, w otoczeniu ziemi i trawników.
Skład gatunkowy uprawianych roślin.
W ogrodach barokowych najczęściej używano gatunków roślin rodzimych, łatwo dających się formować w odpowiednie kształty. Dominowały bryłowe, przestrzenne formy geometryczne – ich uzyskanie było bardzo pracochłonne. Gatunki drzew rodzimych, nie dające się łatwo formować zostawiane były w kształtach naturalnych, w „dzikszych” częściach ogrodu takich jak zwierzyniec.
Doceniono walory skupisk roślinnych. Do tworzenia szpalerów służyły min.: grab, lipa, buk, klon, wiąz, cis, bukszpan, jałowiec i ostrokrzew. Aleje obsadzano dębami, wiązami, kasztanowcami, lipami, bukami, topolami i kasztanami jadalnymi.
Do obsadzania boskietów używane były jesiony i inne typowe drzewa alejowe. Pośród nich sadzono pojedynczo krzewy takie jak głóg, bukszpan, leszczyna i ostrokrzew.
Na otwartej przestrzeni latem uprawiane były rośliny ciepłolubne, które na zimę przenoszone były z powrotem do pomarańczarni. Należały do nich pomarańcze, cytryny oraz pięknie kwitnące jaśminy, wawrzyny i mirty. Dużym powodzeniem cieszyły się także róże: miesięczna, damasceńska, francuska i stulistna. Na rabatach sadzono głównie byliny w towarzystwie pojedynczych żywotników, bukszpanów lub świerków. Z południowej Europy zaczęto sprowadzać dotychczas mniej spotykane drzewa i krzewy takie jak: lilak pospolity, jaśminowiec, ligustr i złotokap. Spoza Europy najczęściej były sprowadzane: jukka, cypryśnik błotny, sumak octowiec, perukowiec, morwa biała, sosna wejmutka, tulipanowiec amerykański, magnolia drzewiasta, hortensja krzewiasta, miłorząb dwuklapowy oraz biota wschodnia.
Byliny i jednoroczne rośliny ozdobne spełniały rolę drugoplanową i sadzone były najczęściej wewnątrz rabat. Do najważniejszych należały: aksamitka, lewkonia, nagietek, wyżlin większy, ostróżka, rącznik oraz szarłaty. Do często spotykanych należą: dzwonki, goździki, bławatki, chabry, kosaćce, jaskry, naparstnice, pierwiosnki, słoneczniki, stokrotki oraz fiołki. Dużą popularnością cieszyły się kwiaty cebulowe takie jak: hiacynty, tulipany oraz narcyzy, szachownice cesarskie, krokusy, śniedki, lilie oraz szafirki.
Elementy ogrodów barokowych.
Ogród francuski charakteryzował się wielką różnorodnością elementów składowych, a zarazem regularnością, symetrią i uporządkowaniem. W ogrodzie można było wyróżnić 3 główne zasadniczo różniące się części. Najbliżej siedziby właściciela lokalizowano partery ogrodowe – w ich skład wchodziły rośliny kwiatowe. Dalej lokalizowano część drzewiastą wyróżniając tam gabinety ogrodowe oraz boskiety. Cały ogród przecinały liczne drogi i dróżki, wysypane kolorowym żwirkiem. Ponieważ początkowo nie dysponowano kosiarkami do trawników nie robiono ich – wszystkie wolne miejsca były wyżwirkowane, od rośliny do rośliny. Samo zakładanie ogrodu zaczynano od ułożenia żwirku w odpowiednie wzory, po czym w wolne miejsca nasadzano rośliny.
Partery – najbardziej ozdobne były partery a wśród nich partery haftowe, gęsto nasadzone różnymi gatunkami kwiatów tak że przypominały orientalne kobierce. Wymagały wiele pracy i stałej wymiany przekwitających kwiatów na nowe. Mniej eksponowane miejsca zajmowały kwiaty większe oraz nisko strzyżone żywopłoty kontrastujące zielenią z różnego koloru żwirkiem.
Rodzajem parterów haftowych były partery kompartymentowe z symetrycznymi ornamentami na planie kwadratu lub prostokąta. W parterach oranżeriowych dominowały drzewka i krzewy wkopywane lub przenoszone z doniczkami w okresie letnim z pomarańczarni. Otoczone parterami kwiatowymi lub rabatami tworzyły urozmaicający akcent.
Rabatom zwykle towarzyszyły trawniki – był to początek dominacji ogrodów krajobrazowych przekształconych w ogrody angielskie. Więcej traw można było spotkać na parterach gazonowych, składały się prawie wyłącznie z trawników poprzecinanych piaszczystymi ścieżkami i klombem w centrum. Najniższą część ogrodu, zależnie od warunków naturalnych, zajmowały stawy, baseny i fontanny tworząc parter wodny. Niekiedy z niepotrzebnych fos tworzono kanały ogrodowe, z bieżącą wodą. Takie kanały mogły też być ochroną przed zwierzętami w zwierzyńcu. Woda pozwalała zaprezentować zupełnie odmienną roślinność.
Szpalery – były podstawowym składnikiem boskietów, podkreślały odrębność każdej części ogrodu, tworząc zielone mury chroniące od wiatru i przysłaniające widok. Formowano je na różną wysokość w zależności od miejsca i przeznaczenia. Szpalery wysokie formowano w długie, szczelne korytarze, przy czym wysokość drzew miała stanowić 2/3 długości całej alei. Szpalery półpełne, zwane też włoskimi sadzono w jednym lub kilku rzędach, tak aby ich korony się łączyły tworząc jedną całość, a pnie drzew były dobrze widoczne. Dlatego często ich pnie bielono a same drzewa sadzono na wzniesieniu, jedne nad drugimi. W szpalerach ażurowych korony przycinano, pozbawiając je części gałęzi a pozostałe formowano w odrębne gęste skupienia.
Rzeźby roślinne – niektóre „wycinanki” były tak misterne, że tworzyły różnorodne kształty, najczęściej geometryczne, ale nie tylko. Rzeźby takie były umieszczone na parterach w grupach lub pojedynczo.
Aleje Dwa szpalery, posadzone równolegle obok siebie, po obu stronach drogi lub ścieżki tworzą najprostszą pojedynczą aleję spacerową. Gdy korony drzew z obu szpalerów stykają się ze sobą mówimy o alei zamkniętej. W alejach otwartych korony albo się nie stykały albo przy pniach odcinano odrosty, pozwalając na swobodny wgląd na boki. Aleje złożone mogły mieć po każdej stronie drogi kilka szeregów drzew (nawet do sześciu). Aleje określane jako białe miały jasną nawierzchnię ścieżek, natomiast zielone (zwykle otwarte) miały drogę zadarnioną. Aleje mogły także biec w linii prostej, krzyżować się lub biec półkolem. Ważnym elementem ogrodu były też tzw. gęsie stopki – 3 aleje zbiegające się w jednym miejscu.
Boskiety – swój początek biorą w renesansie. Tworzyły niewielkie laski we włoskich ogrodach. Obsadzane były wysokimi i gęstymi drzewami wśród których wytyczone były ścieżki prowadzące do altan, rzeźb, amfiteatrów. Wyróżnia się:
Gabinety – były to wnętrza (place) otoczone przez boskiety. Starano się aby każda sala (gabinet) była inna – pod względem wysokości, gatunku roślin i ich uformowania. Sale jednownętrzowe miały niewielkie rozmiary, przeznaczone były do wypoczynku. Do takiej sali prowadziło kilka dróg, a w jej wnętrzu znajdowały się ławki. Ściany gabinetu najczęściej tworzyły drzewa jednego gatunku. Sale zwykle brały swoje nazwy od nich, np. sala kasztanowcowa. Największą salę nazywano festynową. Wielownętrzowe sale ogrodowe tworzono wzdłuż wspólnej osi. Były też sale z wejściem ukrytym, dostępne dla wtajemniczonych. W salach znajdowały się ławki, rzeźby oraz fontanny.
Teatry ogrodowe – boskiety często stanowiły otoczenie amfiteatrów gdzie wystawiano sztuki teatralne oraz dawano koncerty muzyczne. Odpowiednio położone szpalery tworzyły kulisy i przedziały dla orkiestry. W pobliżu można też było spotkać okazalsze rzeźby, jaskinie, a nawet wodospady.
Labirynty – tworzyły gęste żywopłoty lub szpalery otaczające skomplikowaną siatkę ścieżek. Ślepe odnogi kończyły się ławkami, a w centrum labiryntu umieszczano fontannę, gabinet ogrodowy lub inną tego rodzaju atrakcję.
Rzeźby ogrodowe – stosowane były powszechnie, były punktami orientacyjnymi, tworzyły atmosferę miejsca, przerywały monotonię zieleni. Można je podzielić na:
Rzeźby wykonywano z takich materiałów jak marmur, brąz lub ołów, następnie złocono je lub malowano białą farbą.
Zwierzyńce – Rozpowszechniły się w rezydencjach podmiejskich, tam gdzie nie istniało ograniczenie powierzchni rezydencji. Położone były najczęściej w naturalnym lesie, który komponował się z zielenią w ogrodzie. Poszczególne kierunki zwiedzania zwierzyńców wytyczały drogi lub aleje poprzecinane placami. Wielkość zwierzyńców znacznie przewyższała wielkość samych ogrodów, a ich zwiedzanie niejednokrotnie łączyło się z polowaniem.
Menażerie – często towarzyszyły zwierzyńcom. Były to kolekcje różnych zwierząt umieszczonych w domkach i zagrodach.
Budowle ogrodowe.
W ogrodzie dominowały ścieżki i rośliny. Pogoda zmuszała do stworzenia zabezpieczeń przed zimnem (pomarańczarnia) lub deszczem (altana i belweder) a warunki terenowe wymagały budowy schodów, mostów. itp. Najczęściej spotykano:

</doc>
<doc id="1885919" url="https://pl.wikipedia.org/wiki?curid=1885919" title="Szansaspotkania.net">
Szansaspotkania.net



</doc>
<doc id="1885923" url="https://pl.wikipedia.org/wiki?curid=1885923" title="Pogłos">
Pogłos

Pogłos ("rewerberacja") – zjawisko stopniowego zanikania energii dźwięku po ucichnięciu źródła, związane z występowaniem dużej liczby fal odbitych od powierzchni pomieszczenia. Ucho ludzkie odczuwa pogłos jako przedłużenie dźwięku. Pogłos jest określany ilościowo przez czas pogłosu, czyli liczbę sekund potrzebną na spadek poziomu ciśnienia akustycznego o 60 dB. Zjawiskiem odwrotnym (narastania dźwięku po włączeniu źródła) jest dogłos.
Zjawisko to można spotkać w życiu codziennym na klatkach schodowych, korytarzach, w pustych pomieszczeniach – wszędzie tam, gdzie występują duże powierzchnie dobrze odbijające dźwięk.
Elementy składowe pogłosu.
Na rys. 1 został przedstawiony schematycznie zanik poziomu ciśnienia akustycznego w pomieszczeniu po pobudzeniu dźwiękiem impulsowym. Odpowiedź impulsowa pomieszczenia składa się z czterech części:
Czas pogłosu.
Czas pogłosu definiuje się najczęściej jako czas spadku poziomu ciśnienia akustycznego po wyłączeniu źródła o 60 dB (czyli do 10−6 wartości początkowej). Tak zdefiniowany czas pogłosu oznacza się symbolem formula_1 Czas pogłosu jest parametrem obiektywnym oceny akustycznej wnętrz, określającym ich chłonność akustyczną.
Czas pogłosu zależy od wielu czynników, m.in. od:
Długość pogłosu decyduje o możliwości zastosowania pomieszczenia do różnych celów, nie daje jednak wiedzy o jakości dźwięku. Preferowane długości czasu pogłosu dla wybranych miejsc, to:
Do teoretycznego wyliczania czasu pogłosu wykorzystuje się wzory empiryczne.
Wzór Sabine’a.
Model statystyczny zjawiska pogłosu stworzony przez Sabine’a opiera się na założeniu, że w pomieszczeniu istnieje izotropowe, stacjonarne pole akustyczne. Oznacza to, że do każdego punktu pomieszczenia docierają fale o przypadkowych fazach i jednakowych mocach, a kierunki padających fal są równomiernie rozłożone w pełnym kącie bryłowym oraz że te cechy pola nie ulegają zmianom w czasie.
Aby możliwe było pominięcie efektów związanych z zależnościami fazowymi, wymiary sali powinny być wystarczająco duże w porównaniu do długości fali. Wzór na częstotliwość rozdzielającą zakres występowania zjawisk statystycznych i falowych podał Schroeder:
gdzie:
Dla dużych sal koncertowych formula_5 przyjmuje wartości z przedziału 20–30 Hz, co oznacza, że rozkład maksimów fal stojących jest na tyle gęsty, że związki fazowe mogą zostać zaniedbane.
Według definicji podanej przez Sabine’a czas pogłosu jest to czas, po upłynięciu którego moc pola po wyłączeniu źródła stacjonarnego sygnału pomiarowego zmniejsza się o 60 dB. Czas pogłosu jest dany następującym wzorem:
gdzie:
W pomieszczeniach o objętości powyżej 1000 m³ i częstotliwości dźwięku powyżej 1000 Hz istotne znaczenie zaczyna odgrywać tłumienie dźwięku przez wolną przestrzeń. Zostało ono uwzględnione przez wprowadzenie współczynnika formula_14 zależnego od wilgotności względnej i temperatury powietrza:
Joyce wykazał, że wzór Sabine’a daje wiarygodne wyniki w przypadku dużych pomieszczeń o małej i równomiernie rozłożonej chłonności akustycznej (formula_13 &lt; 0,2).
Wzór Eyringa.
Stosowany dla silnie wytłumionych pomieszczeń o małym czasie pogłosu:
gdzie:
Zmodyfikowany wzór Eyringa stosowany w przypadku wnętrz o nietypowej wilgotności względnej i objętości większej od 1000 m³:
gdzie:
Wzór Millington-Sette’a.
Stosowany dla wnętrz o nierównomiernym rozkładzie współczynnika chłonności akustycznej:
Metody wytwarzania pogłosu.
Parametry procesorów pogłosowych.
Procesory pogłosowe wysokiej klasy mają możliwość regulacji wielu parametrów, która pozwala na uzyskanie określonego efektu brzmieniowego.

</doc>
<doc id="1885924" url="https://pl.wikipedia.org/wiki?curid=1885924" title="Złożeniec (gmina)">
Złożeniec (gmina)

Złożeniec – dawna gmina wiejska istniejąca w końcu XIX wieku w guberni kieleckiej. Siedzibą władz gminy był Złożeniec.
Za Królestwa Polskiego gmina Złożeniec należała do powiatu olkuskiego w guberni kieleckiej (utworzonej w 1867).
Gminę zniesiono w 1870 roku. 13 stycznia 1870 gminę podzielono na "dwie części"; do pierwszej części przyłączono "część" pozbawionego praw miejskich Ogrodzieńca, po czym z obszaru tego utworzono oddzielną gminę Ogrodzieniec; do drugiej części gminy Złożeniec przyłączono "część" pozbawionego praw miejskich Wolbromia. Z tej drugiej części utworzono w połowie 1870 roku głównie gminę Wolbrom, choć niektóre obszary (m.in. sam Złożeniec) przyłączono do gminy Pilica.

</doc>
<doc id="1885925" url="https://pl.wikipedia.org/wiki?curid=1885925" title="Czas pogłosu">
Czas pogłosu



</doc>
<doc id="1885927" url="https://pl.wikipedia.org/wiki?curid=1885927" title="Zbigniew Gietka">
Zbigniew Gietka

Zbigniew Gietka (ur. 28 lutego 1960) – polski lekkoatleta, który specjalizował się w sprincie.
W 1978 roku zdobył brązowe medale zawodów przyjaźni w biegu na 100 metrów oraz sztafecie 4 x 100 metrów. Reprezentant Polski w mistrzostwach Europy juniorów (1979) podczas których startował w biegu na 100 metrów oraz w sztafecie 4 x 100 metrów. Medalista mistrzostw Polski wśród juniorów nigdy nie wystartował w finale seniorskiego czempionatu. Jako junior reprezentował Polskę w meczach międzypaństwowych. Rekord życiowy: bieg na 100 m – 10,59 (19 czerwca 1978, Warszawa); bieg na 200 m – 21,5 (20 maja 1979, Bydgoszcz).

</doc>
<doc id="1885938" url="https://pl.wikipedia.org/wiki?curid=1885938" title="Cerkiew św. Aleksandra Newskiego w Poczdamie">
Cerkiew św. Aleksandra Newskiego w Poczdamie

Cerkiew św. Aleksandra Newskiego – prawosławna cerkiew w Poczdamie, świątynia parafii w jurysdykcji Rosyjskiego Kościoła Prawosławnego. 
Historia.
Cerkiew została zbudowana na potrzeby rosyjskiej kolonii Alexandrowka. Wzorcem dla jej projektu, wykonanego przez architekta rosyjskiego Wasilija Stasowa, była Cerkiew Dziesięcinna w Kijowie, jednak typowe elementy staroruskiej architektury cerkiewnej zostały w niej połączone z rozwiązaniami klasycyzmu niemieckiego. Tak powstały obiekt miał być symbolem przyjaźni prusko-rosyjskiej. Kamień węgielny pod budowę świątyni został położony 11 września 1826 w obecności cesarza Fryderyka Wilhelma. Prace budowlane trwały przez trzy lata. 
W 1977 budynek został odremontowany. Cerkiew jest nadal czynna, zaś proboszcz jej parafii zamieszkuje w sąsiadującym domu w kolonii Alexandrowka.
Architektura.
Cerkiew wzniesiona jest na planie kwadratu z wyodrębnioną absydą, z czterema kopułami w narożnikach nawy oraz piątą, największą, pośrodku jej dachu. Znajdują się one na bębnach zdobionych rzędami półkolistych blend. Całość malowana jest na ciemnoróżowo. Na bocznych fasadach świątyni znajdują się wizerunki Chrystusa Zbawiciela (fasada zachodnia), Teodora Stratylatesa (północna) oraz Aleksandra Newskiego (południowa). Okna w świątyni są półkoliste, pomiędzy nimi zlokalizowano białe półkolumny. Wejście do świątyni ma kształt oślego łuku. 
Jednorzędowy ikonostas we wnętrzu obiektu wykonany jest w stylu klasycystycznym.

</doc>
<doc id="1885939" url="https://pl.wikipedia.org/wiki?curid=1885939" title="Tangstedt (powiat Stormarn)">
Tangstedt (powiat Stormarn)

Tangstedt (dolnoniem. "Tangsteed") – gmina w Niemczech, w kraju związkowym Szlezwik-Holsztyn, w powiecie Stormarn, administracyjnie należy do urzędu Itzstedt w powiecie Segeberg.

</doc>
<doc id="1885941" url="https://pl.wikipedia.org/wiki?curid=1885941" title="Resistance (singel Muse)">
Resistance (singel Muse)

Resistance – trzeci singel Muse z albumu "The Resistance".
Teledysk do „Resistance” zawiera materiały z występów na żywo zespołu podczas The Resistance Tour. Klip zadebiutował 14 stycznia 2010, został sfilmowany przez Wayne’a Ishama w Madrycie.

</doc>
<doc id="1885942" url="https://pl.wikipedia.org/wiki?curid=1885942" title="Wola (osady)">
Wola (osady)



</doc>
<doc id="1885943" url="https://pl.wikipedia.org/wiki?curid=1885943" title="32 Dywizjon Artylerii Haubic">
32 Dywizjon Artylerii Haubic



</doc>
<doc id="1885944" url="https://pl.wikipedia.org/wiki?curid=1885944" title="Wolnizna">
Wolnizna

Wolnizna (staropol. "lgota") – stosowany w średniowieczu dla osadników osiedlających się w nowym miejscu przywilej pozwalający im na użytkowanie ziemi pańskiej bez ponoszenia za to stosownych opłat. Wolnizną określano też ziemię objętą ulgami gospodarczymi.
Etymologia.
Etymologia nazwy jest niejasna i funkcjonuje kilka teorii na jej temat. Stosowane są dwie nazwy na określenie tego typu miejscowości. Pierwsza nazwa – "lgota" lub "ligota" wywodzi się od staropolskiego określenia oznaczającego "ulgę", czyli miejsce, w którym funkcjonują ulgi podatkowe lub czynszowe dla osadników. Lgota lub ligota oznacza również "lgi" czyli lekki ciężar.
Niektórzy etymolodzy wywodzą również nazwę od starosłowiańskich określeń: ligawica – oznaczające trzęsawisko, ligaj – nisko, ligawka – długa trąba trzymana poziomo, które wskazują, że nazwa może mieć też związek z terenem podmokłym lub okresowo zalewanym.
Druga nazwa wywodzi się od określenia "wolność" i w tym znaczeniu może określać miejscowość zakładaną z woli, pozwolenia regionalnej władzy lub miejscowość gdzie panuje wolność podatkowa i gospodarcza albo miejscowości wolno, swobodnie zakładane bez planowania. To, że mimo skończonego okresu wolnizny nazwy zostały, świadczy raczej o pochodzeniu ich od woli lub położenia i właściwości miejsca. W Polsce oba terminy "ligota" oraz "wola" przetrwały w nazwach około 2000 miejscowości.
Warunki wolnizny.
Zależnie od warunków panujących na zasiedlanym obszarze wolnizna mogła trwać nawet do 20 lat. W tym czasie osadnicy mieli się zagospodarować, pobudować chaty, często kościół, a przede wszystkim wykarczować lub osuszyć przydzielony teren tak, aby nadawał się pod uprawy rolne. Po upływie wolnizny chłopi za użytkowanie ziemi opłacali czynsz w pieniądzu lub w naturze (najczęściej w różnego gatunku zbożu) tym samym pod względem obowiązków zrównywani byli z mieszkańcami innych, starszych osad położonych na terenie właściciela ziemi. Ze względu na trudny teren i konieczność posiadania drogi formą zabudowy takiej wsi była tzw. łańcuchówka.
Miejsca objęte wolnizną.
Jednymi z pierwszych obszarów osadnictwa były tereny Śląska, Czech, Moraw i Łużyc. Ludność słowiańska uciekająca tam przed Niemcami osiedlała się zajmując nowe, rolniczo gorsze tereny. Ponieważ było to początkowo osadnictwo o charakterze wewnętrznym, często nieformalne, nowo powstałe osady otrzymały nazwy w miejscowym (słowiańskim) języku. Stąd na wspomnianym terenie można znaleźć mnóstwo miejscowości o nazwach typu: Ligota, Ligotka, Lhota (więcej po czesku), Lgota itp. Tego typu nazwy wywodzi się od słowa wola lub wolnizna. Starosłowiańskie: ligawica – oznaczające trzęsawisko, ligaj – nisko, ligawka – długa trąba trzymana poziomo wskazują, że nazwa może mieć też związek z terenem podmokłym lub okresowo zalewanym. Właśnie już tylko na tego typu terenie, w XII-XIII wieku, mogło być organizowane nowe osadnictwo, bowiem ziemie rolniczo lepsze, już wtedy były w uprawie.
W okresie późniejszym osadnictwo bardziej sformalizowano. W dokumentach lokacji nowe, objęte wolnizną wsie określano (po łacinie jako "libera villa", "libertas"). Stąd wzięły się liczne zwłaszcza w Małopolsce, współczesne polskie określenia typu Wola, Wólka co z jednej strony podkreślało przywilej wolnizny a z drugiej, wolę sprawczą pana nakazującego swoim poddanym zamieszkanie w określonym miejscu. Nowe osady często zamieszkiwali ludzie przesiedleni z jednej, konkretnej miejscowości, stąd mamy np. Zduńską Wolę dla oznaczenia że jej mieszkańców nasiedlono z miejscowości Zduny (możliwe są też wyjaśnienia alternatywne). Przymiotnik określający, występujący przy nazwie Woli może też określać właściciela ziemi dokonującego lokacji np. Wola Duchacka została założona przez zakonników z klasztoru Duchaków. Miejscowości o nazwie Wola rzadko się spotyka na terenach jednolitych pod względem geograficznym np. w Wielkopolsce oraz na terenach częstych wojen np. Pomorza – zdobywcy i właściciele złupionych terenów bezwzględnie żądali swoich należności, zwykle nie dając przywilejów. Miejscowościom lokowanym powtórnie zwykle nazwy nie zmieniano.
Miejscowości zakładane całkiem współcześnie (XVIII-XIX w.), na surowym korzeniu, często nazywane są Nowinami. Zwykle zakładano je w związku z uwłaszczeniem. Właściciel (dziedzic) zatrzymywał ziemie najlepsze i najdogodniejsze do uprawy, natomiast swoim chłopom dawał gorsze i leżące gdzieś na skraju jego posiadłości. Często trzeba je było dopiero wykarczować i stąd ich nazwa Nowiny.

</doc>
<doc id="1885946" url="https://pl.wikipedia.org/wiki?curid=1885946" title="Ryszard Idziak">
Ryszard Idziak

Ryszard Idziak (ur. 28 marca 1960) – polski lekkoatleta, który specjalizował się w rzucie dyskiem.
W 1978 roku wywalczył srebrny medal zawodów przyjaźni, a w 1979 zdobył brązowy krążek mistrzostw Europy juniorów. Medalista juniorskich mistrzostw kraju nigdy nie stanął na podium seniorskiego czempionatu. Dwa razy startował w finale mistrzostw Polski zajmujące 6. miejsce w 1980 i 7. miejsce w 1979. Jako junior reprezentował Polskę w meczach międzypaństwowych. Rekord życiowy: 58,36 (13 lipca 1980, Poznań).

</doc>
<doc id="1885950" url="https://pl.wikipedia.org/wiki?curid=1885950" title="Tangsteed">
Tangsteed



</doc>
<doc id="1885953" url="https://pl.wikipedia.org/wiki?curid=1885953" title="Jan Kasznica">
Jan Kasznica

Jan Władysław Kasznica (ur. 4 marca 1912 we Lwowie, zm. we wrześniu 1939 pod Laskami) – polski wojskowy rezerwy.
Życiorys.
Potomek posła Antoniego Trębickiego, syn profesora Stanisława Kasznicy i Amelii z Malawskich, młodszy brat działacza NSZ Stanisława Kasznicy.
Przyszedł na świat we Lwowie, gdzie wówczas mieszkali jego rodzice. Mieszkał następnie w Warszawie i w Poznaniu. Ukończył Liceum Ogólnokształcące im. Karola Marcinkowskiego, a następnie Wydział Rolnictwa Uniwersytetu Poznańskiego i podjął tam pracę na stanowisku asystenta.
Należał wraz z bratem Stanisławem Kasznicą do Polskiej Korporacji Akademickiej "Helionia" w Poznaniu. W roku akademickim 1934/35 pełnił funkcję prezesa Korporacji.
Zmobilizowany w sierpniu 1939, w stopniu podporucznika brał udział w kampanii wrześniowej, służąc jako dowódca I plutonu 3 baterii w 7 dywizjonie artylerii konnej w składzie Wielkopolskiej Brygady Kawalerii pod dowództwem gen. Romana Abrahama. W armii gen. Tadeusza Kutrzeby walczył w bitwie nad Bzurą. Zginął pod Laskami w czasie przebijania się do stolicy i został pochowany na cmentarzu w Laskach. Ciało zidentyfikowano dopiero podczas ekshumacji w latach 60. XX wieku.
Za udział w kampanii wrześniowej został odznaczony Krzyżem Srebrnym Orderu Virtuti Militari.

</doc>
<doc id="1885955" url="https://pl.wikipedia.org/wiki?curid=1885955" title="Św. Rupert">
Św. Rupert



</doc>
<doc id="1885957" url="https://pl.wikipedia.org/wiki?curid=1885957" title="Trzęsienie ziemi w Bingöl (2003)">
Trzęsienie ziemi w Bingöl (2003)

Trzęsienie ziemi w Bingöl (2003) – trzęsienie ziemi o sile 6.4 w skali Richtera, które miało miejsce 1 maja 2003 około godziny 3:27 i którego epicentrum znajdowało się w odległości 15 km na północ od miasta Bingöl we wschodniej Turcji. W wyniku trzęsienia śmierć poniosło 176 osób, a ponad 520 zostało poważnie rannych.
Wstrząsy wystąpiły na głębokości 10 kilometrów. Trzęsienie zniszczyło lub naruszyło konstrukcję ponad 625 budynków, które znajdowały się w pobliżu epicentrum. Spośród wszystkich ofiar śmiertelnych, 84 poniosły śmierć, gdy w wyniku trzęsienia runął budynek internatu w mieście Celtiksuyu.

</doc>
<doc id="1885960" url="https://pl.wikipedia.org/wiki?curid=1885960" title="Tangstedt">
Tangstedt



</doc>
<doc id="1885965" url="https://pl.wikipedia.org/wiki?curid=1885965" title="Shadow on the Wall">
Shadow on the Wall

Shadow on the Wall – piosenka napisana przez Mike’a Oldfielda, wydana jako singel we wrześniu 1983 roku. Utwór pochodzi z albumu "Crises".
. Teledysk do piosenki przedstawia wokalistę, Rogera Chapmana, siedzącego w celi więziennej. Głównym motywem wyrażenia emocji jest mimika głównego bohatera.
Utwór na stronie B singla, „Taurus 3”, również pochodzi z albumu "Crises".

</doc>
<doc id="1885966" url="https://pl.wikipedia.org/wiki?curid=1885966" title="Święta Prisca">
Święta Prisca



</doc>
<doc id="1885970" url="https://pl.wikipedia.org/wiki?curid=1885970" title="Hołynka (rejon grodzieński)">
Hołynka (rejon grodzieński)

Hołynka (, "Hałynka") – wieś na Białorusi, w obwodzie grodzieńskim, w rejonie grodzieńskim, w sielsowiecie Sopoćkinie.
Znajduje się tu rzymskokatolicka parafia Podwyższenia Krzyża Świętego w Hołynce.
Geografia.
Wieś położona jest 21 km na północny zachód od Grodna i 1 km od granicy polsko-białoruskiej.
Historia.
Zdaniem Józefa Maroszka w 1546 w miejscu późniejszej Hołynki mogła mieć miejsce nieudana próba założenia przez królową Bonę miasta Zygmuntowo.
Najstarsza wzmianka o Hołynce pochodzi z 1586. Jako miasto wymieniają Hołynkę rejestry oraz inwentarze z 1715, 1744, 1775, 1794, 1834 i 1835. Wieś szlachecka położona była w końcu XVIII wieku w powiecie grodzieńskim województwa trockiego. 
Po III rozbiorze Polski miejscowość weszła w skład Królestwa Prus. W 1815 znalazła się w powiecie augustowskim Królestwa Polskiego, a w 1867 – w guberni suwalskiej. W latach 1921–1939 wchodziła w skład II Rzeczypospolitej i była centrum administracyjnym gminy Hołynka w powiecie augustowskim województwa białostockiego.
Według Powszechnego Spisu Ludności z 1921 roku Hołynka zamieszkiwana była przez 267 osób, wśród których 183 zadeklarowało wyznanie rzymskokatolickie, 9 prawosławne a 75 mojżeszowe. Jednocześnie wszyscy mieszkańcy oznaczyli polską przynależność narodową. We wsi było 54 budynków.
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska radzieckie i włączona do obwodu grodzieńskiego Białoruskiej SRR. Od 1959 roku w rejonie grodzieńskim. Od 1991 roku miejscowość wchodzi w skład niepodległej Białorusi.
Zabytki i pomniki.
We wsi znajduje się działający kościół rzymskokatolicki pw. Podwyższenia Krzyża, a także kaplica. W przeszłości istniała także cerkiew greckokatolicka.
Na kościelnym cmentarzu znajduje się pamiątkowy krzyż ku czci mieszkańców parafii Hołynka, którzy stracili życie w czasie II wojny światowej. Ma on formę krzyża łacińskiego ustawionego na postumencie, na którym umieszczono stylizowane płaskorzeźby krzyża i świec, a także tablicę z napisem w języku polskim: "Pomordowanym mieszkańcom Parafii Hołynka w latach 1939–1945 w hołdzie pamięci rodacy".

</doc>
<doc id="1885978" url="https://pl.wikipedia.org/wiki?curid=1885978" title="Back on the Block">
Back on the Block

Back on the Block – album Quincy’ego Jonesa wydany w listopadzie 1989 przez wytwórnię A&amp;M Records. W nagraniu albumu brało udział wielu znanych muzyków, między innymi: Ella Fitzgerald, Miles Davis, Sarah Vaughan, Dizzy Gillespie, George Benson, Luther Vandross, Dionne Warwick, Barry White, Chaka Khan, Al Jarreau oraz Ray Charles.

</doc>
<doc id="1885981" url="https://pl.wikipedia.org/wiki?curid=1885981" title="Archidiecezja utrechcka">
Archidiecezja utrechcka

Archidiecezja utrechcka (, ) – rzymskokatolicka archidiecezja holenderska położona we wschodniej części kraju, największa na terenie kraju. Siedziba arcybiskupa znajduje się w parafii św. Augustyna położonej ok. 60 km od Utrechtu (do 2007 mieściła się ona w katedrze św. Katarzyny).
Historia.
Założycielem diecezji utrechckiej był św. Wilibrord, który był tutejszym pierwszym biskupem w latach 695–739. Założenie biskupstwa w Utrechcie związane było z tym, iż miasto to należało do zamożniejszych w regionie oraz wyróżniało się dużą liczbą kościołów. W 799 r. biskupstwo zostało podporządkowane metropolii kolońskiej.
Wraz z rozpadem terytorialnym Rzeszy Niemieckiej w ciągu średniowiecza ordynariusze utrechccy uzyskali również władzę świecką jako książęta na podległym im terytorium. Ostatnim księciem-biskupem był bp Henryk Wittelsbach w XVI w. W 1559 r. diecezja została podniesiona do rangi archidiecezji i metropolii, której jako sufraganię przydzielono biskupstwa w: Haarlem, ’s-Hertogenbosch, Middelburg, Deventer, Leeuwarden i Groningen.
W XVI w. w czasie reformacji struktura diecezji została całkowicie zniszczona przez zyskujący poparcie lokalnej społeczności oraz władców terytorialnych kalwinizm. Jego wyznawcy byli prześladowani przez Habsburgów.
Po powstaniu i antyhiszpańskiej wojnie wyzwoleńczej z lat 1566–1609 północna część Niderlandów uzyskała niepodległość, najpierw w 1579 r. zawierając tzw. Unię Utrechcką, a w 1581 r. powołując do życia Republikę Zjednoczonych Prowincji. Władze nowej republiki już w 1573 r. zakazały katolikom kultu publicznego, a w 1580 r. całkowicie zlikwidowano struktury kościelne w północnych Niderlandach. W ich miejsce Stolica Apostolska utworzyła w 1592 r. wikariat apostolski, którym zarządzali duchowni z zagranicy.
Wikariat apostolski został w 1727 r. przekształcony w misję "sui iuris". W 1723 r. doszło wśród katolików holenderskich do schizmy, w wyniku której powstał Kościół Starokatolicki.
4 marca 1853 r. misja "sui iuris" w Holandii została przekształcona przez papieża Piusa IX w archidiecezję utrechcką, podległą bezpośrednio do Rzymu. 6 lutego 1936 r. podniesiona została ona do rangi metropolii, która objęła swoim zasięgiem cały kraj.
Według danych z 2010 roku archidiecezja liczyła ok. 754 tys. wiernych, a niecałe 32 tys. spośród nich deklarowało udział w niedzielnej Mszy św.
W 2019 roku ze względu na zbyt duże koszty utrzymania dla malejącej liczby wiernych rada parafii wystawiła na sprzedaż katedrę św. Katarzyny
Podział administracyjny.
W skład archidiecezji utrechckiej wchodzi obecnie 312 parafii, zgrupowanych w 5 dekanatach.

</doc>
<doc id="1885982" url="https://pl.wikipedia.org/wiki?curid=1885982" title="Urząd Bad Oldesloe-Land">
Urząd Bad Oldesloe-Land

Urząd Bad Oldesloe-Land (niem. "Amt Bad Oldesloe-Land") – urząd w Niemczech w kraju związkowym Szlezwik-Holsztyn, w powiecie Stormarn. Siedziba urzędu znajduje się w mieście Bad Oldesloe.
W skład urzędu wchodzi dziewięć gmin:

</doc>
<doc id="1885983" url="https://pl.wikipedia.org/wiki?curid=1885983" title="Viola arenaria">
Viola arenaria



</doc>
<doc id="1885984" url="https://pl.wikipedia.org/wiki?curid=1885984" title="Bad Oldesloe-Land">
Bad Oldesloe-Land



</doc>
<doc id="1885985" url="https://pl.wikipedia.org/wiki?curid=1885985" title="Davið Viðarsson">
Davið Viðarsson

Davið Þór Viðarsson (ur. 24 kwietnia 1984 w Reykjavíku) – islandzki piłkarz, defensywny pomocnik, od stycznia 2010 roku piłkarz klubu Östers IF Växjö.
Kariera klubowa.
Davið piłkarską karierę rozpoczynał w Hafnarfjarðar. Pierwszy rok spędził w zespole juniorów tego klubu. Następny rok był już podstawowym graczem i zaraz po zakończeniu sezonu 2001, przeniósł się do norweskiego Lillestrøm SK.
W tym klubie spędził trzy nieudane sezony i powrócił do swojego pierwszego klub, do FH Hafnarfjörður. Dwa lata po powrocie do FH Hafnarfjörður został wypożyczony przez belgijski klub KSC Lokeren, gdzie grał jego brat Arnar i dwóch innych Islandczyków. Jednak zagrał tylko 2 mecze i powrócił z wypożyczenia. W klubie z Hafnarfjörður grał do 2010 roku, będąc kapitanem tej drużyny. Po udanych sezonach zdecydował się na klub z zagranicy, był to szwedzki Östers IF Växjö.
Kariera reprezentacyjna.
Davið grał w reprezentacjach juniorskich swojego kraju. Obecnie gra w seniorskiej drużynie, w której zadebiutował 22 sierpnia 2007 roku, w meczu towarzyskim z Kanadą. Islandia zremisowała ten mecz 1:1.
Życie prywatne.
Davið Þór Viðarsson ma dwóch braci, którzy również są piłkarzami i reprezentantami Islandii. Arnar Viðarsson jest piłkarzem Cercle Brugge i Bjarni Viðarsson gra w KSV Roeselare.

</doc>
<doc id="1885987" url="https://pl.wikipedia.org/wiki?curid=1885987" title="Urząd Bargteheide-Land">
Urząd Bargteheide-Land

Urząd Bargteheide-Land (niem. "Amt Bargteheide-Land") – urząd w Niemczech w kraju związkowym Szlezwik-Holsztyn, w powiecie Stormarn. Siedziba urzędu znajduje się w mieście Bargteheide.
W skład urzędu wchodzi osiem gmin:

</doc>
<doc id="1885989" url="https://pl.wikipedia.org/wiki?curid=1885989" title="To France">
To France

To France – piosenka napisana przez Mike’a Oldfielda, wydana jako singel w 1984 roku. Utwór, śpiewany przez Maggie Reilly, pochodzi z albumu "Discovery".
Utwory znajdujące się na stronie B to miniatury instrumentalne.

</doc>
<doc id="1885990" url="https://pl.wikipedia.org/wiki?curid=1885990" title="Bargteheide-Land">
Bargteheide-Land



</doc>
<doc id="1885991" url="https://pl.wikipedia.org/wiki?curid=1885991" title="Biegi narciarskie na Mistrzostwach Świata w Narciarstwie Klasycznym 1997">
Biegi narciarskie na Mistrzostwach Świata w Narciarstwie Klasycznym 1997

Zawody w biegach narciarskich na XXVIII Mistrzostwach świata w narciarstwie klasycznym odbyły się w dniach 21 lutego – 2 marca 1997 w norweskim mieście Trondheim.

</doc>
<doc id="1885992" url="https://pl.wikipedia.org/wiki?curid=1885992" title="Trzęsienie ziemi w Düzce (1999)">
Trzęsienie ziemi w Düzce (1999)

Trzęsienie ziemi w Düzce – trzęsienie ziemi o sile 7,2 w skali Richtera, które miało miejsce 12 listopada 1999 około godziny 18:57 i którego epicentrum znajdowało się w odległości 100 km na wschód od miasta Düzce w północno-zachodniej Turcji. W wyniku trzęsienia śmierć poniosło ponad 894 osoby, a 4948 osób zostało rannych.
Trzęsienie całkowicie zniszczyło ponad 1342 budynków, które znajdowały się pobliżu epicentrum oraz naruszyło konstrukcję 7081 budynków mieszkalnych i przemysłowych.
Trzęsienie ziemi w Düzce było drugim tak silnym trzęsieniem, które nawiedziło Turcję w 1999 roku. 17 sierpnia w wyniku trzęsienia ziemi o sile 7,6 w skali Richtera, które miało miejsce w Izmicie, śmierć poniosło ponad 17 tys. ludzi.

</doc>
<doc id="1885993" url="https://pl.wikipedia.org/wiki?curid=1885993" title="Hołynka">
Hołynka



</doc>
<doc id="1885995" url="https://pl.wikipedia.org/wiki?curid=1885995" title="Piotr Masłowski">
Piotr Masłowski



</doc>
<doc id="1885999" url="https://pl.wikipedia.org/wiki?curid=1885999" title="Yoann Djidonou">
Yoann Djidonou

Yoann Djidonou (ur. 17 maja 1986 w Domont) – beniński piłkarz grający na pozycji bramkarza.
Kariera klubowa.
Djidonou urodził się we Francji i tam też rozpoczął karierę piłkarską w klubie Racing Club de France. W latach 2004-2005 rozegrał w jego barwach trzy spotkania w trzeciej lidze francuskiej, a następnie odszedł do innego trzecioligowca, Entente SSG z miasta Saint-Gratien. Po roku ponownie zmienił klub i trafił do czwartoligowego Red Star 93. Przez 3 lata był pierwszym bramkarzem tego klubu, a w 2009 roku odszedł do innego zespołu z czwartej ligi Francji, FC Libourne-Saint-Seurin. Jego barwy reprezentował przez rok.
W 2010 roku Djidonou wrócił do Racing Club de France, grającego teraz w piątej lidze. Po roku spędzonym w tym klubie, przeniósł się do czwartoligowego FC Mulhouse.
Kariera reprezentacyjna.
W reprezentacji Beninu Djidonou zadebiutował w 2007 roku. W 2008 roku został powołany do kadry na Puchar Narodów Afryki 2008. Tam był rezerwowym dla Rachada Chitou i nie rozegrał żadnego spotkania. Z kolei w Pucharze Narodów Afryki 2010 był pierwszym bramkarzem i wystąpił w 3 meczach: z Mozambikiem (2:2), Nigerią (0:1) i z Egiptem (0:2).

</doc>
<doc id="1886000" url="https://pl.wikipedia.org/wiki?curid=1886000" title="Tricks of the Light">
Tricks of the Light

Tricks of the Light - piosenka napisana przez Mike’a Oldfielda, wydana jako singel w 1984 roku. Pochodzi ona z albumu "Discovery". Utwór wykonywany jest wspólnie przez Maggie Reilly oraz Barry'ego Palmera. 
Teledysk przedstawia koncert (nie jest to zapis prawdziwego koncertu) na którym bawią się ludzie, kamera wyróżnia z tłumu pewną dziewczynę, pojawiającą się również w krótkich scenkach już poza salą koncertową. Mike Oldfield gra na scenie na gitarze elektrycznej.

</doc>
<doc id="1886001" url="https://pl.wikipedia.org/wiki?curid=1886001" title="Familia Silesiae">
Familia Silesiae

Familia Silesiae – seria wydawnicza o charakterze naukowym, poświęcona badaniom genealogicznym na Śląsku Cieszyńskim. Pierwsze dwa tomy ukazały się w 1997 roku.
Inicjatorami wydawania „Familia Silesiae” byli Mariusz Makowski i Wacław Gojniczek. W dwóch pierwszych tomach znalazły się m.in. referaty z konferencji naukowej, poświęconej zagadnieniom genealogii rodzin szlacheckich i mieszczańskich, która odbyła się w dniach 15-16 listopada 1994 w Cieszynie.
Uchodzi za jedno z ważniejszych opracowań dotyczących badań genealogicznych na Śląsku wydanych po 1989 roku.

</doc>
<doc id="1886002" url="https://pl.wikipedia.org/wiki?curid=1886002" title="Święty Franciszek obejmujący Chrystusa na Krzyżu">
Święty Franciszek obejmujący Chrystusa na Krzyżu

Święty Franciszek obejmujący Chrystusa na Krzyżu – powstały w XVII w. obraz autorstwa hiszpańskiego barokowego malarza Bartolomé Estebana Murilla.
Obraz znajduje się w Museo de Bellas Artes w Sewilli.
Opis.
Artysta przedstawił Chrystusa przybitego do Krzyża, który prawym ramieniem obejmuje św. Franciszka z Asyżu. Święty opiera jedną nogę na globie, rękami obejmując Ukrzyżowanego. Po prawej stronie unoszą się w powietrzu dwaj aniołowie trzymający ewangeliarz. Widoczny łaciński tekst pochodzi z XIV rozdziału Ewangelii Łukasza: "Kto nie wyrzeka się wszystkiego, co posiada, nie może być moim uczniem" (). W tle widoczne jest miasto. Nad Wiszącym znajduje się tabliczka z podaniem winy w trzech językach.
Kopie w Polsce.
Kopia obrazu znajduje się w kościele OO. Bernardynów w Przeworsku. Namalowana została przez nieznanego autora na pocz. XX w. Umieszczona jest w bocznym ołtarzu, zlokalizowanym w zakończeniu nawy południowej świątyni. Na księdze podtrzymywanej przez anioły zamiast fragmentu z Ewangelii znajduje się napis "Bóg mój i wszystko".

</doc>
<doc id="1886003" url="https://pl.wikipedia.org/wiki?curid=1886003" title="Piotr Masłowski (lekkoatleta)">
Piotr Masłowski (lekkoatleta)

Piotr Masłowski (ur. 1 lutego 1984) – polski lekkoatleta specjalizujący się w skoku o tyczce.
20 stycznia 2001 w Warszawie podczas halowych mistrzostw Polski juniorów zdobył złoty medal ustanawiając wynikiem 5,06 m aktualny halowy rekord Polski juniorów młodszych. Latem 2001 zdobył brązowy medal mistrzostw kraju w kategorii seniorów. 

</doc>
<doc id="1886005" url="https://pl.wikipedia.org/wiki?curid=1886005" title="Truflowate">
Truflowate

Truflowate ("Tuberaceae" Dumort.) – rodzina grzybów należąca do rzędu kustrzebkowców ("Pezizales").
Charakterystyka.
Gatunki z rodziny "Tuberaceae" to grzyby wytwarzające podziemne owocniki typu ptychotecjum lub stereotecjum. Wszystkie znane gatunki to grzyby ektomykoryzowe. Nie odnotowano tworzenia sklerocjów. Znane są anamorfy, które są morfologicznie podobne do teleomorf.
Do rodziny tej należą trufle ("Tuber") uważane za najsmaczniejsze grzyby.
Systematyka.
Pozycja w klasyfikacji według Index Fungorum: "Pezizales, Pezizomycetidae, Pezizomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:
Nazwy polskie według M.A. Chmiel.

</doc>
<doc id="1886008" url="https://pl.wikipedia.org/wiki?curid=1886008" title="Tuberaceae">
Tuberaceae



</doc>
<doc id="1886020" url="https://pl.wikipedia.org/wiki?curid=1886020" title="Trzęsienie ziemi w Adanie (1998)">
Trzęsienie ziemi w Adanie (1998)

Trzęsienie ziemi w Adanie (1998) – trzęsienie ziemi o sile 5.9 w skali Richtera, które miało miejsce 27 czerwca 1998 około godziny 16:55 i które nawiedziło prowincję Adana w południowej Turcji. W wyniku trzęsienia śmierć poniosło 145 osób, a około 1500 zostało rannych. Kilka tysięcy osób straciło dach nad głową.
Wstrząsy wystąpiły na głębokości 32 kilometrów. W wyniku trzęsienia najbardziej ucierpiały miasta Adana oraz Ceyhan. Wartość strat materialnych w obu miastach został oszacowana na 1 miliard USD.

</doc>
<doc id="1886025" url="https://pl.wikipedia.org/wiki?curid=1886025" title="Samuel Hirszhorn">
Samuel Hirszhorn

Samuel Hirszhorn (jidysz שמואל הירשהארן; ur. 1876 w Słonimie, zm. 1942 w Warszawie) – żydowski dziennikarz i działacz polityczny, fołkista, poseł na Sejm Ustawodawczy w II RP (1919–1922). 
Życiorys.
Po ukończeniu szkoły handlowej pracował jako dziennikarz, m.in. w „Głosie Żydowskim” (1906–1907), a w okresie II Rzeczypospolitej w „Naszym Kurierze”, „Naszym Dzienniku” i „Naszym Przeglądzie”. W 1919 uzyskał mandat posła na Sejm Ustawodawczy (reprezentował w nim Warszawę oraz Fołks-Partaj – której był współzałożycielem). W wyborach w 1922 bez powodzenia ubiegał się o reelekcję z ramienia Żydowskiego Demokratycznego Bloku Ludowego, próbował też bezskutecznie uzyskać mandat do Senatu. W latach 1916–1927 był członkiem rady miejskiej w Warszawie.
Był tłumaczem literatury żydowskiej (hebrajskiej i jidyszowej) na język polski. Opublikował kilka prac historycznych (m.in. "Dzieje Żydów w Polsce" – w językach polskim i jidysz). Tłumaczył poezję francuską na język polski.
W czasie II wojny światowej przebywał w getcie warszawskim, prowadząc dziennik (nie zachował się). Popełnił samobójstwo na początku wielkiej akcji deportacyjnej w getcie.

</doc>
<doc id="1886027" url="https://pl.wikipedia.org/wiki?curid=1886027" title="Puchar Ukrainy w piłce nożnej kobiet">
Puchar Ukrainy w piłce nożnej kobiet

Puchar Ukrainy w piłce nożnej kobiet () – cykliczne rozgrywki piłkarskie kobiet o charakterze pucharu krajowego na Ukrainie. Zmagania organizowane co sezon przez "Ogólnoukraińskie Stowarzyszenie Piłki Nożnej Kobiet" (WAŻF) (), który jest członkiem Ukraińskiego Związku Piłki Nożnej (UAF) i przeznaczone są dla krajowych klubów piłkarskich kobiet (zarówno amatorskich, jak i profesjonalnych). 
Historia.
Rozgrywane są od roku 1992, czyli rok po uzyskaniu niepodległości. Wystartowały razem z ukraińską Wyszczą Lihą. Pierwszy finał Pucharu Ukrainy rozegrano w 10 i 17 października 1992 roku. W dwumeczu Dynamo Kijów pokonał klub Arena-Hospodar Fastów 1:0 i 0:0.
W 2000 i 2017 roku Puchar Ukrainy nie był rozgrywany.
Format.
Format rozgrywek często był zmieniany. Przeważnie w rozgrywkach uczestniczą kluby Wyszczej Lihi. Na początku rozgrywane systemem wiosna – jesień. Regularne rozgrywki systemem jesień - wiosna zaczęto rozgrywać od sezonu 2017/2018.
Statystyka.
Klasyfikacja według klubów.
W dotychczasowej historii oficjalnych rozgrywek o Puchar Ukrainy na podium oficjalnie stawało w sumie 10 drużyn. Liderem klasyfikacji jest Żytłobud-1 Charków, który zdobył 11 trofeów.
Stan na 31.05.2021. 
Klasyfikacja według miast.
Stan na 14.05.2021.

</doc>
<doc id="1886061" url="https://pl.wikipedia.org/wiki?curid=1886061" title="Polska Liga Western i Rodeo">
Polska Liga Western i Rodeo

Polska Liga Western i Rodeo (w skrócie PLWiR) – największe polskie stowarzyszenie zajmujące się organizowaniem, popularyzacją i promocją dyscyplin jeździeckich western i rodeo.
Założenie.
Polska Liga Western i Rodeo została założona 8 maja 2002. W dniu 6 lipca 2002 przyjęto statut, wyłoniono władze i zatwierdzono logo stowarzyszenia. Polska Liga Western i Rodeo została wpisana do KRS 18 listopada 2002.
Działalność.
Polska Liga Western i Rodeo zajmuje się organizowaniem mistrzostw Polski, które są rozgrywane w następujących konkurencjach:
Pierwsze Mistrzostwa Polski PLWiR odbyły się w 2002 roku, kolejne odbywają się co rok.
Polska Liga Western i Rodeo wspólnie z Polskim Związkiem Jeździeckim ustalają skład kadry reprezentującej Polskę w konkurencjach związanych z jazdą w stylu western.
Władze.
Aktualnym prezesem zarządu jest Beata Baca, wybrana podczas walnego zebrania 29 marca 2014.

</doc>
<doc id="1886067" url="https://pl.wikipedia.org/wiki?curid=1886067" title="Zhang Wentian">
Zhang Wentian

Zhang Wentian (ur. 30 czerwca 1900, zm. 1 lipca 1976), znany także jako Luo Fu (洛甫) – chiński uczony, polityk komunistyczny, dyplomata, sekretarz generalny Komunistycznej Partii Chin.
Życiorys.
Urodził się w 1900 roku na przedmieściach Szanghaju, w zamożnej rolniczej rodzinie. W wieku sześciu lat rozpoczął naukę klasycznych tekstów, a w wieku lat 12 opuścił dom aby pobierać nauki w szkole kierowanej przez intelektualistów znajdujących się pod wpływem nauki zachodniej. W wieku 18 lat został zmuszony do zawarcia zaaranżowanego przez rodziców małżeństwa. 
W latach 1920-1924 kształcił się w Japonii oraz w USA, a następnie w 1925 roku podjął studia na Uniwersytecie Sun Jat-sena w Moskwie i w Instytucie Czerwonej Profesury i w tym samym roku wstąpił do KPCh. Po powrocie do kraju w 1931 roku zasiadał w Komitecie Centralnym i Stałym Komitecie Biura Politycznego Komunistycznej Partii Chin. Został kierownikiem Wydziału Propagandy KC. W latach 1934-35 był przewodniczącym Ludowego Komitetu Chińskiej Republiki Radzieckiej.
Uczestniczył w Długim Marszu w czasie którego spiskował (wspólnie z Mao Zedongiem i Wang Jiaxiangiem) przeciwko Bo Gu. W 1934 roku zastąpił Mao Zedonga na stanowisku przewodniczącego Rady Komisarzy Ludowych. 5 lutego 1935 roku, po usunięciu Bo Gu, został sekretarzem generalnym partii. Oficjalnie poinformowano o tym jednak dopiero miesiąc później po ugruntowaniu się władzy Mao i Zhanga. Piastował to stanowisko aż do jego likwidacji w 1943 roku. W obawie o utratę kierownictwa partii na rzecz Zhang Guotao, 7 lutego oficjalnie poparł plan Mao Zedonga aby zamiast maszerować do Syczuanu pozostać w prowincji Guizhou (pretekstem była sprowokowana przez Mao potyczka z wojskami syczuańskimi, w której zginęło ok. 4 000 żołnierzy Armii Czerwonej, co miało być przykładem na to, że wojska te są zbyt silne aby maszerować do Syczuanu). Mianował też wtedy Mao "ogólnym dowódcą frontu", które to stanowisko specjalnie dla niego stworzył. Od 1938 był dyrektorem Instytutu Marksizmu-Leninizmu KC KPCh w Yan’anie. W latach 1945-56 członek Biura Politycznego, a w latach 1956-60 zastępca członka BP.
Był jednym z organizatorów chińskiego MSZ. Mianowany pierwszym przedstawicielem ChRL przy ONZ w styczniu 1950, którego to stanowiska z powodu zajmowania miejsca Chin do 1971 roku przez przedstawicielstwo Republiki Chińskiej nigdy nie objął. Od kwietnia 1951 do stycznia 1955 roku przebywał jako ambasador w ZSRR. Po powrocie do Chin w latach 1954-1960 był wiceministrem spraw zagranicznych ChRL. Z jego inicjatywy powołano Instytut Problemów Międzynarodowych, jako ośrodek badawczy MSZ. 
W 1959 roku na konferencji w Lushanie poparł wystąpienie marszałka Peng Dehuaia, w którym krytykował on politykę wielkiego skoku, a następnie sam wystąpił z krytyką programu gospodarczego. Na sierpniowym plenum tego samego roku Zhang otrzymał od Mao list wzywający go do złożenia szczerej samokrytyki, oraz został pozbawiony funkcji wiceministra spraw zagranicznych. Jednak jego pozycja partyjna nie została jeszcze naruszona. W czasie rewolucji kulturalnej poddany represjom. Wraz z Peng Dehuaiem byli wyprowadzani na podwyższenia, gdzie byli kopani, okładani pięściami i fotografowani w pokłonie hańby. Zesłano go do Wuxi w prowincji Jiangsu, gdzie zmarł.
W sierpniu 1978 roku został pośmiertnie zrehabilitowany.

</doc>
<doc id="1886069" url="https://pl.wikipedia.org/wiki?curid=1886069" title="Empire Builder">
Empire Builder

Empire Builder (w dosłownym tłumaczeniu: "Budowniczy Imperium") - pasażerskie połączenie kolejowe w Stanach Zjednoczonych, obsługiwane przez państwowego przewoźnika Amtrak. Łączy Chicago z dwoma największymi miastami północno-zachodniej części USA: Seattle i Portland. Przez większość biegu trasa do obu tych miast jest wspólna - wagony rozdzielane są w okolicach miasta Spokane i pozostałą część trasy przemierzają już dwiema osobnymi odnogami linii. Łączna długość trasy wynosi 3550 km (Chicago-Seattle) lub 3632 km (Chicago-Portland).
Podobnie jak niemal wszystkie transkontynentalne połączenia Amtraku, linia ma charakter głównie turystyczny. Pasażerowie, którym zależy na szybkim dostaniu się do celu, wybierają połączenia lotnicze. Rozkład jazdy jest przygotowany tak, aby przez najciekawsze krajobrazowo odcinki pociągi przejeżdżały w ciągu dnia, a mniej atrakcyjne widokowo rejony mijały w nocy. Każdego dnia na trasę wyjeżdża jeden skład w każdym kierunku. Rozkładowy czas podróży wynosi ok. 46 godzin. Pociągi zestawiane są z wagonów z miejscami do siedzenia o podwyższonym standardzie oraz z wagonów sypialnych. Obowiązuje całkowita rezerwacja miejsc.
Stacje.
Oregon.
"Do stanu Oregon wjeżdżają wyłącznie pociągi jadące do Porland."

</doc>
<doc id="1886073" url="https://pl.wikipedia.org/wiki?curid=1886073" title="Portret rodziny">
Portret rodziny

Portret rodziny – obraz Rembrandta, namalowany w 1669. Obok "Autoportretu" z Hagi i "Powrotu syna marnotrawnego" należy do ostatnich dzieł w dorobku artysty. Prezentowany jest w Herzog Anton Ulrich-Museum w Brunszwiku.
Obraz jest przykładem portretu grupowego, tematu często preferowanego przez artystę, przy czym jest to jedyny jego portret rodzinny. Dzieło przedstawia niezidentyfikowaną rodzinę, którą tworzy małżeńska para z trójką córek; jedna z nich wdrapuje się na kolano matki, a pozostałe dwie rozmawiają ze sobą. Za nimi wyłania się postać ojca, trzymającego czerwony kwiat w prawej dłoni. Jego małżonka sugestywnie spogląda na koszyczek kwiatów w rękach jednej z córek, który ta chce podarować matce.
Dzieło jest sygnowane. Na zewnętrznym brzegu koszyczka widnieje podpis "Rembrandt f[ecit]". Chociaż obraz nie jest datowany, styl, kolorystyka i faktura obrazu poświadczają ostatni okres twórczości Rembrandta. Dzieło jest wykonane za pomocą szerokich pociągnięć pędzla, gdzieniegdzie czytelne jest użycie szpachelki. Malowany głównie za pomocą impastów, obraz ma chropowatą powierzchnię, zwłaszcza w intensywnych czerwieniach sukni matki, oraz wspartej na jej kolanach córki. Ponadto impasty widoczne są na zgaszonych zieleniach sukienek dwóch młodszych sióstr. W sposób delikatniejszy malarz potraktował twarze postaci, nadając im indywidualne rysy. Generalnie dzieło cechuje niemal dwuwymiarowość, dominacja ogółu nad szczegółem i surowość faktury.
Wczesne dzieła w twórczości Rembrandta cechuje bardziej oszczędne, niemal laserunkowe użycie farby i koncentracja na szczegółach (np. "Portret Agaty Baas" czy "Lekcja anatomii doktora Tulpa"). W późniejszych dziełach artysta odważniej kładł impasty (np. "Portret Jana Sixa"), by osiągnąć w ostatnich latach daleko idącą syntezę i operować formą głównie za pomocą impastów. W podobny sposób namalował datowany na 1664 rok obraz, zatytułowany "Żydowska narzeczona". Styl ten przejął ostatni uczeń Rembrandta Aert de Gelder.

</doc>
<doc id="1886075" url="https://pl.wikipedia.org/wiki?curid=1886075" title="Mistrzostwa Polski w Łyżwiarstwie Figurowym 2010">
Mistrzostwa Polski w Łyżwiarstwie Figurowym 2010

Mistrzostwa Polski w łyżwiarstwie figurowym na sezon 2009/2010 rozegrano:
Wyniki.
Novice.
W kategorii Novice (= Junior Młodszy) jedynie pary taneczne rywalizowały międzynarodowo. Pary sportowe nie startowały, a zawodnicy i zawodniczki indywidualni startowali tylko w towarzystwie innych Polaków.

</doc>
<doc id="1886081" url="https://pl.wikipedia.org/wiki?curid=1886081" title="Sonny Stitt">
Sonny Stitt

Edward „Sonny” Stitt (ur. 2 lutego 1924 w Bostonie, zm. 22 lipca 1982 w Waszyngtonie) – amerykański saksofonista jazzowy.
Życiorys.
Sonny Stitt był synem nauczyciela muzyki i bratem wirtuoza fortepianu. Początkowo uczył się grać na pianinie, później na klarnecie, wreszcie pod wpływem gry Charliego Parkera zaczął grać na saksofonie.
Współpracował z wieloma muzykami, do których należą m.in. Dizzy Gillespie, Bud Powell, J.J. Johnson, Oscar Peterson, a także inni saksofoniści, tacy jak Sonny Rollins, Dexter Gordon, Eddie „Lockjaw” Davis i Gene Ammons. Z tym ostatnim staczał często pojedynki muzyczne, które pomogły w zdobyciu rozgłosu przez Ammonsa.
W latach 50. eksperymentował z jazzem kubańskim, co zaowocowało nagraniami wykonanymi dla Verve Records wraz z Thadem Jonesem i Chickiem Coreą.
W latach 60. koncertował również z Milesem Davisem, jednak z powodu narkotyków Miles przerwał z nim współpracę. W związku z zarzutami używania i posiadania narkotyków Stitt trafił na krótki czas do więzienia, a do jazzu wrócił po kuracji odwykowej.
Sonny Stitt był jednym z pierwszych muzyków eksperymentujących z elektrycznie wzmacnianym saksofonem (varitone). Próby takie przeprowadzał już w 1966.
Zmarł w 1982 na zawał serca.
Wybrana dyskografia.
Jako sideman.
Z Genem Ammonsem
Z Artem Blakeyem
Z Miltem Jacksonem
Z Zimbo Trio

</doc>
<doc id="1886082" url="https://pl.wikipedia.org/wiki?curid=1886082" title="Kanały jonowe">
Kanały jonowe



</doc>
<doc id="1886083" url="https://pl.wikipedia.org/wiki?curid=1886083" title="TD-SCDMA">
TD-SCDMA

TD-SCDMA – Time Division Synchronous Code Division Multiple Access lub UTRA/UMTS-TDD 1.28 Mcps Low Chip Rate (LCR), jest to powietrzny interfejs, który jest w telekomunikacji komórkowej UMTS w sieciach w Chinach jako alternatywne rozwiązanie dla W-CDMA. Razem z TD-CDMA, jest także znane jako UMTS-TDD lub IMT 2000 Time-Division (IMT-TD).
Nazwa „TD-SCDMA” może wprowadzić w błąd. Podczas gdy sugeruje to, że odnosi się tylko do metody dostępu do kanału w oparciu o CDMA, tak właściwie jest to nazwa, która odnosi się do całościowej specyfikacji powietrznego interfejsu.
TD-SCDMA używa metody dostępu do kanału S-CDMA w różnych przedziałach czasowych.
Cele.
TD-SCDMA jest wykorzystywana w Chinach przez Chinese Academy of Telecommunications Technology (CATT), Datang i Siemens AG, w celu osiągnięcia niezależności od zachodniej technologii. To dzieje się głównie z praktycznych powodów, dlatego że inne formaty 3G wymagają zapłaty za zachodnie patenty.
Aczkolwiek zwolennicy TD-SCDMA również twierdzą, że to lepiej się sprawdza w bardziej zaludnionych obszarach. Co więcej powinno sprawdzać się we wszystkich sytuacjach, podczas gdy W-CDMA jest zoptymalizowane dla symetrycznego przekazu i makro komórek i TD-CDMA jest najlepiej funkcjonalne w sytuacjach gdzie jest mało użytku jeśli chodzi o micro lub pico komórki.
TD-SCDMA jest oparte na szerokim spektrum technologii, co sprawia, że będzie w stanie uniknąć opłat za licencje patentów zachodnich. Uruchomienie narodowej sieci TD-SCDMA wstępnie przewidywane było na 2005 rok, ale jak do tej pory nie zostało to jeszcze osiągnięte; ostatni etap „prób komercyjnych” w ośmiu miastach został rozpoczęty 1 kwietnia 2008 r. i ostatecznie będzie obejmował 60 000 użytkowników..
7 stycznia 2009 r. Chiny dały licencje na TD-SCDMA 3G firmie China Mobile.
21 września 2009 r. China Mobile oficjalnie ogłosiła, że miała 1,327 miliona użytkowników TD-SCDMA pod koniec sierpnia 2009 r.
Rozmieszczenie i użytkowanie.
20 stycznia 2006 r. Ministerstwo Przemysłu i Informatyki w Chinach oficjalnie ogłosiło, że TD-SCDMA jest standardem telefonii 3G w Chinach. 15 lutego 2006 r. terminarz otworzenia sieci w Chinach został ogłoszony, zakładając że przedkomercyjne próby będą miały miejsce po ukończeniu testów na sieci w wybranych miastach. Te próby trwały od marca do października 2006 r., ale rezultaty najwyraźniej nie były satysfakcjonujące. Na początku 2007 r. rząd Chin nakazał największej sieci komórkowej China Mobile, aby stworzył próbne sieci komercyjne w ośmiu miastach i nakazał dwóm firmom China Telecom i China Netcom, aby stworzyły po jednej sieci w dwóch innych miastach. Ukończenie budowy próbnych sieci było zaplanowane na ostatni kwartał 2007 r., ale opóźnienia spowodowały, że budowa została ukończona dopiero na początku 2008 r..
Standard został zaadaptowany przez 3GPP since Rel-4, znany jako „UTRA TDD 1.28Mcps Option”.
28 marca 2008 r. China Mobile Group ogłosiła TD-SCDMA „komercyjne próby” dla 60 000 próbnych użytkowników ośmiu miast począwszy od 1 kwietnia 2008 r. Sieci wykorzystujące inne standardy 3G (WCDMA and CDMA2000 EV/DO) nadal nie zostało uruchomione w Chinach, dlatego że ich uruchomienie zostało odłożone do czasu, kiedy TD-SCDMA było gotowe na komercyjny start.
W styczniu 2009 r. Ministerstwo Przemysłu i Informatyki (MIIT) w Chinach podjęło nietypowy krok, przypisując licencje na trzy różne standardy telefonii 3G trzem dostawcom, co spowodowało wydatek 41 mld dolarów na nowy sprzęt. TD-SCDMA został przypisany do China Mobile, największego dostawcy telefonów jeśli chodzi o liczbę użytkowników. To wydawało się być próbą zapewnienia, że ten nowy system miał wystarczające wsparcie finansowe i techniczne, aby się powiodło. Licencje na dwa pozostałe standardy 3G, WCDMA i CDMA-2000, zostały przypisane do China Unicom i China Telecom. Technologia 3G wspiera surfowanie w sieci, bezprzewodowe video i inne usługi, a rozpoczęcie tych usług zwiększy dochód.
Najważniejsze informacje techniczne.
TD-SCDMA wykorzystuje TDD, w przeciwieństwie do FDD który wykorzystywany jest przez W-CDMA. Poprzez dynamiczne dostosowywanie liczby przedziałów czasowych używanych w downlink i uplink, system może łatwiej tolerować asymetryczny przekaz z wymogami wskaźnika danych na downlink i uplink innych niż dla FDD. Ponieważ to nie wymaga sparowanego spectrum dla downlink and uplink, elastyczność przypisywania spectrum wzrasta. Co więcej wykorzystywanie tej samej częstotliwości dla uplink and downlink oznacza, że stan kanałów jest ten sam na obu kierunkach, a ta baza danych może wydedukować informacje o kanale downlink z oszacowaniem kanału uplink, co jest przydatne do wykorzystywania techniki kształtowania wiązki.
TD-SCDMA także wykorzystuje TDMA w dodatku do CDMA wykorzystywanego w W-CDMA. To redukuje liczbę użytkowników dla każdego przedziału czasowego, co redukuje skomplikowanie wdrożenia multiuser detection i beamforming (kształtowanie wiązki), ale nie kontynuujące transmisje także redukuje zasięg (z powodu większego zapotrzebowania na moc w godzinach szczytu), ruchowość (z powodu niższej kontroli mocy częstotliwości) i komplikuje algorytmy zarządzania zasobami radiowymi.
Litera „S” w TD-SCDMA reprezentuje „synchroniczny”, co oznacza, że sygnały uplink są synchronizowane w bazie danych odbiorcy, jest to osiągnięte przez ciągłe dopasowywanie zmiany czasu. Redukuje to zakłócenia pomiędzy użytkownikami tej samej ramy czasowej, używając różne kody poprzez udoskonalanie orthogonality, w ten sposób zwiększają możliwości systemu, powodując złożoność sprzętu, aby osiągnął synchronizacje uplink.

</doc>
<doc id="1886084" url="https://pl.wikipedia.org/wiki?curid=1886084" title="Pictures in the Dark">
Pictures in the Dark

Pictures in the Dark - piosenka napisana przez Mike’a Oldfielda, wydana jako singel w 1985 roku. Utwór wykonywany jest przez Anitę Hegerland, Aleda Jonesa, Barry'ego Palmera oraz samego Mike’a Oldfielda. Tekst piosenki dotyczy snów, ich siły i magii w nich zawartej.
Teledysk do piosenki jest pierwszym stworzonym samodzielnie przez muzyka. Na ekranie przewijają się postacie wokalistów (z wyjątkiem Barry'ego Palmera, którego jednak wyraźnie słychać w partii chórków). Oprócz tego do czynienia mamy z wirtualnymi pomieszczeniami stworzonymi komputerowo.

</doc>
<doc id="1886085" url="https://pl.wikipedia.org/wiki?curid=1886085" title="Eugenio Monti">
Eugenio Monti

Eugenio Monti (ur. 23 stycznia 1928 w Toblach, zm. 1 grudnia 2003 w Belluno) – włoski bobsleista (pilot boba). Wielokrotny medalista olimpijski.
Był jednym z najwybitniejszych bobsleistów w historii. Wcześniej uprawiał narciarstwo alpejskie. Brał udział w trzech igrzyskach (IO 56, IO 64 i IO 68, w 1960 bobsleje nie były rozgrywane), na każdych zdobywał po dwa medale: w 1956 srebrne, 1964 brązowe, a w 1968 złote. Wywalczył dziewięć złotych medali mistrzostw świata. Triumfował w dwójkach (1957, 1958, 1959, 1960, 1961, 1963, 1966) i czwórkach (1960, 1961).
W 1964 roku jako pierwszy w historii został uhonorowany medalem Pierre de Coubertina. Podczas igrzysk pomógł swym rywalom w naprawie boba i brytyjska dwójka prowadzona przez Anthony’ego Nasha zdobyła złoty medal.

</doc>
<doc id="1886087" url="https://pl.wikipedia.org/wiki?curid=1886087" title="Bardaï">
Bardaï

Bardaï – niewielka osada w północnym Czadzie, ośrodek administracyjny regionu Tibesti oraz departamentu Tibesti Est. Osada znajduje się w oazie na Saharze. Ponieważ jest to jedno z największych osiedli w północnej części strefy Aozou, stacjonuje tu garnizon wojskowy, liczący ok. 2000 żołnierzy.
W mieście działa lotnisko.
Osada dostała się na łamy gazet, gdy 20 kwietnia 1974 r. grupa rebeliantów, prowadzona przez Hissène’a Habrégo, późniejszego prezydenta Czadu, zaatakowała Bardaï, biorąc zakładników. Wśród uwięzionych była francuska archeolog Françoise Claustre, niemiecki lekarz Christophe Staewen oraz Marc Combe, asystent Pierre’a Claustre'a, francuskiego polityka oraz męża Françoise. Staewen został uwolniony 11 czerwca 1974 r. po zapłaceniu przez rząd niemiecki okupu, Marc Combe uciekł w 1975, natomiast rokowania dotyczące uwolnienia Françoise Claustre trwały najdłużej. W efekcie francuska archeolog odzyskała wolność dopiero 1 lutego 1977 r.

</doc>
<doc id="1886088" url="https://pl.wikipedia.org/wiki?curid=1886088" title="T1/2">
T1/2



</doc>
<doc id="1886089" url="https://pl.wikipedia.org/wiki?curid=1886089" title="Anthony Nash">
Anthony Nash

Antony James Dillon Nash (ur. 18 marca 1936 w Amersham, zm. 17 marca 2022) – brytyjski bobsleista (pilot boba). Złoty medalista olimpijski z Innsbrucku.
Brał udział w dwóch edycjach zimowych igrzysk olimpijskich (IX Zimowe Igrzyska Olimpijskie Innsbruck 1964 i X Zimowe Igrzyska Olimpijskie Grenoble 1968). W 1964 triumfował w dwójkach, partnerował mu Robin Dixon (późniejszy 3. baron Glentoran). Wywalczył trzy medale mistrzostw świata, wszystkie w dwójkach, w tym złoto w 1965.

</doc>
<doc id="1886090" url="https://pl.wikipedia.org/wiki?curid=1886090" title="Tony Nash">
Tony Nash



</doc>
<doc id="1886095" url="https://pl.wikipedia.org/wiki?curid=1886095" title="Tatiana Awerina">
Tatiana Awerina



</doc>
<doc id="1886098" url="https://pl.wikipedia.org/wiki?curid=1886098" title="Naftochimik Kałusz">
Naftochimik Kałusz

Naftochimik Kałusz (ukr. ЖФК «Нафтохімік» Калуш) – ukraiński klub piłki nożnej oraz futsalu kobiet, mający siedzibę w mieście Kałusz, w obwodzie iwanofrankowskim, na zachodzie kraju, grający w latach 2004–2008 oraz 2011–2013 w rozgrywkach Wyższej ligi piłki nożnej kobiet.
Historia.
Chronologia nazw:
Sportowy Klub Kultury Fizycznej Naftochimik został założony w Kałuszu w listopadzie 2003 roku. W końcu 2003 rozpoczęto formowanie kobiecej drużyny piłkarskiej z wychowanek szkół sportowych Kijowa, Lwowa, Kostopola oraz miejscowych talentów. W kwietniu 2004 jako sekcja piłki nożnej kobiet została włączona do struktury klubu Spartak Iwano-Frankiwsk, chociaż nadal występowała w Kałuszu. W 2004 klub debiutował w Wyszczej Lidze, w której zajął 6 miejsce. W rozgrywkach Pucharu Ukrainy klub doszedł do półfinału. W sezonie 2005 klub zdobył brązowe medale Mistrzostw Ukrainy.
W 2005 klub futsalu zwyciężył w Pierwszej lidze kobiet (D2) i występował w sezonie 2005/2006 w futsalowej Wyższej lidze.
Na początku 2006 po reorganizacji klubu Spartak Iwano-Frankowsk sekcja piłki nożnej kobiet utworzyła własny klub Naftochimik Kałusz. Głównym sponsorem zostało przedsiębiorstwo "Karpatnaftochim". Klub ponownie zdobył brązowe medale. W 2007 klub został mistrzem Ukrainy z jedną porażką w sezonie.
Na początku 2008 sekcja futsalu kobiet nawiązała współpracę z DJuSSz-3 Iwano-Frankiwsk i potem z nazwą Naftochimik-DJuSSz-3 Iwano-Frankiwsk występowała w Pierwszej Lidze. W turnieju finałowym zajęła drugie miejsce. W rozgrywkach Pucharu Ukrainy w 2009 i 2011 już z nazwą Naftochimik-DJuSSz-3 Kałusz klub dotarł do finału. Po tym, jak we wrześniu 2013 Naftochimik Kałusz został rozwiązany, na bazie DJuSSz-3 Iwano-Frankiwsk został utworzony klub futsalu kobiet Oswita-DJuSSz-3.
W sezonie 2008/09 klub reprezentował Ukrainę w rozgrywkach Ligi Mistrzów. W 2008 klub po raz trzeci zdobył brązowe medale, ale już w 2009 z przyczyn finansowych klub zrezygnował z dalszych występów w mistrzostwach.
W latach 2009-2010 drużyna nie brała udziału w mistrzostwach kraju skupiając się na przygotowaniu własnej rezerwy. Podstawą nowej drużyny byli uczniowie lokalnych szkół sportowych.
W 2011 klub ponownie startował w Wyższej lidze, zajmując trzecie miejsce. W następnym sezonie zdobył wicemistrzostwo. W 2013 uplasował się na czwartej pozycji.
We wrześniu 2013 przez problemy finansowe klub został rozwiązany.
Barwy klubowe, strój, herb, hymn.
Klub ma barwy biało-czerwone. Piłkarki swoje domowe spotkania zazwyczaj grają w czerwonych koszulkach, czarnych spodenkach oraz czerwonych getrach lub w białych strojach.
Poszczególne sezony.
Rozgrywki międzynarodowe.
Europejskie puchary.
Zespół uczestniczył w rozgrywkach Ligi Mistrzyń sezonu 2008/09.
Stadion.
Drużyna rozgrywa swoje mecze na stadionie Chimik w Kałuszu o pojemności 4,5 tys. widzów.

</doc>
<doc id="1886101" url="https://pl.wikipedia.org/wiki?curid=1886101" title="Kłara Gusiewa">
Kłara Gusiewa

Kłara Iwanowna Gusiewa (ros. Кла́ра Ива́новна Гу́сева; ur. 8 marca 1937 w Pieczersku, zm. 12 maja 2019 w Moskwie) – rosyjska łyżwiarka szybka reprezentująca Związek Radziecki, złota medalistka olimpijska.
Kariera.
Największy sukces w karierze Kłara Gusiewa osiągnęła w 1960 roku, kiedy zwyciężyła w biegu na 1000 m podczas igrzysk olimpijskich w Squaw Valley. W zawodach tych wyprzedziła bezpośrednio Helgę Haase z NRD oraz swą rodaczkę Tamarę Ryłową. Na tych samych igrzyskach była też szósta w biegu na 500 m oraz czwarta na 1500 m, przegrywając walkę o podium z Polką Heleną Pilejczyk. Na rozgrywanych cztery lata później igrzyskach olimpijskich w Innsbrucku czwarte miejsce zajęła na dystansie 3000 m. W walce o medal wyprzedziła ją Walentina Stienina. Nigdy nie zdobyła medalu na mistrzostwach świata, jej najlepszym wynikiem było piąte miejsce wywalczone podczas wielobojowych mistrzostw świata w Tønsbergu w 1961 roku. Kilkakrotnie zdobywała medale mistrzostw kraju, w tym złoty na 1000 m oraz srebrne w wieloboju i biegach na 500 i 1500 m, a także brązowe medale w biegu na 1000 m w latach 1957, 1963 i 1965.
Zginęła w wypadku drogowym, potrącona przez samochód. Pochowana na Cmentarzu Chowańskim w Moskwie.

</doc>
<doc id="1886103" url="https://pl.wikipedia.org/wiki?curid=1886103" title="Choroba de Chassaignaca">
Choroba de Chassaignaca

Choroba de Chassaignaca (łokieć piastunki) – podwichnięcie głowy kości promieniowej na skutek siły działającej osiowo, z następczym zwichnięciem fragmentu więzadła obrączkowatego i jego interpozycji między powierzchniami stawowymi głowy kości promieniowej i główki kości ramiennej. Uraz dotyczy głównie dzieci, gdyż mechanizm jego powstawania polega na silnym pociągnięciu kończyny górnej, szarpnięciu za wyprostowaną rękę dziecka zagrożonego upadkiem. Dochodzi wtedy do urazu więzadła pierścieniowatego kości promieniowej (ligamentum anulare radii).
Objawy:
Leczenie polega na odprowadzeniu głowy kości promieniowej pod więzadło pierścieniowate (w znieczuleniu). W przypadku podwichnięcia bez uszkodzenia więzadła, możliwa jest także repozycja kości promieniowej – odprowadzenie jej pod więzadło – przez zabieg manualny, co nie wymaga znieczulenia. 

</doc>
<doc id="1886104" url="https://pl.wikipedia.org/wiki?curid=1886104" title="Rozejm Boży">
Rozejm Boży



</doc>
<doc id="1886107" url="https://pl.wikipedia.org/wiki?curid=1886107" title="Biskupi i Arcybiskupi Manili">
Biskupi i Arcybiskupi Manili



</doc>
<doc id="1886108" url="https://pl.wikipedia.org/wiki?curid=1886108" title="Biskupi utrechccy">
Biskupi utrechccy

Biskupi utrechccy – lista biskupów ordynariuszy i sufraganów katolickiej diecezji (archidiecezji) utrechckiej na przestrzeni stuleci.
Historia.
Pierwsi biskupi utrechccy są na wpół legendarni. Pierwszym znanym z imienia biskupem był św. Wilibrord (arcybiskup), jednak zorganizowania diecezji dokonał bp Alberyk I ok. 776 r. W 795 r. biskupstwo stało się sufraganią archidiecezji kolońskiej.
Od VIII w. biskupi utrechccy uzyskiwali coraz większą władzę na swoim terytorium, w tym prerogatywy zarezerwowane dla cesarza. Biskup Adalbold II otrzymał w 1024 r. Drenthe, przez co został jednym z książąt Rzeszy Niemieckiej – książę biskup Utrechtu. Później jego świecka władza została rozciągnięta na terytorium prowincji: Utrecht i Overijssel.
W latach 1423-1448 w diecezji panowała schizma, której przejawem było sprawowanie urzędu ordynariusza przez dwóch biskupów równocześnie. W 1528 r. książę-biskup Henryk Wittelsbach dokonał sekularyzacji swoich dóbr, zrzekając się praw świeckiego władcy do nich na rzecz cesarza Karola V Habsburga.
W 1559 r. biskupstwo zostało podniesione do rangi archidiecezji, zostając siedzibą metropolii kościelnej, której jako sufraganię przydzielono biskupstwa w: Deventer, Haarlem, Leeuwarden, Groningen i Middelburg. Po śmierci abpa Fryderyka Schencka z Toutenburga w 1580 r. i zakazie wyznawania wiary katolickiej na terenie Republiki Zjednoczonych Prowincji archidiecezja została zlikwidowana, chociaż Hiszpanie dokonali wyboru dwóch nowych arcybiskupów, ale przebywali oni poza arcybiskupstwem.
Od 1602 r. opiekę duszpasterską nad katolikami w Holandii sprawowali wikariusze apostolscy, noszący tytuły arcybiskupów tytularnych.
W 1853 r. po przywróceniu katolickiej hierarchii biskupiej w Holandii reaktywowano urząd arcybiskupa utrechckiego, który otrzymał honorowy tytuł prymasa Holandii. od 1936 r. arcybiskupi utrechccy pełni również funkcję metropolitów.
Nie wiemy dokładnie, który z kościołów w Utrechcie pełnił funkcję pierwszej katedry. Od X w. do czasów reformacji była nią katedra św. Marcina z Tours. 
Obecna siedziba arcybiskupa katolickiego od 1853 mieści się w katedrze św. Katarzyny w Utrechcie. Jego oficjalna rezydencja, której jest własnością archidiecezji od 1898 r. znajduje się przy Maliebaan 40.
Uwagi.
Pełna lista wszystkich biskupów utrechckich jest niemożliwa do ustalenia, ponieważ istnieje wiele niejasności i nieporozumień co do okoliczności, ludzi i danych, pełniących tę funkcję zwłaszcza we wczesnym średniowieczu. Poniższe zestawienie próbuje dać kompletny obraz wszystkich znanych ordynariuszy utrechckich, sprawujących tę funkcję, bądź będąc uważanych za takowych. Obejmuje ona również okres, kiedy formalnie archidiecezja nie istniała, a była zastąpiona przez wikariat apostolski i misję "sui iuris".
Oficjalna lista jest uzupełniona przez duchownych, którzy zostali wybrani biskupami, ale nigdy nie objęli władzy w diecezji na skutek braku prekonizacji papieskiej.

</doc>
<doc id="1886112" url="https://pl.wikipedia.org/wiki?curid=1886112" title="Trufla Borcha">
Trufla Borcha

Trufla Borcha, trufla biaława ("Tuber borchii" Vittad.) – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Synonimy nazwy naukowej:
Nazwa polska według checklist A. Chmiel.
Morfologia.
Organizmy mikoryzowe, rozwijające się w glebie i wytwarzające jadalne, bulwiaste, podziemne owocniki (askokarpy). Okrywa i obłocznia owocników jest barwy białawej, żółtawej lub brązowawej.
Występowanie.
Występowanie trufli białawej potwierdzono w: Danii, Hiszpanii, Maroku, Słowenii, Węgrzech, Wielkiej Brytanii, Włoszech i Stanach Zjednoczonych. Występuje również w Polsce.

</doc>
<doc id="1886113" url="https://pl.wikipedia.org/wiki?curid=1886113" title="Tuber borchii">
Tuber borchii



</doc>
<doc id="1886115" url="https://pl.wikipedia.org/wiki?curid=1886115" title="Swetosław Malinow">
Swetosław Malinow

Swetosław Christow Malinow, bułg. Светослав Малинов (ur. 19 stycznia 1968 w Dupnicy) – bułgarski politolog, pedagog i polityk, członek partii Demokraci na rzecz Silnej Bułgarii oraz z jej ramienia deputowany do Zgromadzenia Narodowego 40. kadencji (2005–2007). Poseł do Parlamentu Europejskiego VII i VIII kadencji.
Życiorys.
Jest absolwentem nauk politycznych na Uniwersytecie im. św. Klemensa z Ochrydy w Sofii, gdzie następnie obronił doktorat. Jako stypendysta programu "Reagan-Fascell Democracy Fellows" kontynuował naukę na The New School w Nowym Jorku i w Chevening Scholar at the Political Science Department na University of York w Wielkiej Brytanii. Ponadto ukończył kursy specjalistyczne w Norwegii i we Włoszech. Po powrocie do kraju związał się z Bułgarską Akademia Nauk i sofijską Akademią Nauk Politycznych Europy Środkowo-Wschodniej.
W 2004 został członkiem partii Demokraci na rzecz Silnej Bułgarii. Rok później znalazł się w Zgromadzeniu Narodowym 40. kadencji.
W maju 2007 wystartował w wyborach do Parlamentu Europejskiego. Na jego partię głosowało 4,35% wyborców, co sprawiło, że nie zdobyła żadnego mandatu. Dwa lata później Swetosław Malinow również brał udział w wyborach; zajął drugie miejsce, jednak wskutek wejścia w życie traktatu lizbońskiego Bułgaria otrzymała dodatkowe miejsce w Europarlamencie. Dzięki temu uzyskał prawo objęcia mandatu deputowanego w Brukseli. Ostatecznie europosłem został 1 grudnia 2011. W 2014 z powodzeniem ubiegał się o reelekcję z ramienia Bloku Reformatorskiego.

</doc>
<doc id="1886116" url="https://pl.wikipedia.org/wiki?curid=1886116" title="The Hell E.P.">
The Hell E.P.

The Hell E.P. to minialbum amerykańskiej grupy hip-hopowej Gravediggaz i producenta Tricky’ego wydany w 1995 roku.
Lista utworów.
Informacje o utworach pochodzą ze strony discogs.com

</doc>
<doc id="1886117" url="https://pl.wikipedia.org/wiki?curid=1886117" title="The Hell EP">
The Hell EP



</doc>
<doc id="1886119" url="https://pl.wikipedia.org/wiki?curid=1886119" title="The Rzarector">
The Rzarector



</doc>
<doc id="1886120" url="https://pl.wikipedia.org/wiki?curid=1886120" title="Funkcje Blocha">
Funkcje Blocha



</doc>
<doc id="1886121" url="https://pl.wikipedia.org/wiki?curid=1886121" title="Trufla zimowa">
Trufla zimowa

Trufla zimowa ("Tuber brumale" Vittad.) – gatunek grzybów należący do rodziny truflowatych ("Tuberaceae"). Grzyb podziemny.
Systematyka.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Takson ten został po raz pierwszy zdiagnozowany taksonomicznie przez Carlo Vittadiniego w "Monographia Tuberacearum" w 1831 r. Zaklasyfikowano tam rodzaj "Tuber" do sekcji "Centrales" rodziny "Tubereae", należącej do podrzędu "Angiogasrum" w ówczesnej klasie "Gasteromycetum". Gatunek "Tuber brumale" został tam opisany m.in. jako "Globosum, nigrum, verrucis rotundato-angulosis, [...] Odor fortis ligni Corni sanguineae! sapor gratus.".
Morfologia.
Pokroju kulistawego, spłaszczony, średnicy do 1,6 cm i wysokości 0,8 cm. Okrywa mocno przytwierdzona do obłoczni, u młodych owocników czerwonawa, po dojrzeniu czarnobrązowa, pokryta brodawkami o wielkości 2-3 mm. Obłocznia początkowo wodnista, brudnobrązowawa, u dojrzałych owocników mięsista, szarobrązowa, o marmurkowym wzorze na przekroju. Worki o wymiarach 62,5–67,5×40–60 μm, elipsoidalne, niemal kuliste, zawierające od 1 do 6 askospor każdy.
Elipsoidalne, o wymiarach przeważnie 22.5–30×15–20 μm, początkowo bezbarwne (hialinowe), potem żółtobrązowe, pokryte cyjanofilnymi kolcami o długości 3–5 μm i szerokości 1 μm.
Występowanie.
Występowanie trufli zimowej potwierdzono w: Bułgarii, Hiszpanii, Słowenii, Włoszech i Stanach Zjednoczonych. 
Znaczenie.
Grzyb mikoryzowy, rozwijający się w glebie i wytwarzający jadalne, bulwiaste, podziemne owocniki (askokarpy).

</doc>
<doc id="1886122" url="https://pl.wikipedia.org/wiki?curid=1886122" title="Tuber brumale">
Tuber brumale



</doc>
<doc id="1886123" url="https://pl.wikipedia.org/wiki?curid=1886123" title="Pagal (tytuł)">
Pagal (tytuł)



</doc>
<doc id="1886124" url="https://pl.wikipedia.org/wiki?curid=1886124" title="Kszepa (tytuł)">
Kszepa (tytuł)



</doc>
<doc id="1886125" url="https://pl.wikipedia.org/wiki?curid=1886125" title="Kartabhadźowie">
Kartabhadźowie



</doc>
<doc id="1886126" url="https://pl.wikipedia.org/wiki?curid=1886126" title="Trufla wydrążona">
Trufla wydrążona

Trufla wydrążona ("Tuber excavatum" Vittad.) – gatunek grzybów należący do rodziny truflowatych ("Tuberaceae").
Systematyka.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Takson ten został po raz pierwszy zdiagnozowany taksonomicznie przez Carlo Vittadiniego w "Monographia Tuberacearum" w 1831 r. Rodzaj "Tuber" zaklasyfikowano tam do sekcji "Centrales" rodziny "Tubereae", należącej do podrzędu "Angiogasrum" w ówczesnej klasie "Gasteromycetum". Gatunek "Tuber excavatum" został tam opisany m.in. jako "Subglobosum, laeve, papillosum, cavum, [...] Odor levis, sapor subnullus".
Morfologia.
Pokroju kulistawego, spłaszczony, średnicy ok. 2 cm i wysokości 0,8 cm, z wgłębieniem na środku. Okrywa owocnika u młodych owocników żółtobrązowa, po dojrzeniu oliwkowobrązowa, pokryta małymi brodawkami. Obłocznia początkowo biała, potem zółknąca, ostatecznie ciemnobrązowa, z kremowymi pasmami promieniście rozchodzącymi się od środkowego wgłębienia. Worki o wymiarach 92,5–125×65–80 μm, niemal kuliste, zawierające od 2 do 4 (czasami do 6) askospor każdy.
Elipsoidalne (czasami szeroko), o wymiarach przeważnie 32,5–37,5×25–27,5 μm, z podwójną, usiatkowaną ścianą, początkowo żółtobrązowe, po dojrzeniu brązowe, nieregularnie pokryte kolcami o długości 3–7,5 μm i szerokości 1–1,5 μm.
Występowanie.
Występowanie trufli wydrążonej potwierdzono w: Austrii, Bułgarii, Czechach, Danii, Francji, Hiszpanii, Niemczech, Portugalii, Wielkiej Brytanii i Włoszech.
Znaczenie.
Grzyb mikoryzowy, rozwijający się w glebie i wytwarzający jadalne, bulwiaste, podziemne owocniki (askokarpy).

</doc>
<doc id="1886127" url="https://pl.wikipedia.org/wiki?curid=1886127" title="Tuber excavatum">
Tuber excavatum



</doc>
<doc id="1886128" url="https://pl.wikipedia.org/wiki?curid=1886128" title="Shuzo Kure">
Shuzo Kure



</doc>
<doc id="1886130" url="https://pl.wikipedia.org/wiki?curid=1886130" title="Urząd Nordstormarn">
Urząd Nordstormarn

Urząd Nordstormarn (niem. "Amt Nordstormarn") – urząd w Niemczech w kraju związkowym Szlezwik-Holsztyn, w powiecie Stormarn. Siedziba urzędu znajduje się w mieście Reinfeld (Holstein).
W skład urzędu wchodzi 12 gmin:

</doc>
<doc id="1886131" url="https://pl.wikipedia.org/wiki?curid=1886131" title="Nordstormarn">
Nordstormarn



</doc>
<doc id="1886134" url="https://pl.wikipedia.org/wiki?curid=1886134" title="Urząd Siek">
Urząd Siek

Urząd Siek (niem. "Amt Siek") – urząd w Niemczech w kraju związkowym Szlezwik-Holsztyn, w powiecie Stormarn. Siedziba urzędu znajduje się w miejscowości Siek.
W skład urzędu wchodzi pięć gmin:

</doc>
<doc id="1886135" url="https://pl.wikipedia.org/wiki?curid=1886135" title="Siek (urząd)">
Siek (urząd)



</doc>
<doc id="1886136" url="https://pl.wikipedia.org/wiki?curid=1886136" title="Urząd Trittau">
Urząd Trittau

Urząd Trittau (niem. "Amt Trittau") – urząd w Niemczech w kraju związkowym Szlezwik-Holsztyn, w powiecie Stormarn. Siedziba urzędu znajduje się w miejscowości Trittau.
W skład urzędu wchodzi dziesięć gmin:

</doc>
<doc id="1886137" url="https://pl.wikipedia.org/wiki?curid=1886137" title="Jujiro Komoto">
Jujiro Komoto



</doc>
<doc id="1886138" url="https://pl.wikipedia.org/wiki?curid=1886138" title="Trittau (urząd)">
Trittau (urząd)



</doc>
<doc id="1886139" url="https://pl.wikipedia.org/wiki?curid=1886139" title="38 Pułk Piechoty (austro-węgierski)">
38 Pułk Piechoty (austro-węgierski)

Węgierski Pułk Piechoty Nr 38 (IR. Nr. 38) - pułk piechoty cesarskiej i królewskiej Armii. 
Historia pułku.
Pułk kontynuował tradycje pułku utworzonego w 1814. 
Okręg uzupełnień nr 38 Kecskemét na terytorium 4 Korpusu.
Swoje święto pułk obchodził 19 sierpnia, w rocznicę zajęcia Sarajewa (zob. Okupacja Bośni i Hercegowiny przez Austro-Węgry).
Kolejnymi szafami pułku byli:
Kolory pułkowe: czarny, guziki srebrne. 
Skład narodowościowy w 1914 roku 97% - Węgrzy.
W 1873 sztab pułku stacjonował w Peszcie, komenda uzupełnień oraz batalion zapasowy w Kecskemét.
W latach 1902–1903 pułku (bez 2. batalionu) stacjonował w Sarajewie, w okręgu 15 Korpusu i wchodził w skład 2 Brygady Piechoty należącej do 1 Dywizji Piechoty. Natomiast 2. batalion pozostawał w Kecskemét i był podporządkowany komendantowi 64 Brygady Piechoty w Budapeszcie.
W 1904 pułk (sztab oraz 1., 2. i 3. bataliony) został przeniesiony do Budapesztu, natomiast w Kecskemét dyslokowano 4. batalion. Cały pułk wszedł w skład 63 Brygady Piechoty należącej do 32 Dywizji Piechoty. W 1906 do twierdzy Bileća został detaszowany 3. batalion i włączony w skład 6 Brygady Górskiej należącej do 18 Dywizji Piechoty.
W 1914 roku komenda pułku razem z 1. i 2. batalionem stacjonowała w Budapeszcie, 4. batalion w Kecskemét, natomiast 3. batalion był detaszowany na terytorium 16 Korpusu w twierdzy Bileća. Pułk (bez 3. batalionu) wchodził w skład 63 Brygady Piechoty, natomiast detaszowany 3. batalion był podporządkowany komendantowi 6 Brygady Górskiej należącej do 18 Dywizji Piechoty.

</doc>
<doc id="1886140" url="https://pl.wikipedia.org/wiki?curid=1886140" title="Geri's Game">
Geri's Game



</doc>
<doc id="1886143" url="https://pl.wikipedia.org/wiki?curid=1886143" title="Trufla omszona">
Trufla omszona

Trufla omszona ("Tuber puberulum" Berk. &amp; Broome) – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Nazwa polska według checklist A. Chmiel.
Morfologia.
Pokroju kulistego, średnicy do 2 cm. Okrywa askokarpu gruba, u młodych owocników jasna, żółtobrązowa, po dojrzeniu ciemnobrązowa, pokryta białawymi włoskami. Obłocznia początkowo biaława, potem brązowiejąca, ostatecznie pomarańczowobrązowa, z nieregularnymi, promieniście rozchodzącymi się, białawymi żyłkami. Worki o wymiarach 100–180×72,5–102,5 μm, niemal kuliste, zawierające od 1 do 4 (sporadycznie 5) askospor każdy.
Prawie kuliste, o średnicy 22,5–40 μm (rozmiar zależny od ilości zarodników w worku), początkowo bezbarwne (hialinowe), po dojrzeniu żółtobrązowe, o powierzchni pokrytej regularną, siatkowatą ornamentacją o wysokości 2,5–5 μm.
Występowanie.
Występowanie trufli omszonej potwierdzono w Danii, Hiszpanii, Maroko, Niemczech, Norwegii, Szwecji Węgrzech i Wielkiej Brytanii w: Austrii, Belgii, Bułgarii. Występuje również w Polsce. 
Znaczenie.
Organizm mikoryzowy, rozwijający się w glebie i wytwarzający jadalne, bulwiaste, podziemne owocniki.

</doc>
<doc id="1886144" url="https://pl.wikipedia.org/wiki?curid=1886144" title="Tuber puberulum">
Tuber puberulum



</doc>
<doc id="1886146" url="https://pl.wikipedia.org/wiki?curid=1886146" title="Prinsepia jednokwiatowa">
Prinsepia jednokwiatowa

Prinsepia jednokwiatowa, prinsepia chińska ("Prinsepia uniflora" Bat.) – gatunek rośliny z rodziny różowatych. Pochodzi z Chin. Jest w niektórych krajach uprawiana jako roślina ozdobna. W Polsce znajduje się w kolekcji niektórych ogrodów botanicznych, jako roślina ozdobna uprawiana jest niemal nieznana.
Morfologia.
Krzew o szerokim pokroju i wysokości do 1,5 m. Ma długie i cienkie pędy z pojedynczymi, szerokojajowatymi liśćmi o ostrozakończonych wierzchołkach, skrętolegle wyrastające na pędach na krótkich ogonkach. Na pędach występują ciernie. Kwiaty białe, drobne (o średnicy 5 mm), liczne, wyrastające na krótkich szypułkach. Owocem jest czerwony, kulisty pestkowiec o średnicy ok. 12 mm, poodobny do owocu wiśni i o smaku wiśni. Krzew owocuje tak obficie, że pod ciężarem owoców zginają się i przewieszają jego pędy.
Uprawa.
Roślina całkowicie mrozoodporna. Według badań Akademii Rolniczej w Poznaniu rozwój tego gatunku jest zsynchronizowany z porami fenologicznymi w Polsce, wiosenne przymrozki nie uszkodziły jego pąków kwiatowych i gatunek ten może z powodzeniem być u nas uprawiany. Dzięki efektownym przebarwieniom liści jest ozdobny i nadaje się do miejskich terenów zieleni i parków jako soliter, może też być uprawiany w niewielkich grupach. Wymaga stanowiska słonecznego, nie ma natomiast specjalnych wymagań co do gleby. Jest też odporna na choroby i szkodniki.

</doc>
<doc id="1886147" url="https://pl.wikipedia.org/wiki?curid=1886147" title="Prinsepia uniflora">
Prinsepia uniflora



</doc>
<doc id="1886148" url="https://pl.wikipedia.org/wiki?curid=1886148" title="Prinsepia chińska">
Prinsepia chińska



</doc>
<doc id="1886149" url="https://pl.wikipedia.org/wiki?curid=1886149" title="Narciarstwo dowolne na Zimowych Igrzyskach Olimpijskich 1992">
Narciarstwo dowolne na Zimowych Igrzyskach Olimpijskich 1992

Narciarstwo dowolne na Zimowych Igrzyskach Olimpijskich 1992 odbywało się w dniach 10-16 lutego 1992 roku. Rywalizacja została rozegrana w ośrodku narciarskim Tignes. Po raz pierwszy w historii przyznano medale olimpijskie narciarstwie dowolnym, jednak tylko w jednej konkurencji – jeździe po muldach kobiet i mężczyzn. Ponadto zorganizowano zawody pokazowe w skokach akrobatycznych i balecie narciarskim.
Wyniki.
Konkurencje pokazowe.
Skoki akrobatyczne kobiet.
W eliminacjach wystartowało 12 zawodniczek, z których 8 najlepszych awansowało do finału.
Skoki akrobatyczne mężczyzn.
W zawodach wystartowało 16 zawodników, z których wszyscy wzięli udział w finale.
Balet kobiet.
W eliminacjach wystartowało 17 zawodniczek, z których 8 najlepszych awansowało do finału.
Balet mężczyzn.
W eliminacjach wystartowało 17 zawodników, z których 16 najlepszych awansowało do finału.

</doc>
<doc id="1886157" url="https://pl.wikipedia.org/wiki?curid=1886157" title="Prinsepia">
Prinsepia

Prinsepia ("Prinsepia" Royle) – rodzaj roślin z rodziny różowatych. Obejmuje cztery gatunki. Występują one w Azji na obszarze Himalajów w Pakistanie i Indiach poprzez Mjanmę, Chiny po Półwysep Koreański i Kraj Nadmorski w Federacji Rosyjskiej. Rosną w zbiorowiskach zaroślowych i na nagich stokach wzniesień.
Z nasion "Prinsepia utilis" wyrabiany jest olej. Owoce są też jadalne. Bywają uprawiane jako ozdobne.
Nazwa rodzaju utworzona została przez Johna F. Royle'a na cześć jego przyjaciela, sekretarza Royal Asiatic Society – Jamesa Prinsepa (1799–1840).
Systematyka.
Rodzaj "Prinsepia" należy do plemienia "Osmaronieae" Rydberg, podrodziny "Spiraeoideae" C. Agardh, rodziny różowatych ("Rosaceae"), zaliczanej do obszernego rzędu różowców ("Rosales") i wraz z nim do kladu różowych w obrębie okrytonasiennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Rosanae" Takht., rząd różowce ("Rosales" Perleb), podrząd "Rosineae" Erchb., rodzina różowate ("Rosaceae" Juss.), rodzaj "Prinsepia" Royle.
Zastosowanie i uprawa.
Niektóre gatunki są uprawiane jako rośliny ozdobne. Są łatwe w uprawie, nie mają specjalnych wymagań co do gleby, mogą rosnąć zarówno na stanowisku słonecznym, jak i w półcieniu. Rozmnaża się je przez sadzonki, odkłady lub nasiona. Nasiona wymagają przed siewem stratyfikacji w piasku. Młode rośliny przez pierwsze dwa–trzy lata należy chronić przed mrozami w chłodnej szklarni.

</doc>
<doc id="1886160" url="https://pl.wikipedia.org/wiki?curid=1886160" title="Sinoplagiospermum">
Sinoplagiospermum



</doc>
<doc id="1886162" url="https://pl.wikipedia.org/wiki?curid=1886162" title="Plagiospermum">
Plagiospermum



</doc>
<doc id="1886164" url="https://pl.wikipedia.org/wiki?curid=1886164" title="Håvard Tvedten">
Håvard Tvedten

Håvard Tvedten (ur. 29 czerwca 1978 roku w Flekkefjordzie) – norweski piłkarz ręczny, wielokrotny reprezentant kraju, gra na pozycji skrzydłowego. Obecnie występuje w duńskim AaB Håndbold.

</doc>
<doc id="1886165" url="https://pl.wikipedia.org/wiki?curid=1886165" title="Christoph Theuerkauf">
Christoph Theuerkauf

Christoph Theuerkauf (ur. 13 października 1984 roku w Magdeburgu), niemiecki piłkarz ręczny, reprezentant kraju. Obecnie występuje w Bundeslidze, w drużynie TBV Lemgo. Gra na pozycji obrotowego. W kadrze narodowej zadebiutował w 2004 roku.

</doc>
<doc id="1886167" url="https://pl.wikipedia.org/wiki?curid=1886167" title="39 Pułk Piechoty (austro-węgierski)">
39 Pułk Piechoty (austro-węgierski)

Węgierski Pułk Piechoty Nr 39 (IR. 39) – pułk piechoty cesarskiej i królewskiej Armii.
Historia pułku.
Pułk kontynuował tradycje pułku utworzonego w 1756 roku.
Okręg uzupełnień nr 39 Debreczyn na terytorium 7 Korpusu.
Kolory pułkowe: szkarłatny (scharlachrot), guziki srebrne.
Dyslokacja w roku 1873: Dowództwo w Wiedniu, komenda uzupełnień oraz batalion zapasowy w Debreczynie.
W 1889 roku sztab pułku razem z 1. i 4. batalionem stacjonował w Debreczynie, 2. batalion w Oradei (węg. "Nagyvárad", ), a 3. batalion był detaszowany do Zadaru. Pułk (bez 3. batalionu) wchodził w skład 33 Brygady Piechoty w Oradei należącej do 17 Dywizji Piechoty, natomiast 3. batalion był podporządkowany generałowi przydzielonemu do Komendy Wojskowej w Zadarze.
Dyslokacja w roku 1903: Dowództwo i bataliony I i IV w Debreczynie, II batalion w Nevesinju, III w Temeszwarze (węg. "Temesvár").
W latach 1906-1911 pułk stacjonował w miejscowości Brod nad Sawą z wyjątkiem 2. batalionu w Debreczynie.
W latach 1912-1914 pułk stacjonował w Wiedniu z wyjątkiem 2. batalionu, który załogował w Debreczynie. Pułk wchodził w skład 98 Brygady Piechoty w Wiedniu należącej do 49 Dywizji Piechoty, natomiast 2. batalion był podporządkowany komendantowi 33 Brygady Piechoty należącej do 17 Dywizji Piechoty.
Skład narodowościowy w 1914 roku 92% – Węgrzy.
W czasie I wojny światowej pułk walczył z Rosjanami w końcu 1914 i na początku 1915 roku w Galicji oraz w Królestwie Kongresowym. Żołnierze pułku są pochowani m.in. na cmentarzach: Cmentarz wojenny nr 301 – Żegocina, Cmentarz wojenny nr 314 – Bochnia.
Szefowie pułku.
Kolejnymi szefami pułku byli:
W okresie, gdy szefami pułku byli infant Portugalii Miguel i wielki książę Rosji Aleksy, obowiązki „drugiego” szefa pułku wykonywali:

</doc>
<doc id="1886169" url="https://pl.wikipedia.org/wiki?curid=1886169" title="Umberto Giordano">
Umberto Giordano

Umberto Giordano (ur. 28 sierpnia 1867 w Foggi – zm. 12 listopada 1948 w Mediolanie) – włoski kompozytor, którego twórczość zalicza się do nurtu w muzyce operowej zwanego weryzmem.
Studiował w konserwatorium w Neapolu i jeszcze podczas studiów wziął udział w konkursie zorganizowanym przez wydawnictwo Sonzogna. Konkurs wygrał wtedy Pietro Mascagni i jego opera "Rycerskość wieśniacza", ale "Marina", z którą wystartował Giordano, także zwróciła na siebie uwagę wydawcy. Kompozytor otrzymał zamówienie na kolejną operę. Było nią "Złe życie" ("Mala vita"), które wystawione w 1892 roku w Rzymie zostało przyjęte przychylnie. Największy swój sukces odniósł jednak Giordano z operą "Andrea Chénier", sukcesu tego, mimo pewnej popularności także późniejszych oper, już nie powtórzył, a od 1929 roku prawie zupełnie przestał komponować. Warto zauważyć, że stało się to w zasadzie równo sto lat po tym, jak komponowania oper zaprzestał inny Włoch – Gioacchino Rossini.

</doc>
<doc id="1886170" url="https://pl.wikipedia.org/wiki?curid=1886170" title="Ilja Czernousow">
Ilja Czernousow

Ilja Grigorjewicz Czernousow (ros. Илья Григорьевич Черноусов, ur. 7 sierpnia 1986 r. w Nowosybirsku) – rosyjski biegacz narciarski, brązowy medalista olimpijski i mistrzostw świata, trzykrotny medalista mistrzostw świata juniorów oraz dwukrotny medalista mistrzostw świata młodzieżowców.
Kariera.
Po raz pierwszy na arenie międzynarodowej Ilja Czernousow pojawił się 1 kwietnia 2004 roku podczas zawodów Pucharu Kontynentalnego w Murmańsku, gdzie zajął szesnaste miejsce w biegu na 15 km techniką klasyczną. W 2005 roku wziął udział w mistrzostwach świata juniorów w Rovaniemi, gdzie wraz z kolegami z reprezentacji zdobył złoto w sztafecie, a indywidualnie był dziewiętnasty w biegu na 10 km stylem dowolnym. Na rozgrywanych rok później mistrzostwach juniorów w Kranju był drugi w sztafecie 4x5km oraz w biegu łączonym na 20 km. Ponadto podczas mistrzostw świata młodzieżowców Tarvisio w 2007 roku był drugi w biegu na 15 km techniką dowolną za Dario Cologną ze Szwajcarii, a na mistrzostwach młodzieżowców w Malles Venosta w 2008 roku na dwukrotnie dłuższym dystansie ponownie uległ tylko Cologni.
Pierwsze punkty Pucharu Świata zdobył w swoim debiucie - 18 listopada 2006 roku w Gällivare zajął 26. miejsce w biegu na 15 km stylem dowolnym. Swoje pierwsze pucharowe podium wywalczył ponad trzy lata później: 23 stycznia 2010 roku w Rybińsku był drugi w biegu łączonym 30 km. W tej samej miejscowości odniósł także swoje pierwsze zwycięstwo w zawodach PŚ, wygrywając 4 lutego 2011 roku bieg łączony na 20 km. Najlepsze wyniki w Pucharze Świata osiągnął w sezonie 2012/2013, kiedy to zajął szóste miejsce w klasyfikacji generalnej.
W 2011 roku brał udział w mistrzostwach świata w Oslo, gdzie wywalczył brązowy medal w biegu łączonym na 30 km. W zawodach tych wyprzedzili go jedynie Norweg Petter Northug oraz inny Rosjanin - Maksim Wylegżanin. Na mistrzostwach świata w Val di Fiemme w 2013 roku Czernousow zajął 25. miejsce w biegu łączonym, a na dystansie 15 km techniką dowolną był czterdziesty.
Jego żoną od 2014 roku jest szwajcarska biathlonistka, Selina Gasparin. Mają córkę, Leilę (ur. 2015).

</doc>
<doc id="1886171" url="https://pl.wikipedia.org/wiki?curid=1886171" title="Celestún">
Celestún

Celestún – gmina i miasteczko rybackie o tej samej nazwie w północno-zachodniej części półwyspu Jukatan, w stanie Jukatan (hiszp. "Yucatán"). Gmina rozciąga się wzdłuż Zatoki Meksykańskiej, a odległa jest o ok. 100 km drogowych na południowy zachód od stolicy stanu Méridy, i o ponad 120 km od jego głównego portu Progreso. 
Miasteczko i gmina liczą 6 tys. stałych mieszkańców, a ich liczba wzrasta do 10 tys. w okresie połowów ośmiornic. Wokół rozciąga się rezerwat biosfery Ría Celestún słynący ze stad flamingów. Tutejsze plaże są miejscem lęgowym żółwi morskich. Miejscowe warunki naturalne, bogactwo fauny i flory (m.in. nietrudno dostępne mangrowy), sprzyjają rozwojowi ekoturystyki.
Historia.
O początkach osady w czasach przedkolumbijskich nie ma żadnych pewnych danych ponad to, że trudniono się tu połowem i sprzedażą owoców morza, a ten teren podlegał sprawowanej przez Majów jurysdykcji Ah-Canul. Pierwszą pewną datą jest założenie wioski (hiszp. "pueblo") Celestún w 1718 r., podlegającej pobliskiemu Sisal. Kiedy w latach 70. XIX w. Sisal stracił dominującą pozycję, Celestún znalazł się w pod zarządem gminy Maxcanú. Samodzielną gminę o nazwie Celestún z siedzibą w miasteczku Celestún ustanowiono w 1918 r. Pod koniec lat 20. XX w. miał miejsce ekonomiczny rozwój miejscowości dzięki rozbudowie salin i handlowi uzuskiwaną tam solą morską. Zaledwie 10 lat później, w 1937 r., gwałtowny sztorm całkowicie zniszczył zabudowania portowe i zalał saliny, tak że produkcja soli niemal ustała. W dwa lata później mieszkańcy podjęli wysiłek obudowy salin i przez krótki czas uzyskiwali tam sól aż do roku 1949, kiedy to jej produkcja w Celestún ustała na dobre. Niegdyś doskonale prosperujące hacjendy popadły w ruinę. Dziś nadal ręcznie uzyskuję się sól tylko w niewielkich salinach w północnej części rezerwatu "Reserva de la Biosfera" i na południe od Celestún.
Klimat.
Ta część Jukatanu leży w strefie odpowiadającej ciepłemu klimatowi stepowemu („Bhs“ według klasyfikacji klimatów Köppena) z niewielką ilością opadów i nieznacznymi zmianami rocznej tempertury. Średnia temperatura roczna wynosi 26.4 °C, przy czym najcieplejszy bywa czerwiec, a najniższą średnią temperaturę (23.2 °C) ma styczeń. Średnie temperatury w ciągu roku wahają się zatem o 5.3 °C. Średnia opadów rocznych wynosi 732 mm; najsuchszy, ze średnią 4 mm opadów jest marzec, a najbardziej wilgotny – wrzesień ze średnim opadem 144 mm. Stosunkowo wilgotne są także czerwiec, lipiec i sierpień.
Demografia.
Według narodowego spisu powszechnego w 2000 r. ("XII Censo General de Población y Vivienda") wśród mieszkańców gminy Celestún powyżej 5 roku życia oryginalnymi językami kaqchikel lub innym majańskim posługiwało się zaledwie 435 mieszkańców.
Wszyscy mieszkańcy gminy Celestún w 2000 r. tworzyli 0,37% populacji całego stanu Jukatan. W ogólnej liczbie 6065 mieszkańców było 3115 mężczyzn i 2950 kobiet. Liczba gospodarstw domowych wynosiła 1455. Głównym zajęciami zarobkowymi są rybołówstwo i turystyka. Uprawiane są głównie agawa sizalowa i kukurydza, a hodowla na własne potrzeby obejmuje bydło, świnie i drób.
Większość mieszkańców, 4022 osoby, zdeklarowała się jako katolicy.
Turystyka.
Choć niewielka i stosunkowo mało znana gmina Celestún i sama miejscowość mają wiele do zaoferowania, szczególnie zwolennikom turystyki niemasowej. Popularną atrakcją są wyprawy łodziami w kilka rejonów rezerwatu przyrody "Reserva de la Biosfera Ría Celestún" (powierzchnia 600 km²), podczas których podziwiać można wielkie kolonie flamingów – jedne z największych w tej części kontynentu – a także pelikanów, czapli, kormoranów i wielu innych gatunków ptaków. Obok innych zwierząt w rezerwacie żyją też liczne gatunki chronione, np. ocelot, jaguar, czepiak. Innymi bezpośrednio dostępnymi atrakcjami są lasy namorzynowe, skamieniały las Tampetén, gdzie drzewa obumarły zalane podczas sztormu wodą morską, oraz kilka cenot. Celestún znane jest z doskonałych restauracji serwujących owoce morza.

</doc>
<doc id="1886172" url="https://pl.wikipedia.org/wiki?curid=1886172" title="Floks rozłogowy">
Floks rozłogowy

Floks rozłogowy, płomyk rozłogowy ("Phlox stolonifera") – gatunek rośliny należący do rodziny wielosiłowatych. Pochodzi z południowo-wschodniej części Ameryki Północnej, jest uprawiany w wielu krajach świata jako roślina ozdobna.
Morfologia.
Bylina o płożących się pędach, tworząca niską darń. Ma ciemnozielone i zimozielone liście. Wytwarza rozłogi, za pomocą których się rozrasta. Kwiaty wyrastają bardzo obficie na pędach powyżej liści. U typowej formy gatunku są różowe, ale istnieją odmiany o kwiatach w kolorze białym lub niebieskim, np. kultywar `Blue Ridge` posiada jaskrawoniebieskie kwiaty. Zakwita wczesnym latem.
Zastosowanie i uprawa.
Jest łatwy w uprawie. Uprawiany jest głównie ze względu na kwiaty, oraz niski i gęsty pokrój. Nadaje się szczególnie do alpinarium. Może też być uprawiany jako roślina okrywowa. Dobrze rośnie na stanowisku słonecznym, preferuje żyzne i przepuszczalne gleby. Rozmnaża się go przez podział, sadzonki lub przez siew nasion.

</doc>
<doc id="1886175" url="https://pl.wikipedia.org/wiki?curid=1886175" title="Olga Szczuczkina">
Olga Szczuczkina

Olga Wasiljewna Szczuczkina z d. Roczewa (ros. Ольга Васильевна Щучкина z d. Рочева, ur. 23 października 1980 w Syktywkarze) – rosyjska biegaczka narciarska.
Osiągnięcia.
Puchar Świata.
Miejsca w poszczególnych zawodach.
"Stan na 18 marca 2012"

</doc>
<doc id="1886179" url="https://pl.wikipedia.org/wiki?curid=1886179" title="Kościogubczak">
Kościogubczak



</doc>
<doc id="1886185" url="https://pl.wikipedia.org/wiki?curid=1886185" title="Nadpłodnienie">
Nadpłodnienie

Superfekundacja, nadpłodnienie (łac. "superfoecundatio", od "super-" i "fecundus" 'płodny') – zjawisko zapłodnienia różnych komórek jajowych pochodzących z jednego cyklu owulacyjnego przez plemniki pochodzące z odrębnych aktów płciowych odbytych w krótkim czasie (od 3 dni do 2 tygodni).
Ciążę podwójną będącą efektem nadpłodnienia nazywa się ciążą dwojaczą. Istnieją szacunki, że może to dotyczyć 5% bliźniąt ludzkich. W wyniku superfekundacji możliwe jest urodzenie potomków posiadających różnych ojców, według szacunków taka sytuacja dotyczy 5% dzieci urodzonych z ciąż dwojaczych. Ponadto opisano ponad 20 przypadków bliźniąt mających ojców różnych ras.

</doc>
<doc id="1886187" url="https://pl.wikipedia.org/wiki?curid=1886187" title="Pałac Hańskich w Wierzchowni">
Pałac Hańskich w Wierzchowni

Pałac Hańskich w Wierzchowni – zespół pałacowy z przełomu XVIII i XIX wieku, położony w Wierzchowni w rejonie różyńskim obwodu żytomierskiego na Ukrainie.
Historia.
W latach 1780—1790 Jan Hański na obszarze dzisiejszego zespołu pałacowego założył park. Później, w 1800 roku zbudowano pałac w stylu empire. Budowę zakończył syn Jana, Wacław. Wraz z pałacem zbudowano dwa skrzydła, połączone z nim przejściami podziemnymi. W jednym z nich była kuchnia, w drugim mieściła się stolarnia oraz mieszkanie zarządcy – brata Wacława, Karola Hańskiego. W pobliżu był także budynek lekarza rodzinnego, weterynarza, sadownika i agronoma. W roku 1810 nieopodal pałacu zbudowano kaplicę grobową Hańskich. Kiedyś była ona piętrowa, ale po Przewrocie Październikowym i wojnie domowej pozostał tylko parter.
Po poślubieniu w 1819 roku Eweliny Rzewuskiej Wacław Hański darował jej wieś Wierzchownię wraz z majątkiem. W 1847 do już owdowiałej Hańskiej przyjechał tutaj jej kochanek, a od roku 1850 mąż, Honoriusz Balzac, który pracował tu nad wieloma swoimi utworami. Późniejszym właścicielem Wierzchowni był brat Eweliny, gen. Adam Rzewuski. Jego majątek obejmował wsie na granicy obecnych trzech obwodów: żytomierskiego, winnickiego, kijowskiego: Bystrówka, , , Wierzchownia w rejonie różyńskim; Borszczahówka, , Kniaża, w rejonie pohrebyszczeńskim; , , w rejonie wołodarskim. Bywał tam także brat Eweliny i Adama, pisarz Henryk Rzewuski. Zubożała córka Adama sprzedała swój spadek.
Szkoła Rolnicza.
W roku 1922 w dawniejszym pałacu Hańskich umiejscowiono szkołę rolniczą. Po roku stała się ona filią Kijowskiego Instytutu Rolniczego. Przyszli agronomowie oraz ich wykładowcy mieszkali w komnatach na piętrze, a na parterze były sale wykładowe. Obecnie znajduje się tam kolegium rolnicze. W czasie swojego istnienia wykształcono tutaj ponad tysiąc agronomów. W roku 1959 w 160 rocznicę urodzin Honoriusza Balzaca w pomieszczeniu technikum otwarto jego izbę pamięci, która była czynna do roku 1995. Trzydzieści lat potem pałac wyremontowano, a w roku 1995 rozszerzono obiekt do trzech pomieszczeń, które stały się Żytomierskim Obwodowym Muzeum Honoriusza Balzaka.

</doc>
<doc id="1886190" url="https://pl.wikipedia.org/wiki?curid=1886190" title="Depilacja laserowa">
Depilacja laserowa

Depilacja laserowa – usuwanie niepożądanego owłosienia za pomocą wiązki światła lasera, która wnika głęboko w skórę, niszcząc cebulkę włosa wraz z jej korzeniami. Jedna z fizycznych metod redukcji zbędnego owłosienia, podczas której wykorzystywane jest światło, czyli obok depilacji IPL jest jednym z rodzajów fotodepilacji. Energia, która jest wytwarzana przez laser, pochłaniana jest przez barwnik włosa (melaninę), która następnie zmienia się w energię termiczną i niszczy nieodwracalnie cebulkę włosa w procesie tak zwanej fototermolizy selektywnej, w której efekcie następuje uwęglenie komórek macierzystych włosa. Warunkiem uzyskania zadowalających efektów jest dobór odpowiedniej mocy i czasu trwania impulsu, które są zależne od rodzaju skóry i włosów oraz systematyczne powtarzanie zabiegów w odstępie 4–10 tygodni. Powtarzanie sesji zabiegowych jest konieczne ze względu na to, że laser oddziałuje wyłącznie na włosy znajdujące się w fazie wzrostu.
Mechanizm działania.
Lasery stosowane w depilacji powodują miejscowe uszkodzenie materii o ciemniejszej barwie - melaniny w obszarze, który jest odpowiedzialny za wzrost włosa, czyli w mieszku włosowym, nie ogrzewając przy tym reszty skóry. Melanina jest głównym chromoforem dla obecnie stosowanych laserów depilujących. Melaniny są polimerami, których skład chemiczny zależy przede wszystkim od natury substratu i warunków lokalnych, w jakich te substancje powstają. Melaniny naturalnie występują w organizmie i nadają kolor skórze oraz włosom. We włosach występują dwa rodzaje melaniny: eumelanina, nadająca kolor brązowy lub czarny, i feomelanina, będąca pigmentem o zabarwieniu żółtoczerwonym. Ze względu na efekt selektywnej absorpcji fotonów światła laserowego najlepsze efekty uzyskiwane są dla włosów o zabarwieniu czarnym lub brązowym.
Historia.
Po raz pierwszy włosy ze skóry za pomocą lasera zaczęto usuwać na początku lat 60. XX wieku. Ówczesne narzędzia były jednak niedokładne i miały za długą falę lasera, co uszkadzało pigment włosa, nie usuwając go – uszkadzały natomiast skórę. W latach 70. naukowcy skonstruowali kolejny model, który jednak był na tyle duży i nieporęczny, że nie znalazł zastosowania w dermatologii i kosmetyce. W roku 1983 Oshiro i Maruyama skonstruowali laser o odpowiedniej długości fali i odpowiednim czasie trwania impulsu, dzięki czemu można było usuwać włosy, zachowując nienaruszoną skórę. Z kolei Anderson i Parrish stworzyli laser YAG, który jako pierwszy został zatwierdzony przez amerykańską Agencję Żywności i Leków. Ówczesne urządzenie usuwało włosy jedynie na trzy miesiące.
Zabieg.
Pierwszy zabieg depilacji laserowej poprzedzony jest konsultacją. Kosmetolog przeprowadza wywiad, ocenia stan i typ skóry oraz włosa, gdyż od tych czynników uzależnione jest prawidłowe dobranie parametrów lasera. U pacjentów, u których nie ma przeciwwskazań do wykonania zabiegu, wykonuje się próbę laserową.
Osoba, u której ma być przeprowadzony zabieg, musi spełnić kilka warunków. Najważniejszym z nich jest, aby nie opalała się przynajmniej przez miesiąc przed planowanym zabiegiem. Poza tym skóra w obrębie depilowanej powierzchni nie może być sucha ani podrażniona; nie można stosować kremów depilujących na tydzień przed zabiegiem; nie można stosować kremów ani maści zawierających witaminy A i C, retinol, izotretynoinę lub kwasy owocowe w miejscu depilowanej powierzchni na około 4 tygodnie przed każdym planowanym zabiegiem, leków uczulających na słońce, herbatek ziołowych zawierających dziurawiec lub nagietek.
Po zabiegu naturalnym objawem jest obrzęk lub zaczerwienienie depilowanego obszaru skóry, które ustępują po kilku godzinach lub do 2–4 dni. W tym czasie skórę należy traktować bardzo delikatnie. Bezpośrednio po zabiegu nie stosować mydła, spirytusu, toników na bazie dezodorantów, ciało należy myć żelem bezmydłowym, tonikiem lub mleczkiem bezalkoholowym, ewentualnie czystą wodą; nie wolno stosować dezodorantów ani antyperspirantów (jeżeli depilacja dotyczyła pach), zamiast tego można stosować zasypkę lub kremy z alantoiną lub dekspantenolem. Po myciu skórę należy delikatnie osuszać, nie trzeć, nie drażnić w inny sposób; preparaty o działaniu złuszczającym można stosować dopiero po upływie przynajmniej dwóch tygodni od zabiegu. Miejsc depilowanych przez dwa tygodnie po zabiegu nie można też opalać.
Kolejne zabiegi depilacyjne należy powtarzać co 4–8 tygodni (zależnie od części ciała i cech indywidualnych), aż do uzyskania odpowiedniego efektu.
Przeciwwskazania.
Przeciwwskazaniami do stosowania zabiegu są:
Skutki uboczne.
Skutkiem ubocznym może być zmiana w zabarwieniu skóry. W miejscach depilowanych mogą pojawić się ciemniejsze lub jaśniejsze plamy. U osób o ciemnej karnacji mogą pojawić się oparzenia i/lub pęcherze.

</doc>
<doc id="1886193" url="https://pl.wikipedia.org/wiki?curid=1886193" title="Koło młyńskie (ujednoznacznienie)">
Koło młyńskie (ujednoznacznienie)



</doc>
<doc id="1886199" url="https://pl.wikipedia.org/wiki?curid=1886199" title="Towarzystwo ożralców i opilców">
Towarzystwo ożralców i opilców

Towarzystwo ożralców i opilców lub "bractwo opilców i ożralców" (łac. "bibones et comedones") – grupa "hulaków, biboszy i amantów", działająca na dworze Zygmunta Starego i wykpiwająca ówczesne obyczaje dworskie, ciesząca się względami monarchy, który był pogodnego i tolerancyjnego usposobienia. Najbardziej wyrazistymi członkami grupy byli: Andrzej Krzycki, Jan Dantyszek, Korybut Kosztyrski (lub Koszyrski), Jan Zambocki oraz Mikołaj Nipszycki.
Towarzystwo składało się zarówno z braci jak i sióstr. Na dworze królewskim najbardziej obawiano się Krzyckiego (zwanego polskim Aretinem), który władał ciętym i zjadliwym językiem, a swoje dowcipy chętnie przelewał na papier. Do historii przeszedł jego zatarg ze Stanisławem Tarłą, sekretarzem królewskim, który postanowił niewielkim poematem uwiecznić zwycięstwo Zygmunta I nad Krzyżakami. Ów niezbyt udany utwór został wykradziony przez Jana Wilamowskiego, a Krzycki rozprowadził go, poprzedzając następującą przedmową:
Hulacy spod znaku towarzystwa odznaczali się nie tylko na polu poezji – znana jest historia konfliktu Jana Zambockiego z Andrzejem Zakrzewskim, zakończona pojedynkiem na broń ostrą (poległ tylko koń).
"Bibones et comedones" rozpadli się dopiero pod koniec lat dwudziestych XVI wieku, do czego zapewne przyczynkiem stała się śmierć Kosztyrskiego w 1528 r. Według legendy, do grobu zapędziła go późno poślubiona żona ("fale miłości przepłynął, aby w porcie utonąć", pisał Krzycki), jednakże fakty wskazują na zaawansowany stan syfilisu (zwanego wtedy "chorobą francuską" lub "galijską"). Kosztyrski cieszył się największą estymą wśród komilitonów, za sprawą bujnego dowcipu, dzięki któremu potrafił bawić towarzyszy krotochwilami i dykteryjkami nawet przez kilka godzin.
Łukasz Górnicki, pisząc swojego "Dworzanina polskiego", wzorował się na postaciach towarzystwa.

</doc>
<doc id="1886212" url="https://pl.wikipedia.org/wiki?curid=1886212" title="Wystawiennictwo">
Wystawiennictwo

Wystawiennictwo – architektura wystaw, termin z dziedziny architektury wnętrz i sztuk plastycznych, który określa sztukę prezentowania (eksponowania) dzieł sztuki, przedmiotów, towarów, dokumentów, zjawisk, idei.
Artysta–wystawiennik, reżyseruje obecność zwiedzającego w przestrzeni wystawowej, prowadzi go, buduje narrację, tworzy sytuację szczególnego kontaktu publiczności z prezentowanymi wartościami. Nadaje dodatkowe znaczenie, porządkuje, tłumaczy, komentuje, dowartościowuje. Prowokuje do interpretacji i żywego odbioru.
Używa środków plastycznych jak światło, kolor, płaszczyzna, tło, elementy przestrzenne, fotografię, film, dźwięk, multimedia i sam układ eksponatów w przestrzeni. Działa w ramach scenariusza kuratora lub listy towarowej, w konkretnych warunkach i możliwościach technicznych.

</doc>
<doc id="1886215" url="https://pl.wikipedia.org/wiki?curid=1886215" title="Rachad Chitou">
Rachad Chitou

Rachad Chitou (ur. 18 września 1976) – beniński piłkarz grający na pozycji bramkarza.
Kariera klubowa.
Karierę piłkarską Chitou rozpoczął w klubie AS Dragons i w jego barwach zadebiutował w pierwszej lidze benińskiej. W 1998 roku po raz pierwszy w karierze został z AS Dragons mistrzem Beninu, a w latach 1999, 2002 i 2003 wywalczył kolejne tytuły mistrzowskie. W 2006 roku zdobył Puchar Beninu, a następnie odszedł do ghańskiego Heart of Lions. Po roku gry w tym klubie przeszedł do nigeryjskiego zespołu Wikki Tourists, gdzie pełnił rolę podstawowego bramkarza.
Kariera reprezentacyjna.
W reprezentacji Beninu Chitou zadebiutował w 2002 roku. W 2004 roku zagrał w 2 meczach Pucharu Narodów Afryki 2004: z Republiką Południowej Afryki (0:2) i z Marokiem (0:4). W 2008 roku był podstawowym bramkarzem Beninu w Pucharze Narodów Afryki 2008 i zagrał na nich w 2 spotkaniach: z Mali (0:1) i z Wybrzeżem Kości Słoniowej (1:4). Z kolei w Pucharze Narodów Afryki 2010 był rezerwowym bramkarzem dla Yoanna Djidonou i wystąpił tylko w meczu z Nigerią (0:1).

</doc>
<doc id="1886216" url="https://pl.wikipedia.org/wiki?curid=1886216" title="Choroba chassaignaca">
Choroba chassaignaca



</doc>
<doc id="1886223" url="https://pl.wikipedia.org/wiki?curid=1886223" title="Marek Kęskrawiec">
Marek Kęskrawiec

Marek Kęskrawiec (ur. 28 kwietnia 1967 w Toruniu) – polski dziennikarz, z wykształcenia polonista.
Życiorys.
Absolwent filologii polskiej. Przez krótki okres związany z polityką. W 1988 wstąpił do NZS, a potem do PPS. W 1989 rzecznik prasowy Komitetu Obywatelskiego w Toruniu, przekształconego później w Toruński Ruch Samorządności Obywatelskiej. Jeszcze w tym samym roku odszedł z polityki.
Debiutował w 1989 jako autor recenzji filmowych w tygodniku „Wolne Słowo”, wydawanym przez Zarząd Regionu Toruńskiego NSZZ „Solidarność”. Jako reporter rozpoczynał pracę w dzienniku toruńskim „Nowości”. Pracował następnie w czasopiśmie „Newsweek Polska”, telewizji TVN (2004–2006) i ponownie „Newsweek Polska” (odszedł z redakcji w kwietniu 2010), następnie współpracował z „Tygodnikiem Powszechnym”. W lutym 2012 objął funkcję redaktora naczelnego „Dziennika Polskiego”. Na stanowisku tym pozostał do kwietnia 2019. Następnie był publicystą i szefem magazynu centralnego dzienników Polska Press (w "Dzienniku Polskim" w dalszym ciągu publikował felieton). Odszedł z Polska Press w czerwcu 2021, po przejęciu tego wydawcy przez PKN Orlen. W listopadzie 2021 został kierownikiem działu Kraj w "Tygodniku Powszechnym". 
Pięciokrotnie nominowany w konkursie Grand Press, dwukrotny zdobywca tej nagrody. W 2002 wyróżniono jego artykuł „Terror ekologiczny”, opisujący zjawisko tzw. ekoharaczy, czyli wymuszania pieniędzy za odstępowanie od protestów przez organizacje podszywające się pod ruch ekologiczny. W 2003 zdobył nagrodę Grand Press za artykuł „Folwark księdza Nowoka”, ujawniający kulisy działalności Komisji Majątkowej, przyznającej zawyżone rekompensaty za mienie zagrabione Kościołowi w czasach komunizmu. W 2004 otrzymał nagrodę główną w konkursie „Tylko ryba nie bierze?”, zorganizowanym przez Program Przeciw Korupcji Fundacji Batorego (cykl „Gabinety martwych dusz”, opisujący korupcję w NFZ). W tym samym roku uhonorowany również tytułem: Dziennikarz Roku Małopolski. 
W latach 2005-2014 prowadził zajęcia z dziennikarstwa śledczego i gatunków dziennikarskich w Instytucie Dziennikarstwa i Komunikacji Społecznej Uniwersytetu Jagiellońskiego. Mieszka w Krakowie.
W 2007 opublikował (wspólnie z Grzegorzem Indulskim) książkę "Afganistan. Po co nam ta wojna?". W maju 2010 w Wydawnictwie W.A.B. (seria "terra incognita") ukazała się jego książka o Iranie "Czwarty pożar Teheranu", wyróżniona Nagrodą im. Beaty Pawlak. W 2021 Wydawnictwo Znak opublikowało jego kolejną książkę "Bashobora. Człowiek, który wskrzesza zmarłych."

</doc>
<doc id="1886226" url="https://pl.wikipedia.org/wiki?curid=1886226" title="Ghoshpara">
Ghoshpara

Ghoshpara – miasto w Indiach w stanie Bengal Zachodni. Zlokalizowane jest w południowej części dystryktu Nadia, blisko granicy z dystryktami Hugli i North 24 Pargans, około 50 km na północ od Kolkaty. Najbliższe większe ośrodki miejskie to Kalyani (siedziba Uniwersitet of Kalyani)
i Magra (po przeciwnej stronie rzeki Hugli stanowiącej naturalną lokalną granicę pomiędzy dystryktami Nadia i Hugli).
Ghoshpara słynna jest jako hinduistyczne miejsce pielgrzymkowe, corocznie odbywają się tu festiwale religijne Ghoshpara mela tradycji kartabhadźa.

</doc>
<doc id="1886229" url="https://pl.wikipedia.org/wiki?curid=1886229" title="Nicolaas Cortlever">
Nicolaas Cortlever

Nicolaas Cortlever (ur. 14 czerwca 1915 w Amsterdamie, zm. 5 kwietnia 1995) – holenderski szachista, mistrz międzynarodowy od 1950 roku.
Kariera szachowa.
W 1938 r. zdobył tytuł indywidualnego wicemistrza Holandii. W czasie swojej kariery jeszcze dwukrotnie (1954, 1958) był zdobywcą srebrnych medali mistrzostw kraju. Pomiędzy 1939 a 1954 r. czterokrotnie reprezentował narodowe barwy na szachowych olimpiadach, w 1950 r. w Dubrowniku zdobywając srebrny medal za indywidualny wynik na IV szachownicy. Wielokrotnie startował w turniejach "Hoogovens" w Beverwijk, sukcesy odnosząc w latach 1939 (I m.), 1940 (III m.), 1941 (II m.), 1942 (II m.), 1944 (III m.) oraz 1947 (II m.).
W 1940 r. podzielił I m. w Leeuwarden (wspólnie z Salo Landauem i Lodewijkiem Prinsem), natomiast w 1946 r. podzielił II m. w Zaandam (za Laszlo Szabo, wspólnie z Cenkiem Kottnauerem). W 1969 r. podzielił IV m. (za Bojanem Kurajicą, Heikkim Westerinenem i Karoly Honfim, wspólnie z Vistorem Ciocalteą) w turnieju "Hoogovens"-B w Wijk aan Zee, a w 1970 r. podzielił IV m. (za Andrasem Adorjanem, Svendem Hamannem i Janem Timamanem, wspólnie z Drażenem Maroviciem, Stefano Tatai i Lodewijkiem Prinsem) w turnieju "IBM"-B w Amsterdamie.
Według systemu Chessmetrics, najwyższe miejsce na liście światowej osiągnął w październiku 1950 r., zajmował wówczas 50. miejsce.

</doc>
<doc id="1886232" url="https://pl.wikipedia.org/wiki?curid=1886232" title="Miodówki">
Miodówki

Miodówki, koliszki, psylle (Psylloidea) – licząca około 1500 gatunków na całym świecie nadrodzina owadów w obrębie pluskwiaków równoskrzydłych, piersiodziobych (Sternorrhyncha). Koliszki są grupą pokrewną z mszycami (Aphidoidea), mączlikami (Aleyrodoidea) i czerwcami (Coccoidea), z czego najbardziej podobne są mączlikom. W nauce miodówki znane są bardziej jako koliszki bądź psylle. W zapisie kopalnym znane są od jury.
Budowa.
Są to małe, liczące do 5 mm długość owady z aparatem gębowym kłująco-ssącym i wyrostkami twarzowymi na głowie. Trzecia para odnóży skoczna, skrzydła błoniaste, bez żyłek poprzecznych, przednie niekiedy stwardniałe. Na błonie skrzydłowej występują drobne kolce. Odżywiają się sokami roślinnymi. Wiele koliszków związanych jest ściśle z określonymi gatunkami roślin, np. "Psylla mali" znana jako miodówka jabłoniowa występuje wyłącznie na jabłoni domowej ("Malus domestica") lub dzikiej ("M. silvestris"). Największe znaczenie gospodarcze w Polsce mają dwie miodówki występujące na gruszach: miodówka gruszowa czerwona ("Cacopsylla pyrisuga") i miodówka gruszowa plamista ("Cacopsylla pyri").
Potoczna polska nazwa miodówki pochodzi od dużej ilości spadzi produkowanej zwłaszcza przez stadia larwalne w wyniku nadmiaru cukru przyjmowanego z soków roślinnych.
W Polsce występuje ok. 110 gatunków, głównie z rodzin: Psyllidae (miodówkowate), Triozidae, i Aphalaridae.

</doc>
<doc id="1886233" url="https://pl.wikipedia.org/wiki?curid=1886233" title="Home Sweet Home / Bittersweet Symphony">
Home Sweet Home / Bittersweet Symphony

Home Sweet Home / Bittersweet Symphony – singel zespołu Limp Bizkit z albumu Greatest Hitz. Utwór jest coverem Motley Crue. Zawarto w nim również fragment tekstu z utworu "Bitter Sweet Symphony" The Verve. Teledysk nagrano w studiu zespołu. Jednak nie zdobył takiej popularności jak poprzednie single typu "Break Stuff" lub "Behind Blue Eyes".

</doc>
<doc id="1886236" url="https://pl.wikipedia.org/wiki?curid=1886236" title="Obszar Chronionego Krajobrazu Pojezierze Drawskie">
Obszar Chronionego Krajobrazu Pojezierze Drawskie

Pojezierze Drawskie – obszar chronionego krajobrazu o powierzchni 92 616,4 ha w woj. zachodniopomorskim. Został utworzony w 1975 roku. W granicach tego obszaru mieści się większość terytorium Drawskiego Parku Krajobrazowego i jego otuliny.
Teren OChK „Pojezierze Drawskie” należy do następujących jednostek administracyjnych:
W granicach OChK „Pojezierze Drawskie” znajduje się 9 rezerwatów: Bagno Ciemino, Brunatna Gleba, Brzozowe Bagno koło Czaplinka, Dęby Wilczkowskie, Dolina Pięciu Jezior, Jezioro Czarnówek, Jezioro Prosino, Torfowisko nad Jeziorem Morzysław Mały i Zielone Bagna.
Nadzór nad obszarem sprawuje Sejmik Województwa Zachodniopomorskiego.

</doc>
<doc id="1886240" url="https://pl.wikipedia.org/wiki?curid=1886240" title="Puchar Czech w piłce siatkowej mężczyzn (2009/2010)">
Puchar Czech w piłce siatkowej mężczyzn (2009/2010)

Rozgrywki o Puchar Czech w piłce siatkowej mężczyzn w sezonie 2009/2010 (Český pohár) zainaugurowane zostały we wrześniu 2009 roku. Brały w nich udział kluby z Extraligi, I i II ligi czeskiej.
Rozgrywki składały się z trzech rund wstępnych i finału.
Finał rozegrany został 8 lutego 2010 roku w Sportovní hala Dukly Liberec.
Zdobywcą Pucharu Czech została drużyna VK DHL Ostrawa.
Finał Pucharu Czech transmitowała stacja 4 SPORT.
1. runda.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
3. runda.
Grupa I.
Tabela
Wyniki
Grupa II.
Tabela
Wyniki
Puchar Czech i Słowacji.
24 lutego 2010 roku w hali sportowej w Levicach rozegrano pierwszy mecz o Puchar Czech i Słowacji w piłce siatkowej mężczyzn. Zmierzyły się ze sobą zdobywca Pucharu Czech – VK DHL Ostrawa – oraz zdobywca Pucharu Słowacji – VKP Bratysława. Zdobywcą pierwszego Pucharu Czech i Słowacji został czeski klub, wygrywając 3:1 (25:17, 15:35, 25:19, 25:20).

</doc>
<doc id="1886245" url="https://pl.wikipedia.org/wiki?curid=1886245" title="Mistrzostwa Europy w Koszykówce Mężczyzn 1979">
Mistrzostwa Europy w Koszykówce Mężczyzn 1979

Mistrzostwa Europy w koszykówce mężczyzn 1979 - dwudzieste pierwsze finały Mistrzostw Europy w koszykówce mężczyzn. Rozgrywane w dniach od 9 czerwca do 19 czerwca 1979 roku w czterech miastach na terenie Włoch.
Przebieg turnieju.
Runda wstępna.
Grupa A - Wenecja.
&lt;br&gt;
Grupa B - Siena.
&lt;br&gt;
Grupa C - Gorycja.
&lt;br&gt;
Runda klasyfikacyjna - Turyn.
Rozgrywki o miejsca 7-12:
&lt;br&gt;
Runda finałowa - Turyn.
Dwie najlepsze drużyny rundy finałowej spotkały się w finale. Drużyny z miejsca 3 i 4 zagrały w spotkaniu o trzecie miejsce.
&lt;br&gt;
Finały.
Mecz o trzecie miejsce.
 99
&lt;br&gt;
 92
&lt;br&gt;
Finał.
19 czerwca 1979&lt;br&gt;
 98
&lt;br&gt;
 76
Składy drużyn.
1. Związek Radziecki: Siergiej Biełow, Anatolij Myszkin, Władimir Tkaczenko, Iwan Jedieszko, Aleksandr Biełostiennyj, Stanisław Jeriomin, Valdemaras Chomičius, Ałżan Żarmuchamiedow, Siergiej Tarakanow, Władimir Żygilij, Aleksandr Salnikow, Andriej Łopatow (Trener: Aleksander Gomelski)
2. Izrael: Mickey Berkowitz, Lou Silver, Motti Aroesti, Jehoszua „Szuki” Schwartz, Eric Menkin, Steve Kaplan, Bo’az Janaj, Awigdor Moskowitz, Barry Leibowitz, Pinchas Hozez, Uri Ben-Ari, Szaj Szarf (Trener: Ralph Klein)
3. Jugosławia: Krešimir Ćosić, Mirza Delibašić, Dražen Dalipagić, Dragan Kićanović, Zoran Slavnić, Žarko Varajić, Željko Jerkov, Rajko Žižić, Peter Vilfan, Mihovil Nakić, Ratko Radovanović, Duje Krstulović (Trener: Petar Skansi)
7. Polska: Leszek Chudeusz, Krzysztof Fikiel, Tomasz Garliński, Eugeniusz Kijewski, Zbigniew Kudłacz, Mieczysław Młynarski, Zdzisław Myrda, Ryszard Prostak, Wojciech Rosiński, Andrzej Seweryn, Justyn Węglorz, Dariusz Zelig (Trener: Jerzy Świątek)

</doc>
<doc id="1886246" url="https://pl.wikipedia.org/wiki?curid=1886246" title="Order Państwa Bohatera Ukrainy">
Order Państwa Bohatera Ukrainy



</doc>
<doc id="1886247" url="https://pl.wikipedia.org/wiki?curid=1886247" title="Huracan Comodoro Rivadavia">
Huracan Comodoro Rivadavia



</doc>
<doc id="1886249" url="https://pl.wikipedia.org/wiki?curid=1886249" title="Złota Gwiazda Bohatera Ukrainy">
Złota Gwiazda Bohatera Ukrainy



</doc>
<doc id="1886250" url="https://pl.wikipedia.org/wiki?curid=1886250" title="Huracan San Rafael">
Huracan San Rafael



</doc>
<doc id="1886252" url="https://pl.wikipedia.org/wiki?curid=1886252" title="Droga (film 2009)">
Droga (film 2009)

Droga (oryg. "The Road") – dramat filmowy z 2009 roku w reżyserii Johna Hillcoata. Film oparty jest na podstawie powieści "Droga" Cormaca McCarthy’ego z 2006 roku. Główne role grają Viggo Mortensen i Kodi Smit-McPhee, jako ojciec i syn walczący o przetrwanie w postapokaliptycznej Ameryce. Zdjęcia do filmu powstały w Pensylwanii, Luizjanie i Oregonie.
Fabuła.
Głównymi bohaterami filmu są Ojciec (Viggo Mortensen) i Chłopiec (Kodi Smit-McPhee) walczący o przetrwanie 10 lat po nieokreślonym, niszczycielskim kataklizmie, który zamienił Amerykę Północną w pustkowie bez roślin, zwierząt i słońca. Ludzie, którzy przetrwali kataklizm, zmuszeni są do szukania jedzenia w odpadkach lub kanibalizmu. Ojciec wraz z Chłopcem udają się w podróż na południe w nadziei, że tam będzie cieplej. Po drodze usiłują przeżyć, szukając schronienia, żywności i paliwa, starając się jednocześnie zachować człowieczeństwo.

</doc>
<doc id="1886253" url="https://pl.wikipedia.org/wiki?curid=1886253" title="7 Pułk Lotnictwa Szturmowego">
7 Pułk Lotnictwa Szturmowego

7 Pułk Lotnictwa Szturmowego (7 plsz) – oddział lotnictwa szturmowego ludowego Wojska Polskiego.
Formowanie i działania pułku.
W październiku 1944 roku w skład Lotnictwa Frontu Wojska Polskiego został włączony radziecki 382 Szturmowy Pułk Lotniczy (ros. "382-й штурмовой авиационный полк"). Jednostka została przemianowana na 7 Pułk Lotnictwa Szturmowego i podporządkowana dowódcy 2 Dywizji Lotnictwa Szturmowego. Pułk stacjonował na lotnisku Szypowatoje koło Wołczańska na Ukrainie. Jednostka funkcjonowała według radzieckiego, wojennego etatu Nr 015/282 o stanie 228 żołnierzy, w tym 64 pilotów i strzelców pokładowych.
W marcu 1945 roku część pułku została przebazowana na lotnisko Ujazd koło Tomaszowa Mazowieckiego (grupa dowodzona przez dowódcę pułku, mjr Postojowa w czasie przebazowania w trudnych warunkach atmosferycznych zboczyła z kursu i wylądowała na lotnisku w Bachmaczu, do pozostałej części pułku dołączyła dopiero po zakończeniu działań wojennych).
W dniu 20 kwietnia 1945 pułk przenosi się na lotnisko Lublinek w Łodzi, a w dniu 24 kwietnia na lotnisko przyfrontowe w pobliżu miejscowości Białęgi.
W dniach 25, 26 i 29 kwietnia oraz 1 maja 1945 pułk pod dowództwem kpt. Petriszczewa uczestniczył w działaniach wojennych wykonując 90 lotów bojowych.
W dniu 30 kwietnia 1945 roku pułk przeniósł się w pobliże frontu, na lotnisko Steinbeck, dzień później na lotnisko Schwante. Po zakończeniu wojny powrócił na lotnisko w Ujazd koło Tomaszowa Mazowieckiego.
W lutym 1946 roku 7 Pułk Lotnictwa Szturmowego został rozformowany. Podstawą likwidacji jednostki był rozkaz Nr 019/Org. dowódcy Lotnictwa WP z dnia 22 stycznia 1946 roku o reorganizacji i przejściu na etaty czasu pokojowego jednostek Lotnictwa WP.

</doc>
<doc id="1886254" url="https://pl.wikipedia.org/wiki?curid=1886254" title="Koło młyńskie">
Koło młyńskie



</doc>
<doc id="1886261" url="https://pl.wikipedia.org/wiki?curid=1886261" title="In a Mellow Tone">
In a Mellow Tone

In a Mellow Tone, także "In a Mellotone" – utwór jazzowy, skomponowany w roku 1939 przez Duke'a Ellingtona, do którego słowa napisał Milt Gabler. Znajduje się na liście standardów muzyki rozrywkowej i jazzowej. Był odtwarzany na początku audycji radiowej Howarda Sterna.

</doc>
<doc id="1886262" url="https://pl.wikipedia.org/wiki?curid=1886262" title="Budiwelnyk Krzywy Róg">
Budiwelnyk Krzywy Róg

Budiwelnyk Krzywy Róg (ukr. Футбольний клуб «Будівельник» Кривий Ріг, "Futbolnyj Kłub "Budiwelnyk" Krywyj Rih") – ukraiński klub piłkarski z siedzibą w Krzywym Rogu, w obwodzie dniepropietrowskim.
Historia.
Chronologia nazw:
Piłkarska drużyna Budiwelnyk Krzywy Róg (ros. «Строитель» Кривой Рог, "Stroitiel Kriwoj Rog") została założona w mieście Krzywy Róg w latach 30. XX wieku. W 1937 zespół startował w rozgrywkach Pucharu ZSRR. W następnym roku również występował w tym turnieju. Potem występował w rozgrywkach mistrzostw i Pucharu obwodu dniepropetrowskiego. W sezonie 1992/93 startował w Mistrzostwach Ukrainy spośród drużyn amatorskich, gdzie zajął 13 miejsce w 6 grupie. W następnym sezonie zajął 14 miejsce w 5 grupie Amatorskiej Lihi. W sezonie 1994/95 już był szóstym w czwartej podgrupie. Dopiero w sezonie 1995/96 zdobył brązowe medale w 5 grupie Amatorskiej Lihi. Potem kontynuował występy w rozgrywkach obwodowych, dopóki nie został rozwiązany.

</doc>
<doc id="1886264" url="https://pl.wikipedia.org/wiki?curid=1886264" title="Jednostka organizacyjna nie posiadająca osobowości prawnej">
Jednostka organizacyjna nie posiadająca osobowości prawnej



</doc>
<doc id="1886265" url="https://pl.wikipedia.org/wiki?curid=1886265" title="The Road">
The Road



</doc>
<doc id="1886272" url="https://pl.wikipedia.org/wiki?curid=1886272" title="Wybuchy radiowe na Słońcu">
Wybuchy radiowe na Słońcu

Wybuchy radiowe na Słońcu to emisja promieniowania radiowego, mająca swe źródła w rozbłyskach i innych zachodzących na Słońcu erupcjach. Gdy materia zostanie wyrzucona w przestrzeń kosmiczną, wzbudza oscylacje w otaczającej plazmie. Jony i elektrony zaczynają oscylować z tzw. częstością plazmową. Towarzyszy temu powstanie zmiennych pól magnetycznych. Fale radiowe, które mogą rozchodzić się i do nas docierać, mają częstość równą lokalnej częstości plazmowej.

</doc>
<doc id="1886277" url="https://pl.wikipedia.org/wiki?curid=1886277" title="Diecezja bredzka">
Diecezja bredzka

Diecezja Breda (łac.: "Dioecesis Bredana", hol.: "Bisdom Breda") – katolicka diecezja holenderska położona w południowo-zachodniej części kraju, obejmująca swoim zasięgiem Zelandię i Północną Brabancję. Siedziba biskupa znajduje się w katedrze św. Antoniego w Bredzie.
Historia.
Obecna diecezja bredzka została założona 22 marca 1803 r. jako wikariat apostolski, z wydzielenia części parafii z wikariatu apostolskiego ’s-Hertogenbosch, który 14 marca 1853 r. decyzją papieża Piusa IX został podniesiony do rangi pełnoprawnej diecezji. W 1936 r. biskupstwo to zostało podporządkowane metropolii utrechckiej.
Podział administracyjny.
W skład diecezji bredzkiej wchodzi obecnie 99 parafii, zgrupowanych w 3 dekanatach.

</doc>
<doc id="1886283" url="https://pl.wikipedia.org/wiki?curid=1886283" title="Zunud">
Zunud

Zunud - (również Zunut i Zunut-Dag-dibi) to miejscowość i gmina w rejon Şəki w Azerbejdżanie. Ma 1270 mieszkańców.

</doc>
<doc id="1886285" url="https://pl.wikipedia.org/wiki?curid=1886285" title="Henry Andrews Cotton">
Henry Andrews Cotton

Henry Andrews Cotton (ur. 18 maja 1876 w Norfolk, zm. 8 maja 1933) – amerykański lekarz psychiatra, dyrektor New Jersey State Hospital w Trenton (obecnie Trenton Psychiatric Hospital) od 1907 do 1930. Propagował tezę, że choroby psychiczne są rezultatem nieleczonych stanów zapalnych organizmu, i praktykował ich leczenie metodami chirurgicznymi i stomatologicznymi.

</doc>
<doc id="1886286" url="https://pl.wikipedia.org/wiki?curid=1886286" title="Phlox stolonifera">
Phlox stolonifera



</doc>
<doc id="1886287" url="https://pl.wikipedia.org/wiki?curid=1886287" title="Płomyk rozłogowy">
Płomyk rozłogowy



</doc>
<doc id="1886290" url="https://pl.wikipedia.org/wiki?curid=1886290" title="Uwe Freimuth">
Uwe Freimuth

Uwe Freimuth (ur. 10 września 1961 w Rathenow) – niemiecki lekkoatleta, wieloboista reprezentujący barwy NRD.
Złoty medalista Zawodów Przyjaźni (Bukareszt 1978). 4. zawodnik mistrzostw świata (Helsinki 1983), szósty mistrzostw Europy (Stuttgart 1986). Jedyny występ podczas igrzysk olimpijskich (Seul 1988) zakończył na 18. miejscu. 4 lata wcześniej NRD, podobnie jak inne kraje bloku socjalistycznego zbojokotowało igrzyska w Los Angeles, Freimuth pomimo życiowej formy nie miał szansy wystąpić na tej imprezie. Czterokrotny mistrz NRD w dziesięcioboju.
Lekkoatletykę uprawiał także jego brat bliźniak – Jörg, skoczek wzwyż.
Syn Uwego Rico Freimuth jest dziesięcioboistą.

</doc>
<doc id="1886291" url="https://pl.wikipedia.org/wiki?curid=1886291" title="Pikuś Urstein">
Pikuś Urstein



</doc>
<doc id="1886292" url="https://pl.wikipedia.org/wiki?curid=1886292" title="Qudula">
Qudula

Qudula - (również Kudula) to miejscowość i gmina w rejon Şəki w Azerbejdżanie. Ma 870 mieszkańców.

</doc>
<doc id="1886297" url="https://pl.wikipedia.org/wiki?curid=1886297" title="Biskupi bredzcy">
Biskupi bredzcy

Biskupi bredzcy - lista biskupów ordynariuszy i sufraganów diecezji bredzkiej, w Holandii.

</doc>
<doc id="1886299" url="https://pl.wikipedia.org/wiki?curid=1886299" title="Mistrzostwa Europy w Koszykówce Mężczyzn 2011">
Mistrzostwa Europy w Koszykówce Mężczyzn 2011

Mistrzostwa Europy w Koszykówce Mężczyzn 2011 (oficjalna nazwa z ang. EuroBasket 2011) – 37. finały mistrzostw Europy w koszykówce mężczyzn, które odbywały się w 2011 roku w 6 litewskich miastach. Brało w nich udział 16 krajowych reprezentacji. Turniej był rozgrywany pod patronatem FIBA, a jego głównym organizatorem był Litewski Związek Koszykówki. Mistrzostwa Europy w Koszykówce mężczyzn po raz drugi w historii zostały rozegrane na Litwie. Wcześniejsze zawody miały miejsce w 1939 roku. Po raz drugi z rzędu Mistrzami Europy zostali Hiszpanie, którzy w finale pokonali reprezentację Francji.
Logo.
Wybór oficjalnego logo turnieju został dokonany spośród 49 prac nadesłanych do organizatorów turnieju w ramach konkursu. Najlepsze 3 prace zostały przesłane do FIBA Europe, która dokonała ostatecznego wyboru. Autorem zwycięskiego projektu jest Kestutis Koira. Oficjalna prezentacja logo turnieju miała miejsce 24 stycznia 2009 roku w hali Cido Arena w litewskim mieście Poniewież podczas finału koszykarskiego Pucharu Litwy. Logo przedstawia historyczne godło Litwy- słupy Giedymina wkomponowane w tablice koszykarską.
Podział na koszyki.
Na podstawie wytycznych FIBA Europe wszystkie zakwalifikowane zespoły podzielono na koszyki przed losowaniem grup. Drużyny z jednego koszyka nie mogły grać ze sobą w pierwszej rundzie turnieju finałowego.
Faza finałowa - Kowno.
Finał - Kowno.
ZWYCIĘZCA ME 2011
Hiszpania Drugi tytuł

</doc>
<doc id="1886301" url="https://pl.wikipedia.org/wiki?curid=1886301" title="Slavomil Ctibor Daněk">
Slavomil Ctibor Daněk

Slavomil Ctibor Daněk (ur. 5 października 1885 w Uherskim Hradišciu, zm. 23 lutego 1946 w Libštácie) – czeski duchowny ewangelicki (Ewangelicki Kościół Czeskobraterski), teolog, wykładowca akademicki.
Skończył gimnazjum w Ołomuńcu, następnie w latach 1904–1906 studiował teologię w Bazylei i w latach 1906–1907 w Wiedniu. W 1917 r. został doktorem filozofii. Po powstaniu niepodległej Czechosłowacji i założeniu wydziału teologicznego Uniwersytetu Karola został wykładowcą Starego Testamentu. 17 listopada 1939 r. wydział teologiczny został wraz z innymi wyższymi szkołami w Protektoracie Czech i Moraw zamknięte, Daněk kontynuował więc nauczanie w ramach struktur kościelnych, przez co był kilkakrotnie wzywany na Gestapo. Pochowany został na cmentarzu w Libštát. Do jego uczniów należą Jan Heller i Pavel Filipi.

</doc>
<doc id="1886304" url="https://pl.wikipedia.org/wiki?curid=1886304" title="AEG Live">
AEG Live

Anschutz Entertainment Group (AEG) Live – oddział Anschutz Entertainment Group, który zajmuje się zarządzaniem i wynajmem należących do przedsiębiorstwa obiektów sportowo-rozrywkowych.
Do AEG należą obiekty:

</doc>
<doc id="1886310" url="https://pl.wikipedia.org/wiki?curid=1886310" title="Rock Hard Festival">
Rock Hard Festival

Rock Hard Festival – coroczny festiwal muzyki metalowej i hardrockowej organizowany od 2003 w Gelsenkirchen (Niemcy) przez niemiecki magazyn muzyczny "Rock Hard". Pierwsza edycja festiwalu odbyła się z okazji 20-lecia tego czasopisma. Rock Hard Festival ma miejsce w amfiteatrze na 7000 widzów nad kanałem Ren-Herne.
Historia występów.
2003.
7–8 czerwca 2003 roku
2004.
29–30 maja 2004 roku
2005.
13–15 maja 2005 roku
2006.
2–4 czerwca 2006 roku
2007.
25–27 maja 2007 roku
2008.
9–11 maja 2008 roku
2009.
29–31 maja 2009 roku
2010.
21–23 maja 2010 roku

</doc>
<doc id="1886315" url="https://pl.wikipedia.org/wiki?curid=1886315" title="Ojciec panny młodej (film 1991)">
Ojciec panny młodej (film 1991)

Ojciec panny młodej – amerykański film komediowy z 1991 roku. W rolach głównych wystąpili Steve Martin, Diane Keaton, Kimberly Williams, George Newbern, Martin Short, BD Wong oraz Kieran Culkin. Film jest remakiem "Ojca panny młodej" z 1950 roku, zrealizowanego na podstawie powieści Edwarda Streetera. W 1995 powstał sequel filmu – "Ojciec panny młodej II".
Opis fabuły.
Małżonkowie George Banks (Steve Martin) i Nina (Diane Keaton) od lat stanowią kochające się stadło. Mają dwoje dzieci – syna Matty'ego (Kieran Culkin) i starszą, 22-letnią już, córkę Annie (Kimberly Williams), która właśnie wraca z Europy, gdzie wyjechała na studia. Annie zaskakuje rodzinę wielką nowiną. Okazuje się, że jest zaręczona z Bryanem (George Newbern). Wiadomość o rychłym ślubie kompletnie dezorganizuje ułożone życie George'a.
Obsada.
i inni. 
Soundtrack.
Lista utworów:
W filmie wykorzystano ponadto następujące piosenki

</doc>
<doc id="1886319" url="https://pl.wikipedia.org/wiki?curid=1886319" title="Konrad Rieger">
Konrad Rieger

Konrad Rieger (ur. 28 marca 1855 w Calw, zm. 21 marca 1939 w Würzburgu) – niemiecki lekarz psychiatra.
Studiował na Uniwersytecie w Tybindze i na Uniwersytecie w Würzburgu. W 1878 został asystentem u Franza von Rineckera. Specjalizował się w psychiatrii w Paryżu, Lipsku i Berlinie. W 1882 roku w Berlinie habilitował się.
Zajmował się m.in. zagadnieniami psychopatologii, afazji, histerii, hipnotyzmu.

</doc>
<doc id="1886322" url="https://pl.wikipedia.org/wiki?curid=1886322" title="Ronja – córka zbójnika (film)">
Ronja – córka zbójnika (film)

Ronja – córka zbójnika – szwedzko-norweski film familijny zrealizowany na podstawie powieści Astrid Lindgren pod tym samym tytułem.
Na podstawie wersji kinowej powstała również w 1986 roku wersja telewizyjna - serial telewizyjny "Ronja – córka zbójnika".
Treść.
Ronia urodziła się w rodzinie zbójników, którzy swoją siedzibę mieli w wielkim zamku w środku lasu. W nocy, której doszło do narodzin, piorun roztrzaskał skałę, na którym stał zamek jej ojca - Mattisa - dzieląc go na pół. Ronja dorastała w szczęśliwej atmosferze, nie zdając sobie spraw z prawdziwej profesji, którą zajmuje się jej ojciec. Pewnego dnia spotyka rudego chłopca w swoim wieku. Okazuje się, że to Birk - syn zbójcy Borki - śmiertelnego wroga Mattisa. Od niego dowiaduje się, że zbójcy Borki osiedlili się w drugiej połowie zamku, która od czasu pamiętnej burzy była niezamieszkała. Mimo początkowej nieufności Birk i Ronja zostają przyjaciółmi. Nie podoba się to jednak Mattisowi...

</doc>
<doc id="1886325" url="https://pl.wikipedia.org/wiki?curid=1886325" title="Ronja, córka zbójnika (ujednoznacznienie)">
Ronja, córka zbójnika (ujednoznacznienie)



</doc>
<doc id="1886328" url="https://pl.wikipedia.org/wiki?curid=1886328" title="7 Brygada Lotnictwa Bombowego">
7 Brygada Lotnictwa Bombowego



</doc>
<doc id="1886330" url="https://pl.wikipedia.org/wiki?curid=1886330" title="Diecezja Groningen-Leeuwarden">
Diecezja Groningen-Leeuwarden

Diecezja Groningen-Leeuwarden (łac.: "Dioecesis Groningensis-Leovardiensis", hol.: "Bisdom Groningen-Leeuwarden") – katolicka diecezja holenderska położona w północnej części kraju, obejmująca swoim zasięgiem część terytorium prowincji: Groningen, Fryzję i Drenthe. Siedziba biskupa znajduje się w katedrze św. Józefa w Groningen.
Historia.
Dzieje obecnego biskupstwa sięgają okresu XVI w. i obejmują historyczne terytorium dwóch diecezji: Groningen i Leeuwarden, która zostały założone 12 maja 1559 r. przez papieża Pawła IV, z wydzielenia części terytorium z diecezji utrechckiej i Münster, na podstawie bulli "Super Universas". Główną świątynią biskupstwa Groningen była katedra św. Marcina. Została ona podporządkowana nowo utworzonej metropolii utrechckiej. 
Wraz z rozwojem kalwinizmu na terenie Holandii oraz zakazie praktyk katolickich wprowadzonych przez władze Republikę Zjednoczonych Prowincji biskupstwa zostało zlikwidowane na przełomie XVI/XVII w.
Diecezja Groningen została reaktywowana w nowym kształcie 16 lipca 1955 r. przez papieża Piusa XII, jako sufragania archidiecezji utrechckiej. 26 listopada 2005 r. papież Benedykt XVI przemianował biskupstwo na diecezję Groningen-Leeuwarden.
Podział administracyjny.
W skład diecezji Groningen-Leeuwarden wchodzą obecnie 83 parafie.

</doc>
<doc id="1886332" url="https://pl.wikipedia.org/wiki?curid=1886332" title="Jeziora Szczecineckie">
Jeziora Szczecineckie

2 obszary ochrony przyrody:

</doc>
<doc id="1886334" url="https://pl.wikipedia.org/wiki?curid=1886334" title="Ross Powers">
Ross Powers

Ross Powers (ur. 10 lutego 1979 w Bennington) – amerykański snowboardzista, dwukrotny medalista olimpijski i mistrz świata.
Kariera.
W Pucharze Świata zadebiutował 13 stycznia 1995 roku w Les Deux Alpes, gdzie zajął 21. miejsce w gigancie. Tym samym już w swoim debiucie wywalczył pierwsze pucharowe punkty. Na podium stanął tydzień później w Innichen, kończąc rywalizację w halfpipe'ie na trzeciej pozycji. W zawodach tych wyprzedzili go jedynie jego rodak, Lael Gregory i Ivan Zeller ze Szwajcarii. Łącznie 23 razy stawał na podium zawodów PŚ, odnosząc przy tym dziewięć zwycięstw: 3 lutego 1995 roku w Alts, 18 stycznia 1996 roku w Innichen, 17 lutego 1996 roku w Kanbayashi, 23 listopada 1998 roku w Tandådalen, 16 grudnia 1998 roku w Mount Bachelor, 6 lutego 1999 roku w Park City, 14 lutego 1999 roku w Asahikawie, 20 lutego 1999 roku w Naebie i 13 marca 1999 roku w Valdaorze triumfował w halfpipe’ie. Najlepsze wyniki osiągnął w sezonie 1998/1999, kiedy to zajął trzecie miejsce w klasyfikacji generalnej, a w klasyfikacji halfpipe’a wywalczył Małą Kryształową Kulę. Ponadto w sezonie 1995/1996 także zwyciężył w klasyfikacji halfpipe’a, a w sezonie 1994/1995 zajął w niej drugie miejsce.
Podczas mistrzostw świata w Lienzu w 1996 roku wywalczył złoty medal w halfpipe’ie, pokonując swych rodaków: Laela Gregory'ego i Roba Kingwilla. Był też między innymi dziesiąty na rozgrywanych rok później mistrzostwach świata w San Candido. W 1998 roku wystartował na igrzyskach olimpijskich w Nagano, gdzie zdobył brązowy medal. Uplasował się tam za Szwajcarem Gianem Simmenem i Danielem Franckiem z Norwegii. Brał też udział w igrzyskach w Salt Lake City, wygrywając rywalizację w tej samej konkurencji. Wyprzedził tam na podium dwóch kolejnych reprezentantów USA: Danny'ego Kassa i Jarreta Thomasa. Ponadto zdobył srebrny medal w konkurencji best method podczas Winter X Games 15 w 2011 roku.
W 2013 roku zakończył karierę.

</doc>
<doc id="1886335" url="https://pl.wikipedia.org/wiki?curid=1886335" title="Tsuji-giri">
Tsuji-giri

 – japoński termin oznaczający morderstwo na ulicy lub średniowieczną praktykę testowania (przeważnie nocą) efektywności nowego miecza, bądź przećwiczenia techniki, przez samuraja na ludziach, przeważnie przypadkowych i bezbronnych przechodniach. Słowo może się odnosić także do samego samuraja, który to czynił. 

</doc>
<doc id="1886338" url="https://pl.wikipedia.org/wiki?curid=1886338" title="Arasari obrożny">
Arasari obrożny

Arasari obrożny ("Pteroglossus torquatus") – gatunek średniej wielkości ptaka z rodziny tukanowatych (Ramphastidae), występujący w Ameryce Centralnej i Południowej od południowego Meksyku po Kolumbię i Wenezuelę (w szerszym ujęciu systematycznym dalej na południe po Ekwador).
Wygląd.
Ptak o masie ok. 230 g i długości ciała ok. 40 cm. Pióra na grzbiecie czarne, połyskujące na zielono. Pierś i szyja białawe, nasada ogona czerwona. Dziób biało-czerwono-czarny, na jego końcu znajdują się przypominające zęby wyrostki. Oczy żółte, skóra wokół nich czerwona. Samice można odróżnić od samców po mniejszym dziobie.
Tryb życia.
Arasari obrożne żyją w lasach, w stadach składających się z 6–15 osobników. Są wszystkożerne – żywią się owocami, orzechami, owadami, a także jajami i pisklętami innych ptaków. Udomowione osobniki chętnie jedzą karmę dla psów. 
Rozmnażanie.
Arasari obrożne są monogamiczne, łączą się w pary na całe życie. Rozmnażają się raz w roku, od stycznia do maja. Samica składa w dziupli drzewa ok. 3 jaj, z których po ok. 16 dniach wykluwają się nagie i ślepe pisklęta. Młodymi zazwyczaj opiekuje się 5–6 ptaków – rodzice oraz potomstwo z poprzedniego miotu. Po sześciu tygodniach pisklęta wychodzą z gniazda, ale są jeszcze przez pewien czas karmione przez rodziców. Nie wiadomo, kiedy arasari obrożne uzyskują dojrzałość płciową, przypuszcza się, że tak jak u spokrewnionych z nimi gatunków dzieje się to w wieku 3–4 lat. Ptaki te mogą żyć 20 lat.
Podgatunki i zasięg występowania.
Obecnie zwykle wyróżnia się 3 podgatunki "P. torquatus":
Część systematyków nadal wlicza do tego gatunku 3 kolejne taksony przez innych podnoszone obecnie do rangi gatunku:
Status i zagrożenia.
Międzynarodowa Unia Ochrony Przyrody (IUCN) uznaje arasari obrożnego za gatunek najmniejszej troski (LC, "Least Concern"). Trend liczebności populacji uznawany jest za spadkowy ze względu na niszczenie siedlisk i polowania. Ptaki te są pospolite lub dość pospolite na terenach swojego występowania. Największymi naturalnymi wrogami, zwłaszcza dla młodych, są ptaki z rodzaju "Micrastur" oraz białostrząb duży.
Trzy sporne taksony ("P. (t.) frantzii", "P. (t.) sanguineus" i "P. (t.) erythropygius") IUCN traktuje jako osobne gatunki, zalicza je do kategorii najmniejszej troski (LC), a trend liczebności ich populacji uznaje za spadkowy.

</doc>
<doc id="1886345" url="https://pl.wikipedia.org/wiki?curid=1886345" title="Pteroglossus torquatus">
Pteroglossus torquatus



</doc>
<doc id="1886347" url="https://pl.wikipedia.org/wiki?curid=1886347" title="Biskupi Groningen-Leeuwarden">
Biskupi Groningen-Leeuwarden

Biskupi Groningen-Leuuwarden - lista biskupów diecezji Groningen-Leuuwarden, w Holandii.

</doc>
<doc id="1886349" url="https://pl.wikipedia.org/wiki?curid=1886349" title="Étude">
Étude

Étude - utwór muzyczny nagrany przez Mike’a Oldfielda, wydana jako singel w 1984 roku. Jest to aranżacja fragmentu Francisco Tárrega z jego "Wspomnień z Alhambry". Utwór jest głównym tematem ścieżki dźwiękowej do filmu "Pola śmierci".
Teledysk do utworu przedstawia skośnookiego chłopca, który wchodzi do pokoju i uruchamia magnetofon szpulowy - wtedy zaczyna grać muzyka. Chłopiec ogląda fragmentu filmu "Pola śmierci", zdjęcia Mike’a Oldfielda, a także próbuje grać na syntezatorze Fairlight.

</doc>
<doc id="1886350" url="https://pl.wikipedia.org/wiki?curid=1886350" title="Etude">
Etude



</doc>
<doc id="1886351" url="https://pl.wikipedia.org/wiki?curid=1886351" title="Obszar Chronionego Krajobrazu Dolina Radwi">
Obszar Chronionego Krajobrazu Dolina Radwi

Dolina Radwi – obszar chronionego krajobrazu o powierzchni 3560 ha w woj. zachodniopomorskim, w powiecie koszalińskim. Został utworzony w 1975 roku. Obejmuje obszar doliny rzeki Radwi z jeziorami Rosnowskim i Hajka.
Teren OChK „Dolina Radwi” leży na terenie gmin Manowo, Świeszyno i Polanów.
Nadzór nad obszarem sprawuje Sejmik Województwa Zachodniopomorskiego.

</doc>
<doc id="1886356" url="https://pl.wikipedia.org/wiki?curid=1886356" title="Shamrock (symbol)">
Shamrock (symbol)

Shamrock (irl. "seamróg") – trójlistna koniczyna, biała lub drobnogłówkowa, symbol Irlandii. 
Według legendy, wykorzystał ją Święty Patryk poprzez pokazanie tej rośliny jako jednej łodygi z trzema liśćmi do zobrazowania istoty Trójcy Świętej. W dniu św. Patryka (17 marca), shamrock jest noszony w klapie ubrania przez Irlandczyków na całym świecie. Został również zaadaptowany jako znak firmowy przez irlandzkie linie lotnicze Aer Lingus jak również i inne przedsiębiorstwa, chcące zaakcentować swoją irlandzką przynależność. 
Obecnie symbol ten jest używany bardziej w kulturze irlandzkiej, niż w sferze religijnej, jak to miało miejsce w historii Irlandii.
Wizerunek koniczyny widnieje też na odznace czapek Gwardii Irlandzkiej (ang. "Irish Guards cap badge"), elitarnych oddziałów piechoty Armii Brytyjskiej. 

</doc>
<doc id="1886358" url="https://pl.wikipedia.org/wiki?curid=1886358" title="Diatonika">
Diatonika

Diatonika - pojęcie z języka greckiego, oznaczające w muzyce zasadę oparcia jej przebiegu wyłącznie na dźwiękach jednej skali diatonicznej.
Przeciwieństwem diatoniki jest chromatyka, gdzie podstawową zasadą jest podwyższanie i obniżanie dźwięków skali diatonicznej za pomocą znaków chromatycznych.

</doc>
<doc id="1886363" url="https://pl.wikipedia.org/wiki?curid=1886363" title="Wojciech Rosiński">
Wojciech Rosiński

Wojciech Rosiński (ur. 21 lutego 1955 roku w Inowrocławiu) – polski koszykarz, wielokrotny reprezentant kraju, olimpijczyk, wychowanek Noteci Inowrocław.
Życiorys.
W latach 1977 - 1981 występował w reprezentacji narodowej. Rozegrał w niej 61 spotkań, zdobywając 236 punktów. W tym czasie zaliczył udział w Letnich Igrzyskach Olimpijskich (Moskwa, 1980) oraz dwukrotnie w mistrzostwa Europy (1979, 1981). Podczas Igrzysk biało-czerwoni zajęli wtedy siódmą lokatę, podobnie jak i na mistrzostwach Europy z jego udziałem. W 1974 roku z klubem mistrza Polski, Wybrzeże Gdańsk, w barwach którego występował przez kolejną dekadę, zdobywając po drodze 3 medale mistrzostw Polski oraz tyle samo pucharów kraju. W lidze rozegrał 243 spotkania, zapisując na swoim koncie 3843 punkty. Po zakończeniu kariery w Polsce, wyjechał na Węgry, gdzie kontynuował występy przez kolejne 7 lat. 
Aktualnie mieszka w Chełmży. Jest absolwentem gdańskiej AWF oraz ojcem syna Marcina i córki Dominiki. Jest również dyrektorem Gimnazjum w Głuchowie.

</doc>
<doc id="1886365" url="https://pl.wikipedia.org/wiki?curid=1886365" title="Gian Simmen">
Gian Simmen

Gian Simmen (ur. 19 lutego 1977 w Chur) – szwajcarski snowboardzista, złoty medalista olimpijski.
Kariera.
W Pucharze Świata zadebiutował 25 listopada 1997 roku w Hintertux, gdzie zajął ósme miejsce w halfpipe'ie. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 7 stycznia 1998 roku w Sankt Moritz, kończąc rywalizację w tej samej konkurencji na drugiej pozycji. W zawodach tych rozdzielił dwóch Szwedów: Fredrika Sternera i Jacoba Söderqvista. W kolejnych startach jeszcze dwukrotnie stawał na podium zawodów PŚ: 18 listopada 2000 roku w Tignes i 9 stycznia 2002 roku w Arosie triumfował w halfpipe’ie. Najlepsze wyniki osiągnął w sezonie 2001/2002, kiedy to zajął 20. miejsce w klasyfikacji halfpipe’a.
Największy sukces osiągnął w 1998 roku, kiedy wywalczył złoty medal w halfpipe’ie podczas igrzysk olimpijskich w Nagano. Pokonał tam Daniela Francka z Norwegii i Rossa Powersa z USA. Na rozgrywanych cztery lata później igrzyskach w Salt Lake City zajął osiemnaste miejsce. Brał też udział w igrzyskach olimpijskich w Turynie w 2006 roku, gdzie uplasował się na dziewiętnastej pozycji. Wystąpił także na mistrzostwach świata w Madonna di Campiglio w 2001 roku, gdzie był szesnasty.
W 2006 roku zakończył karierę.

</doc>
<doc id="1886366" url="https://pl.wikipedia.org/wiki?curid=1886366" title="Waldemar Gondek">
Waldemar Gondek

Waldemar Gondek (ur. 3 października 1953 w Szczecinie) – polski lekkoatleta, średniodystansowiec.
Dwa razy stawał na podium uniwersjady w Rzymie (1975). Cztery razy bronił barw narodowych w meczach międzypaństwowych (w latach 1975–1976). Trzykrotny medalista mistrzostw Polski seniorów. W roku 1975 wywalczył złoto w biegu na 800 metrów oraz brąz w sztafecie 4 x 400 metrów. Rok później – podczas kolejnej edycji krajowego czempionatu – ponownie zdobył brązowy krążek w biegu rozstawnym. 
Z wykształcenia magister wychowania fizycznego (absolwent warszawskiej AWF). Obecnie przedsiębiorca.

</doc>
<doc id="1886367" url="https://pl.wikipedia.org/wiki?curid=1886367" title="Music Of The Spheres">
Music Of The Spheres



</doc>
<doc id="1886372" url="https://pl.wikipedia.org/wiki?curid=1886372" title="Spheres">
Spheres

Spheres – singel Mike’a Oldfielda wydany w 2008, promujący album "Music of the Spheres".
Utwór "Spheres" jest to wczesne koncepcyjne demo mającego się ukazać albumu. Zawiera elementy utworów "Harbinger" oraz "Shabda" z "Music of the Spheres"'.

</doc>
<doc id="1886373" url="https://pl.wikipedia.org/wiki?curid=1886373" title="Baby Boom (film)">
Baby Boom (film)

Baby Boom – amerykańska komedia z 1987 roku z Diane Keaton w roli głównej.
Nagrody i nominacje.
Złote Globy 1987

</doc>
<doc id="1886380" url="https://pl.wikipedia.org/wiki?curid=1886380" title="Osobowość schizotypowa">
Osobowość schizotypowa



</doc>
<doc id="1886382" url="https://pl.wikipedia.org/wiki?curid=1886382" title="Joker-Rodło Piła">
Joker-Rodło Piła



</doc>
<doc id="1886383" url="https://pl.wikipedia.org/wiki?curid=1886383" title="Joker Rodło Piła">
Joker Rodło Piła



</doc>
<doc id="1886384" url="https://pl.wikipedia.org/wiki?curid=1886384" title="Rajbud Development GTPS Gorzów Wielkopolski">
Rajbud Development GTPS Gorzów Wielkopolski



</doc>
<doc id="1886386" url="https://pl.wikipedia.org/wiki?curid=1886386" title="Lotnictwo szturmowe">
Lotnictwo szturmowe

Lotnictwo szturmowe - rodzaj lotnictwa bojowego, przeznaczony do bezpośredniego wsparcia wojsk lądowych, uzbrojony w opancerzone samoloty szturmowe.
Lotnictwo szturmowe charakteryzowało się dużymi możliwościami manewrowania na małych wysokościach z lotu koszącego oraz silnym uzbrojeniem artyleryjskim, rakietowym i bombowym, stanowiąc skuteczny środek zwalczania małych obiektów ruchomych. Lotnictwo szturmowe rozwinęło się w czasie II wojny światowej. Po jej zakończeniu lotnictwo szturmowe zastąpione zostało przez lotnictwo myśliwsko-szturmowe i lotnictwo myśliwsko-bombowe.
W polskich Wojskach Lotniczych funkcjonował jeden korpus oraz kilka dywizji i kilkanaście pułków lotnictwa szturmowego:

</doc>
<doc id="1886387" url="https://pl.wikipedia.org/wiki?curid=1886387" title="Trampolino a Monte">
Trampolino a Monte



</doc>
<doc id="1886388" url="https://pl.wikipedia.org/wiki?curid=1886388" title="Tibor Fogarasi">
Tibor Fogarasi

Tibor Fogarasi (ur. 21 listopada 1969 w Szolnoku) – węgierski szachista, arcymistrz od 2003 roku.
Kariera szachowa.
W 1989 r. reprezentował Węgry na rozegranych w Arnhem mistrzostwach Europy juniorów do 20 lat, dzieląc VII-XIII miejsce. W 1990 r. zwyciężył w kołowym turnieju "Utasellato" w Budapeszcie, natomiast w 1991 r. podzielił I m. w turnieju "Cansys" oraz podzielił II m. (za Igorem Naumkinem, wspólnie z Suatem Atalikiem, Thomasem Pähtzem i Ivanem Farago) w turnieju "Elekes" (oba rozegrane w Budapeszcie). W 1994 r. podzielił I m. (wspólnie z Csabą Horváthem) w cyklicznym turnieju "First Saturday" (edycja FS08 GM) w Budapeszcie. W 1995 r. wypełnił pierwszą arcymistrzowską normę, zwyciężając w turnieju "Hungaroil" w Budapeszcie, natomiast w 1996 r. podzielił I m. (wspólnie z m.in. Tiborem Tolnaiem, Péterem Ácsem, Aleksiejem Biezgodowem, Péterem Lukácsem i Constantinem Ionescu) w otwartym turnieju w Balatonbereny oraz zajął VI m. w finale indywidualnych mistrzostw Węgier. W 2000 r. w kolejnym turnieju "First Saturday" (edycja FS02 GM) podzielił I m., wspólnie z Ni Hua. W 2002 r. wypełnił drugą arcymistrzowską normę (podczas drużynowych mistrzostw Węgier), a w 2003 – trzecią, zajmując II m. (za Maksimem Turowem) w turnieju "Elekes" w Budapeszcie. W 2005 r. zwyciężył (wspólnie z Viktorem Erdősem) w edycji FS02 GM turnieju "First Saturday" w Budapeszcie, podzielił również I m. (wspólnie z Hoàng Thanh Trang i Dénesem Borosem) w turnieju "Elekes" oraz zajął II m. (za Zoltánem Medvegy) w Balatonlelle.
Najwyższy ranking w karierze osiągnął 1 lipca 1995 r., z wynikiem 2515 punktów zajmował wówczas 16. miejsce wśród węgierskich szachistów.

</doc>
<doc id="1886392" url="https://pl.wikipedia.org/wiki?curid=1886392" title="KS Fart Kielce">
KS Fart Kielce



</doc>
<doc id="1886393" url="https://pl.wikipedia.org/wiki?curid=1886393" title="Michał Kłopski">
Michał Kłopski

Michał Kłopski (zm. 11 stycznia 1453 lub 1456) – święty mnich prawosławny.
Pochodził z rodu Dymitra Dońskiego. Porzucił jednak swoją rodzinę, pragnąc zostać mnichem i jurodiwym, po czym osiedlił się w Monasterze Kłopskim w pobliżu Nowogródu Wielki, ukrywając swoją tożsamość. Zakonnicy poznali ją dopiero w 1419, gdy w czasie Świętej Liturgii czytającego mnicha Michała rozpoznał jego krewny Konstantyn.
W monasterze przeżył 44 lata, prowadząc surowe życie ascetyczne i będąc w tym zakresie przykładem dla innych zakonników. Miał zyskać dary przepowiadania przyszłości i uzdrawiania. Wśród wywołanych przez niego nadzwyczajnych wydarzeń miało być uratowanie Nowogrodu przed suszą oraz rozmnażanie chleba, którym mnisi Monasteru Kłopskiego karmili najuboższych mieszkańców miasta.
Zmarł 11 stycznia 1453 lub 1456. Przewidując własną śmierć, w ostatnich dniach życia, zamiast chodzić na nabożeństwa do cerkwi, modlił się jedynie przy grobie zmarłego wcześniej ihumena Teodozjusza.

</doc>
<doc id="1886397" url="https://pl.wikipedia.org/wiki?curid=1886397" title="Diecezja Haarlemu-Amsterdamu">
Diecezja Haarlemu-Amsterdamu

Diecezja Haarlemu-Amsterdamu (łac.: "Dioecesis Harlemensis-Amstelodamensis", hol.: "Bisdom Haarlem-Amsterdam") – katolicka diecezja holenderska położona w północno-zachodniej części kraju, obejmująca swoim zasięgiem terytorium prowincji: Flevoland i Holandii Północnej. Siedziba biskupa znajduje się w katedrze św. Bawona w Haarlemie.
Historia.
Historia biskupstwa sięgają okresu XVI w., kiedy to papież Paweł IV erygował diecezję haarlemską, na podstawie bulli "Super Universas", podporządkowując ją jako sufraganię archidiecezji utrechckiej. Wraz z rozwojem kalwinizmu na terenie Holandii oraz zakazie praktyk katolickich wprowadzonych przez władze Republikę Zjednoczonych Prowincji biskupstwa zostało zlikwidowane pod koniec XVI w.
Diecezja haarlemska została reaktywowana w nowym kształcie jako administraturę apostolską w 1833 r., a 4 marca 1853 r. po zawarciu konkordatu między Stolicą Apostolską a Holandią została podniesiona do rangi pełnoprawnej diecezji. W 1936 r. weszła ona w skład nowo utworzonej metropolii utrechckiej.
7 października 2008 r. decyzją papieża Benedykta XVI została przemianowana na diecezję "harleemsko-amsterdamską".
Podział administracyjny.
Diecezja Haarlem-Amsterdam składa się obecnie ze 169 parafii, które z kolei zgrupowane są w 9 dekanatach:

</doc>
<doc id="1886398" url="https://pl.wikipedia.org/wiki?curid=1886398" title="Konsylium">
Konsylium

Konsylium ( - narada) – narada lekarzy, mająca na celu ustalenie diagnostyki, badań dodatkowych oraz ostatecznej diagnozy i sposobu terapii w razie skomplikowanych przypadków medycznych.
Dawniej słowem konsylium określano także każdą naradę w ważnej sprawie.

</doc>
<doc id="1886400" url="https://pl.wikipedia.org/wiki?curid=1886400" title="Armida (imię)">
Armida (imię)

Armida – imię żeńskie pochodzenia włoskiego, które rozpowszechniło się dzięki poematowi Torquata Tassa "La Gerusalemme liberata" (Jerozolima wyzwolona) z 1581 roku, w którym jedna z postaci nosi imię Armida. W związku z tym, że "Jerozolima wyzwolona" była chętnie wykorzystywana przez twórców operowych, imię to noszą także postaci z oper "Rinaldo" G.F. Händla, "Armida w egipskim obozie" A. Vivaldiego, "Armida" J. Haydna, "Armida" A. Salieriego, "Armida porzucona" N. Jommellego, "Armida" Ch.W. Glucka, "Armida" G. Rossiniego, "Armida" C.H. Grauna, "Armida" J.-B. Lully'ego, "Armida" A. Dvořáka oraz z kantaty "Armida" J. Myslivečka.
Armida imieniny obchodzi 15 sierpnia.

</doc>
<doc id="1886402" url="https://pl.wikipedia.org/wiki?curid=1886402" title="Anhydrobioza">
Anhydrobioza



</doc>
<doc id="1886403" url="https://pl.wikipedia.org/wiki?curid=1886403" title="Anoksybioza">
Anoksybioza



</doc>
<doc id="1886404" url="https://pl.wikipedia.org/wiki?curid=1886404" title="Osmobioza">
Osmobioza



</doc>
<doc id="1886405" url="https://pl.wikipedia.org/wiki?curid=1886405" title="Dynamo Kijów (piłka nożna kobiet)">
Dynamo Kijów (piłka nożna kobiet)

Dynamo Kijów (ukr. Жіночий футбольний клуб «Динамо» Київ, "Żinoczyj Futbolnyj Kłub "Dynamo" Kyjiw") – ukraiński kobiecy klub piłkarski z siedzibą w Kijowie.
Historia.
Chronologia nazw:
Kobieca drużyna piłkarska Dynamo Kijów została założona w Kijowie w 1989. W 1990 klub debiutował w Wysszej Lidze ZSRR, w której zajął najpierw drugie miejsce w 2 grupie, a potem w meczu o 3. miejsce przegrał w serii karnych 3:5 z klubem Tekstilszczyk Ramienskoje. W następnym sezonie klub zajął 9. miejsce w 2 grupie. Również debiutował w rozgrywkach Pucharu ZSRR, ale zajął ostatnie 4. miejsce w grupie już w pierwszym etapie. W 1992 klub debiutował w Wyszczej Lidze Ukrainy, w której zdobył mistrzostwo oraz Puchar Ukrainy. W kolejnym sezonie klub zajął drugie miejsce. W rozgrywkach Pucharu Ukrainy w finale przegrał 1:4 z Areną Kijów. W trzecim sezonie 1994 klub wystąpił, zajmując 4. miejsce. Nowym prezesem klubu został Hryhorij Surkis, który sceptycznie stawił się do piłki nożnej kobiet i po zakończeniu sezonu 1994 rozformował kobiecy klub.

</doc>
<doc id="1886407" url="https://pl.wikipedia.org/wiki?curid=1886407" title="Pory słoneczne">
Pory słoneczne



</doc>
<doc id="1886408" url="https://pl.wikipedia.org/wiki?curid=1886408" title="Andrej Šporn">
Andrej Šporn

Andrej Šporn (ur. 1 grudnia 1981 w Kranju) – słoweński narciarz alpejski.
Kariera.
Po raz pierwszy na arenie międzynarodowej pojawił się 12 grudnia 1996 roku w Pichl bei Wels, gdzie w zawodach FIS Race zajął 59. miejsce w slalomie. W 1999 roku wystąpił na mistrzostwach świata juniorów w Pra Loup, gdzie jego najlepszym wynikiem było dziesiąte miejsce w zjeździe. Jeszcze dwukrotnie startował na imprezach tego cyklu, zajmując między innymi dziesiąte miejsce w slalomie podczas mistrzostw świata juniorów w Verbier.
W zawodach Pucharu Świata zadebiutował 10 grudnia 2001 roku w Madonna di Campiglio, gdzie nie ukończył pierwszego przejazdu w slalomie. Pierwsze pucharowe punkty wywalczył jednak 4 stycznia 2004 roku we Flachau, zajmując 20. miejsce w tej samej konkurencji. Na podium zawodów tego cyklu jedyny raz stanął 23 stycznia 2010 roku w Kitzbühel, kończąc zjazd na drugiej pozycji. W zawodach tych rozdzielił na podium Didiera Cuche'a ze Szwajcarii i Włocha Wernera Heela. Najlepsze wyniki osiągnął w sezonie 2009/2010, kiedy zajął 31. miejsce w klasyfikacji generalnej, a w klasyfikacji zjazdu był dziesiąty. Był też między innymi ósmy w klasyfikacji kombinacji w sezonie 2005/2006 oraz dziewiąty w sezonie 2003/2004.
Na igrzyskach olimpijskich w Turynie w 2006 roku startował w trzech konkurencjach, najlepszy wynik uzyskując w supergigancie, który ukończył na było 15. miejscu. Na rozgrywanych cztery lata późnej igrzyskach w Vancouver zajął osiemnaste miejsce w tej konkurencji i 25. miejsce w zjeździe. Był też między innymi szósty w zjeździe na mistrzostwach świata w Garmisch-Partenkirchen w 2011 roku oraz jedenasty w tej konkurencji podczas rozgrywanych dwa lata później mistrzostw świata w Schladming.

</doc>
<doc id="1886409" url="https://pl.wikipedia.org/wiki?curid=1886409" title="Andrej Sporn">
Andrej Sporn



</doc>
<doc id="1886411" url="https://pl.wikipedia.org/wiki?curid=1886411" title="Niggamortis">
Niggamortis



</doc>
<doc id="1886412" url="https://pl.wikipedia.org/wiki?curid=1886412" title="Backlash (2005)">
Backlash (2005)



</doc>
<doc id="1886416" url="https://pl.wikipedia.org/wiki?curid=1886416" title="Mathew Knowles">
Mathew Knowles

Mathew Knowles (ur. 9 stycznia 1952) – amerykański menedżer, producent oraz dyrektor muzyczny. Jest menedżerem swojej córki Solange oraz byłym menedżerem Beyoncé.
Kariera.
Mathew Knowles jest absolwentem Fisk University w Nashville. Na studiach był członkiem wielu organizacji, w tym Omega Psi Phi. Po zdobyciu dyplomu rozpoczął pracę w koncernie informatycznym IBM. Mimo wysokich wynagrodzeń, porzucił pracę w IBM i zajął się menedżmentem zespołu Girl’s Tyme, w którym występowała jego córka, i który był prekursorem Destiny’s Child. Mathew był producentem wielu projektów grupy oraz solowych wydawnictw jej członkiń. Poza pracą w przemyśle muzycznym, Knowles był jednym z producentów wykonawczych thrillera "Obsessed" z 2009 roku, w którym wystąpiła Beyoncé.
CEO.
W 2003 roku Knowles założył własną wytwórnię, Music World Entertainment, która stała się oddziałem Columbia Records. Kontrakty z Music World podpisali m.in.: Beyoncé Knowles, Michelle Williams, Kelly Rowland, Solange Knowles, Sunshine Anderson, Trin-i-tee 5:7, The Pastor Rudy Experience oraz Lil J. Xavier.
Knowles zapoczątkował również Music World Music, który z kolei podlega Music World Entertainment. Music World Music składa się z czterech oddziałów: Music World Kids, Compadre Records, Spirit Rising i Hits Revealed. MWM nie posiada indywidualnych kontraktów, tylko zajmuje się artystami związanymi z partnerskimi wytwórniami: Columbią, Geffen Records oraz Interscope Records.
Życie osobiste.
Knowles był żonaty ze stylistką i właścicielką marki House of Deréon, Tiną Knowles, od 1980 roku. Ma z nią dwie córki: Beyoncé oraz Solange. Wraz z rodziną jest członkiem Kościoła Ewangelicko-Metodystycznego.
Po niemal 30 latach małżeństwa, 11 grudnia 2009 roku, Tina Knowles złożyła pozew o rozwód. Jednym z powodów były oskarżenia aktorki Alexsandry Wright, jakoby Mathew miał być ojcem jej dziecka. Gdy Wright urodziła syna, Nixona, zażądała przeprowadzenia testu na ojcostwo; Knowles przyznał jednocześnie, że utrzymywał z nią bliskie kontakty. Wynik testu był pozytywny, dlatego Mathew Knowles zobowiązał się do płacenia alimentów na rzecz Wright i Nixona.

</doc>
<doc id="1886417" url="https://pl.wikipedia.org/wiki?curid=1886417" title="Music World Entertainment">
Music World Entertainment



</doc>
<doc id="1886420" url="https://pl.wikipedia.org/wiki?curid=1886420" title="4 Korpus Zmechanizowany (ZSRR)">
4 Korpus Zmechanizowany (ZSRR)

4 Korpus Zmechanizowany () – wyższy związek taktyczny wojsk zmechanizowanych Armii Czerwonej okresu II wojny światowej.
Historia.
Dnia 20 czerwca 1941 roku w korpusie ogłoszono alarm bojowy, w związku z planowaną agresją III Rzeszy na ZSRR. Do pierwszego starcia z wojskami niemieckimi doszło 22 czerwca kiedy 3 Pułk Motocyklowy zaatakował jednostki Wermachtu przeprawiające się przez San w rejonie miasta Laszki. Tego samego dnia dowództwo podjęło decyzję o przemieszczeniu korpusu w rejon miasta Brody. W związku z chaosem jaki ogarnął w pierwszych dniach wojny jednostki radzieckie, korpus nie wykonał postawionego przed nim zadania. 24 czerwca ze składu korpusu wyłączono 8 Dywizję Pancerną i przekazano ją do 15 Korpusu Zmechanizowanego. W związku z ciężkim położeniem sił radzieckich, korpus rozpoczął odwrót na wschód. 29 czerwca opuścił on rejon Lwowa i 3 lipca dotarł do Zbaraża. 7 lipca w wyniku odwrotu w składzie korpusu pozostało tylko 126 czołgów. 9 lipca jednostka dotarła do Iwanopola. 12 lipca korpus przekroczył Dniepr w rejonie miasta Pryłuki, odrywając się od jednostek niemieckich, jak i od 6 Armii, której podlegał.
Z dniem 12 lipca rozwiązano obydwie dywizje pancerne korpusu. Na bazie 8 Dywizji Pancernej sformowano 130 Brygadę Pancerną, a na bazie 32 Dywizji: 1 Brygadę Pancerną i 8 Brygadę Pancerną.
Od września 1942 do grudniu 1942 roku korpus walczył w składzie: 57 Armii a następnie 5 Armii Uderzeniowej Frontu Stalingradzkiego.
Rozkazem NKO nr 394 z 18 grudnia 1942 roku 4 Korpus Zmechanizowany przeformowano w 3 Gwardyjski Korpus Zmechanizowany.
Skład korpusu.
I formowanie.
Pierwsze formowanie Korpusu rozpoczęto w lipcu 1940 roku w Kijowskim Specjalnym Okręgu Wojskowym. Dowództwo Korpusu mieściło się we Lwowie na terenie świeżo zajętej Ukrainy. Dowództwo Korpusu sformowany na bazie dowództwa 49 Korpusu Strzeleckiego.
Skład:
W dniu 1 czerwca 1941 korpus liczył 28 098 żołnierzy. W dniu 22 czerwca 1941 roku miał na wyposażeniu 979 czołgów, w tym: 414 T-34 i KW-1, 175 samochody pancernymi, 134 armaty, 152 moździerze, 2854 samochody, 274 ciągniki i 1050 motocykli.
II formowanie.
Drugie formowanie 4 Korpusu Zmechanizowanego nastąpiło we wrześniu 1942 roku na podstawie dyrektywy NKO nr 1104915ss z 8 września 1942 roku w Moskiewskim Okręgu Wojskowym.
Skład korpusu:

</doc>
<doc id="1886422" url="https://pl.wikipedia.org/wiki?curid=1886422" title="Destiny Tour">
Destiny Tour

Destiny Tour – trasa koncertowa The Jacksons promująca album Destiny. Rozpoczęła się 22 stycznia 1979 roku koncertem inauguracyjnym w Bremie, następnie bracia zagrali koncerty w krajach takich jak Wielka Brytania, Holandia, Francja i Kenia. 14 kwietnia 1979 roku w Cleveland w stanie Ohio rozpoczęli amerykańską część trasy, w trakcie której odwiedzili około 80 miast. Trasa zakończyła się koncertem w Waszyngtonie 26 września 1979 roku.
Lista utworów.
pierwszy etap
drugi etap

</doc>
<doc id="1886425" url="https://pl.wikipedia.org/wiki?curid=1886425" title="Arena Kijów">
Arena Kijów

Arena Kijów (ukr. Жіночий футбольний клуб «Арена» Київ, "Żinoczyj Futbolnyj Kłub "Arena" Kyjiw") – ukraiński kobiecy klub piłkarski z siedzibą w Kijowie.
Historia.
Chronologia nazw:
Kobieca drużyna piłkarska Arena Kijów została założona w Kijowie na początku 1990. W 1990 klub debiutował w Wysszej Lidze ZSRR, w której zajął 6 miejsce w 1 grupie. W następnym sezonie 1991 klub zajął najpierw pierwsze miejsce w 2 grupie, a potem w meczu o 3 miejsce przegrał 0:1 z klubem SKIF Małachowka. Również debiutował w rozgrywkach Pucharu ZSRR, ale już w pierwszym etapie zajął przedostatnie 3 miejsce w grupie. W 1992 klub przeniósł się do Fastowa i pod nazwą Arena-Hospodar Fastów debiutował w Wyszczej Lidze Ukrainy, w której zdobył wicemistrzostwo. W rozgrywkach Pucharu Ukrainy w finale przegrał 1:1 i 0:0 z Dynamem Kijów. W następnym sezonie 1993 klub po zakończeniu rundy wiosennej powrócił do Kijowa i przywrócił starą nazwę Arena Kijów, a następnie zdobył mistrzostwo oraz Puchar Ukrainy. Ale potem niespodziewanie został rozformowany.

</doc>
<doc id="1886429" url="https://pl.wikipedia.org/wiki?curid=1886429" title="Wystawiennik">
Wystawiennik



</doc>
<doc id="1886435" url="https://pl.wikipedia.org/wiki?curid=1886435" title="Rock with You">
Rock with You



</doc>
<doc id="1886445" url="https://pl.wikipedia.org/wiki?curid=1886445" title="Lista prac Emila Kraepelina">
Lista prac Emila Kraepelina

Emil Kraepelin był niemieckim psychiatrą. Poniżej znajduje się uporządkowana chronologicznie lista jego prac.

</doc>
<doc id="1886446" url="https://pl.wikipedia.org/wiki?curid=1886446" title="Estadio Cuauhtémoc">
Estadio Cuauhtémoc

Estadio Cuauhtémoc – stadion piłkarski w mieście Puebla, w stanie Puebla, w Meksyku. Obiekt może pomieścić 42 648 widzów, co czyni go piątym co do wielkości stadionem w kraju. 
Na stadionie swoje mecze rozgrywa klub z pierwszej ligi meksykańskiej – CF Puebla – oraz zespół z drugiej ligi – Lobos de la BUAP.
Na obiekcie rozegrano mecze Mistrzostw Świata w Piłce Nożnej 1970 i 1986 oraz mecze piłki nożnej podczas Letnich Igrzysk Olimpijskich 1968.

</doc>
<doc id="1886447" url="https://pl.wikipedia.org/wiki?curid=1886447" title="Estadio Cuauhtemoc">
Estadio Cuauhtemoc



</doc>
<doc id="1886448" url="https://pl.wikipedia.org/wiki?curid=1886448" title="Biskupi haarlemsko-amsterdamscy">
Biskupi haarlemsko-amsterdamscy

Biskupi haarlemsko-amsterdamscy - lista biskupów ordynariuszy i biskupów pomocniczych diecezji haarlemsko-amsterdamskiej.

</doc>
<doc id="1886450" url="https://pl.wikipedia.org/wiki?curid=1886450" title="Sieć naczyniowa">
Sieć naczyniowa

Sieć naczyniowa (łac. "retia vasculosa") – jednorodna struktura anatomiczna układu krwionośnego utworzona przez liczne zespolenia gałązek tętniczych lub żylnych. Od sieci naczyń włosowatych różni się tym, że w przypadku sieci naczyniowych, tętnice nie przechodzą w żyły, lecz ponownie w tętnice. Podobnie w przypadku sieci naczyniowej żylnej, powstająca z naczyń żylnych sieć, przechodzi ponownie w tożsame żyły. Z uwagi na budowę, rozróżnia się więc sieci naczyniowe tętnicze (łac. "retia arteriosa") i sieci naczyniowe żylne (łac. "retia venosa").
Sieci naczyniowe w cienkich strukturach (np. okostna) mają układ dwuwymiarowy, natomiast w narządach grubszych oczka sieci naczyń przyjmują strukturę trójwymiarową zwaną splotem naczyniowym (łac. "plexus vasculosi").
Sieć naczyniowa występuje w okostnej i oponie miękkiej, sploty naczyniowe natomiast występują w prawie wszystkich narządach z wyjątkiem:
W obrębie naczyń sieci czy splotu dochodzi do sytuacji, że w danym naczyniu krew może płynąć w różnych kierunkach w różnym czasie, czyli dane naczynie w zależności od warunków krążenia krwi może być dopływem i odpływem.
Sieć dziwna (łac. "rete mirabile") – specyficzny układ naczyń sieci, w którym jedno naczynie (tętnica lub żyła) dzieli się na większą ilość cienkich gałązek, niejednokrotnie splotowato połączonych i po krótszym lub dłuższym przebiegu ponownie łączy się w jedno, tożsame naczynie krwionośne.
U człowieka jedyną strukturą spełniającą kryteria sieci dziwnej tętniczej jest kłębuszek nerkowy.
Unaczynienie zrazików wątroby mogłoby być uznane za żylną sieć dziwną, jednakże żyła śródzrazikowa wiedzie nie tylko krew żylną z żyły wrotnej, ale także częściowo krew tętniczą z tętnicy wątrobowej.

</doc>
<doc id="1886451" url="https://pl.wikipedia.org/wiki?curid=1886451" title="Prokop Wiacki">
Prokop Wiacki

Prokop Wiacki - jurodiwy, święty Rosyjskiego Kościoła Prawosławnego.
Pochodził z rodziny chłopskiej. W wieku 20 lat, kiedy rodzice chcieli, by ożenił się, uciekł z domu do miasta Chłynow i zaczął tam prowadzić życie jurodiwego. Celowo wystawiał się na mróz, pościł, był obiektem kpin części mieszkańców miasta. Jako święty szaleniec przeżył dwadzieścia dziewięć lat. Zmarł w 1627.

</doc>
<doc id="1886452" url="https://pl.wikipedia.org/wiki?curid=1886452" title="Splot naczyniowy">
Splot naczyniowy



</doc>
<doc id="1886454" url="https://pl.wikipedia.org/wiki?curid=1886454" title="Estadio Nemesio Díez">
Estadio Nemesio Díez

Estadio Nemesio Díez – stadion piłkarski w mieście Toluca, w Meksyku. Obiekt może pomieścić 27 000 widzów.
Na stadionie swoje mecze rozgrywa klub z pierwszej ligi meksykańskiej – Deportivo Toluca.
Na obiekcie rozegrano mecze Mistrzostw Świata w Piłce Nożnej 1970 i 1986.

</doc>
<doc id="1886455" url="https://pl.wikipedia.org/wiki?curid=1886455" title="Estadio Nemesio Diez">
Estadio Nemesio Diez



</doc>
<doc id="1886456" url="https://pl.wikipedia.org/wiki?curid=1886456" title="Estadio Luis Dosal">
Estadio Luis Dosal



</doc>
<doc id="1886457" url="https://pl.wikipedia.org/wiki?curid=1886457" title="Georges Verriest">
Georges Verriest

Georges Verriest (ur. 15 lipca 1909 w Roubaix, zm. 11 lipca 1985 w Seclin) – francuski piłkarz, reprezentant kraju.
Kariera klubowa.
Verriest całą karierę piłkarską spędził w klubie RC Roubaix. W pierwszej drużynie debiutował w 1928 na szczeblu DH Nord (trzeci poziom rozgrywkowy). Wraz z zespołem dwukrotnie dotarł do finału Pucharu Francji w sezonach 1931/32 i 1932/33. W sezonie 1935/36 pomógł drużynie w awansie do Première Division. W okresie gry na najwyższym poziomie rozgrywkowym od 1936 do 1939 zagrał w 80 spotkaniach, w których strzelił 5 bramek. Łącznie przez 11 lat gry dla drużyny Roubaix zagrał w 170 spotkaniach ligowych, w których strzelił 15 bramek. W 1939, ze względu na wybuch II wojny światowej rozgrywki ligowe we Francji zostały wstrzymane, co w konsekwencji doprowadziło do zakończenia kariery sportowej przez Verriesta.
Kariera reprezentacyjna.
Verriest zadebiutował w reprezentacji Francji 23 kwietnia 1933 w meczu przeciwko Hiszpanii, wygranym 1:0. W 1934 został powołany na Mistrzostwa Świata 1934. Wystąpił w spotkaniu z reprezentacją Austrii. Strzelił w tym meczu bramkę w 116. minucie z rzutu karnego, jednak jego drużyna przegrała 2:3, odpadając z turnieju w pierwszej rundzie. Po raz ostatni w reprezentacji zagrał 9 lutego 1936 w meczu przeciwko Czechosłowacji, przegranym 0:3. Łącznie Verriest w latach 1933–1936 wystąpił w 14 spotkaniach reprezentacji Francji, w których strzelił jedną bramkę.
Sukcesy.
RC Roubaix

</doc>
<doc id="1886460" url="https://pl.wikipedia.org/wiki?curid=1886460" title="Osobowość chwiejna emocjonalnie typ borderline">
Osobowość chwiejna emocjonalnie typ borderline



</doc>
<doc id="1886463" url="https://pl.wikipedia.org/wiki?curid=1886463" title="Mistrzostwa Europy w Saneczkarstwie 2010">
Mistrzostwa Europy w Saneczkarstwie 2010

42. Mistrzostwa Europy w saneczkarstwie 2010 odbyły się w dniach 23 – 24 stycznia w łotewskiej Siguldzie. W tym mieście mistrzostwa odbyły się już drugi raz (wcześniej w 1996). Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej najlepsi byli Rosjanie.

</doc>
<doc id="1886465" url="https://pl.wikipedia.org/wiki?curid=1886465" title="Dyliżanse">
Dyliżanse

Dyliżanse – plebiscyt na najpopularniejszych wykonawców muzyki country w Polsce i ich dokonania przeprowadzany od 1998 roku przez czasopismo "Dyliżans" – countrowy fanzin redagowany od tegoż roku przez Macieja 'Woźnicę' Świątka
Plebiscyt obejmuje kilkanaście kategorii i odbywa się w trzech etapach: zgłaszanie kandydatur, głosowanie na nominacje (trzy w każdej z kategorii) i ostateczne głosowanie na zwycięzców.
Plebiscyt wzorowany na amerykańskich plebiscytach uwzględnia polską specyfikę, m.in. kategorie:
Koncerty galowe laureatów.
W latach 1999–2004 plebiscyt kończyły "Polskie Gale Country", organizowane przez Stowarzyszenie Muzyki Country. Galom szefowała Halina Romaniszyn, najpierw wiceprezes, a później prezes SMC. Dwie pierwsze odbyły się w Pałacu Kultury w Dąbrowie Górniczej, trzy następne w Teatrze Muzycznym w Gliwicach, a ostatnia na Pikniku Country w Mrągowie.Po dwóch latach przerwy plebiscyt został reaktywowany w ramach współpracy "Dyliżansu" i prowadzonego przez Mikołaja Kruczyńskiego portalu internetowego "Saloon.pl." Wręczenie nagród za 3-letni okres 2006–2008 miało miejsce ponownie na Pikniku Country w Mrągowie. Wyniki jubileuszowego "X Plebiscytu Dyliżanse 2009" zostały ogłoszone podczas "Gali Muzyki Country", która odbyła się 24 kwietnia 2010 w sali widowiskowej Domu Kultury „Rakowiec” w Warszawie. Od 2011 roku współorganizatorem plebiscytu o koncertów galowych jest Fundacja Country &amp; Folk. Kolejne uroczyste rozdania nagród odbywały się w Warszawie w salach koncertowych Sinfonii Varsovia, a następnie Ośrodka Kultury Ochoty. Ze względu na pandemię uroczyste ogłoszenie laureatów "XX Plebiscytu Dyliżanse 2019" odbyło się w audycji "Country Club" Radia "Warszawa".

</doc>
<doc id="1886466" url="https://pl.wikipedia.org/wiki?curid=1886466" title="Alina Kijów">
Alina Kijów

Alina Kijów (ukr. Жіночий футбольний клуб «Аліна» Київ, "Żinoczyj Futbolnyj Kłub "Alina" Kyjiw") – ukraiński kobiecy klub piłkarski z siedzibą w Kijowie.
Historia.
Chronologia nazw:
Kobieca drużyna piłkarska Radosin Kijów została założona w Kijowie na początku 1990. W 1990 klub debiutował w Wtoroj Lidze ZSRR, w której zajął drugie miejsce w 2 grupie. W następnym sezonie 1991 klub zajął tylko szóste miejsce w 2 grupie we Wtoroj Lidze. W 1992 klub debiutował w Pierwszej Lidze Ukrainy, w której zajął 4 miejsce. W rozgrywkach Pucharu Ukrainy odpadł w 1/8 finału. W następnym sezonie klub zmienił nazwę na Alina Kijów i w związku z rozszerzeniem Wyszczej Lihi Ukrainy już występował na najwyższym poziomie, gdzie zajął 11 miejsce. W rozgrywkach Pucharu Ukrainy doszedł do 1/4 finału. W sezonie 1994 klub zdobył brązowe medale Mistrzostw Ukrainy. W rozgrywkach Pucharu Ukrainy w finale przegrał 1:1 i 0:0 z klubem Donećk-Roś Donieck. W sezonie 1995 klub zdobył wicemistrzostwo oraz Puchar Ukrainy. W 1997 klub został mistrzem Ukrainy ale potem został rozformowany.

</doc>
<doc id="1886468" url="https://pl.wikipedia.org/wiki?curid=1886468" title="Theo Tams">
Theo Tams

Theo Tyson Tams (ur. 12 lipca 1985 w Lethbridge) − kanadyjski piosenkarz, zwycięzca szóstej edycji talent show "Canadian Idol" (kanadyjskiego odpowiednika popularnego w Polsce "Idola").
Życiorys.
Dojrzewał w Coaldale w Południowej Albercie, uczęszczał do Immanuel Christian High School w Lethbridge. W szkole średniej grał na trąbce, a także samodzielnie uczył się gry na pianinie. Przed udziałem w programie "Canadian Idol" był studentem University of Lethbridge, gdzie studiował muzykę poważną i psychologię. Postanowił przerwać naukę na rzecz kariery w branży muzycznej.
Pomimo iż na ogół albumy zwycięzców światowych edycji "Idola" ukazują się w okresie około dwóch miesięcy po odniesieniu wygranej w show, Tams poświęcił nagrywaniu debiutanckiej płyty zdecydowanie więcej czasu. Album "Give It All Away" wydano − nakładem wytwórni Sony Music Canada − dopiero 19 maja 2009 roku, złożyło się nań trzynaście utworów, siedem z których było kompozycjami współautorstwa Tamsa. Wcześniej, w 2005 roku, wydany został także minialbum artysty zatytułowany "Unexpected".
Tams zdeklarował się jako homoseksualista jeszcze w trakcie trwania programu "Canadian Idol". Mieszka w rodzimym Lethbridge.
Przypisy.
 

</doc>
<doc id="1886475" url="https://pl.wikipedia.org/wiki?curid=1886475" title="Tętnica łydkowa">
Tętnica łydkowa

Tętnica łydkowa () – parzysta gałąź tętnicy podkolanowej, odchodząca od niej w środkowej części i kierująca się skośnie ku dołowi, do obu głów mięśnia brzuchatego łydki, który zaopatruje. Przed wniknięciem do mięśnia tętnice łydkowe oddają jeszcze powierzchowną gałąź skórną, która zstępuje na łydkę.

</doc>
<doc id="1886476" url="https://pl.wikipedia.org/wiki?curid=1886476" title="Aldobrandino Gaetani">
Aldobrandino Gaetani



</doc>
<doc id="1886477" url="https://pl.wikipedia.org/wiki?curid=1886477" title="Wikariat apostolski Requena">
Wikariat apostolski Requena

Wikariat apostolski Requena – (, ) – rzymskokatolicki wikariat apostolski ze stolicą w Requenie, w Peru.
Wikariat apostolski obejmuje prowincję Requena w regionie Loreto i część prowincji Ucayali. Jest to teren misyjny położony nad rzeką Ukajali. Misje w tym rejonie prowadzą przede wszystkim hiszpańscy franciszkanie. Wszyscy dotychczasowi wikariusze apostolscy Requeny byli właśnie franciszkanami z Hiszpanii.
Wikariat apostolski Requena nie wchodzi w skład żadnej metropolii, lecz podlega bezpośrednio Stolicy Apostolskiej.
Obecnie wikariuszem apostolskim Requeny jest Juan Tomás Oliver Climent OFM, biskup tytularny Legis Volumni. Posługę wikariusza sprawuje od 30 lipca 2005. Wcześniej, od 27 lutego 2004, był koadiutorem Requeny.
Na terenie wikariatu apostolskiego pracuje 13 zakonników i 25 sióstr zakonnych.
Historia.
W dniu 2 marca 1956 bullą papieża Piusa XII "Cum petierit" został zlikwidowany wikariat apostolski Ukajali. Na jego miejscu powstały trzy nowe wikariaty apostolskie: Requena, San Ramón i Pucallpa.
Wikariusze apostolscy Requeny.
Ordynariusze
Biskupi pomocniczy

</doc>
<doc id="1886482" url="https://pl.wikipedia.org/wiki?curid=1886482" title="Wassian Uglicki">
Wassian Uglicki

Wassian Uglicki, nazwisko świeckie: Szestichinski (ur. w 1439 – zm. 12 lutego 1509 w okolicach Uglicza) – święty mnich prawosławny.
Był duchowym uczniem innego późniejszego świętego mnicha, Paisjusza Uglickiego. Pochodził z rodziny szlacheckiej. W wieku 33 lat wstąpił do monasteru Opieki Matki Bożej w Ugliczu i po krótkim czasie złożył w nim śluby wieczyste. Po dwudziestu latach życia we wspólnocie poprosił Paisjusza, przełożonego klasztoru, o błogosławieństwo na życie pustelnicze. W 1492 przeniósł się na krótko do Monasteru Nikoło-Ujemskiego, po czym osiedlił się w pustelni 30 wiorst na południe od Uglicza. Tam szybko zyskał sławę świętego starca, wokół niego zaczęli gromadzić się naśladowcy. W pobliżu miejsca swojego zamieszkania wzniósł drewnianą cerkiew Trójcy Świętej. Powstał przy nim monaster pod tym samym wezwaniem. Mnich Wassian zmarł w nim 12 lutego 1509, po 17 latach kierowania wspólnotą. 
Po swojej śmierci mnich miał dokonać kilku cudów: na jego grobie człowiek imieniem Gierasim miał zostać wyzwolony spod wpływu złego ducha, zaś inny, Walerian, odzyskać zdrowie. W 1548 zakonnicy monasteru założonego przez świętego ogłosili, że jego ciało nie rozłożyło się.

</doc>
<doc id="1886483" url="https://pl.wikipedia.org/wiki?curid=1886483" title="Khaled Adénon">
Khaled Adénon

Abdoul Khaled Akiola Adénon (ur. 28 lipca 1985) – beniński piłkarz grający na pozycji obrońcy.
Kariera klubowa.
Karierę piłkarską Adénon rozpoczął w klubie z Wybrzeża Kości Słoniowej, ASEC Mimosas. W 2005 roku zadebiutował w jego barwach w pierwszej lidze Wybrzeża Kości Słoniowej. Za czasów gry w ASEC dwukrotnie wywalczył mistrzostwo kraju w latach 2005 i 2006 oraz dwukrotnie zdobył Puchar Wybrzeża Kości Słoniowej w latach 2005 i 2007.
W 2007 roku Adénon wyjechał do Francji i został piłkarzem Le Mans Union Club 72. Pierwszy sezon spędził w rezerwach Le Mans i grał w czwartej lidze. W 2008 roku został włączony do kadry pierwszego zespołu i 19 października 2008 zadebiutował w Ligue 1 w wygranym 2:0 domowym meczu z AS Nancy. W sezonie 2008/2009 rozegrał 5 meczów w pierwszej lidze.
W 2009 roku Benińczyk przeszedł z Le Mans na wypożyczenie do drugoligowej Bastii. Zadebiutował w niej 7 sierpnia 2009 w spotkaniu z FC Istres (0:1). W Bastii spędził sezon 2009/2010, po czym wrócił do Le Mans, które w międzyczasie spadło do Ligue 2. Jego zawodnikiem był do 2013 roku. Następnie był graczem Luçon FC, a w 2015 roku przeszedł do Amiens SC, z którym w ciągu dwóch lat awansował z Championnat National do Ligue 1.
W 2019 podpisał kontrakt z saudyjskim klubem Al-Wehda. W 2020 wrócił do Francji, dołączając do 3-ligowego zespołu US Avranches.
Kariera reprezentacyjna.
W reprezentacji Beninu Adénon zadebiutował w 2006 roku. W 2008 roku był podstawowym zawodnikiem Beninu w Pucharze Narodów Afryki 2008 i zagrał na nim w 3 spotkaniach: z Mali (0:1), z Wybrzeżem Kości Słoniowej (1:4) i z Nigerią (0:2). W 2010 roku w Pucharze Narodów Afryki 2010 także grał w podstawowym składzie i wystąpił w 3 meczach: z Mozambikiem (2:2), Nigerią (0:1) i z Egiptem (0:2).

</doc>
<doc id="1886484" url="https://pl.wikipedia.org/wiki?curid=1886484" title="Geografia Indonezji">
Geografia Indonezji

Indonezja – państwo wyspiarskie położone w Azji Południowo-Wschodniej. Kraj leży na około 17 tys. wyspach (w tym około 6 tys. zamieszkanych). Jest to kraj o największej liczbie wyznawców islamu, żyje tam około 180 mln muzułmanów.
Powierzchnia, położenie i granice.
Powierzchnia – 1 919 400 km²
Położenie – Indonezja leży w Azji Południowo-Wschodniej pomiędzy kontynentem australijskim a zwartym obszarem Azji. Od zachodu państwo to oblewają wody Oceanu Indyjskiego, a od wschodu Oceanu Spokojnego.
Skrajne punkty – północny 6°N, południowy 11°S, zachodni 95°E, wschodni 141°E. Rozciągłość równoleżnikowa Indonezji wynosi blisko 5110 km.
Indonezja, będąc krajem wyspiarskim, poprzez wody terytorialne graniczy:
Lądowe granice kraju:
Linia brzegowa – 54 728 km
Ukształtowanie poziome.
Terytorium kraju składa się z tysięcy małych i dużych wysp. 90% powierzchni stanowią: Sumatra, Kalimantan (indonezyjska część Borneo), Celebes, Jawa i zachodnia część Nowej Gwinei.
Linia brzegowa wysp jest bardzo urozmaicona, pomiędzy wyspami utworzył się skomplikowany system mórz i zatok. Owe wody noszą nazwę Indonezyjskiego Morza Śródziemnego, które jest umownie zaliczane do Oceanu Spokojnego. Wielkie Wyspy Sundajskie od zachodu i południa oblewają wody Oceanu Indyjskiego, a od północy Morze Andamańskie i Morze Południowochińskie. Sumatrę od Półwyspu Malajskiego oddziela cieśnina Malakka, a od Jawy – Cieśnina Sundajska. Indonezyjska część Borneo jest od wschodu oblewana przez wody Morza Celebes. Od wyspy Celebes, Borneo oddziela Cieśnina Makasarska. Pomiędzy Borneo a Jawą znajduje się Morze Jawajskie.
Zachodnie wybrzeże Sumatry i południowe Jawy jest wysokie i wyrównane. Wybrzeże wschodnie Sumatry, północne Jawy, oraz południowe Borneo jest niskie i bardziej urozmaicone. Wzdłuż południowo-zachodnich brzegów Sumatry rozciąga się archipelag Mentawai, a przy jej wschodnim wybrzeżu położone są wyspy Archipelagu Riau, Bangka i Belitung. Na północny wschód do Jawy przylega wyspa Madura, którą od Jawy oddzielają cieśniny Surabaja i Madura. Na północny zachód od Borneo na Morzu Południowochińskim leżą niewielkie archipelagi, są to Anambas i Natuna. Najbardziej urozmaiconą linię brzegową ma wyspa Celebes, która składa się z czterech górzystych półwyspów. Te zaś są oddzielone od siebie zatokami: Tomini, Tolo i Bone. Pomiędzy wyspą Celebes i Małymi Wyspami Sundajskimi leży morze Flores, zaś pomiędzy Celebesem i Molukami, leżą morza Moluckie i Banda. Małe Wyspy Sundajskie od południa oblewa Ocean Indyjski i Morze Timor, wewnątrz archipelagu znajduje się niewielkie morze Sawu. Małe Wyspy Sundajskie składają się z wysp, począwszy od zachodu: Bali, Lombok, Sumbawa, Sumba, Flores, Alor i Timor. Ku wschodowi archipelag Małych Wysp Sundajskich przechodzi w zaliczane do Moluków – Wyspy Południowo-Zachodnie zwane Kepuluan Barat Daya, oraz Wyspy Południowo-Wschodnie zwane Kepuluan Selat Daya. Największymi wyspami archipelagu Maluków są Halmahera, Seram i Buru. Pomiędzy nimi leżą wewnętrzne morza – Seram i Halmahera. Moluki są wyspami, które od wschodu oblewają wody Oceanu Spokojnego. Wyspy te cechują się urozmaiconą linią brzegową.
Większość wybrzeży morskich jest niedostępna, wzdłuż pasm górskich brzeg morski jest wysoki, często skalisty. Na obszarach nizinnych wybrzeże jest porośnięte namorzynami i zabagnione. We wschodniej części Małych Wysp Sundajskich występują rafy koralowe. Z wyspami Indonezji sąsiadują głębokie rowy oceaniczne (formy strefy subdukcji), których średnia głębokość wynosi około 7000 m p.p.m.
Budowa geologiczna.
Terytorium Indonezji z geologicznego punktu widzenia można podzielić na trzy podstawowe jednostki. Są to: wschodnia Sumatra, zachodnie Borneo i szelf Morza Południowochińskiego. Obszary te znajdują się w obrębie tak zwanej platformy sundajskiej i były kiedyś częścią kontynentalnej Azji Południowo-Wschodniej. Południowo-zachodnie obrzeża Irianu Zachodniego, oraz południowe krańce Moluków stanowią północne przedłużenie platformy australijskiej. Pomiędzy tymi dwoma platformami zgaduje się rozległa strefa intensywnych ruchów skorupy ziemskiej, które trwają od 70 mln lat. Obszar Indonezji zaliczany jest do regionu sejsmicznego Ziemi, zwanego „pierścieniem ognia”, który okala cały Pacyfik.
W wyniku owych ruchów powstały dwa systemy gór fałdowych. Pierwszym z nich jest system gór, zwany pasmem sundajskim, stanowi on przedłużenie systemu himalajskiego poprzez góry birmańskie, oraz indyjskie wyspy Andamany. Łańcuch tych gór ciągnie się przez Jawę, Małe Wyspy Sundajskie, po czym skręca ku północy, a na Celebesie system ten krzyżuje się z pasmem pacyficznym, który jest drugim systemem gór fałdowych Indonezji. Łańcuch tych gór ciągnie się przez Nową Gwineę, i dalej na zachód przez Moluki i Celebes w stronę Filipin. Odgałęzienie tego systemu obejmuje też wschodnie Borneo. Wszystkie te górotwory poza krystalicznymi fragmentami gór na Borneo i Celebesie, odznaczają się dużą aktywnością wulkaniczną i sejsmiczną. Łącznie w Indonezji znajduje się ponad 330 wulkanów, w tym około 100 jest czynnych. Najsłynniejszym wulkanem Indonezji jest Krakatau, który wybuchł z ogromną siłą w 1883 roku. Skutki wybuchu odbiły się nie tylko w jego polu rażenia (spływ piroklastyczny itp.), ale w Europie można było zauważyć zmiany na nieboskłonie wywołane przez ogromną ilość pyłów jakie zostały wyrzucone do atmosfery. W wyniku wybuchu Krakatau zginęło 36 000 ludzi. Silne trzęsienia ziemi nawiedzają Jawę, Sumatrę, Małe Wyspy Sundajskie, Celebes i Moluki.
Rzeźba.
Indonezja jest krajem w większości górzystym, gdzie obszary nizinne zajmują niewielki procent powierzchni kraju, skupiając się głównie w strefach nadbrzeżnych. Na Sumatrze góry ciągną się długim pasmem wzdłuż zachodniego wybrzeża. Najwyższym szczytem Sumatry jest wulkan Kerinci o wysokości 3805 m n.p.m. Wyższe partie zewnętrznego pasma wynurzają się z Oceanu Indyjskiego jako wyspy Nias i Mentawai. Wzdłuż wschodniego wybrzeża Sumatry oraz na wyspie Banka rozpościera się rozległa zabagniona nizina.
Jawa jest wyspą o wiele bardzie wyżynną, dominują tam góry i płaskowyże, tereny niskopołożone zajmują strefę wybrzeża. Średnie wysokości pasma górskiego ciągnącego się na całej długości wyspy, wynoszą średnio 3000 m n.p.m. Najwyższym szczytem tej wyspy jest Semeru, wznoszący się na 3676 m n.p.m. Masywy górskie rozcinają doliny rzek. Północna część kraju jest co prawda nizinna, jest tereny te nie zajmują duże powierzchni wyspy. Charakterystycznym elementem krajobrazu Jawy są masywy wulkaniczne.
Podobnie jest na Małych Wyspach Sundajskich, gdzie tereny tychże wysp są w większości zajęte przez małe i duże obszary górskie, gdzie dominuje rzeźba wulkaniczna. Najwyższym szczytem na tych wyspach jest Rinjani na Lomboku, który wznosi się na 3726 m n.p.m. Tereny nizinne zajmują jedynie obszary nadbrzeżne.
Indonezyjska część Borneo także jest wyżynna, gdzie większość stanowią góry. Niziny, w większości aluwialne skupiają się w strefie nadbrzeżnej, ale wcinając się w głąb wyspy. Dotyczy to obszaru południowych. Pozostałe tereny nisko położone zajmują niewielki procent wyspy. Ze względu na wielkość Borneo, pasma górskie są masywniejsze. Najwyższym szczytem indonezyjskiej części Borneo jest Longnawan o wysokości 2988 m n.p.m. Pozostałe wyspy jak np. Celebes także są górzyste. Najwyższe wzniesienia znajdują się na obszarze Nowej Gwinei. Przez środek tej wyspy ciągnie się łańcuch Gór Centralnych, które obejmują także Paupuę-Nową Gwineę. Na obszarze Nowej Gwinei, znajduje się masyw Gór Śnieżnych z najwyższym szczytem kraju – Puncak Jaya, dawniej Carstensz o wysokości 4884 m n.p.m.
Klimat.
Niemal cała Indonezja znajduje się w strefie klimatu równikowego wilgotnego, a tylko obszary Małych Wysp Sundajskich posiadają cechę podrównikową, cechującą się większą ilością dni słonecznych i bezdeszczowych. Reszta kraju to aura, gdzie nie występują pory roku. W Indonezji deszcze padają w zasadzie przez cały rok, a temperatura utrzymuje się na niezmienionym poziomie.
Temperatury w Indonezji na terenach nizinnych utrzymują się w okolicach 25–27 °C, bez prawie żadnych wahań dobowych, gdzie wpływ ma nie tylko sam klimat, ale i obecność oceanów. Jedyna różnica w temperaturach, jakie panują w kraju, odzwierciedlana jest poprzez wysokość nad poziomem morza. W górach jest chłodniej, na średnich wysokościach temperatura utrzymuje się na poziomie 16–18 °C, bez większych wahań rocznych. W wyższych partiach gór, szczególnie w Górach Śnieżnych w Nowej Gwinei, występują nawet przymrozki do –3 °C. Jest to oczywiście zrozumiałe, ponieważ góry te sięgają 5000 m n.p.m.
Opady są wysokie, typowe dla obszarów równikowych. Występują przez cały rok, z maksimum na okres listopada i grudnia, co wiąże się z napływem wilgotnych mas powietrza znad Pacyfiku. Średnia roczna suma opadów wynosi około 2500 mm. Maksimum opadowe występuje na zachodnim wybrzeżu Sumatry i przekracza wartość 4000 mm. Region Małych Wysp Sundajskich to klimat podrównikowy gdzie opady są niższe. Wartości opadowe wahają się tam od 1200 do 1800 mm. rocznie. Najbardziej sucho jest na Timorze, gdzie opady roczne osiągają zaledwie około 600 mm.
Cechą klimatu Indonezji jest nie tylko wysoka roczna suma opadów, ale i wysoka wilgotność powietrza, osiągająca 95%. W okresie od maja do września wybrzeża wysp Indonezji nawiedzają cyklony tropikalne, dotyczy to zwłaszcza Moluków i Celebesu. Z kolei na wyspie Jawa, ale i także w wielu innych rejonach kraju, do częstych zjawisk należą burze, gdzie na Jawie liczba dni z burzami wynosi ponad 300.
Wody.
Sieć rzeczna kraju jest bardzo zasobna, większość rzek zasilają deszcze i jest zasobna w wodę. Wszystkie cieki wodne są stałe, a najbardziej rozbudowaną sieć rzeczną ma Borneo, gdzie z górzystego wnętrza wyspy rzeki spływają promieniście do mórz: Jawajskiego (Katingan, Barito), Celebes (Kajan) i Południowochińskiego (Kapuas, długość 1150 km). Duże rzeki Sumatry spływają ku wschodowi, do cieśniny Malakka (Rokan 265 km, Kampar 285 km), oraz do Morza Jawajskiego (Musi 533 km). Największą rzeką Jawy jest Solo o długości 540 km, która odwadnia środkową część wyspy.
Nieliczne jeziora są najczęściej pochodzenia tektonicznego lub wulkanicznego; największe – Toba (1,9 tysiąca km²), wypełnia rozległą kalderę na północy Sumatry. We wschodniej Sumatrze oraz w południowych częściach Borneo i prowincji Papua występują rozległe bagniska; w Górach Śnieżnych w Papui znajdują się lodowce: Meren i Carstensz o łącznej powierzchni 15 km².
Gleby.
W większości swojego terytorium, Indonezja jest pokryta czerwonożółtymi glebami ferralitowymi, a poza nimi występują też arkisole i nitosole. Gleby te charakteryzują się małą zawartością próchnicy i znacznym zakwaszeniem. Obszary bardziej suche jak wnętrze Borneo i Małe Wyspy Sundajskie, są pokryte bardziej żyznymi glebami ferralitowymi o czerwonej barwie. Najbardziej żyzne gleby uformowały się na podłożu wulkanicznym, jakie występuje na Jawie, Sumbie i Timorze. Obszary te są pokryte andosolami. W górach występują górskie odmiany gleb ferralitowych. Tereny podmokłe i bagienne są zdominowane przez histosole, zaś doliny rzek pokrywają aluwialne fluwisole.
Flora.
Szata roślinna Indonezji jest dobrze zachowana. Lasy pokrywają około 60% powierzchni Indonezji, stanowią one naturalną roślinność Sumatry, zachodniej Jawy, Borneo, Celebesu, Moluków i prowincji Papua. Ekosystemy te mają postać wilgotnych, wiecznie zielonych lasów równikowych, które należą do największych kompleksów leśnych, obok Amazonii i Kotliny Kongo. Lasy te charakteryzują się największą na świecie różnorodnością gatunków roślin (ponad 35 tysięcy gatunków, w tym wiele gatunków drzew, paproci drzewiastych, lian i epifitów). Na wschodniej Jawie i Małych Wyspach Sundajskich przechodzą one w lasy zwrotnikowe (z drzewem tekowym) zrzucające liście w krótkiej porze suchej; w warstwie krzewów częste są bambusy. Na podmokłych nizinach rosną nieco uboższe lasy bagienne.
W górach Sumatry i Timoru występują lokalnie sawanny z zaroślami krzaczastymi. Na wysokości 1 500–2000 m n.p.m. rosną lasy górskie klimatu umiarkowanego (m.in. dęby), obfitujące głównie w epifity (zwłaszcza mchy), powyżej 2000 m n.p.m. drzewa przyjmują postać karłowatą, wyżej występują łąki alpejskie. Specyficzną formację roślinną tworzą trawy zwane alang alang (m.in. na północnej Sumatrze). Wybrzeża Sumatry, Borneo, prowincję Papua porastają lasy namorzynowe i zarośla palmy nipa. Pierwotna roślinność Indonezji częściowo uległa zniszczeniu; jej miejsce zajęły uprawy lub wtórne zbiorowiska trawiaste i zarośla bambusów.
Fauna.
Większość obszaru Indonezji należy do Regionu Sundajskiego, będącego częścią Krainy Orientalnej, którego fauna jest bardzo bogata. Żyje tu słoń indyjski, zagrożony wyginięciem nosorożec jawajski, bawoły – banteng i najmniejszy z bawołów, anoa. Poza tymi gatunkami w Indonezji żyją drapieżniki takie jak tygrys, pantera mglista i niedźwiedź malajski. Ponadto w Indonezji żyje dziki pies – cyjon. Z rodziny świniowatych najbardziej oryginalnym przedstawicielem jest babirussa. Licznie reprezentowane są ssaki naczelne. W kraju występuje bardzo nieliczny orangutan, oraz gibony i makaki.
Wśród ptaków żyją gatunki bardzo ozdobne: dzikie kury, bezszpon, argus malajski. Z gadów m.in.: pytony, kobry, warany, mała jaszczurka – smok latający, a z płazów – żaby latające ("Rhacophorus"). Duże gatunki zwierząt są rozmieszczone lokalnie, na przykład lampart występuje tylko na Jawie, tapir tylko na Sumatrze, liściożerna małpa – nosacz tylko na Borneo. Na mniejszych wyspach żyją liczne endemity: na Celebes dwa karłowate bawoły – anoa górskie ("Bubalus quarlesi") i anoa nizinne ("Bubalus depressicornis"), dwa gatunki wyraków; na wyspie Flores i pobliskim małym archipelagu największa żyjąca jaszczurka – waran z Komodo. Wschodni kraniec Indonezji wchodzi w skład Krainy Australijskiej i pojawiają się tam zwierzęta typowe dla tego obszaru, jak na przykład drzewiak niedźwiedzi, należący do torbaczy.
Ochrona przyrody.
Największe zagrożenie dla środowiska przyrodniczego stwarza masowy wyrąb lasów równikowych na Borneo, Sumatrze i Celebesie. Co roku ich areał zmniejsza się o około 12 000 km². Na Jawie i Małych Wyspach Sundajskich prawie cała pierwotna roślinność uległa zniszczeniu, miejsce jej zajęły uprawy lub wtórne zbiorowiska trawiaste i zarośla bambusów. Tereny chronione zajmują łączną powierzchnię 3 mln ha&gt;. Największe parki narodowe: Leuser i Bukit Barisan Selatan (na Sumatrze), Tanjung Puting i Kutai (na Borneo). W Indonezji znajdują się 32 parki narodowe (w tym 7 rezerwatów biosfery). Łącznie tereny chronione zajmują ok. 10% powierzchni kraju. Parki narodowe Indonezji cierpią na znaczne braki wykwalifikowanej kadry, co połączeniu z niską świadomością ekologiczną mieszkańców kraju stwarza znaczne zagrożenie dla niektórych obszarów chronionych.

</doc>
<doc id="1886488" url="https://pl.wikipedia.org/wiki?curid=1886488" title="Bourton-on-the-Water">
Bourton-on-the-Water

Bourton-on-the-Water – wieś w Wielkiej Brytanii, w Anglii, w hrabstwie Gloucestershire, na wzgórzach Cotswolds. Przez środek wsi przepływa rzeka Windrush poprzecinana licznymi mostami, dzięki czemu Bourton-on-the-Water określane jest mianem "Wenecji Cotswolds" ("Venice of the Cotswolds"). W 2001 roku liczba mieszkańców wsi wynosiła 3093.

</doc>
<doc id="1886492" url="https://pl.wikipedia.org/wiki?curid=1886492" title="Lasbek">
Lasbek

Lasbek (dolnoniem. "Lasbeek") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bad Oldesloe-Land.

</doc>
<doc id="1886493" url="https://pl.wikipedia.org/wiki?curid=1886493" title="Lasbeek">
Lasbeek



</doc>
<doc id="1886494" url="https://pl.wikipedia.org/wiki?curid=1886494" title="Paisjusz Uglicki">
Paisjusz Uglicki

Paisjusz Uglicki (zm. w 1504 w Ugliczu) – święty mnich prawosławny. 
Jego wujem był inny późniejszy święty mnich prawosławny, Makary Kaliaziński. Mając 11 lat stracił rodziców. Wówczas udał się do monasteru, na czele którego stał wuj, i został przez niego postrzyżony na mnicha, stając się zarazem jego uczniem duchowym. Prowadził życie ascety, wiele pościł i przepisywał księgi teologiczne. W 1476 założył monaster Opieki Matki Bożej w okolicach Uglicza, stając się jego pierwszym ihumenem. W tym samym klasztorze żył do 1504. Wśród jego duchowych uczniów byli późniejsi święci Wassian Uglicki i Adrian Uglicki. Został pochowany w monasterze Opieki Matki Bożej, gdzie jego relikwie nadal są otaczane kultem. 

</doc>
<doc id="1886497" url="https://pl.wikipedia.org/wiki?curid=1886497" title="Izamal">
Izamal

Izamal (z języka Majów "Itzmal": "rosa z nieba") – miasto położone w meksykańskiej części półwyspu Jukatan na terenie stanu Jukatan. W okresie prekolumbijskim miasto było jednym z ważnych ośrodków kultury Majów. Rozmiary budowli i rozbudowana sieć dróg sacbé świadczą o potędze politycznej i religijnej miasta. Pod koniec epoki postklasycznej (XV w.) miasto zostało opuszczone, tak że w momencie przybycia Hiszpanów było praktycznie niezamieszkane. W XVI w. Hiszpanie zbudowali na szczycie piramidy kościół i klasztor franciszkanów "Convento de San Antonio de Padua". W 1993 roku klasztor odwiedził Jan Paweł II. Miasto jest siedzibą władz gminy Izmal.

</doc>
<doc id="1886512" url="https://pl.wikipedia.org/wiki?curid=1886512" title="Tętnica nabrzuszna dolna">
Tętnica nabrzuszna dolna

Tętnica nabrzuszna dolna – (łac." arteria epigastrica inferior") tętnica o średnicy ok. 3 mm, będąca gałęzią tętnicy biodrowej zewnętrznej, od której odchodzi przyśrodkowo, w pobliżu jej końca, zwykle powyżej więzadła pachwinowego.
Przebieg i gałęzie.
Po odejściu kieruje się skośnie przyśrodkowo, a następnie stromo do góry, kierując się ku tylnej powierzchni mięśnia prostego brzucha, po którym przebiega do góry. W swoim przebiegu po tylnej powierzchni mięśnia prostego wywołuje fałd otrzewnej zwany fałdem pępkowym bocznym. Wnika do mięśnia prostego i zaopatruje go wraz z odpowiednim obszarem skóry.
Kończy się około 5–6 cm powyżej pępka poprzez zespolenie z tętnicą nabrzuszną górną, z którą tworzy tak zwaną pionową drogę tętniczą przednią tułowia.
Gałęzie:

</doc>
<doc id="1886528" url="https://pl.wikipedia.org/wiki?curid=1886528" title="Séïdath Tchomogo">
Séïdath Tchomogo

Séïdath Kenabe Tchomogo (ur. 28 lipca 1985 w Porto-Novo) – piłkarz beniński grający na pozycji pomocnika.
Kariera klubowa.
Karierę piłkarską Tchomogo rozpoczął w klubie Lions Natitingou i w jego barwach zadebiutował w 2003 roku w pierwszej lidze benińskiej. Przez 4 lata był podstawowym zawodnikiem Lions i w 2007 roku odszedł stamtąd do bahrańskiego East Riffa, gdzie także był członkiem wyjściowej jedenastki. W 2010 roku przeszedł do omańskiego zespołu Al-Oruba SC. W 2011 roku zdobył z nim Superpuchar Omanu.
Kariera reprezentacyjna.
W reprezentacji Beninu Tchomogo zadebiutował w 2003 roku. W 2004 roku zagrał we 2 spotkaniach Pucharu Narodów Afryki 2004: z Marokiem (0:4) i z Nigerią (1:2). W 2005 roku zagrał z kadrą U-20 na Mistrzostwach Świata U-20 w Holandii. W 2008 roku był podstawowym zawodnikiem Beninu w Pucharze Narodów Afryki 2008 i zagrał na nim w 3 spotkaniach: z Mali (0:1), z Wybrzeżem Kości Słoniowej (1:4) i z Nigerią (0:2). W 2010 roku w Pucharze Narodów Afryki 2010 także grał w podstawowym składzie i wystąpił w 3 meczach: z Mozambikiem (2:2), Nigerią (0:1) i z Egiptem (0:2).

</doc>
<doc id="1886531" url="https://pl.wikipedia.org/wiki?curid=1886531" title="Mefedron">
Mefedron

Mefedron, 4-MMC, 4-metylometkatynon – organiczny związek chemiczny, pochodna katynonu. Stosowany jako stymulant i empatogen. Dostępny handlowo w postaci kryształków, proszku, tabletek lub kapsułek, zwykle jako chlorowodorek lub siarczan tej aminy.
Efekty działania.
Mefedron wywołuje:
Efekty zażycia przypominają działanie amfetaminy lub ecstasy, ale także ze względu na krótszy czas działania są porównywane do kokainy.
Informacje dodatkowe.
Metabolity mefedronu nie są neurotoksyczne. Do kilku dni po zażyciu w moczu i pocie utrzymuje się zapach mefedronu. Zanotowane przypadki zgonu po zażyciu mefedronu były spowodowane zbyt wysokim ciśnieniem krwi skutkującym wylewem krwi do mózgu. Po większych dawkach występują negatywne odczucia spowodowane zmęczeniem. Jest to substancja stosunkowo nowa i skutki jej zażywania nie są do końca znane. Wiadomo jednak, że bardzo silnie uzależnia psychicznie. Po zażyciu nawet stosunkowo niewielkich dawek dosyć często zdarza się przejściowa utrata pamięci krótkotrwałej. Niektórymi ze skutków ubocznych mogą być: krwawienie z nosa, pieczenie nosa (przy aplikacji donosowej), halucynacje, nudności, wymioty, kłopoty z krążeniem krwi, wysypki, uczucie niepokoju, paranoja, nadpobudliwość i urojenia.

</doc>
<doc id="1886532" url="https://pl.wikipedia.org/wiki?curid=1886532" title="Roman Motyka">
Roman Motyka

Roman Motyka ps. "Roman I", "Kopaczka", "Dąb" (ur. 4 sierpnia 1902 w Rybnickiej Kuźni, zm. 3 maja 1947) – hutnik, działacz socjalistyczny i niepodległościowy.
Życiorys.
Syn Ignacego, rolnika i hutnika i Marty z domu Filec. Miał trzech braci i sześć sióstr. W 1908 podjął naukę w niemieckiej ośmioklasowej, czteroodziałowej szkole w Orzepowicach, którą ukończył w 1916 z wynikiem bardzo dobrym. Nie mogąc podjąć dalszej nauki ze względu na złe warunki materialne, 2 października 1916 w wieku 14 lat podjął pracę w hucie „Silesia”, jako pomocnik na wydziale emalierni. W hucie nawiązał kontakty z działaczami PPS.
W 1920 wziął udział w II powstaniu śląskim, a następnie aktywnie uczestniczył w kampanii plebiscytowej. W styczniu 1921 został przyjęty do Polskiej Partii Socjalistycznej. W III powstaniu śląskim walczył w oddziale z Kuźni Rybnickiej, pod dowództwem Pawła Ficka. Brał udział w walkach o zdobycie Rybnika i Raciborza.
W kwietniu 1922 został wybrany przewodniczącym PPS w Rybnickiej Kuźni, a w lipcu napisał swoją pierwszą korespondencję do „Gazety Robotniczej”, co zapoczątkowało jego stała współpracę z gazetą. W grudniu 1922 przejął obowiązki sekretarza PPS Rybnickiej Kuźni i wszedł w skład zarządu filii Centralnego Związku Zawodowego Polski. Po wydarzeniach krakowskich 1923 wywołał strajk w hucie „Silesia”. Został w związku z tym aresztowany i osadzony w więzieniu w Rybniku. Postawa związkowców zmusiła jednak władze do wypuszczenia go na wolność. W 1924 był delegatem na XIX Kongres PPS w Krakowie.
Za krytykę przełożonych i działalność polityczną został w marcu 1925 zwolniony z huty „Silesia”. Od tej pory został stałym działaczem politycznym. W maju 1925 na zjeździe PPS Górnego Śląska w Królewskiej Hucie, wszedł w skład Okręgowego Komitetu Robotniczego PPS. Od marca 1926 był sekretarzem Związku Zawodowego Robotników Rolnych. Od 1927 do 1929 był redaktorem odpowiedzialnym „Gazety Robotniczej”. W 1927 wytoczono mu dwa procesy z powodu artykułów, oraz 10 z tytułu stanowiska redaktora odpowiedzialnego. Osiem procesów wytoczył mu Józef Biniszkiewicz, który przeszedł do rozłamowej PPS dawna Frakcja Rewolucyjna.
Poseł do Sejmu Śląskiego w 1930. W 1930 przejściowo aresztowany za publikacje prasowe. Sekretarz Komisji Centralnej Związków Zawodowych w Katowicach (1932-1933). Przez pewien okres sekretarz generalny Polskiej Socjalistycznej Partii Robotniczej w Czechosłowacji.
Od 1939 w konspiracyjnej PPS-WRN. Od 1944 sekretarz okręgowego komitetu robotniczego podziemnej PPS. Od 1944 dowódca Podinspektoratu Cieszyn i Zaolzie „Cis”, „Wata” Śląskiego Okręgu Armii Krajowej. Jednocześnie zastępca delegata rządu na województwo śląskie.
Po styczniu 1945 nadal w konspiracji Występował jako przedstawiciel OKR PPS Śląsk ps. "Dąb". Aresztowany przez UB 3 czerwca 1945 w Janowie wraz z grupą działaczy w trakcie konferencji konspiracyjnej PPS okręgu śląskiego. W 1947 wspólnie z Franciszkiem Trąbalskim wydał książkę "Pół wieku socjalizmu polskiego na Śląsku".
Zdaniem Jana Mulaka zginął w tajemniczych okolicznościach. Jak twierdził we wspomnieniach Mulak: „Zastrzelił go, manipulując nieostrożnie bronią, jego rzekomo najbliższy przyjaciel”.

</doc>
<doc id="1886536" url="https://pl.wikipedia.org/wiki?curid=1886536" title="Skalnica Arendsa">
Skalnica Arendsa

Skalnica Arendsa ("Saxifraga ×arendsii" Engel.) – mieszaniec powstały w wyniku skrzyżowania różnych gatunków skalnic. Nazwa rośliny, zarówno polska, jak i łacińska pochodzi od niemieckiego ogrodnika Georga Arendsa, który wyhodował tę skalnicę. Jest uprawiana w wielu krajach jako roślina ozdobna.
Zastosowanie i uprawa.
Szczególnie nadaje się do alpinarium. Może być uprawiana nie tylko na rabatach, ale również w szczelinach skał, murków. Dobrze prezentuje się wśród kamieni, lub na obrzeżach oczka wodnego. Wymaga nieco zacienionego stanowiska, ziemi próchnicznej i stale wilgotnej. Może rosnąć również w pełnym słońcu, ale jeśli zapewni się jej stałe podlewanie. Jest wystarczająco mrozoodporna. Starsze poduszki stają się nieładne, należy je więc odnowić przez podział. Robi się to po przekwitnięciu, lub wczesną wiosną przed kwitnieniem.

</doc>
<doc id="1886537" url="https://pl.wikipedia.org/wiki?curid=1886537" title="Saxifraga arendsii">
Saxifraga arendsii



</doc>
<doc id="1886538" url="https://pl.wikipedia.org/wiki?curid=1886538" title="Ateks Kijów">
Ateks Kijów

Ateks Kijów (ukr. Жіночий футбольний клуб «Атекс» Київ, "Żinoczyj Futbolnyj Kłub "Ateks" Kyjiw") – ukraiński klub piłki nożnej kobiet oraz futsalu, mający siedzibę w mieście Kijów.
Historia.
Chronologia nazw:
Kobieca drużyna piłkarska CSK-HPŻU Kijów (ukr. Центральний Спортивний Клуб Громадянського парламенту жінок України, "Centralnyj Sportywnyj Kłub Hromadianśkoho Parłamentu Żinok Ukrajiny") została założona w Kijowie w czerwcu 2002. W 2002 klub pod kierownictwem Wołodymyra Husara debiutował w Wyszczej Lidze Ukrainy U-17, w której zajął 4 miejsce. W styczniu 2003 klub zmienił nazwę na Ateks Kijów ("Gwiazda Zwycięstwa") oraz głównego trenera. W 2004 klub debiutował w Wyszczej Lidze Ukrainy, w której zajął 8 miejsce. W następnym sezonie zespół był szóstym. W 2008 z przyczyn finansowych klub nie uczestniczył w rozgrywkach Mistrzostw Ukrainy. W 2009 ponownie występował w Wyszczej Lidze, w której zajął ostatnie 7 miejsce.

</doc>
<doc id="1886542" url="https://pl.wikipedia.org/wiki?curid=1886542" title="Bitwa nad Medway">
Bitwa nad Medway



</doc>
<doc id="1886544" url="https://pl.wikipedia.org/wiki?curid=1886544" title="Kwarta kątowa">
Kwarta kątowa

Kwarta ( – czwarta część mała) – jednostka miary kąta płaskiego równa 1/60 tercji, czyli 1/3600 sekundy, czyli 1/216 000 minuty, czyli 1/12 960 000 stopnia, oznaczana przez 1. Nie należy do układu SI.
W typografii cyfrowej kwarta kątowa oznaczana jest znakiem "quadris" (łac.) o numerze unikodowym U+2057 QUADRUPLE PRIME.

</doc>
<doc id="1886545" url="https://pl.wikipedia.org/wiki?curid=1886545" title="Kwarta (czas)">
Kwarta (czas)

Kwarta – pozaukładowa jednostka miary czasu oznaczająca jedną sześćdziesiątą część tercji. Nazwa pochodzi od – czwarta część mała (godziny), tj. godzina podzielona przez 60 czterokrotnie (tak jak sekunda to godzina podzielona przez 60 dwukrotnie). Analogicznie kwarta jest używana jako jednostka miary kąta. Obecnie nie jest stosowana.

</doc>
<doc id="1886548" url="https://pl.wikipedia.org/wiki?curid=1886548" title="Anthony Ian Berkeley">
Anthony Ian Berkeley

Anthony Ian Berkeley (ur. 15 listopada 1964 w Trynidadzie i Tobago zm. 15 lipca 2001 w Beverly Hills, Kalifornia, USA) – amerykański raper członek grupy Gravediggaz, lepiej znany jako Too Poetic, Grym Reaper lub po prostu Poetic.
Poetic zmarł na raka jelita grubego, 15 lipca 2001, 1:45 pm EST w Cedars-Sinai Medical Center w Los Angeles, w Kalifornii, pięć tygodni przed planowanym wydaniem Nightmare in A-Minor. Przeżył prawie dwa i pół roku poza początkowym 3-miesięcznym rokowaniem lekarzy.
Dyskografia.
Too Poetic wydał tylko jeden singiel

</doc>
<doc id="1886549" url="https://pl.wikipedia.org/wiki?curid=1886549" title="Prochor Pieczerski">
Prochor Pieczerski

Prochor Pieczerski – święty mnich prawosławny.
Pochodził z okolic Smoleńska. W XI wieku pojawił się w monasterze pieczerskim, gdzie poprosił ihumena Joanna o możliwość złożenia ślubów monastycznych. Przełożony zgodził się, nadając mu imię mnisze Prochor.
Prowadził życie ascety, żywiąc się lebiodą zamiast chleba i pijąc jedynie wodę. Według legendy posiadał dar przemiany lebiody w chleb, jaki otrzymał po wielu latach tak surowego życia; w czasie klęski głodu w Kijowie mnich karmił potrzebujących tak powstałym chlebem. Według tradycji miał również zdolność cudownego tworzenia soli i czynienia innych cudów.
W szczególny sposób opiekował się księciem kijowskim Świętopełkiem, który złożył przed nim ślub nieposługiwania się przemocą w swojej działalności, a przed swoimi wyprawami wojennymi przeciw Połowcom za każdym razem prosił go o błogosławieństwo.
Zmarł 10 lutego 1107 i został pochowany w Bliższych Pieczarach monasteru kijowskiego. Jest jednym z bohaterów opowiadań o mnichach zawartych w "Pateryku Kijowsko-Pieczerskim".

</doc>
<doc id="1886551" url="https://pl.wikipedia.org/wiki?curid=1886551" title="Kahlbaum">
Kahlbaum



</doc>
<doc id="1886553" url="https://pl.wikipedia.org/wiki?curid=1886553" title="Jerzy Adam Brandhuber">
Jerzy Adam Brandhuber

Jerzy Adam Brandhuber (ur. 23 października 1897 w Krakowie, zm. 19 czerwca 1981 w Oświęcimiu) – polski malarz.
Życiorys.
Jerzy Adam Brandhuber studiował od roku 1914 malarstwo na Akademii Sztuk Pięknych w Krakowie. Został powołany do wojska i po zakończeniu wojny kontynuował studia u Józefa Mehoffera, Jacka Malczewskiego i Stanisława Dębickiego. Po ukończeniu studiów rozpoczął pracę pedagogiczną w Jaśle jako nauczyciel rysunku w Gimnazjum im. Stanisława Leszczyńskiego.
W roku 1942 został aresztowany za przynależność do ZWZ i udzielanie pomocy Żydom. Został osadzony w więzieniu w Tarnowie, a następnie przewieziony w styczniu 1943 do obozu w Auschwitz, gdzie otrzymał numer obozowy 87112.
Stamtąd w październiku 1944 w marszu śmierci dotarł do KL-Sachsenhausen. Po wojnie przez rok przebywał w Lubece, w roku 1946 zamieszkał w Krakowie, gdzie stworzył cykl „Zapomniana ziemia”. Od roku 1947 pracował w Państwowym Muzeum w Oświęcimiu, jednocześnie tworzył cykle grafik i rysunków dokumentujących życie w obozach koncentracyjnych. Reżyser Jerzy Ziarnik poświęcił mu 1968 film dokumentalny „W zaklętym kręgu”.
W styczniu 2001 w Oświęcimskim Centrum Kultury otwarto wystawę prac Brandhubera pt. „Mam jeszcze bardzo dużo do zrobienia”.

</doc>
<doc id="1886554" url="https://pl.wikipedia.org/wiki?curid=1886554" title="Too Poetic">
Too Poetic



</doc>
<doc id="1886556" url="https://pl.wikipedia.org/wiki?curid=1886556" title="Nicola Thost">
Nicola Thost

Nicola Thost (ur. 3 maja 1977 w Pforzheim) – niemiecka snowboardzistka, złota medalistka olimpijska.
Kariera.
W zawodach Pucharu Świata zadebiutowała 19 stycznia 1997 roku w Kreischbergu, wygrywając rywalizację w halfpipe'ie. Tym samym już w swoim debiucie nie tylko wywalczyła pierwsze pucharowe punkty, ale od razu zwyciężyła. W zawodach tych wyprzedziła swą rodaczkę, Nicole Fischer i Kanadyjkę Maelle Ricker. Łącznie pięć razy stawała na podium zawodów PŚ, odnosząc przy tym jeszcze dwa zwycięstwa: 26 listopada 1997 roku w Hintertux oraz 6 stycznia 1998 roku w Sankt Moritz triumfowała w halfpipe’ie. Najlepsze wyniki osiągnęła w sezonie 1997/1998, kiedy to zajęła 26. miejsce w klasyfikacji generalnej, a w klasyfikacji halfpipe’a była piąta.
Największy sukces w karierze osiągnęła w 1998 roku, kiedy na igrzyskach olimpijskich w Nagano wywalczyła złoty medal w halfpipe’ie. Pokonała tam Stine Brun Kjeldås z Norwegii i Shannon Dunn z USA. Był to jej jedyny medal wywalczony na międzynarodowej imprezie tej rangi. Był to też debiut snowboardu w programie olimpijskim, a Thost została tym samym pierwszą w historii mistrzynią olimpijską w tej konkurencji. Brała też udział w rozgrywanych cztery lata później igrzyskach w Salt Lake City, gdzie zajęła 11. miejsce.
W 2002 roku zakończyła karierę.

</doc>
<doc id="1886559" url="https://pl.wikipedia.org/wiki?curid=1886559" title="Girls Just Want to Have Fun">
Girls Just Want to Have Fun

"Girls Just Want to Have Fun" − popowa kompozycja autorstwa Roberta Hazarda z 1979 roku, zrealizowana na debiutancki album studyjny amerykańskiej wokalistki Cyndi Lauper pt. "She's So Unusual" (1983). Utwór promował ową płytę jako inauguracyjny singel, był także pierwszym singlem solowym w karierze Lauper, jeśliby odliczyć "You Make Loving Fun" − piosenkę-cover nagraną w roku 1977, gdy artystka nie była znana szerszej publiczności.
Kompozycja ta stała się światowym przebojem, swój sukces zawdzięczając m.in. barwnemu wideoklipowi. Uznaje się ją także za feministyczny hymn.

</doc>
<doc id="1886561" url="https://pl.wikipedia.org/wiki?curid=1886561" title="Wybory parlamentarne na Antylach Holenderskich w 2010 roku">
Wybory parlamentarne na Antylach Holenderskich w 2010 roku

Wybory parlamentarne na Antylach Holenderskich w 2010 roku – wybory parlamentarne na Antylach Holenderskich zorganizowane 22 stycznia 2010.
Organizacja wyborów.
16 września 2009 Rada Ministrów Antyli Holenderskich ogłosiła organizację nowych wyborów parlamentarnych w dniu 22 stycznia 2010. Rejestracja wyborców zakończyła się w listopadzie 2009, a termin składania list kandydatów przez partie polityczne minął w pierwszym tygodniu grudnia 2009. Obywatele wybierali 22 członków parlamentu ("Staten"). Były to prawdopodobnie ostatnie wybory na Antylach Holenderskich, przed planowanym na 10 października 2010 rozwiązaniem tego terytorium i przekształceniem go w kilka odrębnych jednostek o różnym statusie. 
Wyniki wyborów.
W wyborach zwycięstwo odniosła rządząca Partido Antiá Restrukturá premier Emily de Jongh-Elhage.

</doc>
<doc id="1886568" url="https://pl.wikipedia.org/wiki?curid=1886568" title="Olga Bielska">
Olga Bielska

Olga Bielska, właśc. Skirgiełło-Jacewicz z d. Sorokoletow (ur. 4 grudnia 1922 w Kiwercach, zm. 25 lipca 1996 nad Zalewem Zegrzyńskim) – polska aktorka.
Była studentką wydziału aktorskiego Państwowego Instytutu Sztuki Teatralnej (PIST) w Warszawie w latach 1938–1939. Po wybuchu wojny kontynuowała naukę w konspiracji. W 1946 zdała egzamin eksternistyczny, a na teatralnej scenie zadebiutowała 1 lutego tego samego roku. W latach 1945–1949 grała m.in. w: Teatrze Polskim w Poznaniu, Teatrze im. Stanisława Wyspiańskiego w Katowicach, a także w teatrach dramatycznych Krakowa. W latach 1949–1953 była aktorką Teatru Powszechnego w Łodzi, a w latach 1953–1957 Teatru im. Stefana Jaracza w Łodzi. Od 1957 do przejścia na emeryturę w 1989 była aktorką Teatru Studio w Warszawie (do 1972 nosił nazwę Teatr Klasyczny).
W 1980 otrzymała Odznakę „Za Zasługi dla Warszawy”. Jej mężem był Olgierd Skirgiełło-Jacewicz (zm. 2003).
Aktorka na emeryturze mieszkała w okolicy Zegrza. Zmarła tragicznie – utonęła w Zalewie Zegrzyńskim 25 lipca 1996. Pochowana została na cmentarzu Powązkowskim w Warszawie (kwatera 240-3-1/2).
Filmografia.
Źródło: Filmpolski.pl.

</doc>
<doc id="1886570" url="https://pl.wikipedia.org/wiki?curid=1886570" title="Kwarta (geografia)">
Kwarta (geografia)

Kwarta geograficzna jest to jednostka do pomiaru kątów pomiędzy równikiem a równoleżnikiem przechodzącym przez dany punkt na Ziemi (szerokość geograficzna) lub południkiem zerowym a południkiem przechodzącym przez dany punkt na Ziemi (długość geograficzna). 
1 kwarta = 1/60 tercji = 1/3600 sekundy = 1/216000 minuty = 1/12960000 stopnia, czyli 1"" = 1/60"′ = 1/3600″ = 1/216000′ = 1/12960000°
Kwarta szerokości geograficznej.
Na powierzchni Ziemi odcinek jednej kwarty geograficznej równa się 0,008 m wzdłuż każdego południka.
Kwarta długości geograficznej.
Podobną wartość osiąga na obwodzie równika (0,008 m), jednak wraz ze wzrostem szerokości geograficznej odcinek kwarty kątowej na obwodach kolejnych równoleżników jest coraz mniejszy, a na samych biegunach geograficznych skraca się do zera.

</doc>
<doc id="1886572" url="https://pl.wikipedia.org/wiki?curid=1886572" title="Breslauer Hütte">
Breslauer Hütte

Breslauer Hütte (pl: Wrocławskie schronisko) – schronisko górskie w Austrii, w Alpach Ötztalskich u podnóża Wildspitze.
Schronisko wybudowane w roku 1882 przez DuÖAV (Deutscher und Österreichischer Alpenverein, czyli połączone Deutscher Alpenverein i Österreichischer Alpenverein) Breslau. Wrocławska sekcja DuÖAV została utworzona w 1877 roku, a po II wojnie światowej reaktywowana w Ludwigsburgu. Obecnie ma swoją siedzibę w Stuttgarcie.
Schronisko usytuowane jest na wysokości 2844 m n.p.m. Dysponuje około 200 miejscami. 
Prowadzą z niego szlaki m.in. na Wildspitze, Hinterer Brochkogel, Vorderer Brochkogel, Ötztaler Urkund, Urkundkolm i Wildes Mannle.

</doc>
<doc id="1886573" url="https://pl.wikipedia.org/wiki?curid=1886573" title="Budia">
Budia

Budia – hiszpańska gmina w Kastylii-La Mancha, w prowincji Guadalajara, w comarce La Alcarria. Powierzchnia gminy wynosi 66 km². W 2004 roku mieszkało w niej 270 osób, a gęstość zaludnienia wynosiła 4,1 osoby/km². Współrzędne geograficzne gminy to: 40°37′59″N, 2°45′0″W.
Linki zewnętrzne.
Strona główna gminy

</doc>
<doc id="1886574" url="https://pl.wikipedia.org/wiki?curid=1886574" title="Bitwa pod Tuluzą (1814)">
Bitwa pod Tuluzą (1814)



</doc>
<doc id="1886575" url="https://pl.wikipedia.org/wiki?curid=1886575" title="Donneczanka-CPOR Donieck">
Donneczanka-CPOR Donieck

Donneczanka-CPOR (ukr. ЖФК «Доннечанка-ЦПОР» Донецьк) – ukraiński klub piłki nożnej oraz futsalu kobiet, mający siedzibę w mieście Donieck, na wschodzie kraju, grający w latach 1993–2014 w rozgrywkach ukraińskiej Wyższej ligi piłki nożnej.
Historia.
Chronologia nazw:
Klub piłkarski Tekstylnyk został założony w Doniecku na początku 1992 roku i reprezentował miejscowy zakład bawełniano-papierniczy. W sezonie 1992 zespół debiutował w rozgrywkach Pierwszej ligi, zajmując drugie miejsce, i zdobył awans do Wyższej ligi. W rozgrywkach Pucharu Ukrainy dotarł do 1/8 finału. Debiutowy sezon 1993 na najwyższym poziomie drużyna zakończyła na końcowej siódmej pozycji. W 1994 do klubu przybyła grupa sponsorów, która zapewniła pewność finansową i stabilność. Klub zmienił nazwę na ŻFK Donećk-Roś, a później nazywał się ŻFK Donećk, ŻFK Warna, ŻFK Donneczanka-Warna, Donneczanka i stał się liderem ukraińskiego kobiecego futbolu. W sezonie 1994 zespół po raz pierwszy zdobył mistrzostwo, które nie oddawał do 1996. Po tym jak w marcu 1996 został zastrzelony prezes klubu Ołeksandr Szwedczenko interes do klubu ze strony sponsorów zanikł.. Po roku przerwy w 1998 i 1999 klub ponownie zdobył mistrzostwo Ukrainy. Również wielokrotnie wygrał Puchar Ukrainy. Po sezonie 1999 kiedy w klubie nastąpiły problemy finansowe wiele czołowych piłkarek opuściło klub. Klub kontynuował występy w Mistrzostwach Ukrainy, ale już bez wielkich sukcesów. 
Również w 1995 roku, kiedy Ukraina zdecydowała się na pierwsze krajowe Mistrzostwa w futsalu kobiet, zespół z nazwą Dontekst debiutował na najwyższym poziomie, zajmując czwarte miejsce wśród 7 drużyn. Ale potem zrezygnował z występów w piłce halowej. W sezonie 1999/00 jako Petriwczanka ponownie startował w futsalowej Wyższej Lidze kobiet. Ale po zajęciu ostatniej ósmej pozycji zrezygnował z dalszych występów. W futsalowych rozgrywkach Pucharu Ukrainy 2000 roku zespół z nazwą ŻFK Donneczanka uplasował się na trzeciej pozycji.
W 2000 roku, przy wsparciu burmistrza Doniecka Ołeksandra Łukjanczenki, na bazie klubu została otwarta instytucja miejska - "Doniecki Centrum Przygotowania Olimpijskiego Kobiet". Celem ośrodka było wyszukiwanie utalentowanych dziewcząt i kształcenie ich do kadry drużyn pierwszoligowych i narodowych reprezentacji Ukrainy. 
W 2002 pierwszy zespół występował w mistrzostwach z nazwą ŻFK Metałurh-Donneczanka. W 2003 klub połączył się z innym donieckim klubem Donneczanka Donieck, po czym nazwa została zmieniona na ŻFK Donneczanka-CPOR.
W kwietniu 2007 roku na terenie ośrodka otwarto filię akademii piłkarskiej FK Szachtar.
W 2012 i 2013 zespół stawał na podium mistrzostw, zajmując trzecie miejsce. W 2014 roku drużyna rozegrała tylko jeden mecz w Mistrzostwach Ukrainy i z powodu rozpoczęcia działań wojennych na wschodzie Ukrainy, a także w związku z przejęciem kontroli miasta Donieck przez nieuznaną DRL, klub przestał brać udział w rozgrywkach piłkarskich i faktycznie został rozwiązany.
Barwy klubowe, strój, herb, hymn.
Klub ma barwy czerwono-czarne. Piłkarki swoje domowe spotkania zazwyczaj grają w czerwonych koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2021).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2021).
Struktura klubu.
Stadion.
Klub rozgrywa swoje mecze domowe na stadionie Donneczanka w Doniecku o pojemności 1 tys. widzów, który znajduje się na terenie Donieckiego Industrialno-Pedagogicznego Technikum.
Hala.
Drużyna rozgrywa swoje mecze w Hali SportKompleksu Donieckiego Industrialno-Pedagogicznego Technikum, znajdującej się przy ul. Tekstylnykiw 5 w Doniecku.
Inne sekcje.
Klub oprócz głównej drużyny prowadzi drużynę młodzieżowe oraz dla dzieci, grające w turniejach miejskich.

</doc>
<doc id="1886577" url="https://pl.wikipedia.org/wiki?curid=1886577" title="Biegi narciarskie na Mistrzostwach Świata w Narciarstwie Klasycznym 1995">
Biegi narciarskie na Mistrzostwach Świata w Narciarstwie Klasycznym 1995

Zawody w biegach narciarskich na XXVII Mistrzostwach świata w narciarstwie klasycznym odbyły się w dniach 9 marca – 19 marca 1995 w kanadyjskim mieście Thunder Bay.

</doc>
<doc id="1886579" url="https://pl.wikipedia.org/wiki?curid=1886579" title="Donczanka Donieck">
Donczanka Donieck



</doc>
<doc id="1886583" url="https://pl.wikipedia.org/wiki?curid=1886583" title="63. ceremonia wręczenia nagród Brytyjskiej Akademii Filmowej">
63. ceremonia wręczenia nagród Brytyjskiej Akademii Filmowej

63. ceremonia wręczenia nagród Brytyjskiej Akademii Filmowej za rok 2009, odbyła się 21 lutego 2010 roku w Royal Opera House w Londynie. Nominacje do nagród zostały ogłoszone w dniu 21 stycznia 2010 roku. W Princess Anne Theatre prezentacji dokonali aktorzy: Romola Garai i Matthew Goode oraz przewodniczący BAFTA David Parfitt.
Nagrody BAFTA zostały wręczone w 25 kategoriach.
Najwięcej nominacji otrzymały trzy filmy – "Avatar", "Była sobie dziewczyna" i "The Hurt Locker. W pułapce wojny" – każdy po 8 nominacji. Te trzy, wyżej wymienione filmy nominowane zostały w kategorii najlepszy film, wraz z "Hej, skarbie" oraz "W chmurach".
O siedem nagród ubiegały się dwa filmy – "Dystrykt 9" oraz "Bękarty wojny".
Najwięcej nagród otrzymał film "The Hurt Locker. W pułapce wojny" w reżyserii Kathryn Bigelow, który zdobył łącznie sześć nagród, w tym dla najlepszego filmu, za najlepszą reżyserię i scenariusz. Film "Avatar" Jamesa Camerona otrzymał dwie nagrody: za najlepsze efekty specjalne i najlepszą scenografię. Film "Dystrykt 9" pomimo siedmiu nominacji nie otrzymał żadnej nagrody.
Najlepszym filmem brytyjskim okazał się "Fish Tank" w reżyserii Andrei Arnold. Nagrodę BAFTA dla najlepszego filmu nieangielskojęzycznego otrzymał francuski "Prorok".
Nagrodę specjalną Academy Fellowship otrzymała z rąk księcia Wilhelma i Umy Thurman, aktorka Vanessa Redgrave. Książę Wilhelm objął stanowisko Prezydenta Brytyjskiej Akademii Sztuk Filmowych i Telewizyjnych, tym samym zastępując na tym stanowisku, reżysera Richarda Attenborough.

</doc>
<doc id="1886584" url="https://pl.wikipedia.org/wiki?curid=1886584" title="Ōyama Iwao">
Ōyama Iwao



</doc>
<doc id="1886585" url="https://pl.wikipedia.org/wiki?curid=1886585" title="Pomnik Najświętszego Serca Pana Jezusa w Poznaniu">
Pomnik Najświętszego Serca Pana Jezusa w Poznaniu

Pomnik Najświętszego Serca Pana Jezusa (zwany również Pomnikiem Wdzięczności lub Pomnikiem Chrystusa Króla) – łuk triumfalny będący wotum za odzyskaną niepodległość przez Polskę postawiony w 1932 roku na placu Mickiewicza w Poznaniu, zburzony w 1939 roku.
Historia.
Pomysł budowy pomnika pojawił się w 1920 na Zjeździe Katolickim w Poznaniu. W 1927 Komitet Budowy Pomnika zlecił wykonanie projektu Lucjanowi Michałowskiemu. Po długich sporach, usytuowano pomnik w obrębie Dzielnicy Cesarskiej, w miejscu zburzonego w 1919 pomnika Bismarcka, w rejonie obecnego Pomnika Poznańskiego Czerwca 1956 (plac Mickiewicza):
23 stycznia 1930 uzyskano pozwolenie na budowę i przystąpiono do prac budowlanych. Pomnik uroczyście odsłonięto 30 października 1932, w święto Chrystusa Króla. W uroczystościach wzięli udział liczni poznaniacy, pod przewodnictwem kardynała Augusta Hlonda. Podczas wygłoszonej wówczas homilii mówił on:
Pomnik został wzniesiony ze składek społecznych.
Zburzenie.
Pomnik zburzono decyzją okupującej Wielkopolskę administracji III Rzeszy w październiku 1939. Niszczeniem kierował osobiście Eckhardt Greiser, syn niemieckiego wielkorządcy dla Kraju Warty Arthura Greisera. Figura została natomiast przetopiona. Szczątki dwóch błogosławiących palców Jezusa, ocalone przez polskich robotników, są do dziś przechowywane w poznańskim Muzeum Archidiecezjalnym.
Architektura.
Pomnik miał formę łuku triumfalnego wysokości 12,5 m i szerokości 22 m. Od strony frontowej w środkowej wnęce znajdowała się wysoka na 4 m odlana z brązu figura Chrystusa, autorstwa Marcina Rożka. On również wykonał dwa medaliony nad bocznymi przęsłami. Medalion po lewej stronie przedstawiał papieża Piusa XI, a po prawej prymasa Polski Edmunda Dalbora. Stronę północną ozdabiały płaskorzeźby autorstwa Kazimiery Pajzderskiej. Po lewej stronie znajdował się wizerunek rycerza w husarskiej zbroi, a po prawej żołnierza w polowym mundurze i hełmie, trzymającego karabin. W środkowej wnęce znajdowała się alegoryczna płaskorzeźba przedstawiająca trzy stany współczesnej Polski skupione pod polskim godłem. Serce znajdujące się w figurze ufundowane zostało przez katolickie matki miasta Poznania.
Na pomniku widniał napis: "Sacratissimi Cordi – Polonia Restituta" (z łac. "Najświętszemu Sercu – Odrodzona Polska").
Kontrowersje.
Według Władysława Czarneckiego, międzywojennego architekta miejskiego, pomnik był źle ustawiony i przeskalowany (m.in. łuk triumfalny nie posiadał żadnej perspektywy urbanistycznej, co przeczyło jego formie). Prezydent Poznania Cyryl Ratajski proponował zamiast łuku budowę kościoła-wotum, jednak pomysł ten nie zyskał uznania kurii arcybiskupiej i komitetu budowy pomnika.
Koncepcja odbudowy.
3 lutego 2012 zawiązał się w Poznaniu Społeczny Komitet Odbudowy Pomnika Wdzięczności, na czele z prof. Stanisławem Mikołajczakiem. Komitet chciał by pomnik, odtwarzany ze składek społecznych, stanął ponownie w mieście najpóźniej do 2018, w setną rocznicę odzyskania niepodległości.
Ponieważ jego pierwotne miejsce jest zajęte przez dwa inne pomniki, komitet proponował usytuowanie pomnika wzdłuż ulicy Jana Pawła II. Propozycję nowej lokalizacji złożył Klemens Mikuła, generalny projektant otoczenia Jeziora Maltańskiego, wraz ze współpracującym z nim architektem Jerzym Gurawskim. Wskazani architekci określili lokalizację przy ul. Jana Pawła II "„najodpowiedniejszą”", ponieważ znajduje się na osi Kopiec Wolności – Katedra, a ustawienie pomnika w postaci łuku triumfalnego "„wzbogaca obrzeże Malty o element wiążący się z historią, kulturą i pamięcią przekazywaną przez pokolenia”".
Zgodę na wzniesienie tzw. Pomnika Wdzięczności wyraziła Rada Miasta Poznania 18 grudnia 2012.

</doc>
<doc id="1886589" url="https://pl.wikipedia.org/wiki?curid=1886589" title="Queen Harrison">
Queen Harrison

Queen Quedith Earth Harrison-Claye (ur. 10 września 1988 w Loch Sheldrake w stanie Nowy Jork) – amerykańska lekkoatletka, płotkarka.
Osiągnięcia.
Dzięki srebrnemu medalowi mistrzostw USA w biegu na 400 metrów przez płotki (Eugene 2008) Harrison wywalczyła prawo występu na igrzyskach olimpijskich w Pekinie. Olimpijski debiut zakończyła na fazie półfinałowej, ostatecznie sklasyfikowano ją na 13. miejscu.

</doc>
<doc id="1886590" url="https://pl.wikipedia.org/wiki?curid=1886590" title="Dekarabia">
Dekarabia

Dekarabia – w tradycji okultystycznej, sześćdziesiąty dziewiąty duch "Goecji". Znany również pod imionami Karabia, Decarabia i Carabia. By go przywołać i podporządkować, potrzebna jest jego pieczęć, która według "Goecji" powinna być zrobiona ze srebra.
Jest wielkim markizem piekła. Rozporządza 30 legionami duchów.
Posiada wiedzę na temat ptaków i kamieni szlachetnych. Może sprawić, iż pojawią się różnorakie ptaki, które nie są prawdziwe, ale śpiewają i piją jak normalne zwierzęta.
Jest przedstawiany jako gwiazda w pentaklu, aczkolwiek na życzenie egzorcysty może przybrać ludzką postać.

</doc>
<doc id="1886592" url="https://pl.wikipedia.org/wiki?curid=1886592" title="Decarabia">
Decarabia



</doc>
<doc id="1886593" url="https://pl.wikipedia.org/wiki?curid=1886593" title="Carabia">
Carabia



</doc>
<doc id="1886594" url="https://pl.wikipedia.org/wiki?curid=1886594" title="Meddewade">
Meddewade

Meddewade (dolnoniem. "Meddewaad") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bad Oldesloe-Land.

</doc>
<doc id="1886596" url="https://pl.wikipedia.org/wiki?curid=1886596" title="Meddewaad">
Meddewaad



</doc>
<doc id="1886597" url="https://pl.wikipedia.org/wiki?curid=1886597" title="Ministrowie spraw społecznych i bezpieczeństwa socjalnego Islandii">
Ministrowie spraw społecznych i bezpieczeństwa socjalnego Islandii

Ministrowie spraw społecznych i bezpieczeństwa socjalnego Islandii – członkowie rządu Islandii, kierujący ministerstwem spraw społecznych i bezpieczeństwa socjalnego (isl. "Félags- og tryggingamálaráðuneytið"). Do 2007 roku byli nazywani jedynie ministrami spraw społecznych.

</doc>
<doc id="1886598" url="https://pl.wikipedia.org/wiki?curid=1886598" title="Live Nation Entertainment">
Live Nation Entertainment

Live Nation Entertainment, poprzednio Live Nation, Inc. – korporacja koncertowa z siedzibą w Beverly Hills. Powstała w 2005 roku jako spin off Clear Channel Communications, a jej dyrektorem generalnym jest Michael Rapino. W 2007 roku wartość koncernu wynosiła ponad 4 miliardy dolarów.
Live Nation podpisuje kontrakty z artystami jako wytwórnia, jednak przede wszystkim pełni rolę promotora koncertów, a nie "właściciela muzyki". Na przykład umowy z U2 i Madonną nie zawierają praw autorskich na przyszłe nagrania. Z kolei kontrakt z Jayem-Z dotyczy również jego przyszłych wydawnictw. W 2008 roku do Live Nation dołączyła kolumbijska wokalistka Shakira oraz kanadyjski zespół Nickelback.
Biznes.
W 2008 roku Live Nation zorganizowała i wypromowała ponad 16 000 koncertów dla 1500 artystów w 57 krajach, sprzedając 45 milionów biletów oraz notując ponad 60 milionów unikalnych użytkowników, którzy odwiedzili livenation.com. W 2005 roku korporacja była właścicielem lub operatorem 117 obiektów: 75 w Stanach Zjednoczonych i 42 poza nimi. W skład obiektów wchodziło: 39 amfiteatrów, 58 teatrów, 14 klubów, 4 areny i 2 obozy festiwalowe. Poza tym Live Nation posiada prawa do organizacji wydarzeń w dodatkowych 33 obiektach.
Do Live Nation należy m.in. SFX Entertainment, zajmujące się udostępnianiem obiektów oraz menedżmentem artystów. Przedsiębiorstwo posiada, operuje i wynajmuje 135 obiektów, w tym 43 w Europie. Poza tym SFX Entertainment organizuje wiele wydarzeń, w tym tzw. halftime show podczas Super Bowl.
Kontrakty.
W październiku 2007 roku Madonna podpisała z Live Nation dziesięcioletni kontrakt, opiewający na kwotę 120 milionów dolarów. Stała się tym samym pierwszą członkinią nowego działu korporacji, Live Nation Artists, wcześniej znanego jako Artist Nation. W 2008 roku Shakira zdecydowała, że nie podpisze kontraktu z Live Nation, gdyż umowa z Sony BMG zobowiązuje ją do nagrania jeszcze dwóch albumów studyjnych oraz kompilacji z największymi przebojami. Jednakże kontrolę nad wszystkimi innymi aspektami jej kariery, w tym nad organizacją koncertów, przejęła Live Nation.
W styczniu 2008 Live Nation sprzedała swój północnoamerykański biznes teatralny (w tym Broadway Across America) Key Brand Entertainment za 90,4 milionów dolarów. Key Brand jest prywatnym koncernem, należącym do producenta teatralnego Johna Gore'a i prowadzonym przez Toma McGratha.
31 marca 2008 roku potwierdzono, że koncern podpisał dwunastoletnią umowę z U2, wartą ok. 100 milionów dolarów.
W kwietniu 2008 roku Jay-Z podpisał z Live Nation dziesięcioletni kontrakt, opiewający na kwotę 152 milionów dolarów. Korporacja umożliwiła mu założenie własnej wytwórni Roc Nation, a także zobowiązała się do finansowania jego koncertów, tras, wszelkiej działalności rozrywkowej oraz przyszłych nagrań.
Live Nation International Music oraz Live Nation Artists.
Live Nation tworzy obecnie wytwórnię płytową Live Nation Artists, dywizję Live Nation International Music, która ma stać się poważnym rywalem dla EMI, Sony Music, Universal Music Group oraz Warner Music Group, z tak znanymi artystami, jak U2, Madonna, Jay-Z, Shakira oraz Nickelback. Przedstawiciele korporacji planują przemianę koncertowego giganta we wszechstronny biznes.
House of Blues.
W 2006 roku Live Nation nabyła sieć obiektów rozrywkowych House of Blues, które znajdują się w:
Zarząd korporacji.
W skład zarządu Live Nation aktualnie wchodzą: Gregory B. Maffei (Chairman of the Board), Mark Carleton (Member of the Board), Jonathan L. Dolgen, Ariel Emanuel, Robert Ted Enloe III, Jeffrey T. Hinson, Jimmy Iovine, Peggy Johnson, James S. Kahan, Randall T. Mays, Michael Rapino (President, CEO and Director) oraz Mark Shapiro.
W skład listy najważniejszych menadżerów Live Nation aktualnie wchodzą: Michael Rapino (President, CEO, Director), Joe Berchtold (COO), Kathy Willard (CFO), Michael Rowles (General Counseul and Secretary), John Hopmans (Executrive Vice President), Jordan Zachary (CSO), Maili Bergman (Senior Vice President), Carrie Davis (CCO) oraz Nadia Rawlinson (CHRO).
Fuzja z Ticketmaster.
10 lutego 2009 roku Live Nation i Ticketmaster Entertainment ogłosiły, że podjęły decyzję o utworzeniu wspólnej korporacji, Live Nation Entertainment.
Propozycja została przyjęta pozytywnie w Norwegii i Turcji. W Wielkiej Brytanii wywołała początkowo sprzeciw, jednak później została rozpatrzona pozytywnie. Rozmowy na ten temat kontynuowane są w Kanadzie i Stanach Zjednoczonych.
Krytyka.
Plany fuzji wywołały w niektórych środowiskach sprzeciw ze względu na możliwość całkowitego zdominowania rynku przez Live Nation Entertainment. Wśród przeciwników znalazło się kilku członków Kongresu Stanów Zjednoczonych, którzy wraz z biznesowymi rywalami Ticketmaster i Live Nation zwrócili się do Departamentu Sprawiedliwości o uniemożliwienie fuzji. Przedstawiciele koncernów oświadczyli jednak, że nie zrezygnują z planów i w niedalekiej przyszłości Live Nation Entertainment zacznie funkcjonować.
Głos w sprawie fuzji zabrał również Bruce Springsteen, mówiąc: "...rzeczą, która mogłaby jeszcze bardziej pogorszyć sytuację z biletami jest fuzja Live Nation i Ticketmaster, które utworzyłyby jeden system i ustanowiłyby monopolową sytuację w dystrybucji biletów."

</doc>
<doc id="1886600" url="https://pl.wikipedia.org/wiki?curid=1886600" title="Neritz">
Neritz

Neritz (dolnoniem. "Neers") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bad Oldesloe-Land.

</doc>
<doc id="1886601" url="https://pl.wikipedia.org/wiki?curid=1886601" title="Neers">
Neers



</doc>
<doc id="1886603" url="https://pl.wikipedia.org/wiki?curid=1886603" title="Rümpel">
Rümpel

Rümpel – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bad Oldesloe-Land.

</doc>
<doc id="1886604" url="https://pl.wikipedia.org/wiki?curid=1886604" title="Ruempel">
Ruempel



</doc>
<doc id="1886605" url="https://pl.wikipedia.org/wiki?curid=1886605" title="Ministrowie finansów Islandii">
Ministrowie finansów Islandii

Ministrowie finansów Islandii – lista ministrów finansów od roku 1942

</doc>
<doc id="1886606" url="https://pl.wikipedia.org/wiki?curid=1886606" title="Diecezja Roermond">
Diecezja Roermond

Diecezja Roermond (łac.: "Dioecesis Ruremundensis", hol.: "Bisdom Roermond") – katolicka diecezja holenderska położona w południowo-wschodniej części kraju, obejmująca swoim zasięgiem terytorium Limburgii. Siedziba biskupa znajduje się w katedrze św. Krzysztofa w Roermondzie.
Historia.
Historia biskupstwa sięgają okresu XVI w., kiedy to papież Paweł IV erygował diecezję roermondską, z części ziem diecezji Liège i archidiecezji kolońskiej na podstawie bulli "Super Universas", podporządkowując ją jako sufraganię archidiecezji utrechckiej.
Wraz z wkroczeniem wojsk Napoleona I do Niderlandów diecezja znalazła się w granicach Francji. Na mocy konkordatu zawartego ze Stolicą Apostolską w 1801 r. dotyczącego m.in. reformy struktury terytorialnej Kościoła katolickiego we Francji, dokonano likwidacji diecezji roermondskiej, dzieląc jej obszar między biskupstwo akwizgrańskie i Liège.
Diecezja roermondska została reaktywowana w nowym kształcie jako administraturę apostolską Limburgii w 1840 r., a 4 marca 1853 r. po zawarciu konkordatu między Stolicą Apostolską a Holandią została podniesiona do rangi pełnoprawnej diecezji. W 1936 r. weszła ona w skład nowo utworzonej metropolii utrechckiej.
Podział administracyjny.
Diecezja Roermond składa się obecnie ze 331 parafii.

</doc>
<doc id="1886607" url="https://pl.wikipedia.org/wiki?curid=1886607" title="La Malinche (wulkan)">
La Malinche (wulkan)

La Malinche, Malintzin, Matlacuéyetl, Matlalcueye, Matlalcuéitl (język nahuatl: "Czcigodna Pani w Zielonej Spódnicy" od imienia bogini roślinności, małżonki boga deszczu Tlaloca) – wygasły stratowulkan w Meksyku, o wysokości 4 464 m, należący do Kordyliery Wulkanicznej. Leży w Parku Narodowym Malintzin, na granicy stanów Tlaxcala i Puebla. Wierzchołek znajduje się w odległości 22,4 km od miasta Tlaxcala, 28,3 km od Puebla i około 118 km stolicy kraju.
Okres od lutego do końca maja 1993 roku to jedyny okres w XX wieku kiedy obserwowano sezonową pokrywę lodową na szczycie. Pokrywa lodowa była odnotowana po północnej i zachodniej stronie szczytu. Jednak wcześniejsze osady polodowcowe zostały zidentyfikowane na północnych i wschodnich zboczach wulkanu. Spływ wody z Malinche jest jej podstawowym źródłem dla miasta Puebla. Aktywność sejsmiczna jest monitorowane codziennie od 1986 przez stację w Puebla University od 1986 roku, jednak w tym okresie nie stwierdzono dotychczas żadnej aktywności.
Zobacz też.
Lista wulkanów w Meksyku

</doc>
<doc id="1886608" url="https://pl.wikipedia.org/wiki?curid=1886608" title="Carl Kronacher">
Carl Kronacher

Carl Kronacher - (ur. 8 marca 1871 r. w Landshut, zm. 9 kwietnia 1938 r. w Monachium), niemiecki profesor, genetyk, lekarz weterynarii. Był wykładowcą na wyższych uczelniach rolniczych w Berlinie, Hanowerze i Weihenstephan. Opracował nowoczesne metody hodowli zwierząt. 

</doc>
<doc id="1886609" url="https://pl.wikipedia.org/wiki?curid=1886609" title="Sajr">
Sajr

Sajr – w tradycji okultystycznej, siedemdziesiąty duch "Goecji". Znany również pod imionami Ser, Sear, Seere, Seire, Seir i Sejr. By go przywołać i podporządkować, potrzebna jest jego pieczęć, która według "Goecji" powinna być zrobiona z cyny.
Jest potężnym prałatem piekła, podwładnym Amaymona. Rozporządza 26 legionami duchów. 
Znany jest z tego iż szybko się pojawia i znika. Jest odpowiedzialny za znikanie rzeczy (potrafi w mgnieniu oka przenieść rzecz na drugi kraniec ziemi). Posiada wiedzę na temat każdej kradzieży, która już się dokonała, a także zna miejsca ukrycia skarbów. Ma dobry charakter i spełnia wszystkie życzenia przyzywającego.
Jest przedstawiany jako piękny mężczyzna, który ujeżdża skrzydlatego konia.

</doc>
<doc id="1886610" url="https://pl.wikipedia.org/wiki?curid=1886610" title="Travenbrück">
Travenbrück

Travenbrück (dolnoniem. "Travenbrüch") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bad Oldesloe-Land.

</doc>
<doc id="1886611" url="https://pl.wikipedia.org/wiki?curid=1886611" title="Barwa seledynowa">
Barwa seledynowa

Barwa seledynowa () – jasna, bladozielona, delikatna zieleń. Ten kolor uzyskuje się z jasnozielonego i szarego.
Historia i symbolika.
Nazwa seledynu wywodzi się prawdopodobnie od imienia Salah ad-Din al-Ajjubi sułtana Saladyna panującego w XII w., który posiadał chińską kolekcję ceramiki z celadonu, lub od koloru szaty Céladona, bohatera siedemnastowiecznego romansu pasterskiego pt. "Astrea" autorstwa Honoré d’Urfé, w którym Céladon był symbolem kochanka wiernego, nieśmiałego, platonicznego i sentymentalnego.

</doc>
<doc id="1886612" url="https://pl.wikipedia.org/wiki?curid=1886612" title="Travenbrüch">
Travenbrüch



</doc>
<doc id="1886616" url="https://pl.wikipedia.org/wiki?curid=1886616" title="Ser (ujednoznacznienie)">
Ser (ujednoznacznienie)



</doc>
<doc id="1886617" url="https://pl.wikipedia.org/wiki?curid=1886617" title="Sarah Zettel">
Sarah Zettel

Sarah Zettel (ur. 14 grudnia 1966) – amerykańska autorka powieści science fiction i fantasy, laureatka nagród Dicka i Locusa.

</doc>
<doc id="1886618" url="https://pl.wikipedia.org/wiki?curid=1886618" title="Grabau (powiat Stormarn)">
Grabau (powiat Stormarn)

Grabau – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bad Oldesloe-Land.

</doc>
<doc id="1886619" url="https://pl.wikipedia.org/wiki?curid=1886619" title="Andreas Schönbächler">
Andreas Schönbächler

Andreas „Sonny” Schönbächler (ur. 24 kwietnia 1966 w Zug) – szwajcarski narciarz, specjalista narciarstwa dowolnego. Specjalizował w skokach akrobatycznych. Jego największym sukcesem jest złoty medal w skokach akrobatycznych wywalczony na igrzyskach olimpijskich w Lillehammer. Brał także udział w igrzyskach w Calgary i igrzyskach w Albertville jednak w obu przypadkach skoki akrobatyczne były jedynie dyscypliną pokazową. Na mistrzostwach świata najlepszy wynik osiągnął podczas mistrzostw świata w Tignes, kiedy to zajął 10. miejsce w skokach akrobatycznych. Najlepsze wyniki w Pucharze Świata osiągnął w sezonie 1988/1989, kiedy to zajął 19. miejsce w klasyfikacji generalnej, a w klasyfikacji skoków akrobatycznych był szósty.

</doc>
<doc id="1886620" url="https://pl.wikipedia.org/wiki?curid=1886620" title="Andreas Schonbachler">
Andreas Schonbachler



</doc>
<doc id="1886621" url="https://pl.wikipedia.org/wiki?curid=1886621" title="Ministrowie spraw zagranicznych Islandii">
Ministrowie spraw zagranicznych Islandii

Ministrowie spraw zagranicznych Islandii od 1941 roku.

</doc>
<doc id="1886624" url="https://pl.wikipedia.org/wiki?curid=1886624" title="Leland Stanford Junior">
Leland Stanford Junior



</doc>
<doc id="1886625" url="https://pl.wikipedia.org/wiki?curid=1886625" title="Leland Stanford junior">
Leland Stanford junior



</doc>
<doc id="1886627" url="https://pl.wikipedia.org/wiki?curid=1886627" title="Pölitz (Niemcy)">
Pölitz (Niemcy)

Pölitz – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bad Oldesloe-Land.

</doc>
<doc id="1886629" url="https://pl.wikipedia.org/wiki?curid=1886629" title="Sear">
Sear



</doc>
<doc id="1886631" url="https://pl.wikipedia.org/wiki?curid=1886631" title="Seere">
Seere



</doc>
<doc id="1886632" url="https://pl.wikipedia.org/wiki?curid=1886632" title="Seire">
Seire



</doc>
<doc id="1886633" url="https://pl.wikipedia.org/wiki?curid=1886633" title="Sejr">
Sejr



</doc>
<doc id="1886635" url="https://pl.wikipedia.org/wiki?curid=1886635" title="Otto Diem">
Otto Diem

Otto Diem (ur. 30 stycznia 1875 w Schwellbrunn, zm. 4 lipca 1950 w Lucernie) – szwajcarski lekarz psychiatra i neurolog. 
Studiował medycynę na Uniwersytecie w Bazylei i Uniwersytecie w Zurychu, tytuł doktora medycyny otrzymał w 1902 roku. Był lekarzem asystentem w klinice Burghölzli. Później praktykował w Lucernie. 
W dysertacji doktorskiej zaproponował wydzielenie osobnego typu dementia praecox (pojęcie odpowiadające dzisiaj używanemu określeniu schizofrenii), którą to tezę spopularyzował Eugen Bleuler. Schizofrenia prosta jest terminem używanym w psychiatrii do dziś.

</doc>
<doc id="1886636" url="https://pl.wikipedia.org/wiki?curid=1886636" title="Bitwa pod Tuluzą">
Bitwa pod Tuluzą



</doc>
<doc id="1886639" url="https://pl.wikipedia.org/wiki?curid=1886639" title="Rethwisch (powiat Stormarn)">
Rethwisch (powiat Stormarn)

Rethwisch (dolnoniem. "Reetwisch") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bad Oldesloe-Land.

</doc>
<doc id="1886640" url="https://pl.wikipedia.org/wiki?curid=1886640" title="Kantor walutowy">
Kantor walutowy

Kantor walutowy (fr. "Bureau de change") – przedsiębiorstwo specjalizujące się w wymianie walut. Także miejsce, gdzie dokonuje się wymiany walut.
Zgodnie z ustawą Prawo dewizowe działalnością kantorową jest regulowana działalność gospodarcza polegająca na kupnie i sprzedaży wartości dewizowych oraz pośrednictwie w ich kupnie i sprzedaży.
Często kantory znajdują się na przejściach granicznych, dworcach kolejowych, lotniskach itp. Usługi wymiany walut są także oferowane przez kantory internetowe oraz banki.

</doc>
<doc id="1886642" url="https://pl.wikipedia.org/wiki?curid=1886642" title="Reetwisch">
Reetwisch



</doc>
<doc id="1886643" url="https://pl.wikipedia.org/wiki?curid=1886643" title="Kantor wymiany walut">
Kantor wymiany walut



</doc>
<doc id="1886647" url="https://pl.wikipedia.org/wiki?curid=1886647" title="Pomnik Chrystusa Króla w Poznaniu">
Pomnik Chrystusa Króla w Poznaniu



</doc>
<doc id="1886648" url="https://pl.wikipedia.org/wiki?curid=1886648" title="5 Fiński Pułk Strzelców Imperium Rosyjskiego">
5 Fiński Pułk Strzelców Imperium Rosyjskiego



</doc>
<doc id="1886650" url="https://pl.wikipedia.org/wiki?curid=1886650" title="Steinburg (Szlezwik-Holsztyn)">
Steinburg (Szlezwik-Holsztyn)

Steinburg (dolnoniem. "Steenborg") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bad Oldesloe-Land.

</doc>
<doc id="1886652" url="https://pl.wikipedia.org/wiki?curid=1886652" title="Steenborg">
Steenborg



</doc>
<doc id="1886653" url="https://pl.wikipedia.org/wiki?curid=1886653" title="Glenview (Illinois)">
Glenview (Illinois)

Glenview – miejscowość, formalnie o statusie wsi, położona w północno-wschodniej części amerykańskiego stanu Illinois, w hrabstwie Cook, w aglomeracji Chicago, ok. 30 km na północ od centrum tego miasta. Jest ośrodkiem administracyjnym gminy Northfield, choć fragmenty miejscowości znajdują się również w granicach gmin New Trier i Maine. W czasie spisu powszechnego w 2000 roku ludność Glenview wynosiła 41 847 osób. Szacowana liczba mieszkańców w roku 2008 wyniosła 46 180.
Na terenie Glenview znajduje się pasażerska stacja kolejowa, obsługiwana przez należącego do rządu federalnego przewoźnika Amtrak oraz Metra, przewoźnika zapewniającego połączenia kolejowe w aglomeracji Chicago.
Urodziła się tutaj Olivia Smoliga, amerykańska pływaczka polskiego pochodzenia, specjalizująca się w stylu grzbietowym i dowolnym, mistrzyni olimpijska i wielokrotna medalistka mistrzostw świata.

</doc>
<doc id="1886654" url="https://pl.wikipedia.org/wiki?curid=1886654" title="Kościół Świętej Trójcy w Monachium">
Kościół Świętej Trójcy w Monachium

Kościół Świętej Trójcy (niem. "Dreifaltigkeitskirche") – kościół katolicki w Monachium, w Niemczech. Znajduje się przy Pacellistrasse w historycznym centrum miasta, niedaleko Katedry Najświętszej Marii Panny.
Powstał jako ofiara wotywna trzech stanów: mieszczaństwa, arystokracji i kleru, złożona z nadzieją na zażegnanie niebezpieczeństw, które groziły miastu w czasie trwającej od 1701 r. wojny o sukcesję hiszpańską. Zbudowany został według planów G.A. Viscardiego. Kamień węgielny położono w 1711 r. Budowę prowadził, jako główny architekt dworu bawarskiego, sam Viscardi. Współpracowali z nim Enrico Zuccalli oraz Johann Georg Ettenhofer. Kościół konsekrowano w 1718 r. Do chwili obecnej jest kościołem konwentualnym monachijskiego zakonu karmelitów.
Kościół Świętej Trójcy jest, obok Kościoła Teatynów, najświetniejszym przykładem włoskiego baroku w stolicy Bawarii. We wnętrzu zachowało się szereg dzieł twórców niemieckiego baroku, m.in. G. Ruffiniego, A. Faistenbergera, J.B. Strauba i J.G. Baadera. Autorem imponującego fresku w kopule kościoła, przedstawiającego Trójcę Świętą w glorii, jest inny monachijski artysta, Cosmas Damian Asam.

</doc>
<doc id="1886656" url="https://pl.wikipedia.org/wiki?curid=1886656" title="Cerkiew św. Apostoła Jana Teologa w Nowoberezowie">
Cerkiew św. Apostoła Jana Teologa w Nowoberezowie

Cerkiew pod wezwaniem św. Apostoła Jana Teologa – prawosławna cerkiew filialna w Nowoberezowie. Należy do parafii Wniebowstąpienia Pańskiego w Nowoberezowie, w dekanacie Hajnówka diecezji warszawsko-bielskiej Polskiego Autokefalicznego Kościoła Prawosławnego. 
Zbudowana w 1771 na planie prostokąta jako świątynia unicka. Jej fundatorką była Izabela Branicka. Jest to cerkiew drewniana, szalowana, o konstrukcji zrębowej, nieorientowana. Wewnątrz polichromie wykonane na suficie (odrestaurowane w 1995). Prezbiterium "(ałtar)" zamknięte w linii prostej. W części południowej zakrystie "(ponomarki)", w części północnej kruchta "(pritwor)" z dobudowaną w 1883 na planie kwadratu wieżą-dzwonnicą. Dachy cerkwi blaszane. Wejścia (główne i dwa boczne) poprzedzone dwuspadowymi daszkami wspartymi na czterech słupach. Wieża zwieńczona ostrosłupowym hełmem z kopułką. Nad nawą dach dwuspadowy, z wieżyczką zwieńczoną baniastym hełmem. Nad prezbiterium dach dwuspadowy. Do 2 połowy XX wieku nawa główna była pokryta drewnianym gontem.
Cerkiew św. Jana Teologa była początkowo świątynią parafialną. Przemianowana na filialną w końcu XIX w., po wybudowaniu nowej murowanej cerkwi pod wezwaniem Wniebowstąpienia Pańskiego. 
W drugiej połowie 2016 cerkiew przeszła gruntowny, zewnętrzny remont – wymieniono stolarkę drzwiową i okienną, wymieniono dach nad bocznymi przybudówkami, odrestaurowano ganki przy wejściach oraz odmalowano ściany. W 2021 r. wykonano prace remontowe wewnątrz świątyni – odmalowano ściany, podłogę i elementy wyposażenia cerkwi oraz wyłożono boazerią dzwonnicę i pomieszczenie na szaty liturgiczne. Remont finansowany był z pieniędzy Urzędu Marszałkowskiego Województwa Podlaskiego, Funduszu Kościelnego Ministerstwa Spraw Wewnętrznych i Administracji oraz środków własnych parafii.
Przy cerkwi znajduje się studnia – miejsce, w którym 18 stycznia (święto Chrztu Pańskiego) oraz 21 maja (dzień patrona świątyni) dokonuje się poświęcenia wody. Oprócz tego, w pobliżu świątyni znajduje się: grób rodziny Gromotowiczów, grób ks. Kłoczkowskiego, grób nieznanego żołnierza oraz kilka krzyży wotywnych.
Cerkiew została wpisana do rejestru zabytków 3 listopada 1951 pod nr 9.

</doc>
<doc id="1886657" url="https://pl.wikipedia.org/wiki?curid=1886657" title="Tadeusz Styczyński (ksiądz)">
Tadeusz Styczyński (ksiądz)

Tadeusz Styczyński (ur. 13 kwietnia 1870 w Śremie, zm. 6 lutego 1942 w Dachau) – polski ksiądz rzymskokatolicki, poseł na Sejm Ustawodawczy.
Życiorys.
Był bratem Wincentego. Seminarium duchowne kończył w Poznaniu i Gnieźnie uzyskując święcenia kapłańskie w 1894 roku. Od 1900 roku był proboszczem parafii św. Michała Archanioła w Wytomyślu. W latach 1913-1925 pełnił funkcję proboszcza w Grodzisku Wielkopolskim. W latach 1908–1918 był posłem do Sejmu Pruskiego oraz sekretarzem Koła Polskiego w Berlinie. W latach 1919–1922 był posłem na Sejm Ustawodawczy. Należał do członków Komisji Ochrony Pracy oraz Komisji Spółdzielczej. Pełnił także funkcję prezesa Rady Miejskiej w Grodzisku. Prezes Towarzystwa Robotniczego, Samopomocy Żeńskiej oraz Kółka Rolniczego, założyciel Towarzystwa Narodowo Demokratycznego w Grodzisku.
W Sejmie Rzeczypospolitej Polskiej I kadencji był członkiem klubu Związku Ludowo-Narodowego.
W 1925 mianowany został infułatem w Kościele Metropolitarnym w Gnieźnie, a od 1933 był radcą Kurii.
Zginął w obozie KL Dachau.

</doc>
<doc id="1886659" url="https://pl.wikipedia.org/wiki?curid=1886659" title="Biskupi roermondscy">
Biskupi roermondscy

Biskupi roermondscy - lista biskupów ordynariuszy i biskupów pomocniczych diecezji Roermond, w Holandii.

</doc>
<doc id="1886660" url="https://pl.wikipedia.org/wiki?curid=1886660" title="Pölitz">
Pölitz

Niemcy.
1 gmina:
Polska.
Dawna nazwa:

</doc>
<doc id="1886661" url="https://pl.wikipedia.org/wiki?curid=1886661" title="Poelitz">
Poelitz



</doc>
<doc id="1886663" url="https://pl.wikipedia.org/wiki?curid=1886663" title="Leland Stanford">
Leland Stanford

Leland Stanford (ur. 9 marca 1824 w Watervliet, zm. 21 czerwca 1893 w Palo Alto) – amerykański potentat przemysłowy i polityk, gubernator stanu Kalifornia, senator Senatu USA z ramienia Republikanów, założyciel Uniwersytetu Stanforda.
Życiorys.
Wczesne lata.
Urodził się jako jedno z ośmiorga dzieci Josiah i Elizabeth Phillips Stanfordów, wychowywał się na rodzinnych gospodarstwach w Lishakill i Roessleville (po 1836) na terenie miasta Colonie. Dom rodzinny w Roessleville był znany pod nazwą Elm Grove, został wyburzony w latach 40. XIX wieku. Jego przodek, Thomas Stanford osiedlił się w Charlestown (Massachusetts) w XVII wieku. Później, jego przodkowie osiedlili się w Mohawk Valley w stanie Nowy Jork ok. 1720. Ojciec Stanforda był rolnikiem na części tej posiadłości. Stanford uczęszczał do szkół powszechnych do 1836 roku i był nauczany w domu aż do 1839 roku.
Leland Stanford w 1848 r. ukończył prawo i zamieszkał w Wisconsin, cztery lata później przeniósł się do Kalifornii. Współzałożyciel Central Pacific Railroad, której dyrektorem był od 1861 r. aż do śmierci. Gubernator Kalifornii w latach 1862-1863, członek Senatu w latach 1885-1893. Jako senator był autorem kilku ustaw, m.in. prawa o spółdzielniach pracowniczych. 
W 1885 r. dla upamiętnienia zmarłego syna Lelanda Stanforda Juniora wraz z żoną Jane ufundował uniwersytet, którego pełna nazwa brzmi: Leland Stanford Junior University.

</doc>
<doc id="1886664" url="https://pl.wikipedia.org/wiki?curid=1886664" title="Kannesteinen">
Kannesteinen

Kannesteinen – nietypowa forma skalna w kształcie grzyba, zlokalizowana w Norwegii, w gminie Vågsøy (okręg Sogn og Fjordane).
Forma Kannesteinu została wytworzona w drodze wielotysiącletniego oddziaływania fal morskich. Sam kamień ma, według różnych źródeł, około trzech do pięciu metrów wysokości i przyciąga wielu turystów, zwłaszcza w okresie letnim. Skała nie jest jednakowo atrakcyjna ze wszystkich stron, w związku z czym wytyczono specjalną trasę dla turystów, pod kątem najlepszych widoków na kamień. W projektach jest także uprzystępnienie skały turystom niepełnosprawnym.

</doc>
<doc id="1886666" url="https://pl.wikipedia.org/wiki?curid=1886666" title="Evelyne Leu">
Evelyne Leu

Evelyne Leu (ur. 7 lipca 1976 w Bottmingen) – szwajcarska narciarka, specjalistka narciarstwa dowolnego. Specjalizuje się w skokach akrobatycznych. Zdobyła złoty medal na igrzyskach olimpijskich w Turynie. Ponadto zdobyła też srebrny medal podczas mistrzostw świata w Ruka. Najlepsze wyniki w Pucharze Świata osiągnęła w sezonie 2005/2006, kiedy to zajęła 7. miejsce w klasyfikacji generalnej, a w klasyfikacji skoków akrobatycznych zdobyła małą kryształową kulę. Wielokrotnie zostawała mistrzynią Szwajcarii (1995, 2001, 2003, 2004, 2005, 2006, 2007, 2008, 2009).
Karierę zakończyła w kwietniu 2010 r.

</doc>
<doc id="1886668" url="https://pl.wikipedia.org/wiki?curid=1886668" title="Fucien">
Fucien



</doc>
<doc id="1886669" url="https://pl.wikipedia.org/wiki?curid=1886669" title="Rethwisch">
Rethwisch

Niemcy.
2 gminy:

</doc>
<doc id="1886670" url="https://pl.wikipedia.org/wiki?curid=1886670" title="Kansu">
Kansu



</doc>
<doc id="1886671" url="https://pl.wikipedia.org/wiki?curid=1886671" title="Kuangtung">
Kuangtung



</doc>
<doc id="1886673" url="https://pl.wikipedia.org/wiki?curid=1886673" title="Hejlungciang">
Hejlungciang



</doc>
<doc id="1886674" url="https://pl.wikipedia.org/wiki?curid=1886674" title="Ottavio Dantone">
Ottavio Dantone

Ottavio Dantone (ur. 9 października 1960) – włoski dyrygent i klawesynista, od 1996 dyrektor muzyczny zespołu Accademia Bizantina.
Ukończył Conservatorio Giuseppe Verdi w Mediolanie w klasie organów i klawesynu. W 1985 i 1986 otrzymywał nagrody w międzynarodowych konkursach w Paryżu i Brugii, stając się pierwszym Włochem, który otrzymał te dwa wyróżnienia. Od 1989 współpracuje z zespołem Accademia Bizantina, specjalizującym się w wykonaniach muzyki dawnej (nurt wykonawstwa historycznego); od 1996 pełni w nim funkcję dyrektora muzycznego.
Jego debiutem operowym było pierwsze we współczesnych czasach wykonanie "Giulio Sabino" Giuseppe Sartiego w 1999 w Teatro Comunale Alighieri w Rawennie. W 2005 zadebiutował w La Scali, zespół pod jego batutą wykonał "Rinalda" Händla.
Nagrywa zarówno z zespołem i jako solista. Nagranie "Sonate di gravicembalo" Paradisiego zostało uznane przez włoskich krytyków za najlepsze w 1998.
Prowadzi kursy z zakresu gry na klawesynie, a także muzyki kameralnej, basso continuo i improwizacji. Wykłada w konserwatoriach w Lugano i Turynie.
18 grudnia 2009, razem z zespołem, wystąpił na deskach Teatru im. Słowackiego w Krakowie w ramach festiwalu Opera Rara, wystawiając "Rinalda" Georga Friedricha Händla.

</doc>
<doc id="1886675" url="https://pl.wikipedia.org/wiki?curid=1886675" title="Honan">
Honan



</doc>
<doc id="1886676" url="https://pl.wikipedia.org/wiki?curid=1886676" title="Hupej">
Hupej



</doc>
<doc id="1886678" url="https://pl.wikipedia.org/wiki?curid=1886678" title="As-Samh ibn Malik al-Chaulani">
As-Samh ibn Malik al-Chaulani

As-Samh ibn Malik al-Chaulani (arab. السمح بن مالك الخولاني) - arabski gubernator Al-Andalus w latach 718-721.
W okresie swoich rządów poprowadził wyprawę do południowej Francji, gdzie odniósł szereg sukcesów zdobywając Narbonę, Béziers, Agde, Lodève, Montpellier i Nîmes. Następnie powrócił do Hiszpanii, gdzie zorganizował nową, większą armię do zdobycia Tuluzy. W czasie oblężenia miasta, 9 czerwca 721 roku, doszło do starcia z siłami władcy Akwitanii, Odo Wielkiego. Samh został ciężko ranny w bitwie i zmarł wkrótce później.

</doc>
<doc id="1886679" url="https://pl.wikipedia.org/wiki?curid=1886679" title="Steinburg">
Steinburg



</doc>
<doc id="1886680" url="https://pl.wikipedia.org/wiki?curid=1886680" title="Ciangsu">
Ciangsu



</doc>
<doc id="1886682" url="https://pl.wikipedia.org/wiki?curid=1886682" title="Ciangsi">
Ciangsi



</doc>
<doc id="1886683" url="https://pl.wikipedia.org/wiki?curid=1886683" title="Ulica Fordońska w Bydgoszczy">
Ulica Fordońska w Bydgoszczy

Ulica Fordońska – jedna z najważniejszych komunikacyjnie ulic w Bydgoszczy, druga pod względem długości, po ul. Toruńskiej. W dwudziestoleciu międzywojennym była najdłuższą ulicą w Bydgoszczy licząc łącznie 7,89 km.
Przebieg.
Ulica rozciąga się na kierunku zachód-wschód, od Ronda Fordońskiego po Stary Fordon i granice Bydgoszczy. Jej długość wynosi blisko 10 km. Od skrzyżowania z ulicą Kamienną biegnie droga krajowa nr 80. Ulica stanowi jedną z głównych arterii komunikacyjnych Bydgoszczy łącząc centrum z dzielnicą Fordon oraz w skali krajowej Bydgoszcz z Toruniem. W kierunku wschodnim ulica przebiega przez następujące jednostki urbanistyczne: Bartodzieje, Bydgoszcz-Wschód, Siernieczek, Fordon.
Historia.
Ulica Fordońska stanowi wspólnie z ul. Jagiellońską starodawny trakt łączący Bydgoszcz z Fordonem (miasto Fordon powstało w 1382 będąc następcą zniszczonej w 1330 warowni Wyszogród nad Wisłą). Po lokacji Bydgoszczy w XIV w. i budowie mostu Miejskiego, trakt ten rozpoczynał się przy Bramie Gdańskiej i wiódł na wschód na terenie położonym na północ od Brdy. W Fordonie można było przeprawić się przez Wisłę w kierunku Ziemi Chełmińskiej lub też podążyć na północny wschód wzdłuż doliny Wisły w kierunku Świecia i Gdańska.
Mapa okolic Bydgoszczy z 1796-1802 (mapa Schroettera wykonana na podstawie pomiarów geodezyjnych) przedstawia drogę do Fordonu w przybliżeniu pokrywającą się z obecnym śladem ulicy. Natomiast plan okolic Bydgoszczy z 1857 przedstawia wzdłuż drogi nieliczne zabudowania o charakterze podmiejskim skupione w następujących miejscowościach: Szretery (niem. "Schröttersdorf"), Wielkie Bartodzieje (niem. "Gr. Bartelsee"), Kapuściska Małe (niem. "Kl. Kapuścisko"), Suczyn i Fordonek (wieś olęderska lokowana w 1603) Od zakola Brdy do rejonu grodziska Wyszogród droga przebiegała przez las, a kończyła się na rynku w Fordonie, gdzie funkcjonowała przeprawa promowa przez Wisłę
Aż do 1920 ulica w dzisiejszym przebiegu pozostawała poza granicami administracyjnymi miasta Bydgoszczy. Do ul. Uroczej nazywana była ul. Promenada, a następnie w kierunku wschodnim – szosą fordońską. W 1861 r. oddano do użytku Kolej Warszawsko-Bydgoską, która przecinała ulicę na wysokości dworca Bydgoszcz Wschód. W 1885 r. wzdłuż ulicy poprowadzono kolej łączącą Bydgoszcz Wschód z Fordonem, a w 1893 r. kolej ta przecięła ulicę Fordońską prowadząc na nowo wybudowany most nad Wisłą.
Począwszy od lat 80. XIX w. w pasie terenu między ulicą a Brdą powstawały przedsiębiorstwa przemysłowe, głównie składy drewna i tartaki, będące zaczątkiem wschodniej dzielnicy składowo-przemysłowej. W 1891 przedsiębiorstwo Żegluga Bydgoska (niem. "Bromberger Schleppschiffahrt Aktien Gesellschaft") wybudowało w rejonie skrzyżowania z ul. Sporną kompleks zabudowań przemysłowych: fabrykę maszyn, stocznię rzeczną, tartak, rzeczny port przeładunkowy, bocznice kolejowe oraz osiedla robotnicze, co przyczyniło się do dalszej rozbudowy dzielnicy. W pierwszych dziesięcioleciach XX wieku, nabrzeża dolnej Brdy wzdłuż ulicy Fordońskiej zajmowało kilkadziesiąt tartaków, stolarni i innych fabryk wykorzystujących drewno spławiane w dużych ilościach z Królestwa Kongresowego szlakiem wodnym wiodącym Wisłą, Brdą, Kanałem Bydgoskim, Notecią i Wartą do Niemiec.
W 1920 po przejściu Bydgoszczy w granice odrodzonego państwa polskiego, w granice Bydgoszczy włączono kilkanaście okolicznych gmin podmiejskich, m.in. Skrzetusko, Wielkie Bartodzieje, Małe Bartodzieje, Kapuściska, Zimne Wody, Siernieczek, Fordonek. W ten sposób ulica Fordońska na odcinku do ul. Suchej-Pilickiej znalazła się w granicach Bydgoszczy.
W okresie międzywojennym następowała dalsza urbanizacja przemysłowa terenu przylegającego do ul. Fordońskiej. Z większych przedsiębiorstw powstałych lub rozwijających się w tym okresie należały: Kabel Polski Sp. Akc. (dzisiaj Tele-Fonika Kable S.A.), Fabryka Płyt Klejonych (dzisiaj Bydgoskie Zakłady Sklejek), Fabryka Mebli O. i K. Pfefferkorna (dzisiaj Bydgoskie Fabryki Mebli), Cegielnia A.Mendzega (później Cegielnie Bydgoskie) i inne. W 1930 oddano do użytku kolejową obwodnicę Bydgoszczy w ciągu magistrali węglowej, która przecinała ul. Fordońską w okolicy os. Siernieczek. W tym czasie ulica Fordońska rozpoczynała się na skrzyżowaniu z ul. Gajową, gdzie znajdowała się również pętla tramwajowa, a kończyła na wschodniej granicy miasta.
Po II wojnie światowej wzdłuż ulicy powstały nowe przedsiębiorstwa, przede wszystkim znane w całej Polsce Zakłady Rowerowe „Romet” (od 1948, kompleks przy ul. Fordońskiej zbud. w latach 1957-1964). W latach 60. XX w. w rejonie Siernieczka, Brdyujścia i Starego Fordonu powstały również nowe osiedla mieszkaniowe w sąsiedztwie ulicy. Po poszerzeniu granic miasta o Fordon w 1973 ulica na całej długości znalazła się w granicach administracyjnych Bydgoszczy. W tym okresie wzrastający ruch samochodowy stworzył konieczność poszerzenia ulicy. W II połowie lat 60. zmodernizowano ulicę Fordońską na odcinku ul. Gajowej do ul. Wyścigowej. Przebudowa ulicy na całej długości na arterię dwujezdniową, bezkolizyjnie prowadzącą ruch nad liniami kolejowymi (nr 18, nr 201 i nr 209) stała się elementem projektu trasy W-Z, która miała poprawić warunki ruchu drogowego w Bydgoszczy na kierunku wschód-zachód. Przy realizacji trasy w latach 1969–1973 powstały m.in. Rondo Fordońskie z Mostem Pomorskim oraz Wiadukty Warszawskie o długości 430 i 436 m, które w l. 2007-2008 kosztem 20 mln zł poddano generalnemu remontowi. Pomimo niego, ze względu na zły stan techniczny 10 października 2020 zostały one zawężone do jednego pasa ruchu i kosztem niemal 1,6 mln zł podparte 4 tymczasowymi konstrukcjami wsporczymi, w wyniku czego w połowie czerwca 2021 przywrócono ruch na obydwu pasach. 
W latach 1952–1971 znajdowała się w ciągu drogi państwowej nr 47, następnie do 1985 roku była częścią drogi międzynarodowej T81.
Wśród inwestycji zrealizowanych po 1990 łączących się pośrednio z ul. Fordońską można wymienić m.in. budowę ulicy Kamiennej (od 1994), Trasy Nowołęczyckiej z mostem Kazimierza Wielkiego (2002), przebudowę ul. Spornej (2010). 16 stycznia 2016 roku otwarto linię tramwajową do Fordonu (9,5 km), z estakadą (530 m) nad ul. Fordońską i węzłem przesiadkowym Bydgoszcz Wschód (koszt 290 mln zł, z czego 209 mln z UE, a 109 mln na zakup 12 tramwajów Pesa Swing). Od 2013 roku w fazie planowania jest budowa częściowo bezkolizyjnego Węzła Wschodniego na ulicy Fordońskiej w rejonie dworca kolejowego Bydgoszcz Wschód.
W listopadzie 2021 przystąpiono do budowy drogi rowerowej wzdłuż wschodniego odcinka ulicy, na odcinku między ul. Kapliczną a ul. Inflancką (koszt inwestycji: 780 tys. zł), którą ukończono w kwietniu 2022.
Nazwy.
Nazwa ulicy związana jest z Fordonem, do 1973 r. samodzielnym miastem, później wschodnią dzielnicą Bydgoszczy, graniczącą na Wiśle. W przekroju historycznym ulica posiadała następujące nazwy:
Komunikacja.
Ruch tramwajowy.
Torowisko tramwajowe na ul. Fordońskiej zostało zbudowane dopiero po II wojnie światowej. Wcześniej od 1901 r. istniała linia tramwaju elektrycznego wzdłuż ul. Jagiellońskiej, stykająca się od 1904 r. z ul. Fordońską (linia „C” niebieska) pętlą tramwajową przy ul. Gajowej. Linia ta – najdłuższa w mieście (5,4 km) – łączyła Wilczak poprzez Śródmieście z Bartodziejami. W latach 1972-1974 przebudowano ją na dwutorową. W 1957 r. linię wydłużono do ul. Bałtyckiej, gdzie powstała pętla tramwajowa. W 1969 r. w związku z generalną przebudową ulicy Fordońskiej na arterię dwujezdniową, oddano do użytku torowisko tramwajowe na odcinku od ul. Bałtyckiej do ul. Wyścigowej. Zbudowano również pętlę tramwajową przy ul. Wyścigowej (końcowa). 16 stycznia 2016 roku otwarto linię tramwajową do Fordonu z estakadą nad ul. Fordońską i węzłem przesiadkowym Bydgoszcz Wschód.
Obecnie na ul. Fordońskiej kursują tramwaje linii 3, 5, 7, 10.
Ruch autobusowy.
Początki regularnego ruchu miejskiej komunikacji autobusowej na ul. Fordońskiej sięgają 1937 roku, kiedy uruchomiono linię pl. Kościeleckich – ul. Sporna, którą obsługiwały wozy marki Fiat. Niezależnie od tego funkcjonowała komunikacja międzymiastowa Bydgoszcz – Fordon, obsługiwana przez prywatnych przewoźników. W 1966 r. przy ul. Fordońskiej/Szajnochy zbudowano zajezdnię oraz warsztaty autobusów (czynną do lat 90. XX w.). 
Obecnie na ul. Fordońskiej kursują autobusy linii nr 40 (sezonowa/międzygminna), 65, 69, 74, 81, 82, 83, 89.
Obciążenie ruchem.
Ulica Fordońska należy do najbardziej obciążonych ruchem drogowym arterii komunikacyjnych w Bydgoszczy. Pomiar ruchu w 2006 r. wykazał, że w szczycie komunikacyjnym przejeżdża przezeń do ok. 2400 pojazdów na godzinę. Najbardziej zatłoczonym odcinkiem jest fragment od ul. Kamiennej do ul. Kaliskiego.
Obiekty.
W otoczeniu ul. Fordońskiej znajdują się między innymi:

</doc>
<doc id="1886684" url="https://pl.wikipedia.org/wiki?curid=1886684" title="Cilin">
Cilin



</doc>
<doc id="1886687" url="https://pl.wikipedia.org/wiki?curid=1886687" title="Jan Nepomucen Lewandowski">
Jan Nepomucen Lewandowski

Jan Nepomucen Lewandowski (ur. 15 maja 1862 w Radomierzu powiat Wolsztyn, zm. 12 kwietnia 1940 we Wrześni) – Jeden z założycieli Związku Drogistów. Radny i późniejszy przewodniczący Rady Miasta Września. 
Życiorys.
Był synem właściciela gospodarstwa w Radomierzu - Karola Lewandowskiego oraz Rozalii z Grześkowiaków. W wieku około trzydziestu lat rozpoczął karierę zawodową jako drogista. Osiadł we Wrześni, gdzie otworzył „Drogerię pod Murzynem” przy ulicy Sienkiewicza.
W 1897 roku był jednym z kilku założycieli pierwszego polskiego Związku Drogistów. Gdy w 1918 roku Magistrat powołał do życia – mimo toczącej się wojny – Miejską Kasę Oszczędnościową, Lewandowski został członkiem zarządu. Wspierał on powstanie wielkopolskie, którego uczestnikami byli dwaj jego synowie. Wkrótce Lewandowski stanął na czele Miejskiej Rady Ludowej we Wrześni. 24 maja 1919 roku powołano pierwszy zarząd miasta zwany Magistratem, złożony tylko z Polaków. Składał się on z czterech ławników, w tym z J. N. Lewandowskiego. Po ustąpieniu niemieckiego burmistrza, jego funkcję (formalnie jego zastępcy), w okoliczności śmierci dotychczasowego zastępcy, funkcję tę objął Lewandowski. Od 1904 roku był też radnym miejskim. Rada uhonorowała go w 1929 roku, w 25-lecie jego pracy jako radnego, honorowym dyplomem oraz tytułem „starszego radnego”. Ponadto był założycielem i prezesem, a następnie honorowym prezesem Towarzystwa Kupców we Wrześni.
Jan Nepomucen Lewandowski zmarł 12 kwietnia 1940 roku we Wrześni i został pochowany na Cmentarzu Farnym we Wrześni.
Życie prywatne.
W 1890 roku poślubił Marię Fromholz, z którą doczekał się pięciorga dzieci: Józefa (1891–1970), Kazimierę (1893–1972), Zofię (1894–1987), Zbigniewa (1897–1957) oraz Helenę (1901–1963). Najstarszy Józef był powstańcem wielkopolskim, studiował w Lipsku medycynę. Kazimiera wyszła za mąż za Włodzimierza Szajkiewicza, drogistę, który przejął po Lewandowskim drogerię. Zofia była żoną Władysława Fabisa, a po jego śmierci Stanisława Lotza. Zbigniew, powstaniec wielkopolski, był kupcem. Najmłodsza Helena poślubiła kapitana WP Stefana Marcinkiewicza.

</doc>
<doc id="1886688" url="https://pl.wikipedia.org/wiki?curid=1886688" title="Cinghaj">
Cinghaj



</doc>
<doc id="1886690" url="https://pl.wikipedia.org/wiki?curid=1886690" title="Czeciang">
Czeciang



</doc>
<doc id="1886691" url="https://pl.wikipedia.org/wiki?curid=1886691" title="Bargfeld-Stegen">
Bargfeld-Stegen

Bargfeld-Stegen - gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bargteheide-Land.

</doc>
<doc id="1886693" url="https://pl.wikipedia.org/wiki?curid=1886693" title="Lisa Haapaniemi">
Lisa Haapaniemi



</doc>
<doc id="1886694" url="https://pl.wikipedia.org/wiki?curid=1886694" title="Stegen">
Stegen

Luksemburg:
Niemcy:
Zobacz też:

</doc>
<doc id="1886698" url="https://pl.wikipedia.org/wiki?curid=1886698" title="Michał Lewandowski (aktor)">
Michał Lewandowski (aktor)

Michał Lewandowski (ur. 1978 w Elblągu) – polski aktor filmowy i teatralny.
Życiorys.
W latach 2004-2005 uczeń Studia Aktorskiego przy Teatrze Żydowskim w Warszawie. Był aktorem w Teatrze Stajnia Pegaza i 43 Kwietnia w Gdańsku. W 2006 zdał egzamin eksternistyczny. W latach 2005-2009 aktor Nowego Teatru w Słupsku. Obecnie w zespole Teatru Kwadrat w Warszawie.
Ważniejsze role teatralne.
Lista spektakli w Nowym Teatrze:

</doc>
<doc id="1886700" url="https://pl.wikipedia.org/wiki?curid=1886700" title="Energetyk Poznań">
Energetyk Poznań



</doc>
<doc id="1886704" url="https://pl.wikipedia.org/wiki?curid=1886704" title="Poskramianie bydła">
Poskramianie bydła

Poskramianie bydła (ang. "The Restraint of Beasts") – tragikomiczna powieść brytyjskiego pisarza Magnusa Millsa z 1998. Książka ta była debiutem pisarza. W Polsce ukazała się w 2001.
Treść.
Narratorem jest majster, który angażuje się do pracy w szkockiej firmie stawiającej płoty wokół pastwisk, należącej do niejakiego Donalda. Jedno z zadań realizowane jest na terenie Anglii, dokąd majster wyjeżdża w towarzystwie dwóch najbardziej charakterystycznych postaci tej książki – robotników Raba i Richiego, których ma nadzorować. Są to osobnicy leniwi, niezbyt czyści i obdarci, uwielbiający w milczeniu przesiadywać w pubach nad piwem. Podczas wykonywania pracy zaczynają zdarzać się tajemnicze wypadki, giną także ludzie.
Kontekst.
W książce przewijają się liczne wątki ironiczne, autor zabawia się z czytelnikiem w zgadywanie – kiedy ma do czynienia z ironią, a kiedy z autentycznym zaangażowaniem.
W 2006 na podstawie powieści powstawał film (grali: Rhys Ifans, Ben Whishaw, Eddie Marsan i Warren Clarke, rezseria: Paweł Pawlikowski). Prace jednak zostały wstrzymane po zrealizowaniu około 60% materiału, gdyż zachorowała i zmarła wtedy żona Pawlikowskiego.
Nagrody.
W 1999 powieść nominowana do Nagrody Bookera. W tym samym roku otrzymała McKitterick Prize.

</doc>
<doc id="1886707" url="https://pl.wikipedia.org/wiki?curid=1886707" title="Nibbs Carter">
Nibbs Carter

Timothy „Nibbs” Carter (ur. 7 września 1966 w Cleethorpes) – brytyjski basista heavymetalowej grupy Saxon.
Życiorys.
Po raz pierwszy wziął udział w nagraniu jako muzyk sesyjny w 1987 r. Zaprosił go wtedy Eddie Clark z zespołu Fastway do współpracy przy powstawaniu albumu „On Target”.
W 1988 r. dołączył do składu grupy Saxon, zastępując Paula Johnsona, który opuścił zespół po nagraniu albumu „Destiny”. Debiutował podczas nagrania dwóch albumów koncertowych: „Rock ’n’ Roll Gypsies Live” i „Greatest Hits Live”. Carter miał wówczas 22 lata i był najmłodszym członkiem zespołu. Szybko zyskał popularność wśród fanów Saxon. Jego świeże pomysły wpłynęły na zmianę stylu muzycznego Saxon. Współtworzył aż 13 albumów tej grupy.
W 2010 roku zrezygnował z udziału w trasie koncertowej Saxon, z powodu poważnej choroby żony. Zastąpił go tymczasowo Yenz Leonhardt, były gitarzysta Kingdom Come.

</doc>
<doc id="1886708" url="https://pl.wikipedia.org/wiki?curid=1886708" title="Delingsdorf">
Delingsdorf

Delingsdorf (dolnoniem. "Deinsdörp") - gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bargteheide-Land.

</doc>
<doc id="1886711" url="https://pl.wikipedia.org/wiki?curid=1886711" title="Karina Arroyave">
Karina Arroyave

Karina Arroyave (ur. 16 lipca 1969 w Kolumbii) – kolumbijska aktorka filmowa i telewizyjna.

</doc>
<doc id="1886714" url="https://pl.wikipedia.org/wiki?curid=1886714" title="Deinsdörp">
Deinsdörp



</doc>
<doc id="1886715" url="https://pl.wikipedia.org/wiki?curid=1886715" title="4-MMC">
4-MMC



</doc>
<doc id="1886717" url="https://pl.wikipedia.org/wiki?curid=1886717" title="Mistake">
Mistake

Mistake - singel wydany przez Mike’a Oldfielda w 1982 roku.
Piosenka nie ukazała się na żadnym albumie do momentu wydania kompilacji "The Complete", aczkolwiek była umieszczona jako bonus na północnoamerykańskiej wersji płyty "Crises".
Wokal w piosence wykonuje Maggie Reilly.

</doc>
<doc id="1886718" url="https://pl.wikipedia.org/wiki?curid=1886718" title="Hammoor">
Hammoor

Hammoor – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bargteheide-Land.

</doc>
<doc id="1886720" url="https://pl.wikipedia.org/wiki?curid=1886720" title="Jersbek">
Jersbek

Jersbek (dolnoniem. "Jersbeek") - gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bargteheide-Land.

</doc>
<doc id="1886721" url="https://pl.wikipedia.org/wiki?curid=1886721" title="Jersbeek">
Jersbeek



</doc>
<doc id="1886724" url="https://pl.wikipedia.org/wiki?curid=1886724" title="Diecezja Rotterdam">
Diecezja Rotterdam

Diecezja Rotterdam (łac.: "Dioecesis Roterodamensis,", hol.: "Bisdom Rotterdam") – katolicka diecezja holenderska położona w zachodniej części kraju, obejmująca swoim zasięgiem terytorium Holandii Południowej. Siedziba biskupa znajduje się w katedrze św. Wawrzyńca i św. Elżbiety w Rotterdamie.
Historia.
Diecezja rotterdamska powstała 16 lipca 1955 r. z wydzielenia części terytorium z diecezji haarlemskiej, na mocy decyzji papieża Piusa XII.
Podział administracyjny.
Diecezja rotterdamska składa się obecnie ze 148 parafii.

</doc>
<doc id="1886725" url="https://pl.wikipedia.org/wiki?curid=1886725" title="Żywią y Bronią">
Żywią y Bronią



</doc>
<doc id="1886727" url="https://pl.wikipedia.org/wiki?curid=1886727" title="Nienwohld">
Nienwohld

Nienwohld (dolnoniem. "Nienwoold") - gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bargteheide-Land.

</doc>
<doc id="1886729" url="https://pl.wikipedia.org/wiki?curid=1886729" title="Nienwoold">
Nienwoold



</doc>
<doc id="1886730" url="https://pl.wikipedia.org/wiki?curid=1886730" title="Hollinndagain">
Hollinndagain

Hollinndagain – album koncertowy pochodzącej z Baltimore grupy Animal Collective, firmowany nazwą "Avey Tare, Panda Bear and Geologist", wydany w 2002 przez wytwórnię St. Ives. Wydanych zostało jedynie 300 kopii; każda posiadająca unikalną, ręcznie zrobioną przez członków zespołu okładkę. Przez kilka lat wydanie było dostępne tylko w formie winylowej. 31 października 2006, własna wytwórnia grupy, Paw Tracks, wydała wznowienie zarówno w wersji winylowej jak i na CD. Chociaż "Hollinndagain" jest albumem koncertowym, większość fanów uważa, że jest on trzecim oficjalnym albumem grupy, ponieważ w dniu premiery zawierał same nowe materiały, z wyjątkiem "Lablakely Dress", który to utwór był już w "Danse Manatee".

</doc>
<doc id="1886731" url="https://pl.wikipedia.org/wiki?curid=1886731" title="Puchar Belgii w piłce siatkowej mężczyzn (2009/2010)">
Puchar Belgii w piłce siatkowej mężczyzn (2009/2010)

Rozgrywki o Puchar Belgii w piłce siatkowej mężczyzn w sezonie 2009/2010 (Beker van België) zainaugurowane zostały we wrześniu 2009 roku.
Rozgrywki składały się z 1/32 finału, 1/16 finału, 1/8 finału, ćwierćfinałów, półfinałów i finału.
Finał rozegrany został 27 lutego 2010 roku w Lotto Arena w Antwerpii.
Zdobywcą Pucharu Belgii została drużyna Noliko Maaseik.

</doc>
<doc id="1886732" url="https://pl.wikipedia.org/wiki?curid=1886732" title="Todendorf">
Todendorf

Todendorf (dolnoniem. "Todendörp") - gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bargteheide-Land.

</doc>
<doc id="1886733" url="https://pl.wikipedia.org/wiki?curid=1886733" title="Todendörp">
Todendörp



</doc>
<doc id="1886738" url="https://pl.wikipedia.org/wiki?curid=1886738" title="Tremsbüttel">
Tremsbüttel

Tremsbüttel (dolnoniem. "Tremsbüddel") - gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bargteheide-Land.

</doc>
<doc id="1886739" url="https://pl.wikipedia.org/wiki?curid=1886739" title="Tremsbuettel">
Tremsbuettel



</doc>
<doc id="1886740" url="https://pl.wikipedia.org/wiki?curid=1886740" title="Tremsbüddel">
Tremsbüddel



</doc>
<doc id="1886745" url="https://pl.wikipedia.org/wiki?curid=1886745" title="Carlos Recinos">
Carlos Recinos

Carlos Humberto Recinos Ortiz (ur. 30 czerwca 1950 w San Salvadorze) – salwadorski piłkarz i trener, reprezentant kraju grający na pozycji obrońcy.
Kariera klubowa.
Jako piłkarz grał w takich klubach jak FAS Santa Ana i Atlante FC.
Kariera reprezentacyjna.
Karierę reprezentacyjną rozpoczął w 1972. Został powołany na MŚ 1982. Wystąpił w 3 spotkaniach, pamiętnym , z Argentyną i Belgią. Po raz ostatni w reprezentacji zagrał w 1982, dla której wystąpił w 19 spotkaniach.
Kariera trenerska.
Jako trener pracował w takich klubach jak Malocas de Coatepeque, Once Municipal, Huracan of Atiquizaya i Once Lobos. Trenował w latach 2000–2002 reprezentację Salwadoru. Od 2009 do 2012 był trenerem Turin F.C. W 2012 trenował FAS Santa Ana.

</doc>
<doc id="1886747" url="https://pl.wikipedia.org/wiki?curid=1886747" title="Havard Tvedten">
Havard Tvedten



</doc>
<doc id="1886749" url="https://pl.wikipedia.org/wiki?curid=1886749" title="Elmenhorst (powiat Stormarn)">
Elmenhorst (powiat Stormarn)

Elmenhorst - gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Bargteheide-Land.

</doc>
<doc id="1886752" url="https://pl.wikipedia.org/wiki?curid=1886752" title="Łehenda-SzWSM Czernihów">
Łehenda-SzWSM Czernihów

Łehenda-SzWSM Czernihów (ukr. Жіночий футбольний клуб «Легенда-ШВСМ» Чернігів, "Żinoczyj Futbolnyj Kłub "Łehenda-SzWSM" Czernihiw") – ukraiński kobiecy klub piłkarski z siedzibą w Czernihowie.
Historia.
Chronologia nazw:
Kobieca drużyna piłkarska Polissia Czernihów została założona w Czernihowie w 1987 z inicjatywy Mychajła Juszczenki oraz kierownictwa Komwolno-Sukolnego Kombinatu. Na początku kwietnia 1988 zespół rozegrał pierwszy mecz z drużyną Instytutu Pedagogicznego. W 1990 klub pod nazwą Łehenda Czernihów debiutował w Wysszej Lidze ZSRR, w której zajął najpierw 7 miejsce w 1 grupie, a potem w meczu o 13 miejsce wygrał 3:1 z klubem Codru Kiszyniów. W następnym sezonie 1991 klub zajął 6 miejsce w 1 grupie. Również debiutował w rozgrywkach Pucharu ZSRR, w których doszedł do ćwierćfinału. W 1992 klub debiutował w Wyszczej Lidze Ukrainy, w której zdobył brązowe medale Mistrzostw Ukrainy. W rozgrywkach Pucharu Ukrainy odpadł w ćwierćfinale. W następnym sezonie 1993 klub był czwartym. Klub miał problemy finansowe i w 1995 prezesem został Wołodymyr Maherramow, który przyciągnął w klub sponsorów. Klub zmienił nazwę Łehenda-Czeksył Czernihów dołączając nazwę głównego sponsora - zakład "Czeksył" w Czernihowie. Dopiero w 1999 przyszedł pierwszy sukces. W rozgrywkach Pucharu Ukrainy w finale przegrał z Donczanką Donieck. W następnym sezonie 2000 klub zdobył mistrzostwo, które utrzymywał kolejne 3 lata. W sezonie 2001/02 klub reprezentował Ukrainę w rozgrywkach Ligi Mistrzów. W 2002 zdobył pierwszy Puchar Ukrainy. Od 2009 roku klub występuje pod nazwą Łehenda-SzWSM Czernihów (ukr. ШВСМ-Школа вищої спортивної майстерності, "Szkoła Wyszczoji Sportywnoji Majsternosti").

</doc>
<doc id="1886753" url="https://pl.wikipedia.org/wiki?curid=1886753" title="OpenShot Video Editor">
OpenShot Video Editor

OpenShot Video Editor – edytor wideo. Projekt ma na celu stworzenie edytora wideo, który jest stabilny, łatwy w obsłudze i wydany na zasadach wolnego oprogramowania.
Program integruje się ze środowiskiem graficznym GNOME, oferując obsługę wielu rodzajów formatów audio i wideo za pomocą biblioteki FFmpeg. Do najważniejszych funkcji dostępnych w OpenShot Video Editor zaliczyć należy obsługę animacji Key Frame, funkcje dodawanie przejść wideo z możliwością podglądu w czasie rzeczywistym, edycji kolorów, barw, jasności czy opcję zmiany szybkości odtwarzania wideo (efekt slow motion). 

</doc>
<doc id="1886755" url="https://pl.wikipedia.org/wiki?curid=1886755" title="Łehenda Czernihów">
Łehenda Czernihów



</doc>
<doc id="1886756" url="https://pl.wikipedia.org/wiki?curid=1886756" title="House of Blues">
House of Blues

House of Blues – nazwa dwunastu obiektów muzycznych i restauracyjnych na terenie Stanów Zjednoczonych. Pierwszy House of Blues powstał w 1992 roku i założony został przez Isaaca Tigretta, współtwórcę Hard Rock Cafe, i Dana Aykroyda. Wieczorne koncerty oraz południowa kuchnia spowodowały, że lokale określane są miejscami, "gdzie muzyka i jedzenie karmią duszę." 
Historia.
Pierwszy House of Blues, obecnie już nieistniejący, został otwarty 26 listopada 1992 roku w Cambridge w stanie Massachusetts. Początkowo cały biznes finansowany był przez m.in.: Dana Aykroyda, Aerosmith, Paula Shaffera, Rivera Phoenixa, Jima Belushiego oraz Harvard University (obiekt znajdował się na obszarze Harvard Square). 
Dan Aykroyd i Jim Belushi wciąż pozostają silnie powiązani z House of Blues. Byli obecni na większości wielkich otwarć kolejnych restauracji, a podczas tych w Houston i Bostonie wystąpili na scenie.
5 lipca 2006 roku Live Nation, największy koncern koncertowy, nabył House of Blues. Jako dywizja Live Nation sieć składa się z 12 klubów na terenie całych Stanów Zjednoczonych. Dziewięć z nich zawiera ekskluzywne członkostwo VIP.

</doc>
<doc id="1886757" url="https://pl.wikipedia.org/wiki?curid=1886757" title="Badenheim 1939">
Badenheim 1939

Badenheim 1939 (hebr. בדנהיים 1939) – powieść izraelskiego pisarza Aharona Appelfelda z 1980.
Treść.
Akcja powieści rozgrywa się w austriackim uzdrowisku (pierwowzorem mogło być np. Baden), wiosną 1939. Jak w każdym sezonie zaczynają tutaj zjeżdżać „do wód” przedstawiciele zamożnej i średniej klasy Żydów z całej Austrii. Są to ci sami goście, co w poprzednich latach, posiadający swoje zwyczaje i upodobania. Nic początkowo nie zwiastuje tragicznego losu, jaki ma ich spotkać już niedługo. Sezon upływa przy muzyce i dobrym jedzeniu. Jednak z czasem zaczyna narastać duchota wokół kurortu. Pojawiają się uregulowania dotyczące życia i ograniczenia w różnych sferach. W końcu uzdrowisko zostaje ogrodzone, a wewnątrz pozostają tylko Żydzi. Wszystko to odbywa się w bardzo kulturalny sposób – prawie wszyscy ze znajdujących się w Badenheim są przekonani, że wyjadą do Polski, gdzie uzyskają możliwość osiedlenia się i rozpoczęcia nowego, normalnego życia w czymś na kształt państwa żydowskiego. Polska i życie w niej, a także cechy narodu polskiego, urastają do najważniejszych tematów rozmów w kurorcie. W końcu Żydzi zostają zaprowadzeni na dworzec kolejowy do podstawionych wagonów bydlęcych. Jeden z bohaterów, doktor Pappenheim, do końca przekonany o dobrych intencjach władz, wygłasza ostatnią kwestię: "Skoro wagony są takie brudne, to znaczy, że droga nie może być daleka".
Tragizm.
Tragizm powieści polega na kontraście między niewiedzą bohaterów o swoim dalszym losie a wiedzą czytelnika o tym, co się niebawem wydarzy. Bohaterowie do końca nie zdają sobie sprawy z czekającej ich Zagłady.
Środki wyrazu stosowane przez Appelfelda są bardzo skromne, opisy lakoniczne, a narracja spokojna. Tworzy to dodatkowe tło dla rozgrywającego się dramatu.
Wydanie polskie.
Polskie wydanie książki ukazało się w 2004. Przełożył Henryk Szafir.

</doc>
<doc id="1886761" url="https://pl.wikipedia.org/wiki?curid=1886761" title="Badendorf (Szlezwik-Holsztyn)">
Badendorf (Szlezwik-Holsztyn)

Badendorf (dolnoniem. "Badendörp") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1886763" url="https://pl.wikipedia.org/wiki?curid=1886763" title="Gil Roberts">
Gil Roberts

Gil Roberts (ur. 15 marca 1989 w Oklahoma City) – amerykański lekkoatleta, sprinter.
Dzięki srebrnemu medalowi mistrzostw USA w biegu na 400 metrów (Eugene 2009) wywalczył prawo występu na Mistrzostwa Świata w Lekkoatletyce 2009 w Berlinie. Debiutu w dużej międzynarodowej imprezie Roberts nie zaliczy jednak do udanych – nie przeszedł eliminacji w biegu na 400 metrów, jego czas (46,41) dał mu dopiero 32. miejsce. Tak słaby występ indywidualny spowodował, że nie został on wybrany do składu amerykańskiej sztafety 4 x 400 metrów, która zdobyła złoty medal tych zawodów. Halowe mistrzostwo USA w biegu na 400 metrów dało mu prawo występu w halowych mistrzostwach świata (2012), indywidualnie odpadł w półfinale, a w sztafecie 4 x 400 metrów zdobył złoty medal. Mistrz olimpijski z Rio de Janeiro (2016) w sztafecie 4 x 400 metrów. Rok później sięgnął po srebro mistrzostw świata w Londynie w biegu rozstawnym. 

</doc>
<doc id="1886764" url="https://pl.wikipedia.org/wiki?curid=1886764" title="Barnitz (Szlezwik-Holsztyn)">
Barnitz (Szlezwik-Holsztyn)

Barnitz (dolnoniem. "Barns") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1886765" url="https://pl.wikipedia.org/wiki?curid=1886765" title="Diecezja ’s-Hertogenbosch">
Diecezja ’s-Hertogenbosch

Diecezja ’s-Hertogenbosch (łac.: "Dioecesis Buscoducensis", hol.: "Bisdom 's-Hertogenbosch") – katolicka diecezja holenderska położona w południowo-wschodniej części kraju, obejmująca swoim zasięgiem terytorium Limburgii. Siedziba biskupa znajduje się w katedrze św. Jana w ’s-Hertogenbosch.
Historia.
Historia biskupstwa sięgają okresu XVI w., kiedy to 12 maja 1559 r. papież Paweł IV erygował diecezję ’s-Hertogenbosch, z części ziem diecezji Liège na podstawie bulli "Super Universas", podporządkowując ją jako sufraganię archidiecezji utrechckiej. 
Diecezja została zlikwidowana w czasie wojny trzydziestoletniej w 1629 r. Na jej miejscu utworzono w 1648 r. wikariat apostolski, podlegający bezpośrednio do Stolicy Apostolskiej. Został on 4 marca 1853 r. przekształcony w pełnoprawną diecezję po zawarciu konkordatu między Rzymem a Holandią. W 1936 r. biskupstwo weszło w skład nowo utworzonej metropolii utrechckiej.
Podział administracyjny.
Diecezja ’s-Hertogenbosch składa się obecnie ze 298 parafii, zgrupowanych w 21 dekanatach. Do 2020 r. planuje się redukcję liczby parafii i dekanatów. Liczba tych ostatnich będzie wynosić 12. 

</doc>
<doc id="1886766" url="https://pl.wikipedia.org/wiki?curid=1886766" title="Badendörp">
Badendörp



</doc>
<doc id="1886768" url="https://pl.wikipedia.org/wiki?curid=1886768" title="Wiesti">
Wiesti



</doc>
<doc id="1886769" url="https://pl.wikipedia.org/wiki?curid=1886769" title="Rossija (telewizja)">
Rossija (telewizja)



</doc>
<doc id="1886770" url="https://pl.wikipedia.org/wiki?curid=1886770" title="Katedra św. Wawrzyńca i św. Elżbiety w Rotterdamie">
Katedra św. Wawrzyńca i św. Elżbiety w Rotterdamie



</doc>
<doc id="1886771" url="https://pl.wikipedia.org/wiki?curid=1886771" title="Michalis Papakonstandinu">
Michalis Papakonstandinu

Michalis Papakonstandinu (ur. 1919, zm. 17 stycznia 2010) – grecki polityk, minister spraw zagranicznych.
Był związany z Nową Demokracją. W okresie 1992–1993 był ministrem spraw zagranicznych w rządzie Konstandinosa Mitsotakisa.

</doc>
<doc id="1886772" url="https://pl.wikipedia.org/wiki?curid=1886772" title="Baden-Baden (zespół muzyczny)">
Baden-Baden (zespół muzyczny)

Baden-Baden – szwedzka grupa rockowa, którą tworzyli następujący muzycy: Stefan Edlund (wokal), Anders Nylander (gitara), Michael Blomquist (perkusja), Peter Lindvall (saksofon i instrumenty klawiszowe), Hans Lindqvist (bas) i Kenneth Fridén (gitara).
Opis.
Zespół zajął III miejsce na Festiwalu w Sopocie (1984 r.) i VI miejsce w konkursie Eurowizji (1986 r.). Wynikiem występu w Polsce była winylowa płyta długogrająca "You Are the One" nagrana dla wytwórni Wifon. Zawiera ona dziewięć rockowych utworów o bardzo ładnych melodiach, z częstymi zmianami tempa i nastroju. Dodatkowy, dziesiąty utwór to przygotowany na sopocki festiwal cover przeboju Maryli Rodowicz "Remedium". Płyta została również wydana w szwedzkiej wersji językowej przez Mariann Records: najpierw w 1985 r. na winylu pod tytułem "Baden Baden", a następnie w 1986 r. na krążku CD pod tytułem "Jag Har En Dröm" z dodanym utworem o takim tytule, pochodzącym ze wspomnianego występu w Eurowizji. W 1988 r. Lindqvist współzałożył zespół Sha-Boom, a w Baden-Baden zastąpił go Martin Flodén. Baden-Baden grał jeszcze w latach dziewięćdziesiątych ubiegłego wieku, z różnymi zmianami w składzie.

</doc>
<doc id="1886773" url="https://pl.wikipedia.org/wiki?curid=1886773" title="The Pick, the Sickle and the Shovel">
The Pick, the Sickle and the Shovel

The Pick, the Sickle and the Shovel – drugi album studyjny amerykańskiego zespołu Gravediggaz, wydany 16 września 1997 roku nakładem wytwórni Gee Street. Wydawnictwo zadebiutowało na 20. miejscu notowania Billboard 200 oraz 7. miejscu listy Top R&amp;B/Hip-Hop Albums.

</doc>
<doc id="1886779" url="https://pl.wikipedia.org/wiki?curid=1886779" title="Wesenberg (Szlezwik-Holsztyn)">
Wesenberg (Szlezwik-Holsztyn)

Wesenberg (dolnoniem. "Wäsenbarg") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1886780" url="https://pl.wikipedia.org/wiki?curid=1886780" title="Wäsenbarg">
Wäsenbarg



</doc>
<doc id="1886781" url="https://pl.wikipedia.org/wiki?curid=1886781" title="Siergiej Martynow">
Siergiej Martynow



</doc>
<doc id="1886782" url="https://pl.wikipedia.org/wiki?curid=1886782" title="Waesenbarg">
Waesenbarg



</doc>
<doc id="1886783" url="https://pl.wikipedia.org/wiki?curid=1886783" title="Barns">
Barns



</doc>
<doc id="1886784" url="https://pl.wikipedia.org/wiki?curid=1886784" title="Christopher Kas">
Christopher Kas

Christopher Kas (ur. 13 czerwca 1980 w Trostbergu) – niemiecki tenisista, reprezentant w Pucharze Davisa, olimpijczyk z Londynu (2012).
Kariera tenisowa.
Jako zawodowy tenisista występował w latach 2001–2014.
W grze podwójnej, w zawodach rangi ATP World Tour zwyciężył 5–krotnie oraz 15 razy był uczestnikiem finału. W rozgrywkach wielkoszlemowych najdalej doszedł podczas Wimbledonu 2011, gdzie wspólnie z Alexanderem Peyą osiągnął półfinał.
Debiut w reprezentacji Niemiec w Pucharze Davisa zaliczył w roku 2009, podczas pojedynku 1 rundy grupy światowej z Austrią. Kas przegrał w swoim meczu singlowym ze Stefanem Koubkiem. Ostatecznie jego zespół wygrał rywalizację 3:2. Pod koniec maja 2011 roku Kas zdobył wraz z reprezentacją Niemiec Drużynowy Puchar Świata. W finale Niemcy pokonali 2:1 Argentynę. W całym turnieju Kas wystąpił w 2 pojedynkach deblowych, z których 1 wygrał.
W 2012 roku zagrał na igrzyskach olimpijskich w Londynie, w konkurencji debla i miksta. W grze podwójnej odpadł w 1 rundzie startując z Philippem Petzschnerem. Rozgrywki gry mieszanej zakończył na 4. miejscu, partnerując Sabine Lisicki. Niemiecka para mecz o u dział w finale przegrała z Laurą Robson i Andym Murrayem, natomiast pojedynek o brązowy medal z Lisą Raymond i Mikiem Bryanem.
Najwyżej sklasyfikowany w rankingu deblistów był w lutym 2012 roku, zajmując 17. miejsce.

</doc>
<doc id="1886786" url="https://pl.wikipedia.org/wiki?curid=1886786" title="Budynek ambasady Rosji w Warszawie">
Budynek ambasady Rosji w Warszawie



</doc>
<doc id="1886789" url="https://pl.wikipedia.org/wiki?curid=1886789" title="Badendorf">
Badendorf

Austria.
2 gminy katastralne:
Niemcy.
1 gmina:

</doc>
<doc id="1886802" url="https://pl.wikipedia.org/wiki?curid=1886802" title="Barnitz">
Barnitz

Niemcy.
1 rzeka:
1 gmina:
Stany Zjednoczone.
1 miejscowość:

</doc>
<doc id="1886803" url="https://pl.wikipedia.org/wiki?curid=1886803" title="Żytłobud-1 Charków">
Żytłobud-1 Charków

ŻFK Żytłobud-1 Charków (ukr. ЖФК «Житлобуд-1» Харків) – ukraiński klub piłki nożnej kobiet, mający siedzibę w mieście Charków w północno-wschodniej części kraju, grający od 2006 w rozgrywkach Wyższej Ligi.
Historia.
Chronologia nazw:
Żeński klub piłkarski Żytłobud-1 Charków został założony w Charkowie w 2006 roku, po tym jak inny miejski klub Arsenał Charków został odcięty od finansowania przez FK Charków. Nowy sponsor "Trest Żytłobud-1" przyjął zespół od poprzedniego klubu, a nazwą została zmieniona na Żytłobud-1 Charków. W 2006 roku drużyna została mistrzem Ukrainy oraz zdobyła Puchar. To właśnie w 2006 roku rozpoczęła się gwiezdna era drużyny z Charkowa, która szybko stała się wiodącym klubem ukraińskiego kobiecego futbolu, wielokrotnie zdobywając trofea najwyższej jakości na arenie krajowej. W 2009 roku zawodniczki klubu dotarły do 1/16 finału Ligi Mistrzyń UEFA, gdzie przegrały w dwóch meczach ze szwedzkim Umeå IK.
Barwy klubowe, strój, herb, hymn.
Klub ma barwy niebiesko-białe. Piłkarki swoje domowe spotkania zazwyczaj grają w białych koszulkach, czerwonych spodenkach oraz białych getrach.
Struktura klubu.
Stadion.
Klub rozgrywał swoje mecze domowe na stadionie NTB Wysokyj w Wysokim, który może pomieścić 500 widzów.

</doc>
<doc id="1886812" url="https://pl.wikipedia.org/wiki?curid=1886812" title="Nightmare in A-Minor">
Nightmare in A-Minor

Nightmare in A-Minor – trzeci i ostatni studyjny album amerykańskiej grupy Gravediggaz, wydany został 9 kwietnia 2002 roku nakładem Empire Musicwerks. Na albumie zabrakło RZA i Prince'a Paula którzy opuścili grupę. Podczas nagrywania albumu niespodziewanie na raka jelita grubego zmarł Too Poetic i to jemu jest dedykowany album.

</doc>
<doc id="1886814" url="https://pl.wikipedia.org/wiki?curid=1886814" title="Metropolia utrechcka">
Metropolia utrechcka

Metropolia utrechcka – metropolia obrządku łacińskiego w Kościele katolickim w Holandii.
Geografia.
Metropolia utrechcka obejmuje swoim zasięgiem obszar całej Holandii.
Historia.
Metropolia utrechcka została założona w 1559 r. po podniesieniu do rangi archidiecezji biskupstwa utrechckiego, któremu jako sufraganię przydzielono biskupstwa w: Haarlem, ’s-Hertogenbosch, Middelburg, Deventer, Leeuwarden i Groningen.
W XVI w. w czasie reformacji struktura metropolii została całkowicie zniszczona przez zyskujący poparcie lokalnej społeczności oraz władców terytorialnych kalwinizm. W 1580 r. władze Republiki Zjednoczonych Prowincji oficjalnie zlikwidowały struktury kościelne w północnych Niderlandach.
Metropolia utrechcka została odtworzona 6 lutego 1936 r. przez papieża Piusa XI. Objęła ona swoim zasięgiem całą Holandię, a arcybiskupowi metropolicie potwierdzono prawo do używania tytułu prymasa Holandii.

</doc>
<doc id="1886821" url="https://pl.wikipedia.org/wiki?curid=1886821" title="Biskupi rotterdamscy">
Biskupi rotterdamscy



</doc>
<doc id="1886826" url="https://pl.wikipedia.org/wiki?curid=1886826" title="Biskupi haarlemscy">
Biskupi haarlemscy



</doc>
<doc id="1886827" url="https://pl.wikipedia.org/wiki?curid=1886827" title="Wielka Pagoda Dzikich Gęsi">
Wielka Pagoda Dzikich Gęsi

Wielka Pagoda Dzikich Gęsi (chiń.: 大雁塔; pinyin: "Dàyàn Tǎ") – buddyjska pagoda położona w mieście Xi’an, w prowincji Shaanxi, w Chinach. Została wzniesiona w 652 roku, w czasach dynastii Tang, składała się pierwotnie z pięciu kondygnacji. Została przebudowana w 704 roku, w okresie panowania cesarzowej Wu Zetian, a podczas rządów dynastii Ming odnowiono jej ceglaną fasadę zewnętrzną. Jedną z wielu funkcji pagody było przechowywanie sutr i figurek Buddy przywiezionych do Chin z Indii przez buddyjskiego tłumacza i podróżnika Xuanzanga.
Historia pagody i jej okolice.
Pagoda została zbudowana za rządów cesarza Tang Gaozonga (649–683) i osiągała wysokość 54 m. Jednak pięć dekad później konstrukcja z ubitej ziemi, z kamienną fasadą zewnętrzną, zawaliła się. Cesarzowa Wu Zetian odbudowała pagodę w 704 roku, dodając do niej pięć kondygnacji. W 1556 roku, podczas trzęsienia ziemi w Shaanxi, budowla została poważnie uszkodzona i zniszczeniu uległy trzy kondygnacje. Ostatecznie ostało się siedem kondygnacji, które zachowały się do obecnego dnia. Cała konstrukcja jest wyraźnie pochylona (kilka stopni) w kierunku zachodnim. Podobna pagoda – pochodząca z VIII w. Mała Pagoda Dzikich Gęsi – w owym trzęsieniu ziemi doznała jedynie niewielkich szkód, które nie zostały naprawione do dnia dzisiejszego. Wielka Pagoda Dzikich Gęsi była intensywnie remontowana w okresie panowania dynastii Ming (1368–1644), a w roku 1964 dokonano renowacji. Obecnie pagoda ma wysokość 64 m i stanowi dobry punkt obserwacyjny.
Za czasów dynastii Tang pagoda znajdowała się na terenie klasztoru, na otoczonym murem obszarze, który był częścią miasta, znanego później pod nazwą Chang’an. Na tych terenach znajdowało się wówczas dziesięć dziedzińców. Ówcześni uczniowie, którzy zdawali egzaminy urzędnicze, zapisywali w klasztorze swoje imiona.
W pobliżu pagody znajduje się świątynia Da Ci’en, która została zbudowana w 589 roku, a jej przebudowy dokonano w roku 647 ku pamięci matki przyszłego cesarza Gaozonga – cesarzowej Wende.
Przed świątynią stoi posąg mnicha Xuanzanga.

</doc>
<doc id="1886829" url="https://pl.wikipedia.org/wiki?curid=1886829" title="Bob Orton">
Bob Orton

Bob Orton, właśc. Robert Keith Orton (ur. 10 listopada 1950) – amerykański profesjonalny wrestler.
Jest ojcem oraz trenerem walczącego w World Wrestling Entertainment, Randy'ego Orton'a. W 2005 został wprowadzony do WWE Hall of Fame.

</doc>
<doc id="1886830" url="https://pl.wikipedia.org/wiki?curid=1886830" title="Biskupi Groningen">
Biskupi Groningen



</doc>
<doc id="1886832" url="https://pl.wikipedia.org/wiki?curid=1886832" title="Mark Plaatjes">
Mark Plaatjes

Mark Plaatjes (ur. 2 czerwca 1961 w Johannesburgu) – południowoafrykański, a potem amerykański lekkoatleta maratończyk, mistrz świata ze Stuttgartu z 1993.
Mark Plaatjes urodził się w Republice Południowej Afryki w czasach apartheidu. Zdobył tytuły mistrzowskie tego państwa w biegu maratońskim w 1981 i 1985 oraz w biegu przełajowym w 1983 i 1985. Nie mógł jednak występować w zawodach międzynarodowych ze względu na bojkot RPA.
W 1988 poprosił o azyl polityczny w USA. Zwyciężył w maratonie w Los Angeles w 1991. Otrzymał obywatelstwo amerykańskie w 1993, na trzy tygodnie przed mistrzostwami świata w 1993 w Stuttgarcie. Na mistrzostwach niespodziewanie zdobył złoty medal, wyprzedzając Lucketza Swartbooi z Namibii, który prowadził przez większość biegu.
Obecnie mieszka w Boulder w stanie Kolorado. 

</doc>
<doc id="1886837" url="https://pl.wikipedia.org/wiki?curid=1886837" title="Piłka nożna na letnich igrzyskach olimpijskich">
Piłka nożna na letnich igrzyskach olimpijskich

Zawody w piłce nożnej w ramach igrzysk olimpijskich rozgrywane są od Letnich Igrzysk Olimpijskich 1900 w Paryżu. Dwukrotnie dyscyplina ta nie znalazła się w programie igrzysk (w 1896 roku w Atenach i w 1932 w Los Angeles). Niektóre źródła podają, że w 1896 roku został rozegrany nieoficjalny turniej z udziałem trzech drużyn (Dania, Izmir i Ateny). Zwycięzcą miała zostać drużyna duńska po pokonaniu reprezentacji Izmiru 15:0.
Pierwszy turniej dla kobiet rozegrany został w 1996 roku w Atlancie.
Łącznie do 1930 roku, kiedy odbyły się pierwsze mistrzostwa świata, olimpijski turniej piłki nożnej był uznawany za najważniejsze rozgrywki międzynarodowe w tej dziedzinie sportowej, jednak przez zakaz udziału w nich piłkarzy profesjonalnych mistrzostwa świata zyskały większy prestiż.
Na letnich igrzyskach olimpijskich w 1960 roku został zmieniony format rozgrywek i ograniczono liczbę uczestników. Odtąd 16 drużyn dzielono na cztery grupy, w których mecze rozgrywane były systemem kołowym. Następnie czwórka zwycięzców z każdej grupy systemem pucharowym wyłaniała olimpijskiego mistrza.
Profesjonalnym piłkarzom zezwolono występować na letnich igrzyskach olimpijskich dopiero w 1984 roku w Los Angeles, ale tylko reprezentantom Azji, Afryki, strefy CONCACAF i Oceanii. Całkowicie zakaz anulowano w 1992 roku, ale wtedy wprowadzono ograniczenie wiekowe. W każdej drużynie może występować maksymalnie trzech piłkarzy dowolnego wieku, reszta zawodników w dniu rozpoczęcia igrzysk olimpijskich nie może przekroczyć 23 roku życia. Dlatego często reprezentacja olimpijska kraju określana jest również reprezentacją narodową U-23.

</doc>
<doc id="1886843" url="https://pl.wikipedia.org/wiki?curid=1886843" title="Nikki Stone">
Nikki Stone

Nicole 'Nikki' Stone (ur. 4 lutego 1971 w Princeton) – amerykańska narciarka, specjalistka narciarstwa dowolnego. Zdobyła złoty medal w skokach akrobatycznych na igrzyskach olimpijskich w Nagano. Ponadto zdobyła złoty medal na mistrzostwach świata w La Clusaz oraz na mistrzostwach świata w Meiringen. Najlepsze wyniki w Pucharze Świata osiągnęła w sezonie 1997/1998, kiedy to triumfowała w klasyfikacji generalnej oraz w klasyfikacji skoków akrobatycznych. Również w sezonie 1994/1995 wywalczyła małą kryształową kulę w klasyfikacji skoków akrobatycznych. Wielokrotnie zostawała mistrzynią Stanów Zjednoczonych (1993, 1994, 1995 i 1998).
W 1999 r. zakończyła karierę.

</doc>
<doc id="1886844" url="https://pl.wikipedia.org/wiki?curid=1886844" title="6 Feet Under">
6 Feet Under

6 Feet Under kompilacyjny album amerykańskiej grupy Gravediggaz wydany 30 marca 2004 roku nakładem wytwórni X-Ray Records. Na albumie znajdują się utwory z poprzedniego albumu grupy i solowej płyty Frukwana tylko pod innymi tytułami.
Lista utworów.
Informacje o utworach pochodzą ze strony Discogs

</doc>
<doc id="1886847" url="https://pl.wikipedia.org/wiki?curid=1886847" title="Terekli-Mekteb">
Terekli-Mekteb

Terekli-Mekteb (ros. Терекли-Мектеб) – wieś na terytorium Federacji Rosyjskiej w Republice Dagestanu, ośrodek administracyjny Rejonu Nogaiskiego na południowo-wschodnim skrawku kontynentu europejskiego.
Według danych z 2002 wieś liczyła ok. 7300 mieszkańców.
Geografia.
Osada znajduje się w północnej części Dagestanu, ok. 70 km od zachodniego wybrzeża Morza Kaspijskiego i ok. 200 km w linii prostej na północny zachód od stolicy republiki Machaczkała.
W Terekli-Mekteb zlokalizowane są zakłady przemysłu spożywczego i przemysłu drzewnego.
Historia.
Pierwotnie tereny dawnej osady zamieszkiwali Nogajowie. Wieś powstała w 1793 jako kolonia rosyjska.
W czasie II wojny światowej (operacja Fall Blau), w grudniu 1942 osada została zdobyta przez armię niemiecką (Grupa Armii A), ale po kilku dniach odbiła ją Armia Czerwona. Był to najdalej na wschód wysunięty punkt frontu wschodniego, do którego dotarły wojska hitlerowskich Niemiec (najdalszy na południowy wschód to miasto Ordżonikidze – ob. Władykaukaz).

</doc>
<doc id="1886850" url="https://pl.wikipedia.org/wiki?curid=1886850" title="Kyjiwśka Ruś Kijów">
Kyjiwśka Ruś Kijów

Kyjiwśka Ruś Kijów (ukr. Жіночий футбольний клуб «Київська Русь» Київ, "Żinoczyj Futbolnyj Kłub "Kyjiwśka Ruś" Kyjiw") - ukraiński kobiecy klub piłkarski z siedzibą w Kijowie.
Historia.
Chronologia nazw:
Kobieca drużyna piłkarska Kyjiwśka Ruś Kijów została założona w Kijowie w 1998 przez Wołodymyra Husara. W 1999 klub debiutował w Wyszczej Lidze Ukrainy, w której zajął 4 miejsce. W następnym sezonie 2000 klub zdobył brązowe medale Mistrzostw Ukrainy. W 2001 został wicemistrzem. Ale potem przez odmowę finansowania przez władze miejskie został rozformowany.

</doc>
<doc id="1886854" url="https://pl.wikipedia.org/wiki?curid=1886854" title="Eric Bergoust">
Eric Bergoust

Eric Bergoust (ur. 27 sierpnia 1969 w Missouli) – amerykański narciarz dowolny. Zdobył złoty medal w skokach akrobatycznych na igrzyskach olimpijskich w Nagano. Zdobył złoty medal w skokach akrobatycznych podczas mistrzostw świata w Meiringen oraz srebrny na mistrzostwach świata w Iizuna. Najlepsze wyniki w Pucharze Świata osiągnął w sezonie 2001/2002, kiedy to zwyciężył w klasyfikacji generalnej i w klasyfikacji skoków akrobatycznych. Małą Kryształową Kulę w klasyfikacji skoków zdobył także w sezonie 2000/2001 (w klasyfikacji generalnej był drugi), a w sezonie 1995/1996 zajął trzecie miejsce.
W 2006 r. zakończył karierę.

</doc>
<doc id="1886858" url="https://pl.wikipedia.org/wiki?curid=1886858" title="Żakiet (strój damski)">
Żakiet (strój damski)

Żakiet – ubranie wierzchnie damskie (rodzaj marynarki) stanowiący część damskiego kostiumu. Zazwyczaj zapinane na jeden lub dwa guziki, rzadko ma kaptur.

</doc>
<doc id="1886859" url="https://pl.wikipedia.org/wiki?curid=1886859" title="Beatrycze Kastylijska">
Beatrycze Kastylijska



</doc>
<doc id="1886862" url="https://pl.wikipedia.org/wiki?curid=1886862" title="Russell Hornsby">
Russell Hornsby

Russell Hornsby (ur. 15 maja 1974 w Oakland) – amerykański aktor teatralny, telewizyjny i filmowy. Występował w roli policjanta LAPD, Eddiego Suttona w serialu "Lincoln Heights" emitowanym przez ABC Family, Luke’a w "Terapii" (HBO) i Hanka Griffina w serialu "Grimm".
Życiorys.
Wczesne lata.
Urodził się w Oakland w Kalifornii. Grał w piłkę nożną w St. Mary’s College High School w Berkeley. Po roli stracha na wróble w "The Wiz" silnie zainteresował się grą aktorską i angażował się w inne spektakle szkoły aktorskiej. Po zakończeniu nauki w college’u studiował teatr na Uniwersytecie Bostońskim, a następnie kontynuował swą edukację na British Academy of Dramatic Arts, Oxford University.
Kariera.
Po zakończeniu studiów na Oxfordzie Hornsby przeniósł się do Nowego Jorku i grał w off-broadwayowskich produkcjach, takich jak: "Zabić drozda" (jako Tom), "Joe Louis Blues", i "Six Degrees of Separation" (jako Paul). 
W późnych latach 90. postanowił przeprowadzić się do Los Angeles, by występować w filmach i telewizji. W latach 2011–2017 występował w jednej z głównych ról w serialu "Grimm". 
W dramacie sportowym "Creed II" (2018) wystąpił jako Buddy Marcelle, promotor boksu, który rozgrywa mecz między Adonisem Creedem (Michael B. Jordan) i Viktorem Drago (Florian „Big Nasty” Munteanu).

</doc>
<doc id="1886871" url="https://pl.wikipedia.org/wiki?curid=1886871" title="Valgerður Sverrisdóttir">
Valgerður Sverrisdóttir

Valgerður Sverrisdóttir (ur. 23 marca 1950 w Lómatjörn) – islandzka polityk, posłanka do Althing, minister w różnych resortach, w latach 2008–2009 przewodnicząca Partii Postępu.
Życiorys.
W 1967 ukończyła szkołę średnią dla kobiet Kvennaskólanum í Reykjavík. Kształciła się później w szkołach językowych w Hamburgu i Londynie. Pracowała w różnych zawodach, m.in. jako nauczycielka i w rolnictwie. Zaangażowała się w działalność polityczną w ramach Partii Postępu, w 1984 dołączając do jej władz krajowych.
W 1987 po raz pierwszy uzyskała mandat posłanki do Althingu. Z powodzeniem ubiegała się o reelekcję w kolejnych wyborach, zasiadając w islandzkim parlamencie do 2009. W latach 1988–1989, 1990–1991 i 1992–1995 pełniła funkcję jego wiceprzewodniczącej. Od 1999 do 2006 była ministrem przemysłu i handlu. W latach 2004–2005 jednocześnie zajmowała stanowisko ministra współpracy nordyckiej. Od czerwca 2006 do maja 2007 sprawowała urząd ministra spraw zagranicznych.
W 2007 została wiceprzewodniczącą, a w 2008 przewodniczącą Partii Postępu. Ugrupowaniem tym kierowała do 2009.

</doc>
<doc id="1886873" url="https://pl.wikipedia.org/wiki?curid=1886873" title="Mariusz Makowski">
Mariusz Makowski

Mariusz Makowski (ur. 18 sierpnia 1958 w Katowicach, zm. 26 lutego 2019 w Cieszynie) − polski historyk i działacz społeczny, prezes Macierzy Ziemi Cieszyńskiej w latach 1997–2010, kustosz Muzeum Śląska Cieszyńskiego w Cieszynie, pierwszy kustosz Muzeum na Zamku w Grodźcu. Autor szeregu publikacji poświęconych dziejom Śląska Cieszyńskiego, radny Cieszyna w latach 1984–1988 i 1990–1994. Publikował m.in. na łamach „Familia Silesiae” i „Pamiętnika Cieszyńskiego”. Jeden z pomysłodawców (obok Danuty Cieślar-Pawłowicz) Cieszyńskiego Szlaku Kwitnących Magnolii, po którym co roku spacerował z mieszkańcami i gośćmi.

</doc>
<doc id="1886874" url="https://pl.wikipedia.org/wiki?curid=1886874" title="Ministrowie przemysłu, energii i turystyki Islandii">
Ministrowie przemysłu, energii i turystyki Islandii

Ministrowie przemysłu, energii i turystyki Islandii od 1963 roku.

</doc>
<doc id="1886875" url="https://pl.wikipedia.org/wiki?curid=1886875" title="Żakiet (strój męski)">
Żakiet (strój męski)

Żakiet, także jaskółka ("ang. morning dress", "morning coat, cutaway") – oficjalny, elegancki, męski strój dzienny. Nie należy mylić go z frakiem. Składa się z:
W zależności od okazji pod marynarką nosi się jasnoszarą lub czarną kamizelkę. Do tego:
Żakietu używa się tradycyjnie podczas oficjalnych uroczystości: ślubu, składania życzeń głowie państwa (czarna kamizelka), pogrzebu (czarny krawat), składania listów uwierzytelniających. Żakiety, popularne w krajach anglosaskich, powracają do użycia w Polsce. Są mylone z frakami lub surdutami. Czasami też (błędnie) nazywa się żakietem smoking z klapami frakowymi (spiczastymi) w odróżnieniu od smokinga z kołnierzem szalowym. 
Jest to formalny strój dzienny, więc powinien być noszony w ciągu dnia, do godziny 18.00 lub do zmroku.

</doc>
<doc id="1886881" url="https://pl.wikipedia.org/wiki?curid=1886881" title="Mistrzostwa Świata w lotach narciarskich 1981">
Mistrzostwa Świata w lotach narciarskich 1981



</doc>
<doc id="1886882" url="https://pl.wikipedia.org/wiki?curid=1886882" title="Mistrzostwa Świata w lotach narciarskich 1983">
Mistrzostwa Świata w lotach narciarskich 1983



</doc>
<doc id="1886883" url="https://pl.wikipedia.org/wiki?curid=1886883" title="Bachta">
Bachta

Bachta (ros. Бахта) – rzeka we wschodniej Syberii w Krasnojarskim Kraju, dopływ Jeniseju. W jej ujściu znajduje się wieś Bachta. W dolnym biegu żeglowna. Zamarza w połowie października, otwarta w połowie maja.
Długość 498 km, powierzchnia dorzecza 35,5 tys. km². Zasilana śniegiem i deszczem.

</doc>
<doc id="1886884" url="https://pl.wikipedia.org/wiki?curid=1886884" title="Mistrzostwa Świata w lotach narciarskich 1985">
Mistrzostwa Świata w lotach narciarskich 1985



</doc>
<doc id="1886885" url="https://pl.wikipedia.org/wiki?curid=1886885" title="Mistrzostwa Świata w lotach narciarskich 1986">
Mistrzostwa Świata w lotach narciarskich 1986



</doc>
<doc id="1886886" url="https://pl.wikipedia.org/wiki?curid=1886886" title="Mistrzostwa Świata w lotach narciarskich 1988">
Mistrzostwa Świata w lotach narciarskich 1988



</doc>
<doc id="1886888" url="https://pl.wikipedia.org/wiki?curid=1886888" title="Mistrzostwa Świata w lotach narciarskich 1990">
Mistrzostwa Świata w lotach narciarskich 1990



</doc>
<doc id="1886889" url="https://pl.wikipedia.org/wiki?curid=1886889" title="Mistrzostwa Świata w lotach narciarskich 1992">
Mistrzostwa Świata w lotach narciarskich 1992



</doc>
<doc id="1886890" url="https://pl.wikipedia.org/wiki?curid=1886890" title="Mistrzostwa Świata w lotach narciarskich 1994">
Mistrzostwa Świata w lotach narciarskich 1994



</doc>
<doc id="1886891" url="https://pl.wikipedia.org/wiki?curid=1886891" title="Mistrzostwa Świata w lotach narciarskich 1996">
Mistrzostwa Świata w lotach narciarskich 1996



</doc>
<doc id="1886892" url="https://pl.wikipedia.org/wiki?curid=1886892" title="Mistrzostwa Świata w lotach narciarskich 1998">
Mistrzostwa Świata w lotach narciarskich 1998



</doc>
<doc id="1886893" url="https://pl.wikipedia.org/wiki?curid=1886893" title="Mistrzostwa Świata w lotach narciarskich 2000">
Mistrzostwa Świata w lotach narciarskich 2000



</doc>
<doc id="1886894" url="https://pl.wikipedia.org/wiki?curid=1886894" title="Mistrzostwa Świata w lotach narciarskich 2002">
Mistrzostwa Świata w lotach narciarskich 2002



</doc>
<doc id="1886895" url="https://pl.wikipedia.org/wiki?curid=1886895" title="Mistrzostwa Świata w lotach narciarskich 2004">
Mistrzostwa Świata w lotach narciarskich 2004



</doc>
<doc id="1886896" url="https://pl.wikipedia.org/wiki?curid=1886896" title="Mistrzostwa Świata w lotach narciarskich 2006">
Mistrzostwa Świata w lotach narciarskich 2006



</doc>
<doc id="1886897" url="https://pl.wikipedia.org/wiki?curid=1886897" title="Mistrzostwa Świata w lotach narciarskich 2008">
Mistrzostwa Świata w lotach narciarskich 2008



</doc>
<doc id="1886901" url="https://pl.wikipedia.org/wiki?curid=1886901" title="Ordynariat Wojskowy Holandii">
Ordynariat Wojskowy Holandii

Ordynariat Wojskowy Holandii (hol. "Militair ordinariaat") – rzymskokatolicka diecezja wojskowa z siedzibą w Almelo, w Holandii. Należą do niej członkowie holenderskiego wojska i policji oraz ich rodziny wyznania rzymskokatolickiego.
Historia ordynariatu zaczyna się w połowie XX w., kiedy papież Pius XII ustanowił wikariat wojskowy, który został przekształcony w ordynariat polowy 21 lipca 1986 przez papieża Jana Pawła II.
W diecezji służy 6 kapłanów i 11 diakonów.

</doc>
<doc id="1886908" url="https://pl.wikipedia.org/wiki?curid=1886908" title="Stranded (Haiti Mon Amour)">
Stranded (Haiti Mon Amour)

Stranded (Haiti Mon Amour) (ang. Osierocone (Haiti moje kochane)) – piosenka wykonywana przez Jaya-Z wspólnie z Rihanną, Bono i The Edge. Utwór został stworzony na rzecz kampanii pomocy dla Haiti. Dochód zostanie przekazany na rzecz ofiar trzęsienia ziemi na tych terenach. Jest to już druga piosenka Rihanny na rzecz ofiar Haiti. Pierwsza to „Redemption Song” cover piosenki Boba Marleya. Piosenka pochodzi z płyty Hope for Haiti Now.
Promocja.
Singiel został wydany 23 stycznia 2010 roku W Wielkiej Brytanii. Wokaliści po raz pierwszy wykonali utwór 22 stycznia 2010 roku w Londynie. Jest to druga charytatywna piosenka, trzecia ogólnie, z której zysk zostanie przekazany na kampanię, która zajmuje się pomocą ofiarom trzęsienia ziemi na Haiti. Album "Hope for Haiti Now" można kupić na UK iTunes od 23 stycznia 2010 roku.

</doc>
<doc id="1886909" url="https://pl.wikipedia.org/wiki?curid=1886909" title="Wanda Elbińska-Robaczewska">
Wanda Elbińska-Robaczewska

Wanda Elbińska-Robaczewska (ur. 31 maja 1929, zm. 16 listopada 2004 w Warszawie) – polska aktorka teatralna i filmowa.
W 1955 roku ukończyła PWSA w Krakowie; jej debiut teatralny miał miejsce 5 listopada tego samego roku.
Żona Eugeniusza Robaczewskiego. Jej synem jest polski aktor i reżyser dubbingu Marek Robaczewski.

</doc>
<doc id="1886913" url="https://pl.wikipedia.org/wiki?curid=1886913" title="Wojna nauki z religią">
Wojna nauki z religią

Wojna nauki z religią – pojęcie (kategoria metaforyczna) historiozoficzne obecne od drugiej połowy XIX w. w amerykańskiej i brytyjskiej pozytywistycznej i naturalistycznej historiografii nauki opisująca relacje między nauką a religią zachodzące w różnych sytuacjach historycznych.
Na zakorzenienie się tego pojęcia w świadomości społecznej duży wpływ miała twórczość pozytywistycznego historyka nauki Johna Williama Drapera (1811-1882) – wybitnego chemika i biologa, a także autora trzech bestsellerów historycznych: "History of The American Civil War", "History of The Intellectual Development Of Europe" i "History of the Conflict Between Religion and Science". Dwa ostatnie tytuły poświęcone są właśnie „konfliktowi”, jaki miałby towarzyszyć współistnieniu religii i nauki.
Koncepcja rozwoju cywilizacji Johna Williama Drapera.
Rozwój przebiega według następującego porządku: młoda cywilizacja wierzy we wszystko, jej pierwszy okres istnienia nazywa Draper wiekiem naiwności (the Age of Credulity). Z czasem jednak budzą się wątpliwości w zasadność istniejących wierzeń, które wywołują potrzebę poszukiwania nowych wartości. Cywilizacja zatem wkracza w wiek dociekań (Inquiry), które doprowadzają do sublimacji istniejących wierzeń w stawiający już wyższe wymagania etyczne i intelektualne system religijny bądź filozoficzny, dominujący w wieku wiary (Faith). Rozbudzony intelekt nie poprzestaje jedynie na wierze i dąży do jej racjonalnego uzasadnienia. Ten proces z czasem owocuje wejściem w wiek rozumu (Reason), w którym wierzenia religijne znajdują się w cieniu nauki i racjonalnej filozofii. Żaden jednak stan według Drapera nie trwa wiecznie, gdyż nic nie może wymknąć się prawu wzrostu i upadku, stąd po wieku rozumu nadchodzi wiek schyłku (Decrepitude), w którym obumiera nauka i filozofia, ustępując na powrót miejsca coraz mniej wyrafinowanym religiom a z czasem zabobonowi.
Wojna nauki z religią według J.W. Drapera.
Autor wiąże powstanie „protonaukowego” krytycznego światopoglądu w starożytnej Grecji z zanikiem wiary i wzrostem zwątpienia w religijny obraz świata. Nauka i religia próbują tu opisać, zrozumieć i zapanować nad tym samym światem. Są zatem "naturalnymi" konkurentami czy wręcz wrogami.
Ta zależność nie dotyczy jedynie cywilizacji greckiej, którą autor postrzega jako model dla rozwoju kultury europejskiej, lecz jest zależnością ogólną. W ten sposób rozpoczyna budowę opozycji religii i nauki, na której oparta jest myśl przewodnia pracy. Draper opisuje naukę jako naturalnego konkurenta i tym samym antagonistę religii, gdy jedno z tych zjawisk nabiera sił, drugie musi słabnąć. 
Metafora „wojny” wiąże się tu z naturalistycznym modelem wyjaśniania odwołującym się raczej do bezosobowych i uniwersalnych praw niż do świadomych intencji ludzkich. Konkretni ludzie „realizują” i „prezentują” działanie praw, na które nie mają wpływu.
Wojna nauki z religią według A.D. White'a.
Kontynuacją zagadnienia podjętego przez Drapera jest praca innego popularnego amerykańskiego historyka, a także dyplomaty, współzałożyciela i pierwszego rektora Cornell University – Andrew Dicksona White’a (1832 – 1918): The Warfare of Science With Theology wydanej w 1876 i rozszerzonej w 1896 jako: A History Of The Warfare Of Science With Theology In Christendom. White nie przejmuje twierdzeń swojego „poprzednika” bezkrytycznie, jego dzieła są pod wieloma względami polemiką z pracami Drapera.
Wywód White’a ukazuje triumfalny pochód nauki, która kruszy zabobony. Jednak White, w przeciwieństwie do Drapera, nie wspomina o bezosobowych prawach rządzących światem i ludźmi. U White’a większą rolę odgrywają konkretni ludzie. Metafora rozwoju i metafora „wojny” łączą się znacznie silniej z metaforą „bohaterską”. Wojna religii z nauką nie wynika z ich „naturalnego” charakteru. Nie jest koniecznością „organiczną”, White podkreśla to we wstępie do swojej pracy, akcentując, że stan wojny panuje jedynie między „dogmatyczną teologią” a nauką, a nie pomiędzy „religią” a nauką w ogóle. Prowadzona jest przez świadome swych celów jednostki, wybuch wojny związany jest zatem nie z „naturą religii i nauki”, lecz z wolą i intencjami konkretnych osób. Za wywołanie konfliktu odpowiedzialni są u White’a dogmatyczni duchowni i teologowie.
Wojna nauki z religią według H.L. Menckena.
Henry Louis Mencken, popularny dziennikarz, a w roku 1925 obserwator i kronikarz słynnego "małpiego procesu" w Dayton, korzysta już z silnie ugruntowanej w świadomości metafory wojny. 
Wydarzenie to urasta w narracji Menckena do rangi wielkiego batalistycznego widowiska o walce religijnego fanatyzmu z nauką i tolerancją. Dla Menckena jest rzeczą oczywistą, że teologia stoi zawsze w stanie wojny z nauką i każdym rodzajem racjonalnego opisywania świata. Wojnę postrzega na sposób naturalistyczny, zbliżony do Drapera – jako wyraz „organicznej sprzeczności” religii i nauki. Wszelkie próby zbliżenia się tych dwóch światów muszą zakończyć się niepowodzeniem ze względu na niemożliwość zgodzenia w jednym świecie wydarzeń zgodnych z racjonalnie poznawalnymi prawami przyrody i nadprzyrodzonych.
Wojna nauki z religią według R.G. Ingersolla.
Robert Green Ingersoll – żyjący na przełomie XIX i XX wieku prawnik, publicysta i krytyk religii prezentował naukę i religię jako wartości, które się wykluczają. W tym ujęciu można być zwolennikiem postępu, wiedzy i wolności edukacji, albo nietolerancji, przesądów i ciemnoty. Darwin, Thomas Henry Huxley i inni zwolennicy ewolucjonizmu i ewolucjonistycznego naturalizmu byli w jego publikacjach przedstawianie jako bohaterowie wojny światła (nauki) z ciemnością (teologią). Ingersoll nie dokonywał jedynie praktyczno – racjonalnej waloryzacji roli nauki w życiu ludzkości. Jego spojrzenie na naukę jest w gruncie rzeczy bardzo romantyczne, czy wręcz idealistyczne co sam podkreśla w swoim „Credo nauki”:

</doc>
<doc id="1886915" url="https://pl.wikipedia.org/wiki?curid=1886915" title="Alex North">
Alex North

Alex North (ur. 4 grudnia 1910 w Chester, zm. 8 września 1991 w Los Angeles) – amerykański kompozytor, który napisał pierwszą ścieżkę dźwiękową do filmu opartą na muzyce jazzowej ("Tramwaj zwany pożądaniem") oraz pierwszą modernistyczną muzykę w Hollywood ("Viva Zapata!"). Nominowany do Oscara 14 razy, ani razu nie zdobył statuetki. W 1985 roku został mu przyznany Oscar honorowy za osiągnięcia życia.

</doc>
<doc id="1886918" url="https://pl.wikipedia.org/wiki?curid=1886918" title="Inhibitory proteasomów">
Inhibitory proteasomów

Inhibitory proteasomów – substancje działające unieczynniająco na proteasomy, znajdujące zastosowanie w leczeniu nowotworów. Bortezomib był pierwszym z tej grupy leków dopuszczonym na amerykański rynek farmaceutyczny.
Badano działanie inhibujące proteasomy disulfiramu, galusanu epigallokatechiny i salinosporamidu A.

</doc>
<doc id="1886921" url="https://pl.wikipedia.org/wiki?curid=1886921" title="ODKK MSW Łódź">
ODKK MSW Łódź



</doc>
<doc id="1886925" url="https://pl.wikipedia.org/wiki?curid=1886925" title="ODKK MSW">
ODKK MSW



</doc>
<doc id="1886927" url="https://pl.wikipedia.org/wiki?curid=1886927" title="Spartak Kijów (piłka nożna kobiet)">
Spartak Kijów (piłka nożna kobiet)

Spartak Kijów (ukr. Жіночий футбольний клуб «Спартак» Київ, "Żinoczyj Futbolnyj Kłub "Spartak" Kyjiw") - ukraiński kobiecy klub piłkarski z siedzibą w Kijowie.
Historia.
Chronologia nazw:
Klub piłkarski ŻFK Junisa został założony w Ługańsku w 1992 roku. W sezonie 1992 zespół debiutował w Pierwszej Lidze Ukrainy, w której zajął trzecie miejsce. W rozgrywkach Pucharu Ukrainy dotarł do ćwierćfinału. W następnym sezonie w związku z rozszerzeniem Wyszczej Lihi Ukrainy klub już występował na najwyższym poziomie, gdzie zajął 8.miejsce. W rozgrywkach Pucharu Ukrainy osiągnął fazę półfinałową. W sezonie 1994 klub przeniósł się do Kijowa, dlatego zmienił nazwę na Junisa Kijów i zdobył wicemistrzostwo. W sezonie 1995 klub zmienił nazwę na Spartak Kijów i zdobył brązowe medale Mistrzostw Ukrainy. W rozgrywkach Pucharu Ukrainy ponownie dotarł do półfinału. Jednak potem przez problemy finansowe klub zrezygnował z dalszych występów i został rozwiązany.

</doc>
<doc id="1886929" url="https://pl.wikipedia.org/wiki?curid=1886929" title="Lalo Schifrin">
Lalo Schifrin

Lalo Schifrin (właśc. Boris Schifrin) (ur. 21 czerwca 1932 w Buenos Aires) – argentyński kompozytor żydowskiego pochodzenia, pianista i dyrygent. Najbardziej znany ze ścieżki dźwiękowej do "" i . Otrzymał 4 Nagrody Grammy i 6 nominacji do Oscara.
Zasiadał w jury konkursu głównego na 47. MFF w Cannes (1994).

</doc>
<doc id="1886930" url="https://pl.wikipedia.org/wiki?curid=1886930" title="Flavio Caballero">
Flavio Caballero

Flavio Caballero (ur. 6 października 1958 w Cartagenie) – kolumbijski aktor. W Polsce znany z telenowel "Moja piękna grubaska" (2002), "Wdowa w bieli" (2006) oraz "Twarz Analiji" (2008-2009).

</doc>
<doc id="1886933" url="https://pl.wikipedia.org/wiki?curid=1886933" title="Wejście Apollo">
Wejście Apollo



</doc>
<doc id="1886936" url="https://pl.wikipedia.org/wiki?curid=1886936" title="Stefán Jónsson">
Stefán Jónsson

Stefán Jónsson (ur. 22 grudnia 1905, zm. 12 maja 1966) – islandzki pisarz i pedagog. Twórca bajek i opowiadań dla dzieci. Tematem większości z nich są niezwykłe przygody islandzkiego chłopca o imieniu Hjalt.

</doc>
<doc id="1886938" url="https://pl.wikipedia.org/wiki?curid=1886938" title="Ruch ludowy">
Ruch ludowy

Ruch ludowy (także ruch chłopski, rzadziej ruch agrarny) – chłopski ruch polityczny, zapoczątkowany w wielu krajach europejskich na przełomie XIX i XX wieku. Polski ruch ludowy zaczął kształtować się u schyłku XIX wieku celem uzyskania równych praw politycznych i ekonomicznych dla chłopów oraz włączenia do walki o niepodległość Polski. Powszechnie uznaje się dzień 28 lipca 1895 za początek zorganizowanej działalności polskiego ruchu ludowego.
Ruchy ludowe występowały w krajach na całym świecie, m.in. Stanach Zjednoczonych, Indiach czy Korei. Dziś często związany z polityką rolną.
Polska.
W Polsce ruch ludowy mający swoje początki na przełomie XIX i XX wieku dążył do społecznego wyzwolenia chłopów oraz zapewnienia im współuczestnictwa w sprawowaniu władzy. Historyczne hasła to m.in. walka chłopów o społeczne, polityczne i narodowe wyzwolenie.
W okresie zaborów.
Historia ruchu ludowego w Polsce rozpoczyna się pod koniec XIX wieku. Wspomnieć należy jednak o księdzu Piotrze Ściegiennym jako jednym z pierwszych działaczy ludowych, walczącym o sprawy chłopów już w połowie XIX wieku; twórcy chłopskiej organizacji konspiracyjnej Związek Chłopski.
Celem ruchu ludowego była walka: o prawa chłopów, o likwidację pozostałości epoki feudalnej, o reformę rolną i o demokratyzacje życia społecznego i politycznego. Ruch ludowy wysuwał też postulaty narodowe.
W 1889 powstały pierwsze chłopskie komitety wyborcze, dzięki czemu po raz pierwszy wybrano czterech posłów chłopskich. Dotychczas chłopi zmuszeni byli głosować na kandydatów reprezentujących inne grupy społeczne i dbających o interesy tych grup, np. szlachty czy kleru. W 1891 Jan Potoczek jako pierwszy polski chłop został posłem austriackiej Rady Państwa.
W Galicji działalność ruchu zapoczątkował ksiądz Stanisław Stojałowski. Tu w 1893 powstała też pierwsza w Europie polityczna organizacja chłopska, o nazwie Związek Stronnictwa Chłopskiego. 28 lipca 1895 powstała bardziej znacząca organizacja, partia chłopska Stronnictwo Ludowe, w której działalność prowadzili m.in.: Bolesław Wysłouch, Karol Lewakowski, Jakub Bojko, Marcin Augustyński, Henryk Rewakowicz i Jan Stapiński. Stronnictwo Ludowe w 1903 zmieniło nazwę na Polskie Stronnictwo Ludowe. Następnie różnice powstałe między działaczami w 1907 przyczyniły się do rozpadu na dwa ugrupowania: PSL „Piast” i PSL Lewica.
W Królestwie Polskim rozwój ruchu ludowego rozpoczął w 1904, Polski Związek Ludowy i kolejne partie ludowe. Oprócz nich działał legalnie ruch chłopski o charakterze oświatowym i gospodarczym skupiający się wokół wydawanego przez Maksymiliana Malinowskiego w latach 1907–1915 pisma „Zaranie”. Zaraniarze (wśród których byli: Tomasz Nocznicki, Irena Kosmowska i Stanisław Osiecki) prowadzili działalność w Kółkach Rolniczych. W 1915 działacze „Zarania”, Związku Chłopskiego oraz Związku Ludu Polskiego utworzyli partię PSL w Królestwie Polskim, która w 1918 przyjęła nazwę Polskie Stronnictwo Ludowe „Wyzwolenie”.
W zaborze pruskim ruch ludowy skupiał się głównie na przeciwdziałaniu germanizacji. W latach 1896–1904 na terenie zaboru działała Mazurska Partia Ludowa.
W okresie I wojny światowej działacze ruchu ludowego w Galicji i Królestwie Polskim opowiedzieli się za polityką prowadzoną przez Józefa Piłsudskiego, reprezentując stanowisko rozwiązania sprawy polskiej w oparciu o Austrię.
W okresie II Rzeczypospolitej.
Po odzyskaniu przez Polskę niepodległości dla chłopów i ruchu chłopskiego głównym zagadnieniem stały się sprawy agrarne. W niektórych rejonach kraju doszło nawet do rozruchów chłopskich, między innymi w okolicy Tarnobrzega.
Przed odzyskaniem przez Polskę niepodległości w 1918 działacze ruchu ludowego budowali świadomość narodową chłopów oraz inspirowali ich do walki o niepodległość. Po uzyskaniu niepodległości zachęcali chłopów do angażowania się w życie państwowe i korzystania w pełni z praw obywatelskich. Zasięg ich oddziaływania był jednak znacznie szerszy i nie obejmował jedynie chłopów. Wśród przeciwników emancypacji politycznej chłopów znalazła się hierarchia Kościoła katolickiego. Prowadziła ona walkę z ludowcami, pismami ludowymi i ruchem młodzieży wiejskiej z różnym natężeniem aż do wybuchy II wojny światowej.
W sprawie reformy rolnej stanowiska partii ludowych nie były jednolite. Część partii chłopskich była za przeprowadzeniem reformy rolnej bez odszkodowania, pozostałe za odszkodowaniem. PSL Lewica i Chłopskie Stronnictwo Radykalne opowiadały się za wywłaszczeniem bez odszkodowań natomiast PSL „Piast” i PSL „Wyzwolenie” za wywłaszczeniem za odszkodowaniem. W 1919 Sejm Ustawodawczy pod presją wystąpień chłopskich podjął uchwałę o przymusowej parcelacji części wielkiej własności ziemskiej za odszkodowaniem, a w 1920 obliczu ofensywy bolszewickiej ustawę o wykonaniu reformy rolnej.
Do 1926, a więc do czasu zamachu majowego, partie chłopskie odgrywały w Sejmie znaczną rolę, a ludowiec Wincenty Witos był nawet trzykrotnie premierem rządu. Po tym okresie radykalne partie chłopskie były delegalizowane, a działacze ruchu ludowego prześladowani. Zdelegalizowane zostały m.in.: Niezależna Partia Chłopska i Zjednoczenie Lewicy Chłopskiej „Samopomoc”. Aresztowani, a następnie oskarżeni w procesie brzeskim zostali czołowi działacze ludowi, m.in.: Wincenty Witos, Władysław Kiernik, Kazimierz Bagiński, Józef Putek i Adolf Sawicki.
W okresie II wojny światowej.
Po wybuchu wojny ruch ludowy przeszedł do konspiracji i działał już od początku okupacji niemieckiej pod kryptonimem „Roch”, a kierowany był przez Centralne Kierownictwo Ruchu Ludowego. W 1940 kierownictwo podjęło decyzję o organizacji oddziałów bojowych. Oddziały bojowe ruchu ludowego początkowo zwane Chłopską Strażą ostatecznie przyjęły nazwę Bataliony Chłopskie. W szczytowym okresie rozwoju Bataliony Chłopskie liczyły około 160 tys. ludzi, stając się po Armii Krajowej drugą co do liczebności formacją zbrojną ruchu oporu w Polsce.
Głównym celem działania żołnierzy BCh była obrona ludności polskiej wsi przed terrorem okupacyjnym oraz eksploatacją gospodarczą. Przeciwdziałając rabunkowej gospodarce wroga, organizowano akcje dywersyjne polegające na: paleniu tartaków i składów drewna, unieruchamianiu gorzelni i mleczarń, niszczeniu magazynów, niszczeniu akt kontyngentowych i kartotek w arbeitsamtach i gminach, rozpraszaniu spędów bydła, odbijaniu więźniów politycznych i chłopów wziętych na roboty do Niemiec, dokonywaniu wypadów na majątki pod zarządem niemieckim, karaniu urzędników zbyt gorliwie wypełniających obowiązki, likwidowaniu band rabunkowych i konfidentów.
W czasie II wojny światowej żołnierze Batalionów Chłopskich dokonali ponad 3 tys. różnego rodzaju akcji bojowych. W tym stoczyli około 900 bitew i potyczek, przeprowadzili ponad 200 akcji, atakując transport wroga oraz około 800 akcji przeciw aparatowi administracyjno–politycznemu.
Do najważniejszych akcji przeprowadzonych przez żołnierzy Batalionów Chłopskich należą walki w obronie pacyfikowanej Zamojszczyzny w latach 1942–1943, zwłaszcza bitwa pod Wojdą i bitwa pod Zaborecznem, walki w obronie tzw. Republiki Pińczowskiej, zatopienie statku Tannenberg, wysadzenie pociągu amunicyjnego pod Gołębiem, rozbicie więzienia w Pińczowie, Krasnymstawie, Radomsku i Siedlcach oraz walki na przyczółku baranowsko-sandomierskim.
W okresie Polski Ludowej.
Po zakończeniu wojny wśród ludowców istniały rozbieżności. Do tradycji radykalnych reprezentowanych przez Niezależną Partię Chłopską, Zjednoczenie Lewicy Chłopskiej „Samopomoc” i Stronnictwo Ludowe „Wola Ludu” nawiązywało prokomunistyczne Stronnictwo Ludowe powstałe 18 września 1944 w Lublinie, natomiast SL „Roch” było związane z rządem emigracyjnym.
W 1945 struktury SL „Roch” zostały ujawnione i powstało Polskie Stronnictwo Ludowe, które za prezesury Wincentego Witosa i Stanisława Mikołajczyka miało charakter antykomunistyczny. Organem prasowym stronnictwa była „Gazeta Ludowa”, będąca w ówczesnej Polsce jedynym dziennikiem niezależnym od komunistów. Redaktor naczelny Gazety Ludowej – Zygmunt Augustyński – został aresztowany przez bezpiekę w październiku 1946, a następnie skazany w procesie pokazowym na 15 lat więzienia. Jednocześnie działało wspomniane prokomunistyczne Stronnictwo Ludowe, tzw. „lubelskie”. Po ucieczce Stanisława Mikołajczyka w 1947 i objęciu kierownictwa partii przez Józefa Niećkę, PSL odchodziło od charakteru antykomunistycznego i w 1949 połączyło się z SL, tworząc Zjednoczone Stronnictwo Ludowe (było ono przez cały okres istnienia koalicjantem PZPR). Czołowymi działaczami tej partii, oprócz Józefa Niećki, byli Władysław Kowalski, Stefan Ignar, Czesław Wycech, Stanisław Gucwa i Roman Malinowski. Działaczom ZSL przypadał zwyczajowo urząd marszałka Sejmu.
Przeprowadzona reforma rolna, określanie powojennej Polski, mianem Polski Ludowej a władzy władzą ludową nie zasłoniło ludowcom zachodzących w kraju zmian, czemu dał wyraz 2 marca 1988 w Kielcach, gen. Franciszek Kamiński. Były komendant Główny Batalionów Chłopskich, mówił o prześladowaniach ludowców, kolektywizacji i niszczeniu polskiego rolnictwa. Krytyka nie ominęła też kierownictwa PZPR za łamanie praworządności i ograniczanie swobód obywatelskich.
W 1989 ZSL przekształcono w Polskie Stronnictwo Ludowe „Odrodzenie”. Wcześniej (w 1988) działacze antykomunistyczni powołali wilanowskie PSL.
W okresie III Rzeczypospolitej.
W 1990, w wyniku połączenia PSL „Odrodzenie” z PSL wilanowskim, powstało jednolite Polskie Stronnictwo Ludowe. Powstawały także inne, o wiele mniej znaczące partie ruchu ludowego (m.in. PSL „Solidarność”/Stronnictwo Ludowo-Chrześcijańskie (które współtworzyło Stronnictwo Konserwatywno-Ludowe), Polskie Forum Ludowo-Chrześcijańskie „Ojcowizna”, PSL Mikołajczykowskie, PSL – Porozumienie Ludowe, Partia Ludowo-Demokratyczna, Stronnictwo Ludowe „Ojcowizna” czy PSL „Piast”/Stronnictwo „Piast”). Funkcję premiera z ramienia PSL pełnił dwukrotnie Waldemar Pawlak, marszałkiem Sejmu był Józef Zych, a marszałkiem Senatu Adam Struzik. Inni czołowi działacze ludowi III RP to Roman Bartoszcze, Roman Jagieliński, Leszek Murzyn, Artur Balazs, Józef Ślisz, Gabriel Janowski, Jarosław Kalinowski, Janusz Wojciechowski, Zdzisław Podkański, Marek Sawicki, Janusz Piechociński i Władysław Kosiniak-Kamysz.
Stany Zjednoczone.
W Stanach Zjednoczonych działał tzw. ruch farmerski (ang. "farmer’s movement") w latach 1867–1896. Przyczynił się do rozbudowy wiejskiej infrastruktury i założenia w 1889 Departamentu Rolnictwa USA.
Historię ruchu farmerskiego w USA można podzielić na trzy fazy: okres Grange, okres Sojuszu i okres populizmu, każda nazwana od organizacji dominującej w danym okresie ten ruch.

</doc>
<doc id="1886940" url="https://pl.wikipedia.org/wiki?curid=1886940" title="Ruch chłopski">
Ruch chłopski



</doc>
<doc id="1886941" url="https://pl.wikipedia.org/wiki?curid=1886941" title="Ruch agrarny">
Ruch agrarny



</doc>
<doc id="1886942" url="https://pl.wikipedia.org/wiki?curid=1886942" title="Ludowcy">
Ludowcy



</doc>
<doc id="1886944" url="https://pl.wikipedia.org/wiki?curid=1886944" title="Kościół św. Piotra w Monachium">
Kościół św. Piotra w Monachium

Kościół św. Piotra (niem. "Peterskirche") – kościół katolicki w Monachium, w Niemczech; jest najstarszym kościołem parafialnym stolicy Bawarii. Jego wysoka wieża, nazwana przez monachijczyków „Starym Piotrem” (niem. "der Alter Peter"), jest charakterystyczną dominantą miasta.
W miejscu zwanym "Petersbergl", przy skrzyżowaniu ważnych traktów handlowych, już w VIII w. pojawiła się wspólnota mnichów, przybyłych tu z opactwa w Tegernsee. Już pierwszy kościół który tu zbudowano, drewniany, został poświęcony pierwszemu apostołowi, św. Piotrowi. Około 1150 r. powstała tu pierwsza romańska świątynia murowana, o trzech nawach i dwóch wieżach. Prawdopodobnie w 1181 r. Otton I Bawarski kazał tę świątynię powiększyć, a tę w 1190 r. Otto II von Berg, biskup Freising, poświęcił.
Pierwsze pisemne wzmianki o świątyni pochodzą z lat 1225-1226. W II połowie XIII w. dobudowano czwartą nawę od północy, a następnie przebudowano kościół w stylu gotyckim. Konsekrowany ponownie w 1294 r., spłonął jednak w wielkim pożarze miasta 14 lutego 1327 r. Odbudowa trwała wiele lat, a konsekracja odbudowanego kościoła miała miejsce w 1368 r. W 1386 r. dwie zniszczone pożarem wieże boczne zastąpiła centralnie umieszczona między nimi dzwonnica. W 1495 r. zainstalowano nowy gotycki ołtarz główny, dzieło Erasmusa Gassera, do którego sześć malowideł wykonał pochodzący z Krakowa Jan Polak.
W XVII w. przebudowano wnętrza kościoła w stylu barokowym. Dzwonnicę zwieńczył strzelisty hełm z iglicą sięgającą wysokości 92 m. W latach 1730-1734 Ignaz Anton Gunetzrhainer zainstalował w kościele nowy ołtarz, którego autorami byli Nikolaus Gottfried Stuber, Johann Georg Greiff i Egid Quirin Asam. Pomiędzy 1753 a 1756 r. Johann Baptist Zimmermann wykonał nową, rokokową dekorację wnętrz, obejmującą m.in. dekoracje stiukowe oraz freski przedstawiające sceny z życia apostoła Piotra. Ignaz Günther wykonał w tym czasie m.in. ołtarz św. Sakramentu, posąg św. Karola Boromeusza oraz epitafia grobowe rodziny Wachenstein i hrabiego Josepha Ignaza von Unertl (1759).
W lutym 1945 r. kościół został prawie całkowicie zniszczony na skutek bombardowania. Odbudowa murów zakończyła się posadowieniem nowego krzyża na hełmie wieży 8 września 1951 r. 27 czerwca 1954 r. kardynał Joseph Wendel poświęcił odbudowany ołtarz główny, jednak całość prac przy rekonstrukcji wnętrz zakończono dopiero w 2000 r.
Z galeryjki na wieży kościoła, która jest udostępniona do zwiedzania, rozpościera się jedna z najładniejszych panoram Monachium.

</doc>
<doc id="1886945" url="https://pl.wikipedia.org/wiki?curid=1886945" title="IKAROS">
IKAROS

IKAROS (ang. "Interplanetary Kite-craft Accelerated by Radiation Of the Sun") – eksperymentalna japońska sonda kosmiczna. Sonda przeprowadziła pierwsze testy żagla słonecznego w przestrzeni międzyplanetarnej oraz testy cienkowarstwowych ogniw słonecznych. Start sondy nastąpił 20 maja 2010 roku, jako ładunek dodatkowy rakiety wynoszącej sondę Akatsuki.
Cele misji.
Kryterium minimalnego sukcesu misji stanowiło wykonanie dwóch pierwszych zadań, natomiast wykonanie także pozostałych zadań oznaczało pełny sukces misji.
Konstrukcja sondy.
Kadłub sondy ma kształt walca o średnicy 1,6 m i wysokości 0,8 m. Wyposażony jest on w dostarczające mu energii ogniwa słoneczne, systemy łączności i silniki korekcyjne. Wzdłuż boku kadłuba, jak na bębnie, złożone były podczas startu elementy żagla. Sonda jest stabilizowana obrotowo. Na pokładzie kadłuba sondy znajduje się także detektor rozbłysków gamma ("Gamma-Ray Burst Polarimeter", GAP) o masie 3,7 kg.
Żagiel złożony jest z czterech płatów o kształcie trapezoidalnym. Po pełnym rozłożeniu przybrał on kształt kwadratu o boku wynoszącym 14,1 m i przekątnej 20 m. Jego całkowita powierzchnia wynosi 173,63 m2. Żagiel został wykonany z dwóch rodzajów poliimidów o grubości 7,5 μm. Do jego wierzchołków zostały przymocowane cztery ciężary, które regulowały działającą na żagiel siłę odśrodkową i moment bezwładności. Z kadłubem sondy żagiel połączony jest za pomocą lin. W pobliżu wierzchołków umieszczone zostały elementy ciekłokrystaliczne, o zmieniającym się pod wpływem przyłożonego napięcia współczynniku odbicia światła, które służyły do sterowania położeniem żagla. Około 5% powierzchni żagla pokrywają eksperymentalne cienkowarstwowe ogniwa słoneczne wykonane z amorficznego krzemu, o grubości 25 μm. Miały one generować prąd o mocy prawie 500 W. Na żaglach umieszczone zostały także detektory pyłu.
Przed rozłożeniem żagla prędkość rotacji sondy została zwiększona do 25 obrotów na minutę. Proces rozłożenia przebiegał dwuetapowo. Po odblokowaniu ciężarów znajdujących się na wierzchołkach płatów, były one wyciągane i utworzyły kształt krzyża. Ich kształt utrzymywany był przez zamki. Ten pierwszy etap rozłożenia przebiegał statycznie i trwał wiele godzin. W drugim etapie, przebiegającym dynamicznie, zostały uwolnione zamki i każdy z płatów rozszerzył się tworząc końcowy kształt kwadratu. Etap ten miał zająć około 5 sekund. Po zakończeniu tego procesu prędkość wirowania sondy została zmniejszona do 1 obrotu na minutę.
Cztery kamery na pokładzie sondy służyły do wykonania zdjęć obrazujących przebieg rozkładania żagla. IKAROS zaopatrzony został też w dwie wyrzucane kamery (DCAM1 i DCAM2) służące do uzyskania z zewnątrz obrazów sondy z rozłożonym żaglem. Każda z nich miała kształt cylindra o średnicy i wysokości około 6 cm. Wykonane przez nie zdjęcia przekazywane były na pokład IKAROSa drogą radiową.
Przebieg misji.
Po starcie w dniu 20 maja 2010 roku z kosmodromu Tanegashima, rakieta nośna H-IIA (202) (lot F17) wprowadziła sondę IKAROS, wraz z sondami Akatsuki i UNITEC-1, na prowadzącą ku Wenus orbitę heliocentryczną o peryhelium 0,72 au, aphelium 1,07 au i nachyleniu względem ekliptyki 2,0°.
28 maja 2010 roku, w ramach przygotowań do rozłożenia żagla, uwolnione zostały cztery ciężarki na wierzchołkach płatów. 31 maja prędkość rotacji sondy została zwiększona do 25 obrotów na minutę. 3 czerwca 2010 roku rozpoczął się pierwszy etap wyciągania płatów żagla. Został on zakończony 8 czerwca 2010 roku. 9 czerwca wydano komendę otwarcia zamków blokujących płaty żagla i z powodzeniem zakończono operację jego rozłożenia. Prędkość rotacji sondy spadła przy tym do 2,5 obrotów na minutę. Po rozłożeniu żagla potwierdzono też produkcję energii elektrycznej przez umieszczone na nim cienkowarstwowe ogniwa słoneczne.
14 czerwca 2010 roku z pokładu sondy została wyrzucona kamera DCAM2, która przekazała zdjęcia rozłożonego żagla.
17 czerwca 2010 roku prędkość rotacji sondy została zmniejszona do 1,1 obrotu na minutę.
19 czerwca 2010 roku z pokładu sondy została wyrzucona kamera DCAM1, która przekazała zdjęcia rozłożonego żagla.
9 lipca 2010 roku JAXA ogłosiła wyniki pomiarów potwierdzające przyspieszanie sondy przez żagiel. Wywierany przez ciśnienie promieniowania słonecznego ciąg wynosi 1,12 mN, co jest wartością zgodną z przewidywaniami.
13 i 14 lipca 2010 roku przeprowadzono pierwszy eksperyment kontroli położenia żagla przy użyciu umieszczonych na nim elementów ciekłokrystalicznych. Analiza uzyskanych danych potwierdziła, że przebieg manewru był zgodny z przewidywaniami.
8 grudnia 2010 roku o 7:39 UTC sonda IKAROS przeleciała obok Wenus w najmniejszej odległości wynoszącej 80 800 km.
Podstawowa misja sondy była zaplanowana na 6 miesięcy. W tym czasie były wykonywane testy przyspieszania sondy i manewrowania przy użyciu żagla oraz sprawdzono funkcjonowanie cienkowarstwowych ogniw słonecznych na żaglu. 26 stycznia 2011 roku JAXA poinformowała o zakończeniu fazy operacyjnej misji.
17 października 2011 roku wykonano trwający 20 minut manewr, który spowodował odwrócenie kierunku rotacji sondy i nadał jej wartość 0,24 obrotu na minutę.
W wyniku oddalania się sondy od Słońca i niekorzystnego dla generowania energii elektrycznej kąta ustawienia żagla, IKAROS, przed 6 stycznia 2012 roku, wszedł w stan hibernacji. Ponowny kontakt z sondą udało się nawiązać 6 września 2012 roku. Dwa dni później potwierdzono, że sonda wyszła ze stanu hibernacji.
Po zakończeniu swej misji, IKAROS pozostał na orbicie o okresie obiegu wokół Słońca wynoszącym około 10 miesięcy. Przez około 7 miesięcy w każdym obiegu orbitalnym energia elektryczna generowana przez sondę jest niewystarczająca do jej funkcjonowania i IKAROS przechodzi w stan hibernacji. Przez pozostały okres, około 3 miesięcy, sonda generuje wystarczającą ilość energii do wyjścia ze stanu hibernacji i utrzymywania łączności z Ziemią.
JAXA planuje wykorzystanie przetestowanych technologii do skonstruowania w przyszłości kolejnej sondy. Ma ona zostać zaopatrzona w większy, o średnicy 50 m, żagiel słoneczny oraz silnik jonowy i zostać wysłana na misję do Jowisza i planetoid trojańskich.
Koszt misji IKAROS wyniósł około 1,5 miliarda jenów (około 16 mln USD).

</doc>
<doc id="1886949" url="https://pl.wikipedia.org/wiki?curid=1886949" title="Bohemka">
Bohemka

Bohemka (ukr. "Богемка", czes. "Bohemka") – wieś na Ukrainie, w rejonie wradijiwskim obwodu mikołajowskiego, założona w sierpniu 1905 przez potomków czeskich ewangelickich emigrantów z polskiego Zelowa i z Czech. Obecnie wieś liczy 452 mieszkańców narodowości czeskiej, ukraińskiej i mołdawskiej. Czesi są wyznania ewangelickiego.

</doc>
<doc id="1886950" url="https://pl.wikipedia.org/wiki?curid=1886950" title="Conolophus rosada">
Conolophus rosada



</doc>
<doc id="1886958" url="https://pl.wikipedia.org/wiki?curid=1886958" title="Katsuragawa Hoshu">
Katsuragawa Hoshu



</doc>
<doc id="1886959" url="https://pl.wikipedia.org/wiki?curid=1886959" title="Valerie Tulloch">
Valerie Tulloch

Valerie Tulloch (ur. 13 lipca 1972) – kanadyjska lekkoatletka, która specjalizowała się w rzucie oszczepem.
Srebrna medalistka mistrzostw panamerykańskich juniorów, które w 1991 odbyły się w Kingston na Jamajce. W 1993 roku wywalczyła brązowy medal uniwersjady. Dwa lata później została brązową medalistką igrzysk panamerykańskich w Mar del Plata. Rekordzistka Kanady w rzucie oszczepem (starym modelem): 60,58 (19 marca 1995, Mar del Plata).

</doc>
<doc id="1886961" url="https://pl.wikipedia.org/wiki?curid=1886961" title="Hjalmar August Schiotz">
Hjalmar August Schiotz



</doc>
<doc id="1886962" url="https://pl.wikipedia.org/wiki?curid=1886962" title="Henry Potonie">
Henry Potonie



</doc>
<doc id="1886965" url="https://pl.wikipedia.org/wiki?curid=1886965" title="Pokémon Trading Card Game">
Pokémon Trading Card Game

Pokémon Trading Card Game (Pokémon TCG) – kolekcjonerska gra karciana na podstawie gier z serii Pokémon, wprowadzona po raz pierwszy w Japonii w październiku 1996, a następnie w Ameryce Północnej w grudniu 1998. Była pierwotnie wydawana przez Wizards of the Coast, firmę produkującą .
Karty w polskiej wersji językowej wprowadziła po raz pierwszy firma TmToys w 2010 roku; była to seria "Diament i Perła" (ang. "Diamond and Pearl").

</doc>
<doc id="1886969" url="https://pl.wikipedia.org/wiki?curid=1886969" title="Rodowód Piastów śląskich">
Rodowód Piastów śląskich

Rodowód Piastów śląskich – monografia Kazimierza Jasińskiego, poświęcona genealogii Piastów śląskich. Została wydana w trzech tomach w latach: 1973 (I część), 1975 (II) i 1977 (III). Jest to pierwsze pełne omówienie genealogii śląskiej linii Piastów w polskiej literaturze historycznej. Ponownie staraniem wydawnictwa Avalon, dzieło ukazało się drukiem, tym razem w jednym tomie, w 2007 r. ().
"Rodowód Piastów śląskich" spotkał się z uznaniem historyków polskich i zagranicznych.

</doc>
<doc id="1886971" url="https://pl.wikipedia.org/wiki?curid=1886971" title="Robin Fahraus">
Robin Fahraus



</doc>
<doc id="1886972" url="https://pl.wikipedia.org/wiki?curid=1886972" title="Adachi Buntaro">
Adachi Buntaro



</doc>
<doc id="1886973" url="https://pl.wikipedia.org/wiki?curid=1886973" title="Łojki (gmina)">
Łojki (gmina)

Łojki – dawna gmina wiejska istniejąca w XIX wieku w guberni siedleckiej. Siedzibą władz gminy były Łojki.
Za Królestwa Polskiego gmina Łojki należała do powiatu węgrowskiego w guberni siedleckiej. 13 stycznia 1870 z gminy wyłączono kilka wsi, które włączono do nowo utworzonej gminy Kamieńczyk.
Gmina została zniesiona w 1874 roku, a jej obszar włączono do gminy Łochów.

</doc>
<doc id="1886975" url="https://pl.wikipedia.org/wiki?curid=1886975" title="Mori Ogai">
Mori Ogai



</doc>
<doc id="1886976" url="https://pl.wikipedia.org/wiki?curid=1886976" title="Koan Ogata">
Koan Ogata



</doc>
<doc id="1886977" url="https://pl.wikipedia.org/wiki?curid=1886977" title="Aleksander Nikolskij">
Aleksander Nikolskij



</doc>
<doc id="1886979" url="https://pl.wikipedia.org/wiki?curid=1886979" title="Synagoga w Synowódzku Wyżnym">
Synagoga w Synowódzku Wyżnym

Synagoga w Synowódzku Wyżnym – synagoga, która została zniszczona przez Niemców po zajęciu przez nich miasta podczas agresji na Związek Radziecki. Jej data powstania nie jest znana. Po wojnie nie została odbudowana i obecnie nie istnieje.

</doc>
<doc id="1886982" url="https://pl.wikipedia.org/wiki?curid=1886982" title="Wałentyna Kotik">
Wałentyna Kotik



</doc>
<doc id="1886984" url="https://pl.wikipedia.org/wiki?curid=1886984" title="Andrzej Andegaweński">
Andrzej Andegaweński

Andrzej Andegaweński (ur. 30 listopada 1327, zm. 18/19 września 1345) – królewicz węgierski z dynastii Andegawenów, książę Kalabrii. 
Czwarty syn Karola Roberta i Elżbiety Łokietkówny, siostrzeniec Kazimierza Wielkiego.
Życiorys.
W 1331 r. wobec powstającego sporu o dziedziczenie tronu Neapolu, z inicjatywy papieża Jana XXII powstał pomysł małżeństwa Andrzeja z Joanną, starszą wnuczką i następczynią Roberta Mądrego. Wobec takiego projektu w Neapolu oczekiwano, że ich przyszły król natychmiast przybędzie do kraju i tam się będzie wychowywał, u boku swej przyszłej żony. Karol Robert udał się z synem do Neapolu i w 1333 r. Andrzej znajdował się już pod pieczą Roberta I Mądrego. W tym samym roku Andrzej i Joanna wzięli ślub za zgodą papieża, mimo swej małoletności. Tym sposobem chciał zapobiec objęciu tronu przez wrogich mu krewnych, jak też zadowolić ewentualne roszczenia węgierskich Andegawenów do władzy nad półwyspem, do której zgodnie z zasadą primogenitury mieli większe prawa. 
W 1343 r. umarł Robert I Mądry, w testamencie wyznaczył Joannę na jedyną dziedziczkę tronu. Joanna nie zamierzała dzielić się władzą i dzięki poparciu papieża Klemensa VI Joanna została koronowana jako jedyny władca. Andrzej zaczął obawiać się o własne życie, w listach do matki pisał, że zamierza uciec z Neapolu. Zaczęto również otwarcie kwestionować status Andrzeja jako męża Joanny. Elżbieta udała się do Italii, wyekspediowała też poselstwo do Awinionu, do Klemensa VI, próbując bogatymi darami nakłonić go do wymuszenia koronacji Andrzeja (królestwo Neapolu było uważane za papieskie lenno). Osiągnęła swój cel i papież 19 stycznia 1344 roku wyraził zgodę na koronację księcia Kalabrii. Sądząc, że udało jej się zapewnić synowi bezpieczeństwo, powróciła na Węgry.
Spisek i śmierć.
Kilku możnych postanowiło za wszelką cenę nie dopuścić do ewentualnej koronacji Andrzeja, w tym celu zawiązali spisek mający na celu zgładzenie księcia. Mimo podejrzeń, nigdy nie udowodniono udziału w nim królowej Joanny. Do zamachu doszło w czasie polowania w Awersie, Andrzej został zaatakowany w nocy z 18 na 19 września roku 1345, po krótkiej walce uduszonego sznurem księcia wyrzucono przez okno.
Dla wielu udział w spisku Joanny był oczywisty, wśród nich znajdował się brat zamordowanego Ludwik Wielki, król Węgier. Najechał on królestwo Neapolu w roku 1348, udało mu się zająć jego stolicę, po czym rozpoczął represje skierowane przeciwko członkom spisku; wśród skazanych na śmierć znajdował się między innymi Karol z Durazzo. Ludwik musiał jednak opuścić Neapol, do którego powróciła Joanna; następna wyprawa z roku 1350 przyniosła jedynie uznanie dziedzictwa węgierskiej linii Andegawenów w wypadku bezpotomnej śmierci Joanny.
Joanna po śmierci Andrzeja jeszcze trzykrotnie wyszła za mąż.

</doc>
<doc id="1886989" url="https://pl.wikipedia.org/wiki?curid=1886989" title="Łokomotiw Kaługa">
Łokomotiw Kaługa



</doc>
<doc id="1886990" url="https://pl.wikipedia.org/wiki?curid=1886990" title="Kaukaska branka, czyli nowe przygody Szurika">
Kaukaska branka, czyli nowe przygody Szurika

Kaukaska branka, czyli nowe przygody Szurika (tyt. oryg. "Кавказская пленница, или Новые приключения Шурика") – radziecka komedia slapstickowa z 1967 roku, w reżyserii Leonida Gajdaja.
Opis fabuły.
Badacz folkloru Szurik wyjeżdża na Kaukaz, aby tam zbierać miejscowe bajki, legendy i toasty. Jadąc na ośle spotyka kierowcę ciężarówki szpitalnej Edika. Edik nie może uruchomić ciężarówki, a Szurik zmusić osła do kontynuowania podróży. Sytuację pomaga rozwiązać studentka Nina, która przyjechała w odwiedziny do rodziny. Nina jest studentką pedagogiki, a także członkinią Komsomołu i sportsmenką, uprawiającą alpinizm. Jej wuj Dżabrail pracuje jako kierowca u towarzysza Saachowa, prezesa rejonowego przedsiębiorstwa gospodarki komunalnej.
Saachow zachwycony urodą Niny chce się z nią ożenić, oferując Dżabrailowi za nią 20 owiec i fińską chłodziarkę. Nina zostaje porwana i zamknięta w daczy Saachowa przez trzech rzezimieszków (Bałbies, Trus i Bywałyj). Przy pomocy Szurika i jego przyjaciela Edika, Nina ucieka z daczy Saachowa, sam Saachow trafia przed sąd, ponosząc zasłużoną karę. 
Film był kręcony na Krymie, (Aj-Petri i Massandra) i na Kaukazie. Śpiewającej piosenkę o niedźwiedziu głównej bohaterce głosu użyczyła piosenkarka Aida Wediszczewa. Inspiracją dla scenariusza filmowego były prasowe artykuły o ciekawostkach z Kaukazu – w jednej z nich zakochany dżygit porwał dziewczynę, inny opowiadał o miejscowych działaczach partyjnych, którzy nadużywając własnych stanowisk gromadzili "haremy". Najpopularniejszy film 1967 w kinach ZSRR, na który sprzedano 76,5 mln biletów.

</doc>
<doc id="1886991" url="https://pl.wikipedia.org/wiki?curid=1886991" title="Łokomotiw-NN Niżny Nowogród">
Łokomotiw-NN Niżny Nowogród



</doc>
<doc id="1886992" url="https://pl.wikipedia.org/wiki?curid=1886992" title="Wotywa">
Wotywa

Wotywa, msza wotywna – w Kościele katolickim jest to msza odprawiana w czyjejś/jakiejś intencji nie według formularza przypisanego na dany dzień, lecz według formularza odpowiadającego pobożności wiernych lub szczególnej okazji.

</doc>
<doc id="1887002" url="https://pl.wikipedia.org/wiki?curid=1887002" title="Gmina Janów (gubernia siedlecka)">
Gmina Janów (gubernia siedlecka)



</doc>
<doc id="1887005" url="https://pl.wikipedia.org/wiki?curid=1887005" title="Janów (gmina w powiecie konstantynowskim)">
Janów (gmina w powiecie konstantynowskim)

Janów – dawna gmina wiejska istniejąca na przełomie XIX i XX wieku w guberni siedleckiej i guberni chełmskiej. Siedzibą władz gminy była osada miejska Janów (Podlaski).
Gmina Janów powstała za Królestwa Polskiego – w powiecie konstantynowskim w guberni siedleckiej w związku z utratą praw miejskich przez miasto Janów i przekształceniu jego w wiejską "gminę Janów" w granicach dotychczasowego miasta. W 1912 roku gmina weszła w skład nowo utworzonej guberni chełmskiej.
Jako gmina wiejska jednostka przestała funkcjonować w związku z przywróceniem Janowowi praw miejskich i przekształceniem jednostki w gminę miejską. W źródłach istnieją rozbieżności co do dokładnej daty. Niektóre podają rok 1915, inne 1918, a jeszcze inne 22 października 1919.
W związku z ponownym odebraniem praw miejskich Janowowi w 1940 roku przez okupantów powstała wiejska gmina Janów Podlaski z obszaru dotychczasowej gminy Pawłów oraz zniesionego miasta Janów. W sierpniu 1944 uchylono podział administracyjny wprowadzony przez okupanta, przez co Janów tymczasowo odzyskał status miasta (posiadał taki jeszcze 28 czerwca 1946); nie reaktywowano natomiast gminy Pawłów, zachowując gminę Janów Podlaski, przez co przez dwa lata funkcjonowały obok siebie dwie jednostki o nazwie Janów Podlaski – wiejska (3849 mieszkańców w 1946 r.) i miejska (2450 mieszkańców w 1946 r.). Późniejsze publikacje (od 1947) Janowa jako miasta już nie wymieniają (wieś w gminie Janów Podlaski).

</doc>
<doc id="1887007" url="https://pl.wikipedia.org/wiki?curid=1887007" title="EuskoTren">
EuskoTren

EuskoTren ("Eusko Trenbideak / Ferrocarriles Vascos", oficjalnie: Eusko Trenbideak - Ferrocarriles Vascos S.A - "Koleje Baskijskie") – przedsiębiorstwo kolejowe działające na obszarze Kraju Basków w Hiszpanii. 
EuskoTren prowadzi przewozy kolejowe podobnie jak FEVE na liniach wąskotorowych o rozstawie 1000 mm. a zarazem jest w całości własnością rządu baskijskiego. Działalność firmy skoncentrowana jest na połączeniach miast i miasteczek regionu z San Sebastián i Bilbao.
W zależności od świadczonych usług w skład całego przedsiębiorstwa "Sociedad Pública Eusko Trenbideak-Ferrocarriles Vascos, S.A" oprócz "EuskoTren" wchodzą:
Linie kolejowe "EuskoTren".
W budowie jest linia metra, która obsługiwana będzie przez "EuskoTren" łącząca "San Antonio - Matiko" z portem lotniczym Bilbao.

</doc>
<doc id="1887008" url="https://pl.wikipedia.org/wiki?curid=1887008" title="Ciekawa historia miłości Prema i Jenny">
Ciekawa historia miłości Prema i Jenny

Ciekawa historia miłości Prema i Jenny (hindi: अजब प्रेम की ग़ज़ब कहानी, urdu: "Ajab Prem Ki Ghazab Kahani"غضب کہانی) – bollywoodzka komedia miłosna z 2009 roku w reżyserii Rajkumar Santoshi ("Lajja", "The Legend of Bhagat Singh"). W rolach głównych Ranbir Kapoor i Katrina Kaif. Film kręcono w Utakamand, Mumbaju, Pune, na Goa i w Turcji.
Fabuła.
Prem (Ranbir Kapoor) to obibok wyrzucany z domu przez zamartwiającego się o jego przyszłość ojca. Pocieszany przez mamusię. Rozbawiony z kumplami. Szukający okazji do łatwego zarobku, choćby kosztem oszustwa. Prezes "Happy Club", który ma uszczęśliwiać ludzi. Jego życie zmienia się, gdy w mieście pojawia się Jenny (Katrina Kaif). Dla niej hindus gotów jeść mięso. Wyznawca Śiwy modlić się o jej miłość do Jezusa...

</doc>
<doc id="1887010" url="https://pl.wikipedia.org/wiki?curid=1887010" title="Marek Thee">
Marek Thee

Marek Thee (ur. 21 listopada 1918 w Rzeszowie, zm. 20 kwietnia 1999 w Oslo) – polski dyplomata i badacz stosunków międzynarodowych, konsul generalny w Tel Awiwie (1949–1952), pracownik naukowy Międzynarodowego Instytutu Badania Pokoju w Oslo.
Życiorys.
Syn Maurycego. Był polskim Żydem, którego rodzina zginęła w wyniku Holokaustu. 
Przed II wojną światową był działaczem Komunistycznej Partii Polski oraz gdańskiej komórki Międzynarodowej Organizacji Pomocy Rewolucjonistom. Przebywał w Związku Radzieckim, który opuścił z Armią Andersa. Następnie znalazł się w Palestynie, gdzie działał w Komunistycznej Partii Palestyny. W lutym 1944 należał do organizatorów Związku Patriotów Polskich na Bliskim Wschodzie, kierował pismem ZPP "Biuletyn Wolnej Polski", został jednak razem z innym działaczami narodowości żydowskiej odsunięty od działań ZPP na przełomie 1944 i 1945, jakkolwiek pozostał w zarządzie organizacji.
Po II wojnie światowej pozostał początkowo na Bliskim Wschodzie. Pracował jako referent prasowy, następnie p.o. attaché prasowego Konsulatu Generalnego RP w Jerozolimie, jednocześnie od 1947 przez cztery lata kierował siatką szpiegowską jako współpracownik Wydziału II Departamentu VII Ministerstwa Bezpieczeństwa Publicznego. Jesienią 1949 został konsulem w Tel-Awiwie. Z tej ostatniej funkcji został odwołany w 1952 i powrócił do Polski. Prasa izraelska ujawniła wówczas jego kontakty z MBP. 
Po powrocie do Polski pracował w Ministerstwie Spraw Zagranicznych oraz Polskim Instytucie Spraw Międzynarodowych, gdzie kierował Zakładem Krajów Azji. Od maja 1962 był przedstawicielem Polski w Międzynarodowej Komisji Nadzoru i Kontroli w Laosie, w randze ministra pełnomocnego. W swoich działaniach sprzeciwiał się badaniu incydentów, o które obwiniano Pathet Lao i ostatecznie, po protestach amerykańskich został odwołany ze swojej funkcji pod koniec 1963. 
W 1967 opublikował wybór dokumentów i materiałów dotyczących konfliktu arabsko-izraelskiego, który przez władze PRL został uznany za przejaw "tendencji syjonistycznych". W konsekwencji został zwolniony z pracy, a w 1969 usunięty z PZPR. Wyjechał do Norwegii, w latach 1969-1989 pracował w Peace Research Institute Oslo, w latach 1981-1983 był dyrektorem PRIO. Od 1989 pracował w Norweskim Instytucie Praw Człowieka.
Specjalizował się m.in. w międzynarodowej regulacji i kontroli zbrojeń. Był założycielem i redaktorem naczelnym pisma „Bulletin of Peace Proposals” (następnie pod nazwą „Security Dialogue”).

</doc>
<doc id="1887013" url="https://pl.wikipedia.org/wiki?curid=1887013" title="Łosice (gmina w powiecie konstantynowskim)">
Łosice (gmina w powiecie konstantynowskim)

Łosice – dawna gmina wiejska istniejąca na przełomie XIX i XX wieku w guberni siedleckiej i chełmskiej. Siedzibą władz gminy była osada miejska Łosice.
Gmina Łosice powstała za Królestwa Polskiego – w powiecie konstantynowskim w guberni siedleckiej w związku z utratą praw miejskich przez miasto Łosice i przekształceniu jego w wiejską "gminę Łosice" w granicach dotychczasowego miasta.
Gmina stanowiła administracyjną enklawę najpierw na terenie gminy Czuchleby, a po jej zniesieniu podczas I wojny światowej / na terenie gminy Świniarów.
W 1912 roku gmina weszła de iure w skład nowo utworzonej guberni chełmskiej.
Jako gmina wiejska jednostka przestała funkcjonować w związku z przywróceniem Łosicom praw miejskich i przekształceniem jednostki w gminę miejską. W źródłach istnieją rozbieżności co do dokładnej daty. Niektóre podają rok 1915, inne 22 października 1919.

</doc>
<doc id="1887015" url="https://pl.wikipedia.org/wiki?curid=1887015" title="Jón Sveinsson">
Jón Sveinsson

Jón Stefán Sveinsson (ur. 16 listopada 1857 w Hörgárdal na Islandii, zm. 16 października 1944 w Kolonii) – islandzki pisarz i jezuita. Znany był też pod pseudonimem Nonni. Studiował teologię na uniwersytetach w Europie i jako duchowny jezuicki wykładał w szkołach katolickich m.in. Danii i Niemiec. Najbardziej znany jest ze swoich książek dla dzieci, a będących jego osobistymi przeżyciami z Islandii. W Dwudziestoleciu Międzywojennych wydano w Krakowie, nakładem Wydawnictwa Księży Jezuitów kilka tłumaczeń jego książek, jednak z odmienną pisownią nazwiska autora: Jón Svensson.

</doc>
<doc id="1887017" url="https://pl.wikipedia.org/wiki?curid=1887017" title="Rafał Łoc">
Rafał Łoc

Rafał Łoc (1907–1996) – polski prawnik i dyplomata żydowskiego pochodzenia, konsul generalny w Tel Awiwie (1946–1949).
Życiorys.
Z wykształcenia był prawnikiem, w dwudziestoleciu międzywojennym pracował jako aplikant sądowy w Słonimie. Działał w socjalistycznych organizacjach żydowskich. Po II wojnie światowej zatrudniony w Ministerstwie Spraw Zagranicznych m.in. jako naczelnik Wydziału Krajów Bliskiego Wschodu (1945–1946). 19 lipca 1946 odznaczony został Złotym Krzyżem Zasługi. Od 1946 do 1949 pełnił obowiązki polskiego konsula generalnego w Tel Awiwie. W latach 1950–1953 pracował jako radca w Departamencie Prawno-Traktatowym MSZ, następnie był naczelnikiem Wydziału Prawa Dyplomatyczno-Konsularnego MSZ. W okresie pobytu w Polsce był przedmiotem inwigilacji przez MBP ze względu na przedwojenną przeszłość i pochodzenie, kontakty międzynarodowe oraz stosunki towarzyskie. 
Żonaty z żydowską pielęgniarką i uczestniczką radzieckiego ruchu oporu na Polesiu Fanny Sołomian-Łoc.

</doc>
<doc id="1887019" url="https://pl.wikipedia.org/wiki?curid=1887019" title="Babiński">
Babiński

osoby o nazwisku Babiński:

</doc>
<doc id="1887020" url="https://pl.wikipedia.org/wiki?curid=1887020" title="Babinski">
Babinski



</doc>
<doc id="1887021" url="https://pl.wikipedia.org/wiki?curid=1887021" title="Trufla czarnozarodnikowa">
Trufla czarnozarodnikowa

Trufla czarnozarodnikowa, trufla perygordzka ("Tuber melanosporum" Vittad.) – gatunek grzybów należący do rodziny truflowatych ("Tuberaceae").
Systematyka.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Gatunek ten został po raz pierwszy zdiagnozowany taksonomicznie przez Carlo Vittadiniego w "„Monographia Tuberacearum”" w 1831 r. Zaklasyfikowano tam rodzaj "Tuber" do sekcji "Centrales" rodziny "Tubereae", należącej do podrzędu "Angiogastrum" w ówczesnej klasie "Gasteromycetum". Został tam opisany m.in. jako "„Difforme, angulosum, verrucis nuns majoribus, nunc minoribus polyedris muricatum, "[...]" Odor Fragriae, subfracidus.”".
Morfologia.
Nieregularny, bulwiasty owocnik o wymiarach ok. 2–8 cm. Okrywa askokarpu jest, ciemna, pokryta graniastymi guzkami. Obłocznia ciemnofioletowoczarna, z białawym lub różowym, marmurkowatym wzorem na przekroju.
Elipsoidalne, o wymiarach 27–55×20–33 μm, z powierzchnią pokrytą grubymi kolcami.
Występowanie.
Występowanie trufli czarnozarodnikowej potwierdzono we: Francji, Hiszpanii, Niemczech, Nowej Zelandii, Słowenii i Stanach Zjednoczonych. Gatunek ten rozwija się pod dębami i leszczynami, na wapiennych glebach. Wytwarza owocniki od października do lutego (w Europie).
Znaczenie.
Grzyb mikoryzowy. Askokarpy "Tuber melanosporum" są jadalne. Na przełomie XIX i XX w. w Europie pozyskiwano około 1000–2000 ton owocników tego gatunku, natomiast sto lat później wartość ta spadła do 50–100 ton w sezonie. Do zbioru trufli wykorzystuje się tresowane psy, które zastąpiły wcześniej używane do tego celu świnie.
Trufla perygordzka jest używana jako grzyb przyprawowy, w celu wzbogacania potraw własnym, silnym aromatem. Jest to, obok trufli białej (piemonckiej), jeden z osiągających najwyższe ceny gatunków grzybów owocnikowych. Klasyczne dania z zastosowaniem askokarpów tej trufli to m.in.: pasztet strasburski ("paté de foie gras"), "tournedos Rossini" oraz omlet truflowy.
Uprawa.
W południowej Francji jest uprawiana w warunkach naturalnych, na plantacjach trufli nazywanych "truffière". Jedna z polskich nazw, trufla perygordzka (także perygordska) pochodzi od francuskiego regionu Périgord, w którym często zbierało się jej owocniki. Od 1987 gatunek ten uprawia się także w Nowej Zelandii, gdzie pierwsze zbiory miały miejsce w 1993. Optymalne warunki do uprawy trufli perygordzkiej obejmują: odpowiedni klimat (ciepłe lata i chłodne zimy), wysoka przepuszczalność gleby, niskie jej zakwaszenie (ponad 7,5 pH, optymalnie 7,9 pH) i dobre napowietrzenie, odpowiednią strukturę gleby (rędziny o miąższości ok. 40 cm na podstawie wapiennej), możliwość sztucznej irygacji, nieobecność przypadkowych drzew (mogących pozostawać w mikoryzie z innymi, konkurującymi z truflami, gatunkami grzybów).

</doc>
<doc id="1887022" url="https://pl.wikipedia.org/wiki?curid=1887022" title="Trufla perygordzka">
Trufla perygordzka



</doc>
<doc id="1887026" url="https://pl.wikipedia.org/wiki?curid=1887026" title="Pedernales (Hiszpania)">
Pedernales (Hiszpania)

Pedernales (oficjalnie: "Pedernales-Sukarrieta") - niewielka miejscowość wypoczynkowa w północnej Hiszpanii w regionie Kraju Basków w prowincji Vizcaya.

</doc>
<doc id="1887027" url="https://pl.wikipedia.org/wiki?curid=1887027" title="Tadeusz Sawicki">
Tadeusz Sawicki

Tadeusz Sawicki (ur. 27 grudnia 1957 w Przemyślu, zm. 1 listopada 2000 tamże) – polski samorządowiec, prezydent Przemyśla (1994–2000).
Życiorys.
Absolwent II LO w Przemyślu i chemii na UMCS w Lublinie. Nauczyciel chemii i dyrektor w SP nr 14 w Przemyślu. Właściciel i wykładowca szkoły języka angielskiego „Join Us”.
Od 1981 członek „Solidarności”. Do 1997 związany z Porozumieniem Centrum, a potem na krótko członek ZChN, RS AWS i Samorządnego Przemyśla. Radny. Reprezentant Przemyśla w Związku Miast Polskich w Poznaniu, a od 1999 delegat miasta w Związku Powiatów Polskich w Nowym Sączu.
Założyciel i prezes Towarzystwa Krzyża Zawierzenia oraz inicjator zawierzenia miasta Bożemu Miłosierdziu. Członek Świeckiego Zakonu Karmelitów Bosych (jako Tadeusz od Miłosierdzia Bożego). Przewodnik turystyczny po województwie podkarpackim, pilot wycieczek zagranicznych, strażnik ochrony przyrody.
W lipcu 2000 został odwołany przez Radę Miasta ze stanowiska prezydenta Przemyśla.
Pochowany na cmentarzu głównym w Przemyślu.
Życie prywatne.
Żonaty, miał 3 córki.

</doc>
<doc id="1887030" url="https://pl.wikipedia.org/wiki?curid=1887030" title="Agnar Thórðarson">
Agnar Thórðarson

Agnar Thórðarson (ur. 11 września 1917, zm. 12 sierpnia 2006) – dramaturg i pisarz islandzki.

</doc>
<doc id="1887031" url="https://pl.wikipedia.org/wiki?curid=1887031" title="Msza wotywna">
Msza wotywna



</doc>
<doc id="1887033" url="https://pl.wikipedia.org/wiki?curid=1887033" title="Inhibitor proteasomów">
Inhibitor proteasomów



</doc>
<doc id="1887034" url="https://pl.wikipedia.org/wiki?curid=1887034" title="Inhibitory proteasomu">
Inhibitory proteasomu



</doc>
<doc id="1887036" url="https://pl.wikipedia.org/wiki?curid=1887036" title="Hope for Haiti">
Hope for Haiti



</doc>
<doc id="1887038" url="https://pl.wikipedia.org/wiki?curid=1887038" title="Zdzisław Józef Czendefu">
Zdzisław Józef Czendefu

Zdzisław Józef Czendefu urodzony jako Chen Defu (), używał także nazwiska Bazyli Jan Charczeńko (ur. 15 maja 1892 w Dalian w Mandżurii, zm. 23 stycznia 1978 w Toruniu) – polski powstaniec i żołnierz pochodzenia chińskiego. Szeregowy Wojska Polskiego. Uczestnik wojny rosyjsko-japońskiej, powstania wielkopolskiego i wojny polsko-bolszewickiej. Członek Polskiego Towarzystwa Gimnastycznego „Sokół”.
Życiorys.
W trakcie wojny rosyjsko-japońskiej w 1905 był początkowo żołnierzem carskiej armii, później został ordynansem kapitana Kazimierza Skorotkiewicza, z którego rozkazu został wysłany do Warszawy, gdy Skorotkiewicz trafił do japońskiej niewoli.
W Warszawie nauczył się stolarstwa i podjął pracę w tym zawodzie w fabryce mebli Chojnackiego. Używał wówczas nazwiska Bazyli Jan Charczeńko. Po pewnym czasie Chojnacki odesłał go do rodziny w Wielkopolsce. Osiedlił się w Barcinie i pracował jako stolarz. Spolonizował się, przeszedł na katolicyzm i przyjął polskie imiona Zdzisław Józef. Działał w Sokole.
W styczniu 1919 przyłączył się do walk powstania wielkopolskiego jako naczelnik drużyny skautowej. Brał udział w wyzwalaniu powiatów jarocińskiego i pleszewskiego. Od 1924 starał się o polskie obywatelstwo, które otrzymał dopiero w 1933.
W 1937 r. przeprowadził się do Torunia, gdzie zmarł 23 stycznia 1978 r.
Uchwałą Rady Państwa nr 11.10-0.909 z 10 listopada 1958 nadano mu Wielkopolski Krzyż Powstańczy.
Rodzina.
Żonaty z Weroniką Pilachowską (ur. 1895), która jako pielęgniarka również wzięła udział w powstaniu wielkopolskim. Małżeństwo było bezdzietne.

</doc>
<doc id="1887041" url="https://pl.wikipedia.org/wiki?curid=1887041" title="Dziewczyna w ramie obrazu">
Dziewczyna w ramie obrazu

Dziewczyna w ramie obrazu, dzieło znane także jako Żydowska narzeczona albo Dziewczyna w kapeluszu – obraz Rembrandta, holenderskiego malarza XVII stulecia. Wykonany w roku 1641 stanowi przykład barokowego portretu kobiecego. Dzieło, którego autorstwo było niegdyś podważane, związane było m.in. z królem Stanisławem Augustem Poniatowskim, a następnie z rodziną Lanckorońskich i Karoliną Lanckorońską, która ofiarowała to dzieło Zamkowi Królewskiemu w Warszawie, w którego zbiorach znajduje się do dziś.
Opis.
Obraz namalowany jest techniką olejną na desce topolowej. Na brunatnym tle ukazana jest "en face" młoda dziewczyna o dużych ciemnych oczach, lekko otwartych, uśmiechniętych ustach i rozpuszczonych ciemnobrunatnych włosach. Ubrana jest w bordową suknię z dekoracyjnym, pozłacanym paskiem. Na głowie ma tytułowy kapelusz w kolorach zbliżonych do czerni. Jej dłonie spoczywają na iluzyjnie namalowanej ramie. Utrzymany w typowej dla rembrandtowskiego chiaroscuro mrocznej kolorystyce obraz posiada trzy silne akcenty świetlne; główne ognisko światła pada na twarz (poniżej czoła) i częściowo szyję oraz na obie dłonie.
Zdjęcie rentgenowskie obrazu ujawniło zarys innej postaci kobiecej znajdujący się pod obecnym malowidłem. Jest to ślad niedokończonego portretu: widoczny jest kształt głowy, kryzy i ramion.
"Dziewczyna w kapeluszu" oraz inne dzieło Rembrandta, "Uczonego przy pulpicie", kupił w 1777 Stanisław August Poniatowski za pośrednictwem marszanda Jakuba Triebla z rąk Elżbiety Henrietty Marii Gołowkin, córki Friedricha Paula von Kameke. Płótna umieścił w swojej kolekcji w warszawskim Pałacu na Wodzie w Łazienkach. Po śmierci monarchy obrazy zostały przekazane księciu Józefowi Poniatowskiemu, a w 1813 odziedziczyła je siostra księcia, Maria Teresa z Poniatowskich Tyszkiewiczowa. Dwa lata później zakupił je Kazimierz Rzewuski, który przekazał je córce Ludwice, żonie Antoniego Lanckorońskiego. Odtąd weszły w posiadanie rodziny Lanckorońskich, która rezydowała w Austrii. W 1902 Lanckorońscy urządzili w Wiedniu wystawę, na której "Dziewczyna w ramie obrazu" znalazła się obok innych obrazów z ich kolekcji, głównie płócien doby renesansu i baroku. Zarekwirowany przez Gestapo, w 1947 został odnaleziony i oddany prawowitym właścicielom, a następnie zabezpieczony w szwajcarskim banku. Dzieło zostało udostępnione w 1994 roku podczas wystawy kolekcji Lanckorońskich w warszawskim Zamku Królewskim, któremu Karolina Lanckorońska ostatecznie przekazała je na własność.
"Dziewczyna w ramie obrazu" stała się podmiotem badań historyków sztuki, w tym rembrandtologów, pracujących w amsterdamskim projekcie Rembrandt Research Project, prowadzonym przez Ernsta van de Weteringa. Tenże badacz trzykrotnie analizował "Dziewczynę" oraz "Uczonego" i w lutym 2006 roku ostatecznie potwierdził autorstwo Rembrandta. Wystawiane były na wystawie „Rembrandt – The Quest of a Genius” z okazji 400. lecia urodzin malarza, prezentowanej w amsterdamskim Rembrandthuis i berlińskiej Gemäldegalerie.
Jest jednym z trzech obrazów Rembrandta znajdujących się w polskich zbiorach (dwa pozostałe to "Uczony przy pulpicie" oraz "Krajobraz z miłosiernym Samarytaninem").

</doc>
<doc id="1887042" url="https://pl.wikipedia.org/wiki?curid=1887042" title="El Frasno">
El Frasno

El Frasno – miejscowość w Hiszpanii w Aragonii w prowincji Saragossa. W pobliżu miasteczka przebiega autostrada , łącząca Madryt z Barceloną. Liczy ok. 500 mieszkańców. W El Frasno znajdują się liczne plantacje owoców m.in.: czereśni i winorośli.

</doc>
<doc id="1887043" url="https://pl.wikipedia.org/wiki?curid=1887043" title="Józef Czen-de-Fu">
Józef Czen-de-Fu



</doc>
<doc id="1887044" url="https://pl.wikipedia.org/wiki?curid=1887044" title="Trufla wielkozarodnikowa">
Trufla wielkozarodnikowa

Trufla wielkozarodnikowa ("Tuber macrosporum" Vittad.) – gatunek grzybów należący do rodziny truflowatych ("Tuberaceae").
Systematyka.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Gatunek "Tuber macrosporum" został po raz pierwszy zdiagnozowany taksonomicznie przez Carlo Vittadiniego w "Monographia Tuberacearum" w 1831 r. Zaklasyfikowano tam rodzaj "Tuber" do sekcji "Centrales" rodziny "Tubereae", należącej do podrzędu "Angiogastrum" w ówczesnej klasie "Gasteromycetum".
Morfologia.
Kulistawy, zazwyczaj o średnicy 0,5 – 2 cm, czasem dochodzi do średnicy 5 cm. Okrywa chropowata, rdzawobrązowa lub czarnobrązowa. Hymenium u dojrzałych owocników oliwkowoszare z białawym, marmurkowatym wzorem na przekroju. Miąższ o czosnkowej lub cebulowej woni.
Eliptyczne, o wymiarach 45–80×25–60 μm, pokryte siatkowym wzorem.
Występowanie.
Gatunek ten rozwija się i tworzy mikoryzę z dębami ("Quercus sp.").
Znaczenie.
Grzyb mikoryzowy, rozwijający się w glebie i wytwarzający bulwiaste, podziemne owocniki. Nie są one toksyczne dla człowieka, jednak w przeciwieństwie do niektórych innych gatunków trufli nie mają wysokich walorów smakowych, a niektórzy autorzy uważają je nawet za niejadalne. Często przez podobieństwo do trufli czarnozarodnikowej ("Tuber melanosporum") i trufli letniej ("Tuber aestivum") jest sprzedawana po zawyżonych cenach.

</doc>
<doc id="1887045" url="https://pl.wikipedia.org/wiki?curid=1887045" title="Tuber macrosporum">
Tuber macrosporum



</doc>
<doc id="1887046" url="https://pl.wikipedia.org/wiki?curid=1887046" title="Tuber melanosporum">
Tuber melanosporum



</doc>
<doc id="1887047" url="https://pl.wikipedia.org/wiki?curid=1887047" title="Aleš Valenta">
Aleš Valenta

Aleš Valenta (ur. 6 lutego 1973 w Šumperku) – czeski narciarz, specjalista narciarstwa dowolnego. Jego największym sukcesem jest złoty medal w skokach akrobatycznych wywalczony podczas igrzysk olimpijskich w Salt Lake City. Na mistrzostwach świata najlepszy wynik uzyskał podczas mistrzostw w Meiringen, gdzie zajął 5. miejsce w skokach akrobatycznych. Najlepsze wyniki w Pucharze Świata osiągnął w sezonie 1999/2000, kiedy to zajął 13. miejsce w klasyfikacji generalnej. W sezonie 2001/2002 zajął trzecie miejsce w klasyfikacji skoków akrobatycznych.
W 2007 r. zakończył karierę.

</doc>
<doc id="1887048" url="https://pl.wikipedia.org/wiki?curid=1887048" title="Ales Valenta">
Ales Valenta



</doc>
<doc id="1887049" url="https://pl.wikipedia.org/wiki?curid=1887049" title="Nagnajów">
Nagnajów

Nagnajów – najmłodsze administracyjne osiedle Tarnobrzega, utworzone 27 maja 1992 roku.
Był wsią klasztoru cystersów koprzywnickich w województwie sandomierskim w ostatniej ćwierci XVI wieku.
Historia.
Dawna wieś. Od 1992 roku osiedle Tarnobrzega zlokalizowane w południowej części miasta, na terenach nadwiślańskich. Powierzchnia: 324,25 ha. W czasie II wojny światowej z Nagnajowa na drugi brzeg Wisły w okolicy Kępy Nagnajewskiej 30 lipca 1944 roku przeprawiały się wojska radzieckie którym pomocy udzielał oddział Batalionów Chłopskich dowodzony przez kapitana Stanisława Ordyka
Komunikacja.
Teren Nagnajowa przecinają dwie drogi: droga wojewódzka nr "(Wisłostrada)" oraz droga krajowa nr , tutaj także ma swój początek droga wojewódzka nr . Znajduje się tu również dwupoziomowy węzeł drogowy, w którym krzyżują się powyższe szlaki drogowe, a także most przez rzekę Wisłę.
Osiedle leży na trasie pieszego zielonego szlaku turystycznego Kotliny Sandomierskiej, z Sandomierza do Majdanu Królewskiego.

</doc>
<doc id="1887050" url="https://pl.wikipedia.org/wiki?curid=1887050" title="Rabah Saadane">
Rabah Saadane



</doc>
<doc id="1887051" url="https://pl.wikipedia.org/wiki?curid=1887051" title="Trufla ruda">
Trufla ruda

Trufla ruda, trufla czerwona ("Tuber rufum" Pollini) – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Niektóre synonimy nazwy naukowej:
Nazwa polska według checklist A. Chmiel.
Morfologia.
Rosnący pod ziemią bulwiasty owocnik o kulistym pokroju i średnicy 1–3 cm. Okrywa askokarpu jest naga lub otrębiasta (czasami pokryta brodawkami), początkowo bladożółtawoczarwonawa, u dojrzałych owocników rdzawa lub rdzawobrązowa. Obłocznia u młodych owocników jest jasnobeżowe lub cieliste, potem ciemniejące, czerwonawe z białawym, marmurkowym wzorem na przekroju. Miąższ o słabej, nieco kwaskowatej woni.
Kulistawe lub elipsoidalne, o wymiarach przeważnie 20–35×14–30 μm, z powierzchnią pokrytą kolcami o wysokości 2,5–4 μm.
Występowanie.
Występowanie trufli czerwonej potwierdzono w: Austrii, Danii, Francji, Hiszpanii, Niemczech, Norwegii, Nowej Zelandii, Słowenii, Stanach Zjednoczonych, Szwecji, Wielkiej Brytanii i Włoszech, a także w Polsce.
Rozwija się w lasach liściastych i iglastych, parkach oraz ogrodach, w próchniczej warstwie gleby. Wytwarza owocniki od sierpnia do listopada (w Europie).
Znaczenie.
Grzyb mikoryzowy. Owocniki trufli czerwonej nie są toksyczne dla człowieka, jednak określane są jako niejadalne z powodu nieprzyjemnego smaku.

</doc>
<doc id="1887052" url="https://pl.wikipedia.org/wiki?curid=1887052" title="Tuber rufum">
Tuber rufum



</doc>
<doc id="1887053" url="https://pl.wikipedia.org/wiki?curid=1887053" title="Obryw Skalny">
Obryw Skalny



</doc>
<doc id="1887055" url="https://pl.wikipedia.org/wiki?curid=1887055" title="Jerzy Krzywicki">
Jerzy Krzywicki

Jerzy Krzywicki, ps. "Jerzy Rawicz" (ur. 12 czerwca 1917 w Warszawie, zm. 3 października 2005 w New Canaan, Connecticut, USA) – historyk filozofii, profesor, tłumacz, kierownik Polskiej Sekcji Radia Wolna Europa.
Brał udział w Kampanii Wrześniowej, więzień niemieckich oflagów. Po wojnie pozostał na emigracji; zamieszkał w Stanach Zjednoczonych. Od 1951 do 1958 pracownik Polskiej Sekcji Radia Wolna Europa w Nowym Jorku, w tym od 1955 do 1956 jej dyrektor. Profesor filozofii, wykładowca (m.in. na University of North Carolina, Boston University, City University of New York (Queens College)). Odznaczony m.in. Krzyżem Kawalerskim Orderu Zasługi Rzeczypospolitej Polskiej.

</doc>
<doc id="1887056" url="https://pl.wikipedia.org/wiki?curid=1887056" title="Uczony przy pulpicie">
Uczony przy pulpicie

Uczony przy pulpicie lub Ojciec żydowskiej narzeczonej – obraz Rembrandta Harmenszoona van Rijna namalowany w 1641. Przykład barokowego malarstwa portretowego, zawierającego również wątek rodzajowy. Dzieło związane było z kolekcją króla Stanisława II Augusta, a następnie z rodziną Lanckorońskich, której przedstawicielka, Karolina Lanckorońska, ofiarowała obraz Zamkowi Królewskiemu w Warszawie, w którego zbiorach znajduje się do dziś.
Opis.
Obraz przedstawia mężczyznę w podeszłym wieku, w popiersiu "en trois quarts". Jest on zajęty pisaniem księgi, która leży na drewnianym pulpicie. Postać ma twarz o wysokim czole, dużych ciemnych oczach, mocno ukośnych łukach brwiowych, gęstym siwym zaroście i lekko zaznaczonych zmarszczkach. W prawej dłoni trzyma pióro. Ubrany jest w gruby brunatny płaszcz, głowę ma nakrytą czapką charakterystyczną dla Żydów w XVII-wiecznej Holandii. Na szyi ma zawieszony złocony łańcuch. Obraz utrzymany jest w brunatnych tonacjach. Znaczną jego część (z przewagą w górnej partii) wypełnia tło, lekko oświetlone u dołu. Strumienie światła oświetlają trzy miejsca: stronice księgi, twarz i częściowo dłoń, naszyjnik i pióro.
Obraz ten, podobnie jak "Dziewczyna w ramie obrazu", był przedmiotem dyskusji wśród historyków sztuki. W XVIII stuleciu oba dzieła uchodziły za dzieła Rembrandta. Wraz z rozwojem nauki, zwłaszcza od schyłku XIX wieku do okresu II wojny światowej, stanowił przedmiot licznych publikacji, w tym również w pracach o charakterze inwentaryzacyjnym i katalogach, ujmujących całe "oeuvre" Rembrandta (między innymi w ośmiotomowym korpusie pióra Wilhelma von Bode i w publikacji Abrahama Brediusa).
Od czasu II wojny światowej obraz był uważany za zaginiony, a jego wygląd poświadczały tylko archiwalne reprodukcje. Wątpliwości co do autorstwa Rembrandta po raz pierwszy wysunął Horst Gerson w 1969 roku; w ślad za nim poszli także polscy badacze. Ze względu na swoją niedostępność obrazy "Uczony przy pulpicie" i "Dziewczyna w ramie obrazu" nie zostały uwzględnione w wydanym w roku 1989 przez badaczy z projektu naukowego Rembrandt Research Project "A Corpus of Rembrandt Paintings – Volume III", ujmującym dzieła Rembrandta z lat 1635–1642. Po przekazaniu w 1994 roku obu dzieł Zamkowi Królewskiemu przez Karolinę Lanckorońską, stały się one przedmiotem badań rembrandtologów z Rembrandt Research Project pod egidą historyka sztuki, profesora Ernsta van de Weteringa z Amsterdamu i kierownika pracowni konserwacji Rijksmuseum w Amsterdamie Martina Bijla. W lutym 2006 roku ostatecznie przypisano autorstwo "Uczonego przy pulpicie" samemu Rembrandtowi. Tytułowa postać jest prawdopodobnie ojcem kobiety, uwiecznionej przez Rembrandta i znanej z obrazu pod tytułem "Dziewczyna w ramie obrazu".
Jest jednym z trzech obrazów Rembrandta znajdujących się w polskich zbiorach (dwa pozostałe to "Dziewczyna w ramie obrazu" oraz "Krajobraz z miłosiernym Samarytaninem").

</doc>
<doc id="1887057" url="https://pl.wikipedia.org/wiki?curid=1887057" title="Kazimierz Niezabitowski">
Kazimierz Niezabitowski

Kazimierz Niezabitowski (ur. 1923, zm. 11 stycznia 2010 w Warszawie) - polski lekarz, profesor doktor habilitowany nauk medycznych, twórca pierwszych w Polsce embolizacji malformacji naczyniowych mózgu za pomocą odczepianych balonów. 
Studia z zakresu medycyny ukończył we Wrocławiu, szkolił się w Berlinie Zurychu i Grenoble. W latach 1973-1993 był kierownikiem Katedry Radiologii i Zakładu Pomorskiej Akademii Medycznej w Szczecinie. Przyczynił się do rozwinięcia neuroradiologii na tej uczelni. W 1989 r., otrzymał tytuł profesora zwyczajnego. 
W 1995 r., został odznaczony medalem „Za zasługi dla Radiologii Polskiej”. Od 1998 r., był honorowym członkiem Polskiego Lekarskiego Towarzystwa Radiologicznego. Byłe redaktorem naczelnym Polskiego Przeglądu Radiologii. 

</doc>
<doc id="1887063" url="https://pl.wikipedia.org/wiki?curid=1887063" title="Atlas Aircraft Corporation">
Atlas Aircraft Corporation

 
Atlas Aircraft Corporation (Atlas Aviation) – wytwórnia lotnicza z Republiki Południowej Afryki założona w 1964 roku w Kempton Park w prowincji Gauteng jako prywatna firma, której pierwotnym celem miały być remonty i bieżąca obsługa samolotów i śmigłowców należących do South African Air Force. W 1992 roku firma została włączona w skład koncernu Denel Aerospace Systems.
Historia.
Firma powstała jako całkowicie prywatne przedsięwzięcie, którego celem była kompleksowa obsługa sprzętu używanego przez South African Air Force. 8 listopada 1966 w powietrze wzbił się pierwszy zmontowany na podstawie licencji włoski samolot szkolny Aermacchi MB-326M, znany w RPA pod nazwą Impala Mk I. Oficjalnego otwarcia wytwórni dokonano w listopadzie następnego roku. W 1968 roku Atlas wszedł w skład utworzonego przez rząd konglomeratu południowoafrykańskich firm zbrojeniowych znanego pod nazwą "Armaments Corporation of South Africa" (Armscor/ARMSCOR). Jego celem było skupienie wysiłków i potencjału technicznego RPA pod jednym szyldem w celu przeciwdziałania skutkom sankcji nałożonych na RPA przez Organizację Narodów Zjednoczonych za stosowanie w kraju polityki apartheidu. Pomimo sankcji Atlas rozwijał swoją działalność montując w 1974 roku zmodernizowaną wersję Impali, jednomiejscową, szturmową Impalę Mk II oraz lekki samolot łącznikowy Atlas C4M Kudu (będący kopią włoskiego Aermacchi AL-60). W 1975 roku uruchomiono linie montażową samolotów Dassault Mirage III i śmigłowców Aérospatiale Alouette III. W 1977 roku rozpoczęto wytwarzanie śmigłowców Aérospatiale Puma. W 1984 roku pomimo embarga na dostawy części i systemów lotniczych Atlas rozpoczął ambitny program modernizacji floty samolotów Mirage III. Efektem prac był Atlas Cheetah. W pracach nad nową maszyną udział wzięli prawdopodobnie również specjaliści z Izraela. 3 lutego 1985 po raz pierwszy w powietrze wzbił się inny, całkowicie rodzimy produkt, śmigłowiec Atlas XH-1 Alpha będący demonstratorem technologii użytych później w śmigłowcu Denel Rooivalk. W 1988 roku pojawiła się zmodernizowana wersja Pumy, śmigłowiec Atlas Oryx. W 1992 roku Atlas wszedł w skład Denel Aerospace Systems będącego oddziałem koncernu Denel.

</doc>
<doc id="1887065" url="https://pl.wikipedia.org/wiki?curid=1887065" title="Most w Nagnajowie">
Most w Nagnajowie

Most w Tarnobrzegu-Nagnajowie – most przez rzekę Wisłę w Tarnobrzegu-Nagnajowie, osiedlu Tarnobrzega, zlokalizowany jest w ciągu drogi krajowej nr 9, łączącej Rzeszów z Radomiem, oraz w ciągu linii kolejowej nr 70, łączącej Włoszczowice, ze stacją Chmielów koło Tarnobrzega. Łączy województwo podkarpackie, z województwem świętokrzyskim.
Konstrukcja.
Mosty drogowy i kolejowy zostały wybudowane na wspólnych podporach betonowych na kesonach, wykonane są ze stali w technologii kratownicy bezsłupkowej, o równoległych pasach z jazdą dołem, pięcioprzęsłowy.
Projekt i wykonanie.
Most został zaprojektowany przez: Centralne Biuro Studiów i Projektów Budownictwa Kolejowego, projektanci: Bronisław Kędzierski i Witold Szlązkiewicz, generalnym wykonawcą było Przedsiębiorstwo Robót Kolejowych Nr 15, pod kierownictwem Aleksandra Jabłońskiego. Otwarcie mostu kolejowego nastąpiło w roku 1958, zaś drogowego, po wykonaniu drogi, tj. w roku 1961.
Remont.
Od maja 2007 do września 2008 most był nieczynny dla ruchu kołowego, z powodu remontu.
Uszkodzenie mostu.
31 maja 2011 doszło do wypadku drogowego, w wyniku którego stalowa konstrukcja mostu została naruszona. GDDKiA postanowiła zamknąć most do odwołania. 7 sierpnia 2011 wznowiono ruch, także dla samochodów ciężarowych.

</doc>
<doc id="1887070" url="https://pl.wikipedia.org/wiki?curid=1887070" title="Shaolin's Finest">
Shaolin's Finest

Shaolin's Finest – kompilacyjny album amerykańskiego rapera Ghostface Killah członka Wu-Tang Clan wydany 1 sierpnia 2003 roku nakładem wytwórni Epic Records.

</doc>
<doc id="1887073" url="https://pl.wikipedia.org/wiki?curid=1887073" title="Historia Anglii">
Historia Anglii



</doc>
<doc id="1887075" url="https://pl.wikipedia.org/wiki?curid=1887075" title="Nibiru">
Nibiru

Nibiru, Nebiru, Neberu (akad. "nēberu"; asyr. "nēburu") – słowo z języka akadyjskiego, najczęściej występujące w babilońskich tekstach literackich i historycznych, zwykle w kontekstach związanych z przekraczaniem/pokonywaniem rzek. Pojawia się ono również, choć rzadziej, w babilońskich tekstach mitologicznych i astronomicznych, tym razem jako nazwa poświęconego bogu Mardukowi ciała niebieskiego.
Etymologia i znaczenia słowa "nēberu".
"Nēberu" w babilońskich tekstach literackich i historycznych.
Akadyjskie słowo "nēberu" najczęściej pojawia się w babilońskich tekstach literackich i historycznych, zwykle w kontekstach związanych z przekraczaniem/pokonywaniem rzek. Na język polski tłumaczyć je można zazwyczaj jako „miejsce przeprawy/przejścia (przez rzekę)” lub „bród”. Słowo to oznaczać też mogło specjalny rodzaj łodzi lub promu, służących do przeprawiania ludzi, zwierząt lub towarów przez rzekę (akad. "nēberu", "elep nēberim"; sum. gišmá-diri-ga, gišmá-addir). Przewoźnika – osobę obsługującą tego rodzaju łodzie lub promy – nazywano po akadyjsku "ša nēberim" (sum. lú-má-addir).
Sumeryjskim odpowiednikiem akadyjskiego "nēberu" było słowo addir. Według sumerologa Johna A. Hallorana słowo addir powstało w wyniku połączenia dwóch innych sumeryjskich słów: „íd” („rzeka”) z „dir” („przechodzić/przekraczać”). Możliwym jest też – zdaniem tego uczonego – pochodzenie akadyjskiego "nēberu" od słowa nibru, sumeryjskiej nazwy miasta Nippur, co wskazywałoby, iż miasto to powstać mogło w miejscu ważnego brodu przez rzekę Eufrat.
"Nēberu" w babilońskich tekstach mitologicznych i astrologicznych.
W babilońskich tekstach mitologicznych i astrologicznych słowo "nēberu" używane jest jako określenie poświęconego bogu Mardukowi ciała niebieskiego, często zwanego też „gwiazdą Marduka” (akad. "kakkab Marduk"). Użyte w tym znaczeniu słowo "nēberu" niemal zawsze występuje w tekstach poprzedzone bądź determinatywem dingir, stawianym przed imionami istot boskich ("dnēberu"), bądź też determinatywem mul, stawianym przed nazwami gwiazd i planet ("mulněberu"). Dwoistość ta wynika stąd, iż w wierzeniach Mezopotamczyków gwiazdy i planety często traktowano jako bóstwa.
Analiza tekstów pozwoliła uczonym zidentyfikować "nēberu" z dwoma różnymi ciałami niebieskimi: gwiazdą (Gwiazda Polarna) i planetą (Jowisz).
"Nēberu" jako gwiazda (Gwiazda Polarna).
W babilońskim eposie "Enuma elisz" ciało niebieskie o nazwie "dnēberu" wymienione jest dwukrotnie. W zgodnej opinii uczonych ciałem tym jest Gwiazda Polarna, znana też jako Gwiazda Biegunowa. Tak właśnie tłumaczy to słowo Krystyna Łyczkowska, autorka pełnego przekładu eposu "Enuma Elisz" na język polski. Fragmenty, w których wymienione zostało "dnēberu", brzmią w jej tłumaczeniu następująco:
„On [tj. Marduk] ustalił rok, zakreślił jego czas trwania,
każdemu z dwunastu miesięcy po trzy gwiazdy przydzielił.
Po ustaleniu granic dni roku
wyznaczył gwieździe biegunowej ["dnēberu"] jej miejsce, by oznaczała ich związki.” (tabliczka V, wiersze 3–6)
„Nebiru ["dnēberu"] zaprawdę strzeże mocno przejścia nieba i ziemi,
temu, który na górze i na dole nie znajduje przejścia, pomaga,
Nebiru jest jego [tj. Marduka] gwiazdą, której na niebie polecił świecić,
ona zajmuje miejsce polarne [...]” (tabliczka VII, wiersze 124–127)
"Nēberu" jako planeta (Jowisz).
Jednym z najważniejszych mezopotamskich tekstów astronomicznych jest spisany na dwóch tabliczkach tekst zwany od pierwszych słów MUL.APIN, będący rodzajem kompendium ówczesnej wiedzy astronomicznej o gwiazdach, planetach i konstelacjach. W jednym miejscu wspomina on o ciele niebieskim zwanym "nēberu" w kontekście, który nie pozostawia wątpliwości, iż w tym przypadku mamy do czynienia z planetą Jowisz:
„Gdy gwiazdy Enlila zniknęły, jedna wielka gwiazda
– choć światło jej jest przyćmione –
(wciąż) dzieli niebo na pół i na nim pozostaje;
chodzi tu o gwiazdę Marduka (akad. "kakkab Marduk"), Neberu (akad. "nēberu"), planetę Jowisz (sum. SAG.ME.BAR);
wciąż zmienia ona swą pozycję i przemierza niebo.”
Nibiru w książkach Zecharii Sitchina.
Planeta Nibiru pojawia się w pseudonaukowych książkach pisarza Zecharii Sitchina (po raz pierwszy w wydanej w 1974 r. książce „Twelfth Planet”, tytuł polski „Dwunasta Planeta”). Na podstawie własnej interpretacji mezopotamskich źródeł pisanych i ikonograficznych autor ten wysunął hipotezę o istnieniu w Układzie Słonecznym nieznanej astronomom planety (zwanej przez niego Nibiru), która – po szerokiej orbicie w kształcie elipsy – obiegać ma Słońce w ciągu 3600 lat. Planetę tę zamieszkiwać ma zaawansowana technologicznie rasa istot (zwanych przez niego Anunnakami), które w odległej przeszłości odwiedzać miały Ziemię wpływając na rozwój cywilizacyjny ludzkości.
Teza ta zdobyła popularność wśród miłośników paleoastronautyki i ufologii, ale nie jest traktowana poważnie w środowiskach naukowych. Michael S. Heiser wylicza najważniejsze sprzeczności pomiędzy twierdzeniami Sitchina a wiedzą mieszkańców Mezopotamii o planecie "nēberu":
Wzmianka o Nibiru pojawia się w serii książek włoskiego pisarza Pierdomenico Baccalario „Century”.

</doc>
<doc id="1887076" url="https://pl.wikipedia.org/wiki?curid=1887076" title="Niburu">
Niburu



</doc>
<doc id="1887077" url="https://pl.wikipedia.org/wiki?curid=1887077" title="Trufla biała">
Trufla biała

Trufla biała, trufla piemoncka ("Tuber magnatum" Picco) – gatunek grzybów należący do rodziny truflowatych ("Tuberaceae"). W Polsce nie występuje. 
Rodzimy obszar występowania trufli białej to Piemont. Jest to także główny ośrodek zbioru wszystkich trufli w całych Włoszech. 
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Synonimy nazwy naukowej:
Morfologia.
Niekształtny, nieco kulistawy, wielkości 3–8 cm. Okrywa o gładkiej (miejscami szorstkiej) powierzchni, barwy białawożółtawej, jasnobeżowej lub ochrowożółtawej, czasami z lekkim zielonym odcieniem. Obłocznia u młodych owocników biaława, potem cielistoczerwonawa z białymi żyłkami na przekroju. Miąższ o intensywnej woni przypominającej szczypiorek.
Elipsoidalne, niemal kuliste, o wymiarach 25–50 × 20–40 μm, o powierzchni szerokosiatkowanej, graniastej
Siedlisko.
Organizm mikoryzowy, rozwijający się w glebie i wytwarzający bulwiaste, podziemne owocniki (askokarpy). Rozwija się pośród drzew liściastych: dębów, wierzb, lip i topoli, na wapiennych glebach.
Znaczenie.
Owocniki "Tuber magnatum" są jadalne, opisywane jako grzyby "o wspaniałym aromacie, co najmniej tak cenne jak trufle czarnozarodnikowe", czy nawet "najcenniejsze" wśród trufli.

</doc>
<doc id="1887078" url="https://pl.wikipedia.org/wiki?curid=1887078" title="Trufla piemoncka">
Trufla piemoncka



</doc>
<doc id="1887079" url="https://pl.wikipedia.org/wiki?curid=1887079" title="Tuber magnatum">
Tuber magnatum



</doc>
<doc id="1887080" url="https://pl.wikipedia.org/wiki?curid=1887080" title="Tuber bituminatum">
Tuber bituminatum

Tuber bituminatum Berk. &amp; Broome – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Morfologia.
Kulistawy lub jajowaty, o regularnym pokroju. Okrywa jest czarna, a jej powierzchnia pokryta jest wielokątnymi brodawkami. Obłocznia żyłkowana, o luźnej konsystencji i charakterystycznej dla tego gatunku smolistej woni. Worki o jajowatym pokroju, na długich podstawach.
Jajowate, brązowe.
Znaczenie.
Grzyby mikoryzowy, rozwijający się w glebie i wytwarzający podziemne owocniki (askokarpy).

</doc>
<doc id="1887081" url="https://pl.wikipedia.org/wiki?curid=1887081" title="Tuber bonnetii">
Tuber bonnetii

Tuber bonnetii Roum. – gatunek grzybów należący do rodziny truflowatych ("Tuberaceae"). Podziemny grzyb mykoryzowy.
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Gatunek ten opisał Casimir Roumeguère w 1882 r/
Morfologia.
Kulistawy, o nieregularnym pokroju. Okrywa ma brązowy odcień, a jej powierzchnia jest błyszcząca i brodawkowana. Miąższ o smaku i woni grzybowych.
Jajowate, kolczaste, o wymiarach 19–22 × 9–12 μm.

</doc>
<doc id="1887082" url="https://pl.wikipedia.org/wiki?curid=1887082" title="Trufla dębowa">
Trufla dębowa

Trufla dębowa ("Tuber dryophilum" Tul. &amp; C. Tul.) – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Nazwa polska według checklist A. Chmiel.
Występowanie.
W Polsce gatunek rzadki. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych.

</doc>
<doc id="1887083" url="https://pl.wikipedia.org/wiki?curid=1887083" title="Tuber dryophilum">
Tuber dryophilum



</doc>
<doc id="1887084" url="https://pl.wikipedia.org/wiki?curid=1887084" title="Trufla rdzawa">
Trufla rdzawa

Trufla rdzawa ("Tuber ferrugineum" Vittad.) – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".

</doc>
<doc id="1887085" url="https://pl.wikipedia.org/wiki?curid=1887085" title="Tuber foetidum">
Tuber foetidum

Tuber foetidum Vittad. – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".

</doc>
<doc id="1887086" url="https://pl.wikipedia.org/wiki?curid=1887086" title="Trufla plamista">
Trufla plamista

Trufla plamista ("Tuber maculatum" Vittad.) – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Nazwa polska według checklist A. Chmiel.
Występowanie.
W Polsce gatunek rzadki. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych.

</doc>
<doc id="1887087" url="https://pl.wikipedia.org/wiki?curid=1887087" title="Trufla rzepiasta">
Trufla rzepiasta

Trufla rzepiasta ("Tuber rapaeodorum" Tul. &amp; C. Tul.) – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Nazwa polska według checklist A. Chmiel.
Występowanie.
W Polsce gatunek rzadki. Znajduje się na "Czerwonej liście roślin i grzybów Polski". Ma status V – gatunek zagrożony wyginięciem.

</doc>
<doc id="1887088" url="https://pl.wikipedia.org/wiki?curid=1887088" title="Trufla lśniąca">
Trufla lśniąca

Trufla lśniąca ("Tuber nitidum" Vittad.) – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Nazwa polska według checklist A. Chmiel.
Występowanie.
W Polsce gatunek rzadki. Znajduje się na "Czerwonej liście roślin i grzybów Polski". Ma status I – gatunek o nieokreślonym zagrożeniu.

</doc>
<doc id="1887089" url="https://pl.wikipedia.org/wiki?curid=1887089" title="Tuber scleroneuron">
Tuber scleroneuron

Tuber scleroneuron Berk. &amp; Broome – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".

</doc>
<doc id="1887090" url="https://pl.wikipedia.org/wiki?curid=1887090" title="Tuber separans">
Tuber separans

Tuber separans Gilkey – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Takson ten opisały został przez Helen Margaret Gilkey w 1916 r.

</doc>
<doc id="1887091" url="https://pl.wikipedia.org/wiki?curid=1887091" title="Tuber sinense">
Tuber sinense

Tuber sinense X.L. Mao – gatunek grzybów należący do rodziny truflowatych ("Tuberaceae").
Systematyka i nazewnictwo.
Pozycja w klasyfikacji według Index Fungorum: "Tuber, Tuberaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".

</doc>
<doc id="1887092" url="https://pl.wikipedia.org/wiki?curid=1887092" title="Tuber nitidum">
Tuber nitidum



</doc>
<doc id="1887093" url="https://pl.wikipedia.org/wiki?curid=1887093" title="Tuber ferrugineum">
Tuber ferrugineum



</doc>
<doc id="1887096" url="https://pl.wikipedia.org/wiki?curid=1887096" title="Patrystyka">
Patrystyka

Patrystyka (łac. "patristica", od "patres", gr. πατήρ, "patēr") – termin dwuznaczny:
W tym drugim znaczeniu używa się też słowa „patrologia”, które jednak bywa kontrastowane z patrystyką jako nauką.
Pisarze starochrześcijańscy podejmowali różne tematy jak kanon Pisma Świętego, rola filozofii w myśli chrześcijańskiej, teologia stworzenia (kosmogonia), trynitologia, chrystologia i charytologia. Wywarli wpływ na pierwsze sobory powszechne, między innymi na uchwalone tam wyznanie wiary. Niektórzy – jak Tertulian, Orygenes i Pelagiusz – zostali uznani za heretyków. Do twórczości starochrześcijańskiej odwoływali się późniejsi teologowie, np. scholastycy, a reformacja i jansenizm czerpały z prac Augustyna z Hippony.
Znaczenie i podział studiów patrystycznych.
Do studiów patrystycznych odwołuje się znacząca większość Kościołów chrześcijańskich, gdyż rozwijała się jeszcze przed podziałem chrześcijaństwa. W Kościele katolickim zyskała znaczenie ponownie w XX w. w ramach "powrotu do źródeł", do którego wezwał Pius X, i który przybrał potrójny wymiar: ruchu odnowy studiów biblijnych, liturgicznych i właśnie patrystycznych. Wiele myśli Ojców cytuje katechizm Kościoła Katolickiego. Powołują się na nich również papieże w swych dokumentach. Dzieła Ojców, jako świadków Tradycji apostolskiej Kościoła i wczesnych interpretacji Pisma Świętego, razem z tekstami liturgicznym są ważnym elementem depozytu wiary chrześcijańskiej.
Kryterium zadaniowe.
Ze względu na swe zadania patrystyka dzieli się na apologetyczną i systematyczną. Dwoistość ta pochodzi stąd, że pierwsze próby refleksji intelektualnej chrześcijan wypływały z dwojakich potrzeb - zewnętrznych i wewnętrznych. Z jednej strony, miała ona bronić wiary chrześcijan na zewnątrz i wobec wrogów wykazywać zgodność jej z wymaganiami rozumu: miało to być dziełem „obrońców”, czyli apologetów. Z drugiej zaś, dla wewnętrznego użytku gmin niezbędne było jednolite i konsekwentne zebranie poglądów to było znów zadaniem systematyków.
Apologeci zależnie od aktualnych sporów i potrzeb, i przez to bardziej fragmentarycznie, opracowywali doktryny chrześcijańskie. Systematycy natomiast usiłowali opracować w całości chrześcijański pogląd na świat i oni to znaczyli główne etapy rozwoju filozofii chrześcijańskiej.
Patrystyka systematyczna przeszła 4 fazy rozwojowe:
Kryterium miejsca powstania.
Ze względu na miejsce powstania refleksja patrystyczna dzieli się na Wschód i Zachód, czyli Ojców greckich - związanych ze środowiskiem greckim i piszących po grecku i Ojców łacińskich, piszących po łacinie. Głównym ośrodkiem na Wschodzie była Aleksandria ze swą słynną Szkołą refleksji teologicznej; poza tym szkoły i ośrodki istniały w Cezarei, Antiochii, Gazie, a i Ateny odgrywały jeszcze pewną rolę. Na Zachodzie stolicą był oczywiście Rzym; ale i kolonie, mianowicie afrykańskie, wydały wybitnych myślicieli.
Różnica obu grup była nie tylko geograficzna: na Wschodzie myśl patrystyczna rozwijała się w środowiskach, gdzie panowało tradycyjne zamiłowanie do spekulacyjnej filozofii i gdzie współzawodnictwo z pogańskimi systemami było bodźcem do pracy; tam też powstały pierwsze chrześcijańskie systemy. Na Zachodzie, przeciwnie, praktyczne i trzeźwe środowisko rzymskie wpłynęło na wytworzenie się i wśród chrześcijan wrogich dla filozofii nastrojów. Długo Zachód wydawał apologetów, a nie stworzono jakiegoś systemu.
Kryterium chronologiczne.
Chronologicznie patrystyka dzieli się na okresy wyznaczone przez następujące dwa Sobory powszechne: Sobór nicejski I (325) i Sobór chalcedoński (451). Patrystyka przednicejska dopiero tworzyła się. Po 325 r. przeżyła już rozkwit w postaci samodzielnych systemów. Natomiast po 451 r. nastąpił już jej schyłek.
W zależności od przyjętego "principium" podziału, poszczególne okresy określa się jako: wstępny, rozkwitu i schyłkowy, lub początkowy, środkowy i końcowy. Okres drugi nazywamy też okresem złotym.
Okresy epoki patrystycznej.
Ramy chronologiczne tych trzech okresów rozwoju epoki Ojców zamykały się w latach:
Okres przednicejski (do 325 r.).
Od czasów apostolskich do Soboru nicejskiego:
W okresie pierwszym, obejmującym trzy pierwsze stulecia, chrześcijanie organizując życie kościelne tworzyli pierwsze teksty liturgiczne i przepisy prawa. Pisarze będący blisko czasów apostolskich pisali listy. Działo się to wszystko w czasie wielkich prześladowań (ataki z zewnątrz) i nasilenia herezji gnostyckich (ataki od wewnątrz). Powstawały więc zarówno akta męczenników, jak i apologie. Myśl filozoficzna krystalizowała się w czterech wielkich ośrodkach: aleksandryjskim, Azji Mniejszej, rzymskim oraz afrykańskim.
Okres ponicejski (325–451).
Jest to tzw. złoty wiek patrologii trwający do Soboru chalcedońskiego (451 r.). W drugim okresie następował rozkwit literatury patrystycznej, głównie na skutek wielkich dyskusji trynitarnych, polemik z manichejczykami, donatystami i pelagianami, oraz ze względu na wzrastającą popularność monastycyzmu. Powstawały wielkie ośrodki zarówno na wschodzie (egipski z centrum w Aleksandrii, małoazjatycki, kapadocki i syryjsko-palestyński), jak i na Zachodzie (italski z centrum w Rzymie, galijski, afrykański oraz hiszpański).
Okres schyłkowy (od 451 r. do VIII w.).
Zmiany zachodzące tak w życiu duchowym, jak i polityczno-kulturowym chrześcijaństwa od połowy V w. doprowadziły do zmian również w zakresie literatury patrystycznej. Notuje się w nim stopniowe zamieranie sił twórczych, coraz mniej jest autorów przedstawiających własne stanowisko, przeważająca większość wydawanych ksiąg to komentarze biblijne w formie "caten" / w znaczy "łańcuch"/, czyli wypowiedzi dawniejszych egzegetów. Dlatego w historii patrystyki okres ten nazywa się schyłkowym.
Okres ten, z wyjątkiem nielicznych jak Grzegorz Wielki nie wydał już wielu wybitnych teologów. I choć na Zachodzie dalej czynne były wspomniane ośrodki, to ich przedstawiciele pozostawali przy myśli augustiańskiej, nie tworząc nowych systemów. Na Wschodzie zaś wybijał się jedynie autor piszący pod pseudonimem Dionizego Areopagity.
Koncepcje teologiczno-filozoficzne.
Rysem charakterystycznym sposobu uprawiania teologii przez Ojców było postawienie w centrum refleksji nad zbawczym planem Bożym i Misterium paschalnym, interpretowanym szczególnie w świetle Pisma świętego. Ich bliskość wobec czasów apostolskich pozwalała dokładniej wyrazić ducha nauczania Apostołów. J. Ratzinger pisał o ich bezpośrednim powiązaniu z "wydarzeniem początkowym", jakim był okres apostolski:
Teolodzy, tak katoliccy, jak i ewangeliccy, zwracają uwagę na fakt, że "ojcowie są nauczycielami Kościoła jeszcze nie podzielonego".
Postawa Ojców wobec różnych kultur, w których kręgu się obracali (judaizmu, hellenizmu, tradycji wschodnich jest wzorem dla późniejszych pokoleń teologów.
Najbardziej twórczym okresem była druga połowa IV i pierwsza połowa V w. W tym czasie kultura helleńska została w dużym stopniu przyswojona przez myślicieli i pisarzy chrześcijańskich. Dzięki wielkim herezjom antytrynitarnym i chrystologicznym, metodzie filozoficznej i sztuce retorycznej, doskonale opanowanej przez ojców tego okresu,doszło do ogromnego rozkwitu myśli chrześcijańskiej.
O Bogu.
Wszyscy myśliciele ówcześni skłaniali się do twierdzenia, że Bóg naturalnym sposobem nie jest poznawalny. W systemach hellenistycznych wypowiadane było przekonanie o nadrozumności, a przeto niepoznawalności Boga; wśród chrześcijan zaś ustaliło się przekonanie, że Bóg daje się poznać, ale tylko na drodze objawienia. Powszechne było przekonanie o transcendencji Boga nie tylko epistemologicznej, ale i kosmicznej: jest nie tylko pozarozumowy, ale i pozaświatowy. Przez hellenistycznych filozofów był pojęty jako byt absolutny; u chrześcijan zaś z pojmowaniem Boga jako bytu łączyło się pojmowanie go jako sędziego.
Stosunek Boga do świata. Wśród Greków zmagało się dualistyczne i monistyczne pojmowanie; monistyczna emanacja była ostateczną koncepcją hellenizmu, w chrześcijaństwie zaś zapanowała dualistyczna koncepcja stworzenia. Grecy skłaniali się do przekonania, że świat jest ukształtowany z materii odwiecznej: Ojcowie Kościoła doszli zaś do twierdzenia, że stworzony był z niczego, że ma początek i będzie mieć koniec.
Uznawano powszechnie ogniwa pośrednie między Bogiem a światem; ale dla Greków były to abstrakcyjne hipostazy, dla chrześcijan zaś ogniwem był Chrystus-Logos, Bóg-człowiek; dla tamtych ogniwem był byt przyrodzony, dla tych – nadprzyrodzona istota boska; dla tamtych była to sprawa dedukcji, dla tych – rzecz objawiona.
Pochodzenie zła. W doktrynach, wywodzących wszystko z Boga, wytłumaczenie zła było zadaniem szczególnie doniosłym i trudnym. Filozofowie hellenistyczni wywodzili je na ogół z materii, chrześcijańscy – przeważnie z wolności. Chrześcijanie bronili doskonałości świata, wskazując na negatywność zła, na jego celowość jako środka oczyszczającego i na znaczenie moralne okupionej przezeń wolności człowieka.
O człowieku.
Ogólne pojęcie człowieka było wspólne całej epoce: istotą jego jest dusza, losem – upadek, celem – połączenie z bóstwem. W szczegółach natomiast panowała rozbieżność poglądów, nie tylko między Grekami a chrześcijanami, lecz też wśród samych Greków i samych chrześcijan. Wśród chrześcijan było sporne nawet to, które z własności człowieka należą do jego natury, a które są darem łaski.
Składniki człowieka. Zagadnienie to było dyskutowane we wszystkich obozach. Zmagała się koncepcja dychotomiczna z trychotomiczną, twierdzącą, że poza ciałem i duszą człowiek posiada jeszcze składnik najwyższy: "pneumę". Sporna była rola ciała: wśród Greków przeważała doktryna, że nie ma naturalnego związku duszy z ciałem, że ciało jest więzieniem duszy; i wśród chrześcijan utrzymywała się długo, ale ostatecznie została odrzucona.
Że dusza jest niematerialna i nieśmiertelna, to było przekonanie bez mała powszechne; doktryny materialistyczne pojawiały się nawet wśród chrześcijan, ale nigdzie nie przyjęły się. Ale czy dusza nieśmiertelna jest też odwieczna – ta kwestia dzieliła filozofów; Grecy stali na stanowisku preegzystencji, za nimi pogląd ten wyznawał Orygenes i wielu teologów chrześcijańskich IV i V w.; ale w 553 r. został on ostatecznie potępiony przez Kościół. Następnie: greckie systemy emanacyjne skłaniały się ku uznaniu boskości duszy, chrześcijański zaś pogląd głosił, że dusza jest obrazem Boga, ale jest zasadniczo innej natury niż On.
Powrót duszy do Boga był dla wszystkich myślicieli tej epoki właściwym celem czynności ludzkich, poznania, działania, twórczości. Było to naturalne zamknięcie teocentrycznych systemów: wedle nich wszystko poczęło się z Boga i wszystko musi do Boga powrócić.
Takie podłoże metafizyczne dawało sposobność do szczegółowych rozważań filozoficznych, epistemologicznych, psychologicznych, etycznych. Analiza stanów mistycznych odkryła nowe zagadnienia psychologii; uznanie objawienia, oświecenia boskiego, wiary jako warunków poznania stworzyło nowe zagadnienia epistemologiczne; życie oddane Bogu i oczekiwanie łaski – nowe zagadnienia etyczne; dopatrywanie się w zdarzeniach dziejowych zmagania się sił Bożych z ziemskimi skierowało umysły ku rozważaniom nad filozofią historii.
Pojęcia i terminy.
W epoce, która za przedmiot dociekań filozoficznych miała niepoznawalny i niewypowiedzialny absolut, terminologia filozoficzna i teologiczna musiała mieć charakter szczególny: wysilała się, by wypowiedzieć to, co niewypowiedzialne. Czyniła to głównie przez terminy negatywne (do nich należy m.in. termin „absolut”) i superlatywne. W epoce tej wymyślone zostały wszelkie sposoby wyrażania transcendencji, wszelkie odmiany i odcienie pojęć oznaczających nadbytowość i nadrozumność; była ona dla epok następnych skarbnicą nazw oznaczających byt nadziemski i poznanie nadprzyrodzone.
Terminy filozoficzne i teologiczne, jakimi posługiwali się chrześcijanie, niewiele różniły się od innych; miały jednak w treści prawie zawsze pewien odcień szczególny. Najbardziej typowym przykładem jest "logos".
Patrologia – Ojcowie Kościoła.
Ojcowie Kościoła a filozofia starożytna.
Ojcowie Kościoła działali w całym Imperium Rzymskim, które w pięciu pierwszych wiekach przeobrażało się, zmieniając również swój stosunek do chrześcijan: przez trzy stulecia chrześcijan prześladowano, później próbowano z nimi koegzystować, by w końcu poddać się ich wpływom.
Pierwsi Ojcowie Kościoła rozpoczęli swoją działalność w czasie tworzenia się ostatnich systemów starożytnych, jak: neopitagoreizm i neoplatonizm. Ich idee były więc związane z tradycją starożytną Greków. Jednakże nie mogą być uznawane jako wytwór rozwoju greckiej filozofii, gdyż zakładały nowy, własny początek: wiarę chrześcijańską. Pierwotne chrześcijaństwo, nauka bezpośrednich uczniów Chrystusa, nie było systemem filozoficznym, nie robiło nawet założeń filozoficznych. Była to głównie nauka moralna. „A oto trzy istnieją zasady Pańskie” – pisał św. Barnaba – „Nadzieja żywota jako początek i koniec wiary naszej, Sprawiedliwość jako sądu początek i koniec, i Miłość radosna i weselna jako czynów sprawiedliwych świadectwo”. Nauka ta streszczała się w trzech pojęciach: poznanie, prawo i zapowiedź, mianowicie poznanie Boga, prawo moralne i zapowiedź życia pośmiertnego.
Chrześcijaństwo zdobywało świat dla swych idei, ale jednocześnie samo wchłaniało idee obce. Pojęcia czerpano głównie z filozofii greckiej, gdyż tam były najdoskonalsze. W okresie zaś, gdy zaczynało się chrześcijaństwo, pojęcia filozoficzne Greków były tak bardzo przepojone myślą religijną, że łatwo mogły być przystosowane do każdej wiary.
Posługując się tedy wielorako ideami platońskimi, arystotelesowskimi, stoickimi, cynickimi, potem i neoplatońskimi, formowała się filozofia chrześcijan. Z platonizmu nadawał się do przyjęcia idealistyczny pogląd na świat i przekonanie o wyższości świata duchowego nad materialnym; z arystotelizmu – koncepcja Boga jako pierwszej przyczyny i celu świata; ze stoicyzmu – pomysł, że świat materialny jest przesycony duchem; z cynickiej filozofii – obojętność dla rzeczy doczesnych; nawet sceptycyzm mógł być pożyteczny, bo odbierając wartość poznaniu zmysłowemu i rozumowemu dostarczał pośrednio argumentów tym, co w objawieniu i natchnieniu widzieli źródło poznania prawdy.
Ale fundament chrześcijaństwa był już utworzony w nauce Chrystusa, zanim te obce wpływy zaczęły działać. Oddziałały też one nie na jądro nauki, lecz na jej pojęciowe ujęcie i systematyczne rozwinięcie. Grecja dawała formy dla chrześcijańskiej filozofii, ale gdy formy te były niezgodne z pierwotną wiarą, Kościół odrzucał je pewną ręką. Są podobieństwa między filozofią wczesną chrześcijan a współczesną im filozofią pogan, ale są w niej też rysy własne, nie dające sprowadzić się do niczego, co było dotychczas w filozofii: Bóg na ziemi i w sercach, miłość i łaska jako podstawa życia, osobowe pojmowanie Boga i stosunku do Boga.
Wcześni myśliciele chrześcijańscy przejęli greckie definicje filozofii, jednakże dali im zwrot odrębny. Podając np. definicję, że filozofia jest „miłością mądrości”, Jan z Damaszku (zm. 749 r.) wyjaśniał, że „prawdziwą mądrością jest Bóg, więc miłość do Boga jest prawdziwą filozofią”; wymieniając zaś inne określenie, że filozofia jest „upodobnieniem się do Boga”, dodawał, że może ono być osiągnięte przez mądrość i poznanie, ale też przez sprawiedliwość i świętobliwość.
Nauka Ojców Kościoła zajmują się specjaliści zwani patrologami, a samą naukę określa się pojęciem patrologia (gr. "patres" + "logos"). Termin ten pojawił się dopiero w XVII wieku, najpierw w kręgu teologii luterańskiej, która dzieliła teologię na części: biblijną, "patrystyczną", scholastyczną, symboliczną i spekulatywną. Patrologia obejmuje dwa wielkie obszary zagadnień, którymi zajmowali się Ojcowie:
Spośród wielu pisarzy wczesnochrześcijańskich tylko niektórym nadano tytuł Ojca Kościoła. Patrologowie zastosowali poczwórne kryterium oceny: prawowierność nauki, świętość życia, starożytność i aprobatę Kościoła. W wyniku tej selekcji wybrano po ośmiu pisarzy z obu kręgów kultury: zachodniego i wschodniego. Co drugiemu z tej listy nadano przydomek wielki; są nimi: Ambroży, Augustyn, Hieronim, Grzegorz Wielki oraz Atanazy Wielki, Bazyli Wielki, Grzegorz z Nazjanzu i Jan Chryzostom.
Ojcowie Kościoła dziś
Wybrani w ten sposób Ojcowie są najbardziej cytowani przez urząd nauczycielski Kościoła. Od początków XX w. ustalił się zwyczaj, że w zaokrągloną rocznicę urodzin lub śmierci danego Ojca Kościoła zabierał głos papież. Czynił to w formie encykliki lub obszerniejszego listu. Dokumenty te oceniały dzieła danego Ojca z perspektywy tysiącleci. Wyjaśniały, na czym polega ich aktualność i co mogą wnieść w życie dzisiejszego człowieka.
Z dzieł Ojców Kościoła czerpią obficie autorzy Katechizmu Kościoła Katolickiego. Cytują je na przemian z tekstami Pisma świętego. Należą one zatem do podstawowych źródeł Katechizmu. Mniej więcej po równo reprezentowane są obie części dziedzictwa patrystycznego: łacińska (168 cytatów) i grecka (181).
Wykaz pisarzy wczesnochrześcijańskich.
Wykaz poniżej obejmuje nazwiska pisarzy wczesnochrześcijańskich oraz niektórych ważnych dla historii patrystyki, jak Filon z Aleksandrii, czy Józef Flawiusz.
Ojcowie Kościoła zaznaczeni są pogrubionym pismem. Kościół wyodrębnił ich na podstawie czterech kryteriów:
Bibliografia patrystyczna.
Istnieje ogromna ilość literatury patrystycznej; sama tylko bibliografia polskich tłumaczeń tekstów starochrześcijańskich pisarzy za jeden tylko XX wiek, wynosi ponad 13 tys. przekładów. W styczniu 2006 r. wydana została bibliografia, obejmująca ten okres. W artykule głównym porządkujemy ją według różnych kryteriów.

</doc>
<doc id="1887097" url="https://pl.wikipedia.org/wiki?curid=1887097" title="Narciarstwo dowolne na Zimowych Igrzyskach Olimpijskich 1994">
Narciarstwo dowolne na Zimowych Igrzyskach Olimpijskich 1994

Zawody w narciarstwie dowolnym na Zimowych Igrzyskach Olimpijskich 1994 odbywały się w dniach 15-24 lutego 1994 roku. Rywalizacja została rozegrana w ośrodku narciarskim Kanthaugen Freestyle Arena w Lillehammer. Zawodnicy i zawodniczki startowali w dwóch konkurencjach: jeździe po muldach i skokach akrobatycznych. 

</doc>
