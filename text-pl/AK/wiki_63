<doc id="1887098" url="https://pl.wikipedia.org/wiki?curid=1887098" title="Pilgrims Publishing">
Pilgrims Publishing

Pilgrims Publishing – wydawnictwo indyjskie. Utworzone początkowo w Nepalu przez Ramananda Tiwari w 1991, zmieniło nazwę z Book Faith India na Pilgrims Publishing i obrało za siedzibę północnoindyjskie miasto Waranasi. Posiada własną sieć księgarń i firmę drukarską.
Obszary zainteresowań.
Pilgrims Publishing oferuje książki i pocztówki. Wydaje pozycje w językach: angielskim, hindi oraz polskim, francuskim, hiszpańskim.
Zakres tematyczny publikacji to :
Podmioty partnerskie.
Produkty z oferty Pilgrims Publishing oferowane są szczególnie poprzez dedykowane księgarnie firmy Pilgrims Book House. Pilgrims Book House została utworzona przez Puspę Tiwari i Ramananda Tiwari w Katmandu w 1984. W 1999 roku powiększyła się o przedstawicielstwo w Waranasi a w 2006 otwarto księgarnię w Paharganj – dzielnicy turystycznej Nowego Delhi.
Działalność wydawnicza w j. angielskim.
Wybrane pozycje książkowe :

</doc>
<doc id="1887099" url="https://pl.wikipedia.org/wiki?curid=1887099" title="Jocelyn Ahouéya">
Jocelyn Ahouéya

Jocelyn Ahouéya (ur. 19 grudnia 1985) – beniński piłkarz grający na pozycji pomocnika.
Kariera klubowa.
Karierę piłkarską Ahouéya rozpoczął w klubie Mogas 90 FC z miasta Kotonu i w jego barwach zadebiutował w 2003 roku w pierwszej lidze benińskiej. Przez 3 lata był podstawowym zawodnikiem zespołu. W 2003 i 2004 roku dwukrotnie z rzędu wywalczył z nim Puchar Beninu.
W 2004 roku Ahouéya odszedł do szwajcarskiego drugoligowca FC Sion. W 2006 roku awansował z nim do pierwszej ligi, w której zadebiutował 29 lipca 2006 w meczu z FC Aarau (3:1). W 2006 i 2009 roku zdobył ze Sionem Puchar Szwajcarii. W 2009 roku rozwiązał kontrakt z tym klubem.
W 2010 roku Ahouéya podpisał kontrakt z francuskim zespołem RC Strasbourg, grającym w trzeciej lidze. W 2011 roku odszedł do innej drużyny, AS Beauvais. Spędził tam rok, a potem przeszedł do SC Schiltigheim z piątej ligi.
Kariera reprezentacyjna.
W reprezentacji Beninu Ahouéya zadebiutował w 2003 roku. W 2004 roku zagrał w 3 spotkaniach Pucharu Narodów Afryki 2004: z Republiką Południowej Afryki (0:2), z Marokiem (0:4) i z Nigerią (1:2). W 2005 roku zagrał z kadrą U-20 na Mistrzostwach Świata U-20 w Holandii. W 2008 roku był podstawowym zawodnikiem Beninu w Pucharze Narodów Afryki 2008 i zagrał na nim w 3 spotkaniach: z Mali (0:1), z Wybrzeżem Kości Słoniowej (1:4) i z Nigerią (0:2). W 2010 roku w Pucharze Narodów Afryki 2010 także grał w podstawowym składzie i wystąpił w 2 meczach: z Mozambikiem (2:2) i z Egiptem (0:2).

</doc>
<doc id="1887100" url="https://pl.wikipedia.org/wiki?curid=1887100" title="Jocelyn Ahoueya">
Jocelyn Ahoueya



</doc>
<doc id="1887102" url="https://pl.wikipedia.org/wiki?curid=1887102" title="Feldhorst">
Feldhorst

Feldhorst – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1887103" url="https://pl.wikipedia.org/wiki?curid=1887103" title="Most Słodowy">
Most Słodowy

Most Słodowy ("Weg nach Hinterbleiche") to most położony we Wrocławiu, stanowiący przeprawę nad Upustem powodziowym Klary. Most w tym miejscu powstał w latach 1837-1838. Współczesna budowla pochodzi z 1911 roku. Do jego modernizacji i wykonania zastosowano technologię stalową. Jednak most w tym miejscu istniał znacznie wcześniej i jest zaznaczony na wielu planach miasta pochodzących z wcześniejszego okresu.
Prawy brzeg stanowi Wyspa Słodowa. Natomiast lewy brzeg to Wyspa Młyńska. Most jest jedyną przeprawą drogową na Wyspę Słodową z terenu miasta. Drugi z mostów drogowych (Most św. Klary) prowadzi z tej wyspy tylko na Wyspę Bielarską. Pozostałe przeprawy prowadzące na wyspę to kładki piesze. Most znajduje się w ciągu ulicy, której nadano nazwę od nazwy wyspy – wyspa Słodowa.
Konstrukcja mostu to jednoprzęsłowa belka swobodnie podparta, stalowa, połączenia wykonane w technologii nitowej. Zastosowano cztery dźwigary główne w rozstawie 2,0 m i dwie dodatkowe skrajne belki po obu stronach mostu w rozstawie 1,6 m od dźwigarów głównych, dla poparcia pomostu chodnika. Dźwigary główne to belki stalowe – blachownice – wysokości 700 mm, a boczne 350 mm. Rozpiętość w osi łożysk wynosi 8,45 m, a w świetle ścian przyczółków 7,50 m. Pomost został wykonany w postaci płyty stalowej z żebrowanej blachy o grubości 12 mm, na której ułożona została nawierzchnia z kostki granitowej o wymiarach 6 na 8 cm na podsypce piaskowej; nawierzchnia chodników bitumiczna. Przyczółki to murowane z cegły ściany kanału. Belki na przyczółkach oparte są za pośrednictwem granitowych ciosów. Szerokość mostu wynosi 9,2 m, w tym 6 m to jezdnia, a pozostała szerokość to dwa chodniki po obu stronach mostu o szerokości 1,6 m każdy.

</doc>
<doc id="1887104" url="https://pl.wikipedia.org/wiki?curid=1887104" title="Hamberge">
Hamberge

Hamberge (dolnoniem. "Hambarg") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1887105" url="https://pl.wikipedia.org/wiki?curid=1887105" title="Hambarg">
Hambarg



</doc>
<doc id="1887106" url="https://pl.wikipedia.org/wiki?curid=1887106" title="Heidekamp">
Heidekamp

Heidekamp (dolnoniem. "Heidkamp") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1887107" url="https://pl.wikipedia.org/wiki?curid=1887107" title="Heidkamp">
Heidkamp

Niemcy.
1 dzielnica miasta:
1 gmina:

</doc>
<doc id="1887108" url="https://pl.wikipedia.org/wiki?curid=1887108" title="Heilshoop">
Heilshoop

Heilshoop – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1887109" url="https://pl.wikipedia.org/wiki?curid=1887109" title="Klein Wesenberg">
Klein Wesenberg

Klein Wesenberg (dolnoniem. "Lütt Wasenbarg") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1887110" url="https://pl.wikipedia.org/wiki?curid=1887110" title="Wisznuizm gaudija">
Wisznuizm gaudija



</doc>
<doc id="1887111" url="https://pl.wikipedia.org/wiki?curid=1887111" title="Malaysian Open, Kuala Lumpur">
Malaysian Open, Kuala Lumpur

Malaysian Open, Kuala Lumpur – męski turniej tenisowy kategorii ATP World Tour 250 zaliczany do cyklu ATP World Tour. Rozgrywany na kortach twardych w hali w Kuala Lumpur w latach 2009–2015.

</doc>
<doc id="1887112" url="https://pl.wikipedia.org/wiki?curid=1887112" title="Lütt Wasenbarg">
Lütt Wasenbarg



</doc>
<doc id="1887114" url="https://pl.wikipedia.org/wiki?curid=1887114" title="Luett Wasenbarg">
Luett Wasenbarg



</doc>
<doc id="1887115" url="https://pl.wikipedia.org/wiki?curid=1887115" title="Mönkhagen">
Mönkhagen

Mönkhagen – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1887116" url="https://pl.wikipedia.org/wiki?curid=1887116" title="Moenkhagen">
Moenkhagen



</doc>
<doc id="1887118" url="https://pl.wikipedia.org/wiki?curid=1887118" title="Rehhorst">
Rehhorst

Rehhorst – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1887119" url="https://pl.wikipedia.org/wiki?curid=1887119" title="Westerau">
Westerau

Westerau – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1887120" url="https://pl.wikipedia.org/wiki?curid=1887120" title="Pinchas Burstein">
Pinchas Burstein

Pinchas Burstein, pseudonim "Maryan" (ur. 1 stycznia 1927 w Nowym Sączu, zm. 15 czerwca 1977 w Nowym Jorku) – polski malarz i grafik pochodzenia żydowskiego.
Życiorys.
Podczas okupacji Burstein wraz z rodziną został uwięziony w KL Auschwitz. Przeżył jako jedyna osoba z rodziny. Wskutek wypadku utracił nogę. Po wojnie wyemigrował do Jerozolimy i tam rozpoczął studia w dziedzinie grafiki w Szkole Sztuk Pięknych i Rzemiosł Besaleela.
W 1950 wyjechał do Francji i rozpoczął studia na Szkole Sztuk Pięknych w Paryżu.
W 1956 rząd Francji poprosił go o zaprojektowanie pomnika ofiar Holokaustu. W 1959 otrzymał nagrodę krytyków sztuki na Biennale Sztuki w Paryżu.
W 1962 zamieszkał w Nowym Jorku. W 1969 otrzymał obywatelstwo amerykańskie i przyjął pseudonim artystyczny "Maryan" wzgl. "Maryan S. Maryan".
15 grudnia 1976 otrzymał kawalerski Order Sztuki i Literatury – francuskie odznaczenie państwowe.
Zmarł wskutek zawału serca i został pochowany na paryskim cmentarzu Montparnasse.
Twórczość Bursteina zaliczana jest do ekspresjonizmu. Jego dzieła znajdują się w zbiorach Museum of Modern Art w Nowym Jorku, Musee National d’Art Moderne Centre George Pompidou w Paryżu, Art Institute of Chicago, Smithsonian Institution w Waszyngtonie.

</doc>
<doc id="1887121" url="https://pl.wikipedia.org/wiki?curid=1887121" title="Zarpen">
Zarpen

Zarpen – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Nordstormarn.

</doc>
<doc id="1887122" url="https://pl.wikipedia.org/wiki?curid=1887122" title="Artysta plastyk">
Artysta plastyk



</doc>
<doc id="1887124" url="https://pl.wikipedia.org/wiki?curid=1887124" title="Mera 217">
Mera 217

Mera 217 – minikomputer produkowany w latach siedemdziesiątych w Zakładach Urządzeń Komputerowych MERA-ELZAB, przeznaczony do obliczeń technicznych, naukowych, handlowych i innych. W swej istocie stanowił kalkulator z możliwością zapisu prostego programu liczącego. Według ówczesnych kryteriów minikomputer ten należał do kategorii tzw. małej informatyki.
Podstawowy system składał się z następujących modułów:
Moduły połączone były przez interfejs umożliwiający podłączenie kolejnych urządzeń wejścia-wyjścia.
Moduł MERA-214 to podstawowy element systemu – minikomputer wykonujący operacje na liczbach zmiennoprzecinkowych w zakresie liczb od 1*10e-99 do 9,99999999999*10e+99, przy czym mantysa choć w obliczeniach uwzględniała 12 cyfr dokładności to system miał możliwość wyświetlania 10 najbardziej znaczących cyfr mantysy. Dla funkcji trygonometrycznych argumenty mogły być wyrażone w radianach bądź stopniach i minutach. Dostępne były instrukcje skoku (warunkowego i bezwarunkowego) oraz wprowadzania danych z klawiatury. Zakres dostępnych operacji to:
Do obliczeń arytmometr wyposażono w rejestry:
Moduł MERA-214 miał wymiary 310x360x145 mm. Wyposażony był w 14-pozycyjny wyświetlacz.
Moduł MERA-250 służył zapisowi, na taśmie magnetycznej umieszczonej w kasetach, danych, instrukcje programowe i instrukcje organizacyjne, Stosowany był zapis jednościeżkowy o gęstości 21 bit/mm. Jego wymiary to 180x190x225 mm.
MERA-260 to drukarka umożliwiająca wyprowadzenie wyników pośrednich i końcowych obliczeń. W jednym wierszu drukowanych mogło być maksymalnie 16 znaków. Przesył danych szeregowy, kodowanie BCD 8421. Wymiary urządzenia 220x290x90 mm.

</doc>
<doc id="1887125" url="https://pl.wikipedia.org/wiki?curid=1887125" title="Jerzy Cienciała">
Jerzy Cienciała



</doc>
<doc id="1887126" url="https://pl.wikipedia.org/wiki?curid=1887126" title="Brunsbek">
Brunsbek

Brunsbek (dolnoniem. "Bruunsbeek") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Siek.

</doc>
<doc id="1887127" url="https://pl.wikipedia.org/wiki?curid=1887127" title="Bruunsbeek">
Bruunsbeek



</doc>
<doc id="1887128" url="https://pl.wikipedia.org/wiki?curid=1887128" title="Jerzy Cienciała (1920–2008)">
Jerzy Cienciała (1920–2008)

Jerzy Cienciała (ur. 1920, zm. 2008) – polski działacz narodowy i kulturalny na Zaolziu. Członek Polskiego Związku Kulturalno-Oświatowego. Był współzałożycielem i pierwszym kierownikiem klubu sportowego „Sokół Wicher” w Wędryni.

</doc>
<doc id="1887130" url="https://pl.wikipedia.org/wiki?curid=1887130" title="Hoisdorf">
Hoisdorf

Hoisdorf (dolnoniem. "Hoisdörp") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Siek.

</doc>
<doc id="1887131" url="https://pl.wikipedia.org/wiki?curid=1887131" title="Hoisdörp">
Hoisdörp



</doc>
<doc id="1887132" url="https://pl.wikipedia.org/wiki?curid=1887132" title="Valere Amoussou">
Valere Amoussou

Valere Amoussou (ur. 10 marca 1987 w Kotonu) – beniński piłkarz grający na pozycji bramkarza.
Kariera klubowa.
Karierę piłkarską Amoussou rozpoczął w klubie Mogas 90 FC z miasta Kotonu i w jego barwach zadebiutował w 2006 roku w pierwszej lidze benińskiej. W 2006 roku wywalczył z nim mistrzostwo kraju, a w 2008 roku odszedł do stołecznego AS Porto-Novo.
Kariera reprezentacyjna.
W reprezentacji Beninu Amoussou zadebiutował w 2008 roku. W 2008 i 2010 roku był rezerwowym bramkarzem dla Yoanna Djidonou i Rachada Chitou na Puchar Narodów Afryki 2008 i Puchar Narodów Afryki 2010.

</doc>
<doc id="1887133" url="https://pl.wikipedia.org/wiki?curid=1887133" title="Siek">
Siek

Siek – gmina w Niemczech, w kraju związkowym Szlezwik-Holsztyn, w powiecie Stormarn, siedziba urzędu Siek.

</doc>
<doc id="1887134" url="https://pl.wikipedia.org/wiki?curid=1887134" title="Stapelfeld">
Stapelfeld

Stapelfeld – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Siek.

</doc>
<doc id="1887136" url="https://pl.wikipedia.org/wiki?curid=1887136" title="1 Korpus Jazdy (powstanie listopadowe)">
1 Korpus Jazdy (powstanie listopadowe)

1 Korpus Jazdy (potocznie Korpus Umińskiego) – korpus jazdy ustanowiony w czasie powstania listopadowego, podlegający dowódcy jazdy gen. dyw. Janowi Weysenhoffowi.
Dowódcą korpusu był gen. dyw. Jan Nepomucen Umiński.
Skład korpusu.
w lutym 1831
Skład w maju 1831

</doc>
<doc id="1887137" url="https://pl.wikipedia.org/wiki?curid=1887137" title="2 Korpus Jazdy (powstanie listopadowe)">
2 Korpus Jazdy (powstanie listopadowe)

2 Korpus Jazdy (potocznie Korpus Łubieńskiego) – korpus jazdy ustanowiony w czasie powstania listopadowego, podlegający dowódcy jazdy gen. dyw. Janowi Weysenhoffowi.
Dowódcą korpusu był gen. bryg. Tomasz Andrzej Łubieński.
Skład korpusu.
w lutym 1831
w maju 1831 

</doc>
<doc id="1887139" url="https://pl.wikipedia.org/wiki?curid=1887139" title="MUKS Joker Piła">
MUKS Joker Piła



</doc>
<doc id="1887141" url="https://pl.wikipedia.org/wiki?curid=1887141" title="Korpus Rezerwowy Jazdy (powstanie listopadowe)">
Korpus Rezerwowy Jazdy (powstanie listopadowe)

Korpus Rezerwowy Jazdy – korpus jazdy ustanowiony w czasie powstania listopadowego, podlegający dowódcy jazdy gen. dyw. Janowi Weysenhoffowi.
Dowódcą korpusu był gen. bryg. Kazimierz Skarżyński.

</doc>
<doc id="1887143" url="https://pl.wikipedia.org/wiki?curid=1887143" title="Mikser audio">
Mikser audio



</doc>
<doc id="1887144" url="https://pl.wikipedia.org/wiki?curid=1887144" title="Mohamed Aoudou">
Mohamed Aoudou

Mohamed Aoudou Golanne (ur. 30 listopada 1989 w Aplahoué) – piłkarz beniński grający na pozycji napastnika.
Kariera klubowa.
Karierę piłkarską Aoudou rozpoczął w klubie Donjo FC z miasta Aplahoué. Był też zawodnikiem chorwackiej drużyny NK Istra 1961 z 1. HNL. W styczniu 2010 roku został piłkarzem Evian Thonon Gaillard FC, grającego we francuskiej trzeciej lidze. Występował tam wraz z rodakiem Djimanem Koukou. W połowie 2010 roku wrócił do Beninu, gdzie został graczem klubu Tonnerre d'Abomey.
Kariera reprezentacyjna.
W reprezentacji Beninu Aoudou zadebiutował w 2009 roku. W 2010 roku był rezerwowym zawodnikiem w Pucharze Narodów Afryki.

</doc>
<doc id="1887146" url="https://pl.wikipedia.org/wiki?curid=1887146" title="Braak (Szlezwik-Holsztyn)">
Braak (Szlezwik-Holsztyn)

Braak – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Siek.

</doc>
<doc id="1887147" url="https://pl.wikipedia.org/wiki?curid=1887147" title="Djiman Koukou">
Djiman Koukou

Djiman Koukou (ur. 14 listopada 1990 w Porto-Novo) – beniński piłkarz grający na pozycji pomocnika.
Kariera klubowa.
Karierę piłkarską Koukou rozpoczął w klubie Requins de l’Atlantique FC. W 2007 roku odszedł do Soleil FC i w jego barwach zadebiutował w pierwszej lidze benińskiej. W Soleil FC grał do 2009 roku.
Następnie Koukou został piłkarzem Evian Thonon Gaillard FC, grającego we francuskiej trzeciej lidze, gdzie grał wraz z rodakiem Mohamedem Aoudou. W 2010 roku przeszedł do innego trzecioligowca, US Créteil-Lusitanos. Przez rok rozegrał tam 33 spotkania i zdobył jedną bramkę.
W 2011 roku Koukou odszedł do portugalskiego zespołu SC Beira-Mar z Primeira Liga. W tym samym roku został wypożyczony do drugoligowej drużyny CF Os Belenenses. Spędził tam sezon 2011/2012, a potem wrócił do Beira-Mar.
W styczniu 2013 został zawodnikiem francuskiego Chamois Niortais FC. W Ligue 2 zadebiutował 15 lutego 2013 w wygranym 1:0 meczu z AC Arles-Avignon. Barwy Chamois Koukou reprezentował do końca sezonu 2015/2016. Przez kolejne dwa sezony występował w RC Lens, także grającym w Ligue 2. We wrześniu 2018 podpisał kontrakt z rumuńską Astrą Giurgiu.
Kariera reprezentacyjna.
W reprezentacji Beninu Koukou zadebiutował w 2008 roku. W 2008 roku był rezerwowym zawodnikiem w Pucharze Narodów Afryki i nie rozegrał tam żadnego meczu. W 2010 roku w Pucharze Narodów Afryki 2010 grał w podstawowym składzie i wystąpił w 3 meczach: z Mozambikiem (2:2), Nigerią (0:1) i z Egiptem (0:2).

</doc>
<doc id="1887148" url="https://pl.wikipedia.org/wiki?curid=1887148" title="Licheń Nowy">
Licheń Nowy



</doc>
<doc id="1887149" url="https://pl.wikipedia.org/wiki?curid=1887149" title="Braak">
Braak

Niemcy.
1 gmina:
1 dzielnica gminy:

</doc>
<doc id="1887152" url="https://pl.wikipedia.org/wiki?curid=1887152" title="Grande (Niemcy)">
Grande (Niemcy)

Grande (dolnoniem. "Grann") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Trittau.

</doc>
<doc id="1887154" url="https://pl.wikipedia.org/wiki?curid=1887154" title="Grann">
Grann



</doc>
<doc id="1887155" url="https://pl.wikipedia.org/wiki?curid=1887155" title="Arnaud Séka">
Arnaud Séka

Sylvestre Arnaud Séka (ur. 30 października 1985 w Abomey) – piłkarz beniński grający na pozycji pomocnika.
Kariera klubowa.
Karierę piłkarską Séka rozpoczął w klubie Tonnerre d'Abomey FC i w jego barwach zadebiutował w 2005 roku w pierwszej lidze benińskiej. W 2007 roku wywalczył z Tonnerre d'Abomey mistrzostwo Beninu.
Kariera reprezentacyjna.
W reprezentacji Beninu Séka zadebiutował 6 stycznia 2010 roku w wygranym 1:0 towarzyskim spotkaniu z Libią. W 2010 roku w Pucharze Narodów Afryki 2010 zagrał we 2 meczach: z Mozambikiem (2:2) i Nigerią (0:1).

</doc>
<doc id="1887156" url="https://pl.wikipedia.org/wiki?curid=1887156" title="Arnaud Seka">
Arnaud Seka



</doc>
<doc id="1887162" url="https://pl.wikipedia.org/wiki?curid=1887162" title="Mogas 90 FC">
Mogas 90 FC

Mogas 90 FC – beniński klub piłki nożnej mający siedzibę w mieście Porto-Novo. Klub trzykrotnie sięgał po mistrzostwo Beninu w piłce nożnej w latach 1996, 1997 i 2006 oraz dziesięciokrotnie zdobywał Puchar Beninu (1991, 1992, 1994, 1995, 1998, 1999, 2000, 2003, 2004, 2012). 
Barwy klubowe, stadion i logo.
Klub posiada barwy zielone. Zawodnicy rozgrywają swoje mecze domowe w zielonych koszulkach, spodenkach i getrach na stadionie Stade Charles de Gaulle liczącym 16 872 miejsca. Mecze wyjazdowe rozgrywane są przez piłkarzy klubu w żółtych koszulkach, spodenkach i getrach. Logiem klubu jest zielony okrąg z białym tłem oraz trzema nieregularnymi figurami geometrycznymi wypełniającymi okrąg - figury te są w kolorach zielonym, pomarańczowym i żółtym. Poniżej okręgu widnieje drukowany napis „MOGAS” w kolorze pomarańczowym. Mecze derbowe rozgrywa z klubem ASPAC FC. Klub otrzymał swój własny przydomek "Les Pétroliers", ze względu na sponsoring ze strony przedsiębiorstwa naftowego i gazowego Maestro Oil and Gas Solutions (MOGAS).

</doc>
<doc id="1887163" url="https://pl.wikipedia.org/wiki?curid=1887163" title="Großensee (Szlezwik-Holsztyn)">
Großensee (Szlezwik-Holsztyn)

Großensee (dolnoniem. "Grotensee") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Trittau.

</doc>
<doc id="1887164" url="https://pl.wikipedia.org/wiki?curid=1887164" title="Grotensee">
Grotensee



</doc>
<doc id="1887167" url="https://pl.wikipedia.org/wiki?curid=1887167" title="Rausdorf (Szlezwik-Holsztyn)">
Rausdorf (Szlezwik-Holsztyn)

Rausdorf (dolnoniem. "Rausdörp") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Trittau.

</doc>
<doc id="1887168" url="https://pl.wikipedia.org/wiki?curid=1887168" title="Rausdörp">
Rausdörp



</doc>
<doc id="1887170" url="https://pl.wikipedia.org/wiki?curid=1887170" title="Hamfelde (powiat Stormarn)">
Hamfelde (powiat Stormarn)

Hamfelde (dolnoniem. "Hamfellen") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Trittau.

</doc>
<doc id="1887171" url="https://pl.wikipedia.org/wiki?curid=1887171" title="Hamfellen">
Hamfellen



</doc>
<doc id="1887172" url="https://pl.wikipedia.org/wiki?curid=1887172" title="Gabriel Porras">
Gabriel Porras

Gabriel Porras, właściwie Carlos Gabriel Porras Flores (ur. 13 lutego 1968 w Meksyku) – meksykański aktor. 
Kariera.
Karierę aktorską rozpoczął pracując dla TV Azteca w telenowelach, takich jak "Trzy razy Sofia" ("Tres veces Sofía", 1998) z meksykańską divą Lucíą Méndez i "El Tío Alberto" (2000) z Markiem Tacherem. Jego kariera aktorska wzmocniła się, gdy od 15 grudnia 2003 do 26 lipca 2004 zagrał swoją pierwszą rolę głównego bohatera – kierowcę ciężarówki, Juana Manuela Mendozę, który pojawił się znikąd w telenoweli "El alma herida", wyprodukowanej przez Telemundo, którego właścicielem jest NBCUniversal. W Polsce stał się rozpoznawalny dzięki występowi w telenoweli "Twarz Analiji" (2008–2009). W 2021 roku wraz z Vanessą Apolito założył firmę produkcyjną Ulcitoecoco Films, zajmującą się produkcją filmów na Dominikanie.
Życie prywatne.
Był związany z Itatí Cantoral. 29 lutego 2008 zawarł związek małżeński z aktorką Sonyą Smith. 24 czerwca 2013 doszło do rozwodu.

</doc>
<doc id="1887173" url="https://pl.wikipedia.org/wiki?curid=1887173" title="Hohenfelde (powiat Stormarn)">
Hohenfelde (powiat Stormarn)

Hohenfelde (dolnoniem. "Hogenfellen") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Trittau.

</doc>
<doc id="1887174" url="https://pl.wikipedia.org/wiki?curid=1887174" title="École nationale supérieure des beaux-arts">
École nationale supérieure des beaux-arts

Państwowa Wyższa Szkoła Sztuk Pięknych (, ENSBA) – wyższa szkoła sztuk pięknych w Paryżu założona w 1648 przez Charlesa Le Bruna jako Królewska Akademia Malarstwa i Rzeźby (fr. "Académie royale de peinture et de sculpture").
Szkoła zajmuje dwuhektarowy teren w dzielnicy Saint-Germain-des-Prés. W roku 1830 architekt Félix Duban, laureat Prix du Rome, zaprojektował monumentalny budynek Akademii, nazwany Palais des Etudes. Duban włączył do niego fragmenty wcześniejszych budowli, m.in. portal Château d’Anet z roku 1548.
Do kompleksu szkoły należą też Bâtiment des Loges 1820, Bâtiment des Expositions 1862, Hotel de Chimay 1750 oraz budynek pracowni zbudowany z betonu po II wojnie światowej przez Augusta Perreta.
Do tradycji szkoły należą konkursy, których główną nagrodą w XIX wieku były stypendia Prix de Rome, umożliwiające laureatom trzyletni pobyt studialny w Villa Medici w Rzymie.
Podczas rewolucji francuskiej w roku 1793 Akademia została zamknięta, lecz już w roku 1797 otwarto ją ponownie.
Po roku 1897 dopuszczono kobiety do studiów w Akademii.

</doc>
<doc id="1887175" url="https://pl.wikipedia.org/wiki?curid=1887175" title="Köthel (powiat Stormarn)">
Köthel (powiat Stormarn)

Köthel (dolnoniem. "Keuthel") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Trittau.

</doc>
<doc id="1887176" url="https://pl.wikipedia.org/wiki?curid=1887176" title="Keuthel">
Keuthel



</doc>
<doc id="1887184" url="https://pl.wikipedia.org/wiki?curid=1887184" title="Estera Golde-Stróżecka">
Estera Golde-Stróżecka

Estera Golde-Stróżecka, ps. "Etka", "Irena" (ur. 1 sierpnia 1872 w Płocku, zm. 2 września 1938 w Paryżu) – polska i francuska działaczka polityczna i socjalistyczna, oraz lekarka i komunistka. Córka Beniamina Golde, siostra Cecylii i Juliusza Goldego.
Życiorys.
Członkini Centralnego Komitetu Robotniczego Polskiej Partii Socjalistycznej do której należała od 1893, a latach 1897–1898 była w kierownictwie jej warszawskiego koła. Za działalność socjalistyczną zesłana na wschód Rosji, po powrocie zaangażowała się w działalność PPS w zaborze pruskim. 
W latach 1905–1906 uczestniczyła w Centralnej Komisji Rewizyjnej tej partii, była przedstawicielką odłamu tzw. „młodych”. W 1906 w Genewie wzięła ślub z Janem Stróżeckim (socjalistą, członkiem II Proletariatu, wpółzałożycielem PPS, potem PPS-Lewicy). W latach 1906–1919 po raz pierwszy przebywała na emigracji we Francji, działając w paryskim klubie PPS-Lewicy. Powróciła do Warszawy w 1919 i rozpoczęła działalność w Wydziale Kultury i Oświaty Komunistycznej Partii Robotniczej Polski. Dwa lata później zasiadła w jej zarządzie, a równocześnie przewodniczyła zarządowi warszawskiego Uniwersytetu Ludowego, co trwało do 1923. Od 1926 należała do zarządu Rady Kasy Chorych miasta St. Warszawy. Wcześniej, bo od 1926 uczestniczyła w pracach Centralnego Wydziału Kobiecego w Komunistycznej Partii Polski. Organizowała domy dziecka (jej współpracownikiem był Janusz Korczak). W 1929 wyemigrowała do Francji, gdzie mieszkała do 1932. Od 1934 do 1936 była członkiem Komitetu Centralnego Miejskiego Ośrodka Pomocy Robotnikom. W 1936 ponownie wyjechała do Francji gdzie piastowała stanowisko redaktora „Dziennika Ludowego”. 
Upamiętnienie.
Od 24 listopada 1961 do 15 lutego 1994 była patronką ulicy w Warszawie na terenie dzielnicy Wola. Obecnie patronem tej ulicy jest ks. Jan Sitnik.

</doc>
<doc id="1887185" url="https://pl.wikipedia.org/wiki?curid=1887185" title="Flor Núñez">
Flor Núñez

Flor Núñez, właśc. Flor Eloína Núñez Mendoza (ur. 3 maja 1953 w Caracas, Wenezuela) – aktorka pochodzenia wenezuelskiego.
Znana głównie ze swoich ról w telenowelach. W Polsce znana z seriali "Pogarda" (1991), "Niezapomniana" (1996) i "Twarz Analiji" (2008-2009).

</doc>
<doc id="1887186" url="https://pl.wikipedia.org/wiki?curid=1887186" title="Großensee">
Großensee

Niemcy:

</doc>
<doc id="1887187" url="https://pl.wikipedia.org/wiki?curid=1887187" title="Grossensee">
Grossensee



</doc>
<doc id="1887188" url="https://pl.wikipedia.org/wiki?curid=1887188" title="Okręg Ariyalur">
Okręg Ariyalur



</doc>
<doc id="1887189" url="https://pl.wikipedia.org/wiki?curid=1887189" title="Stopień Wodny Stabłowice">
Stopień Wodny Stabłowice

Stopień Wodny Stabłowice (Elektrownia Wodna Stabłowice, Jaz Elektrowni Wodnej Stabłowice) – stopień wodny położony we Wrocławiu, w rejonie osiedla Stabłowice, na rzece Bystrzyca. Stopień obejmował elektrownię wodną i jaz przy elektrowni wraz z upustem płuczącym położone na bocznym ramieniu rzeki. Elektrownia ze względu na niewielki spad i przepływ, a co za tym idzie niewielką moc, należała do kategorii małych elektrowni wodnych. Była to elektrownia przepływowa. Wybudowana została w 1924 roku. Projektantami elektrowni byli bracia Huber. Po wojnie uruchomienie elektrowni nastąpiło w latach 1947-1948. Wyłączona została z eksploatacji pod koniec lat 70. XX wieku, a do początku lat 80 zdemontowano urządzenia hydrotechniczne; budynek pozostał i pełni funkcje mieszkalną. Przyczyną likwidacji elektrowni, oprócz jej wyeksploatowania i co za tym idzie złego stanu technicznego urządzeń oraz braku rentowności, było również zmniejszenie przepływu i niedostateczne zasilanie w wodę elektrowni spowodowane budową Zbiornika Mietków.
Elektrownia wyposażona była w dwie turbiny Francisa firmy "Briegleb Hansen" o mocach odpowiednio: 58 kW i 55 kW, łącznie moc instalowana 113 kW. Spad przy normalnym poziomie piętrzenia wynosił 1,39 m. W elektrowni zastosowano generator synchroniczny firmy SIEMENS – przeniesienie napędu następowało za pośrednictwem przekładni zębatych. 

</doc>
<doc id="1887191" url="https://pl.wikipedia.org/wiki?curid=1887191" title="Rausdorf">
Rausdorf



</doc>
<doc id="1887193" url="https://pl.wikipedia.org/wiki?curid=1887193" title="Grönwohld">
Grönwohld

Grönwohld (dolnoniem. "Gröönwoold") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Trittau.

</doc>
<doc id="1887195" url="https://pl.wikipedia.org/wiki?curid=1887195" title="Elektrownia Wodna Stabłowice">
Elektrownia Wodna Stabłowice



</doc>
<doc id="1887197" url="https://pl.wikipedia.org/wiki?curid=1887197" title="Jaz Elektrowni Wodnej Stabłowice">
Jaz Elektrowni Wodnej Stabłowice



</doc>
<doc id="1887198" url="https://pl.wikipedia.org/wiki?curid=1887198" title="Mydłoka">
Mydłoka



</doc>
<doc id="1887201" url="https://pl.wikipedia.org/wiki?curid=1887201" title="Groenwohld">
Groenwohld



</doc>
<doc id="1887202" url="https://pl.wikipedia.org/wiki?curid=1887202" title="Gröönwoold">
Gröönwoold



</doc>
<doc id="1887203" url="https://pl.wikipedia.org/wiki?curid=1887203" title="Groeoenwoold">
Groeoenwoold



</doc>
<doc id="1887204" url="https://pl.wikipedia.org/wiki?curid=1887204" title="Junior Salomon">
Junior Salomon

Junior Salomon (ur. 8 kwietnia 1986) – piłkarz beniński grający na pozycji obrońcy.
Kariera klubowa.
Karierę piłkarską Salomon rozpoczął w klubie Université Nationale du Bénin i w jego barwach zadebiutował w 2006 roku w pierwszej lidze benińskiej. W 2009 roku odszedł do drużyny ASPAC Kotonu. Jej barwy reprezentował przez trzy lata. W 2012 roku został graczem klubu ASEC Mimosas z Wybrzeża Kości Słoniowej. Następnie grał w USS Kraké i Bayelsa United, a w 2016 trafił do Plateau United.
Kariera reprezentacyjna.
W reprezentacji Beninu Salomon zadebiutował 6 stycznia 2010 roku w wygranym 1:0 towarzyskim spotkaniu z Libią. W 2010 roku został powołany do kadry na Pucharze Narodów Afryki 2010 i był na nim rezerwowym.

</doc>
<doc id="1887205" url="https://pl.wikipedia.org/wiki?curid=1887205" title="Okręg Coimbatore">
Okręg Coimbatore



</doc>
<doc id="1887206" url="https://pl.wikipedia.org/wiki?curid=1887206" title="Okręg Cuddalore">
Okręg Cuddalore



</doc>
<doc id="1887208" url="https://pl.wikipedia.org/wiki?curid=1887208" title="Okręg Dharmapuri">
Okręg Dharmapuri



</doc>
<doc id="1887209" url="https://pl.wikipedia.org/wiki?curid=1887209" title="Okręg Dindigul">
Okręg Dindigul



</doc>
<doc id="1887210" url="https://pl.wikipedia.org/wiki?curid=1887210" title="Lütjensee">
Lütjensee

Lütjensee (dolnoniem. "Lüttensee") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Trittau.

</doc>
<doc id="1887211" url="https://pl.wikipedia.org/wiki?curid=1887211" title="Luetjensee">
Luetjensee



</doc>
<doc id="1887212" url="https://pl.wikipedia.org/wiki?curid=1887212" title="Okręg Kanchipuram">
Okręg Kanchipuram



</doc>
<doc id="1887213" url="https://pl.wikipedia.org/wiki?curid=1887213" title="Okręg Erode">
Okręg Erode



</doc>
<doc id="1887214" url="https://pl.wikipedia.org/wiki?curid=1887214" title="Lüttensee">
Lüttensee



</doc>
<doc id="1887215" url="https://pl.wikipedia.org/wiki?curid=1887215" title="Okręg Kanyakumari">
Okręg Kanyakumari



</doc>
<doc id="1887216" url="https://pl.wikipedia.org/wiki?curid=1887216" title="Luettensee">
Luettensee



</doc>
<doc id="1887218" url="https://pl.wikipedia.org/wiki?curid=1887218" title="Okręg Karur">
Okręg Karur



</doc>
<doc id="1887219" url="https://pl.wikipedia.org/wiki?curid=1887219" title="Okręg Madurai">
Okręg Madurai



</doc>
<doc id="1887221" url="https://pl.wikipedia.org/wiki?curid=1887221" title="Okręg Nagapattinam">
Okręg Nagapattinam



</doc>
<doc id="1887222" url="https://pl.wikipedia.org/wiki?curid=1887222" title="Okręg Namakkal">
Okręg Namakkal



</doc>
<doc id="1887223" url="https://pl.wikipedia.org/wiki?curid=1887223" title="Witzhave">
Witzhave

Witzhave (dolnoniem. "Witthaav") – gmina w Niemczech, w kraju związkowym Szlezwik-Holsztyn, w powiecie Stormarn, wchodzi w skład urzędu Trittau.

</doc>
<doc id="1887224" url="https://pl.wikipedia.org/wiki?curid=1887224" title="Witthaav">
Witthaav



</doc>
<doc id="1887225" url="https://pl.wikipedia.org/wiki?curid=1887225" title="Okręg Vellore">
Okręg Vellore



</doc>
<doc id="1887226" url="https://pl.wikipedia.org/wiki?curid=1887226" title="Okręg Viluppuram">
Okręg Viluppuram



</doc>
<doc id="1887227" url="https://pl.wikipedia.org/wiki?curid=1887227" title="Okręg Virudhunagar">
Okręg Virudhunagar



</doc>
<doc id="1887228" url="https://pl.wikipedia.org/wiki?curid=1887228" title="Jerzy Bodinović">
Jerzy Bodinović

Jerzy Bodinović – król Zety w latach 1115-1118 i ponownie 1125-1131. Syn króla Konstantyna Bodina.
Dzieciństwo i młodość.
Jerzy był drugim synem Konstantyna Bodina i jego żony, córki wodza normańskiego, Jakwinty. Ponieważ małżeństwo rodziców zostało zawarte w 1081 roku, Jerzy mógł przyjść na świat najwcześniej w połowie lat 80. XI wieku. Królewscy małżonkowie miel oprócz Jerzego jeszcze czterech synów: Michała, Marka, Arkricia i Tomasza. W połowie lat 90. najstarszy Michał miał nie więcej niż 12 lat. W Zecie nie obowiązywała zasada primogenitury zapewniająca sukcesję najstarszemu synowi władcy. Do sukcesji powołani byli wszyscy dorośli członkowie rodziny królewskiej. Oprócz czterech dorosłych braci przyrodnich króla, żyło jeszcze ośmiu synów jego stryja Radosława. Istniało więc duże prawdopodobieństwo, że w razie śmierci Bodina, przed osiągnięciem przez synów dorosłości, to któryś z nich sięgnie po władzę. Tym bardziej, że po śmierci stryja Radosława władającego Trawunią, jego najstarszy syn Branisław nie chciał uznać zwierzchnictwa Bodina. 
W połowie lat 90., prawdopodobnie pomiędzy 1093 a 1095 rokiem Konstantyn Bodin podjął próbę wzmocnienia pozycji swych synów. Kiedy Branisław wraz z bratem Gradisławem i synem stanęli w Skadarze, zostali z rozkazu Bodina, prawdopodobnie za namową królowej, zatrzymani i wtrąceni do więzienia. Branisław wkrótce potem zmarł w więzieniu. Pozostali na wolności bracia Branisława i jego synowie obawiając się o swe życie schronili się w Dubrowniku. Bodin obległ miasto i zażądał wydania zbiegów, mieszczanie jednakże odmówili. W walkach pod murami Dubrownika zginął tymczasem faworyt królowej, która w gniewie zażądała wyprowadzenia pozostałych dwóch więźniów i ścięcia ich pod murami miasta. Po tych wypadkach Kościół próbował mediacji między zwaśnionymi stronami. Żądni odwetu Radosławowicze wybrali jednak emigrację i schronili się pod opiekę cesarza w Konstantynopolu.
Sytuacja ta bynajmniej nie rozwiązała sprawy następstwa tronu. Po śmierci Bodina w 1101 roku pretensje do tronu, oprócz walczącej o prawa synów królowej wdowy, zgłosili również bracia przyrodni zmarłego króla, na których czele stanął Dobrosław. Najstarszy syn zmarłego króla, Michał, kilkunastoletni wówczas, uległ ostatecznie i tytuł królewski otrzymał Dobrosław. Na wieść o śmierci Bodina w sprawy Zety postanowił się jednak wmieszać również cesarz bizantyński, wykorzystując zeckich wygnańców przebywających od kilku lat w Konstantynopolu. Z rozkazu cesarskiego synowie i wnukowie Radosława zostali przewiezieni do Dracza. Stamtąd Kočapar Radoslavljević, wspierany przez Bizantyńczyków, udał się do Raszki szukać pomocy przeciw Dobrosławowi. Wielki żupan Raszki Wukan skorzystał z okazji do zrzucenia zwierzchnictwa zeckiego i wyprawił się przeciw królowi Zety. Osadził na tronie zeckim Kočapara Radoslavljevicia, a gdy ten okazał się zbyt niezależny, bratanka Bodina, Włodzimierza, ożeniwszy go najpierw ze swą córką. Pozbawiony władzy Dobrosław znalazł się w więzieniu w Raszce.
Pierwsze panowanie.
Osłabienie pozycji Wukana, który w 1106 roku doznał porażki w walkach z Bizancjum, sprawiło, że w Zecie podniosła głowę opozycja, na czele której stanęła wdowa po Bodinie, królowa Jakwinta. W 1114 roku więziony w Raszce Dobrosław został przewieziony do Zety. Podczas pobytu króla Włodzimierza w Kotorze Jakwincie udało się podać mu wolno działającą truciznę. Chory Włodzimierz powrócił do Skadaru. Jakwinta podążyła za nim, aby nie utracić wpływu na bieg spraw. W Skadarze próbowała obciążyć Dobrosława odpowiedzialnością za stan zdrowia króla. Włodzimierz nie usłuchał Jakwinty i nakazał jej opuścić stolicę. Z oddalenia Jakwinta nie zaniechała intrygi, obawiając się, że po śmierci króla, Dobrosław mógłby zostać wypuszczony z więzienia i powrócić do władzy. Włodzimierz niedługo potem umarł, a poplecznicy Jakwinty wdarli się do więzienia, skąd uprowadzili Dobrosława, wykastrowali go i oślepili. Okaleczonego Dobrosława Jakwinta zamknęła w klasztorze św. Sergiusza i Bachusa pod Skadarem. Jerzy objął władzę nad Zetą.
Objąwszy władzę Jerzy stanął na czele ugrupowania antybizantyńskiego w Zecie. Przypieczętował go przymierzem z nowym władcą Raszki Uroszem I. Krótko po objęciu władzy przez Jerzego doszło do konfliktu z synami Branisława. Jerzy uwięził Grubeszę, a pozostali bracia zbiegli do Dubrownika. Prawdopodobnie przed swym aresztowaniem Grubesza spiskował przeciw królowi i Jerzy aresztując go działał we własnej obronie. Pociągnęło to jednak za sobą dalsze wypadki. Nieoczekiwanie dla Jerzego w konflikt w Zecie włączył się bowiem cesarz bizantyński Jan II Komnen. Armia bizantyńska, wspierana przez członków zeckiej rodziny królewskiej, wkroczyła od strony Dracza do Zety. Jerzy zbiegł, a Jakwinta została aresztowana i odesłana do Konstantynopola, gdzie wkrótce zmarła.
Drugie panowanie.
Przez kolejne siedem lat Jerzy przebywał na dworze wielkiego żupana Urosza I w Rasie. W 1125 roku Grubesza wyprawił się w głąb Raszki wspierając wyprawę cesarza bizantyńskiego Jana II Komnena przeciw Węgrom. Serbowie odparli armię zecką i sami z kolei zaatakowali Zetę, wspierając roszczenia Jerzego Bodinovicia. Grubesza zginął w walkach pod Barem, a Jerzy powrócił na tron zecki. Bracia Grubeszy zbiegli za granicę. W następnym roku po bizantyńskiej ofensywie Serbia musiała jedanak uznać zwierzchnictwo Bizancjum. Jerzy ułożył się wówczas z synami Branisława. Zezwolił na ich powrót i przywrócił Dragihnie i Dragili ich ziemie. Jedynie Gradihna, najstarszy z braci, pozostał na wygnaniu w Raszce.
W następnych latach Jerzy szczęśliwie interweniował w Raszce, pomagając odzyskać tron wielkożupański Uroszowi I. Po wyprawie Jerzego Gradihna pojawił się w Zahumlu. Umocniony sukcesem król przystąpił do rozprawy z opozycją, wtrącił do więzienia Michała, syna Włodzimierza, wielkiego knezia Zahumla oraz brata Gradihny Dragilę. Dragihna ze swymi czterema synami zbiegł do Dracza.Wkrótce potem wojsko bizantyńskie wspierane przez Gradinhę i Draginhę zajęło kraj po Vranjine i Bar. Ponieważ wódz bizantyński został odwołany do Konstantynopola, Branisławowicze wycofali się ponownie do Dracza, pozostawiając w Obliku Borosza syna Grubeszy. Mszcząc się na przeciwnikach Jerzy rozkazał oślepić uwięzionych Michała i Dragilę. Następnie obległ broniącego Obliku Borosza. 
Tymczasem nowy namiestnik Dracza Aleksy Kontostefanos wspólnie z Gradinhą i jego bratem wkroczyli do Zety. Wojsko Gradinhy uderzyło znienacka na obóz królewski rozłożony pod Oblikiem zadając mu znaczne straty. Król zbiegł do Crmnicy. Po jego ucieczce Kontostefanos powrócił do Dracza, a Branisławowicze kontynuowali podbój kraju. Posłuszeństwo królowi wypowiedział Kotor, a po nim inne miasta. Gradihna kontynuował podbój ziem królewskich i pościg za królem, a z drugiej strony szachował Raszkan. Król ukrywał się po górach i lasach, wreszcie otoczony ze wszystkich stron schronił się w twierdzy Obolon. Pod Obolon nadciągnęli wspólnie Gradinha i Aleksy Kontostefanos. Oblężeni poddali twierdzę i wydali króla w ręce Bizantyńczyków. Aleksy powiódł go do Dracza, a stamtąd wysłał do Konstantynopola, gdzie Jerzy zmarł w więzieniu.
Związki rodzinne.
Związki rodzinne Jerzego Bodinovicia

</doc>
<doc id="1887229" url="https://pl.wikipedia.org/wiki?curid=1887229" title="Mouftaou Adoun">
Mouftaou Adoun

Mouftaou Adoun (ur. 10 kwietnia 1991) – beniński piłkarz grający na pozycji obrońcy.
Kariera klubowa.
Karierę piłkarską Adoun rozpoczął w klubie ASPAC Kotonu i w jego barwach zadebiutował w 2008 roku w pierwszej lidze benińskiej.
Kariera reprezentacyjna.
W reprezentacji Beninu Adoun zadebiutował w 2009 roku. W 2010 roku został powołany do kadry na Pucharze Narodów Afryki 2010 i rozegrał na nim jedno spotkanie, z Egiptem (0:2).

</doc>
<doc id="1887230" url="https://pl.wikipedia.org/wiki?curid=1887230" title="Okręg Tuticorin">
Okręg Tuticorin



</doc>
<doc id="1887231" url="https://pl.wikipedia.org/wiki?curid=1887231" title="Okręg Tiruvannamalai">
Okręg Tiruvannamalai



</doc>
<doc id="1887232" url="https://pl.wikipedia.org/wiki?curid=1887232" title="Okręg Tiruvarur">
Okręg Tiruvarur



</doc>
<doc id="1887233" url="https://pl.wikipedia.org/wiki?curid=1887233" title="Trittau">
Trittau

Trittau – gmina w Niemczech, w kraju związkowym Szlezwik-Holsztyn, w powiecie Stormarn, siedziba urzędu Trittau.

</doc>
<doc id="1887235" url="https://pl.wikipedia.org/wiki?curid=1887235" title="Okręg Tirunelveli">
Okręg Tirunelveli



</doc>
<doc id="1887236" url="https://pl.wikipedia.org/wiki?curid=1887236" title="Okręg Tiruchirapalli">
Okręg Tiruchirapalli



</doc>
<doc id="1887237" url="https://pl.wikipedia.org/wiki?curid=1887237" title="Okręg Thanjavur">
Okręg Thanjavur



</doc>
<doc id="1887238" url="https://pl.wikipedia.org/wiki?curid=1887238" title="Okręg Sivaganga">
Okręg Sivaganga



</doc>
<doc id="1887239" url="https://pl.wikipedia.org/wiki?curid=1887239" title="Gérard Adanhoumé">
Gérard Adanhoumé

Gérard Adanhoumé (ur. 26 listopada 1986) – piłkarz beniński grający na pozycji pomocnika.
Kariera klubowa.
Karierę piłkarską Adanhoumé rozpoczął w klubie Soleil FC Kotonu i w jego barwach zadebiutował w 2006 roku w pierwszej lidze benińskiej.
Kariera reprezentacyjna.
W 2010 roku Adanhoumé został powołany do reprezentacji Beninu na Pucharze Narodów Afryki 2010 nie mając na koncie debiutu. Na PNA 2010 nie rozegrał żadnego spotkania.

</doc>
<doc id="1887240" url="https://pl.wikipedia.org/wiki?curid=1887240" title="Gerard Adanhoume">
Gerard Adanhoume



</doc>
<doc id="1887241" url="https://pl.wikipedia.org/wiki?curid=1887241" title="Okręg Salem">
Okręg Salem



</doc>
<doc id="1887242" url="https://pl.wikipedia.org/wiki?curid=1887242" title="Okręg Ramanathapuram">
Okręg Ramanathapuram



</doc>
<doc id="1887243" url="https://pl.wikipedia.org/wiki?curid=1887243" title="Okręg Pudukkottai">
Okręg Pudukkottai



</doc>
<doc id="1887244" url="https://pl.wikipedia.org/wiki?curid=1887244" title="Okręg Perambalur">
Okręg Perambalur



</doc>
<doc id="1887245" url="https://pl.wikipedia.org/wiki?curid=1887245" title="Okręg Tiruvallur">
Okręg Tiruvallur



</doc>
<doc id="1887247" url="https://pl.wikipedia.org/wiki?curid=1887247" title="Okręg Theni">
Okręg Theni



</doc>
<doc id="1887248" url="https://pl.wikipedia.org/wiki?curid=1887248" title="Zakłady Fakora">
Zakłady Fakora

Zakłady Fakora – odlewnia żeliwa założona w 1866 przez Towarzystwo John, Krebs &amp; Co.
Historia.
Zakład powstał w 1866 w Łodzi przy ul. Warneńczyka 18 w dzielnicy Górna między linią kolejową nr 540 oraz ulicami Władysława Warneńczyka i Rzgowską. Budynek fabryki przy ul. Rzgowskiej 142 (ówczesny adres) został wybudowany w 1913, a fabryka przyjęła nazwę „Ruski Strebelwer”. Pierwszy kocioł został wyprodukowany w 1903. W 1929 zakład zdobył Złoty Medal za żeliwny kocioł grzewczy opalany węglem. W 1953 zakład przyjął nazwę: Fabryka Kotłów i Radiatorów „Fakora”. Od 2005 tradycję produkcji kontynuowała i rozwijała Odlewnia Żeliwa „Fakora Moc” Sp. z o.o.
W 2007 fabryka uległa częściowemu spaleniu. W 2009 nieruchomości przy ul. Warneńczyka zostały sprzedane firmie Plaza Centers, wchodzącej w skład Europe Israel Group, której założycielem i szefem jest Mordechaj Zisser (zaangażowany finansowo także w budowę Centrum Dialogu im. Marka Edelmana w Parku Ocalałych przy ul. Wojska Polskiego). Deweloper zapowiedział budowę centrum handlowego na terenach dawnej odlewni.
W lipcu 2009 Wojewódzki Urząd Ochrony Zabytków w Łodzi wstrzymał pracę przy budowie centrum rozrywki. Stwierdzono, że budynki starej fabryki są prawdopodobnie pierwszymi o konstrukcji żelbetowej wzniesionymi w Królestwie Polskim. Zakład składał się z dwóch hal. Pierwsza opiera się na rzędach przęseł w pięciu rozmiarach, które wykonano najpewniej w szalunku – w drewnianej skrzyni ułożono zbrojenie i mieszankę betonową.
Zakaz prowadzenia prac wygasł z dniem 11 września 2010.
Wiosną 2012 minister kultury i dziedzictwa narodowego uchylił część decyzji wojewódzkiego konserwatora zabytków o wpisaniu zabudowań „Fakory” do rejestru zabytków.
W czerwcu 2012, "po skandalicznej decyzji m.in. ministra Bogdana Zdrojewskiego fabryka Fakora przestała być zabytkiem", a inwestor otrzymał zgodę na kontynuację budowy centrum handlowego Łódź Plaza i 23 czerwca rozpoczął wyburzanie obiektu.
Zabytek.
Spośród budynków fabryki „Fakora” tylko wieża ciśnień była wpisana do gminnej ewidencji zabytków.
10 września 2010 do rejestru zabytków wpisano:

</doc>
<doc id="1887249" url="https://pl.wikipedia.org/wiki?curid=1887249" title="Plaza Łódź">
Plaza Łódź



</doc>
<doc id="1887251" url="https://pl.wikipedia.org/wiki?curid=1887251" title="Program 863">
Program 863

Program 863 – chiński program rządowy mający na celu rozwijanie sektora zaawansowanych technologii na obszarze Chin w sposób, który jak najmniejszym kosztem pomógłby uniezależnić się od firm zachodnich. Program powstał w marcu 1986 roku (stąd nazwa). Bodźcem dla utworzenia instytucji był list czterech wojskowych inżynierów (Wanga Ganchanga, Wanga Dayana, Yanga Jiachiego oraz Chena Fangyuna) przesłany do chińskiego przywódcy Deng Xiaopinga, w którym dowodzili oni, że po latach stawiania na rozwój uzbrojenia chińska nauka i rozwój technologiczny są w dziedzinie zastosowań cywilnych daleko w tyle za liderami rozwoju.

</doc>
<doc id="1887256" url="https://pl.wikipedia.org/wiki?curid=1887256" title="Réda Johnson">
Réda Johnson

Réda Johnson (ur. 21 marca 1988 w Marsylii) – beniński piłkarz grający na pozycji środkowego obrońcy w Eastleigh.
Kariera klubowa.
Johnson urodził się w Marsylii, a karierę piłkarską rozpoczął w klubie FC Gueugnon. W latach 2005–2007 grał w piątoligowych rezerwach tego klubu. Następnie odszedł do drugoligowego Amiens SC i 24 sierpnia 2007 zadebiutował w Ligue 2 w przegranym 0:1 wyjazdowym spotkaniu z En Avant Guingamp. W Amiens grał przez 2 sezony i wystąpił w 15 ligowych spotkaniach.
Latem 2009 roku Johnson podpisał trzyletni kontrakt z Plymouth Argyle grającym w Football League Championship. W styczniu 2011 został kupiony przez Sheffield Wednesday. Następnie występował w Coventry City oraz Eastleigh.
Kariera reprezentacyjna.
Johnson jest uprawniony do występów w czterech reprezentacjach. Jego ojciec pochodzi ze Stanów Zjednoczonych i ma korzenie benińskie, a matka jest Algierką z pochodzenia. Sam zawodnik urodził się we Francji i ostatecznie wybrał grę w reprezentacji Beninu. Zadebiutował w niej 11 lutego 2009 w przegranym 1:2 towarzyskim meczu z Algierią. W 2010 roku został powołany do kadry na Puchar Narodów Afryki 2010, na którym nie rozegrał żadnego spotkania.

</doc>
<doc id="1887257" url="https://pl.wikipedia.org/wiki?curid=1887257" title="Reda Johnson">
Reda Johnson



</doc>
<doc id="1887263" url="https://pl.wikipedia.org/wiki?curid=1887263" title="Suchy pędzel">
Suchy pędzel

Suchy pędzel (dosłowne tłumaczenie angielskiego terminu "drybrush") – technika malarska polegająca na nanoszeniu farby na podłoże prawie suchym pędzlem (ale nadal zawierającym farbę), często używana w modelarstwie dla podkreślenia detali. 
Technika ta jest stosowana na suchych powierzchniach (papier, płótno zagruntowane) i może służyć do malowania zarówno farbami olejnymi, jak i wodnymi (akrylowymi).
Pociągnięcia pędzla mają charakterystyczny szorstki wygląd.

</doc>
<doc id="1887270" url="https://pl.wikipedia.org/wiki?curid=1887270" title="Miech">
Miech

Miech – urządzenie do tłoczenia powietrza w różnego rodzaju urządzeniach, na przykład w piecach kowalskich, instrumentach muzycznych (zwłaszcza w organach), dawniej w piecach hutniczych. 
Wyrobem miechów zajmuje się dział rzemiosła zwany miechownictwem.

</doc>
<doc id="1887271" url="https://pl.wikipedia.org/wiki?curid=1887271" title="Nouhoum Kobéna">
Nouhoum Kobéna

Nouhoum Kobéna (ur. 5 stycznia 1985 w Parakou) – piłkarz beniński grający na pozycji pomocnika.
Kariera klubowa.
Karierę piłkarską Kobéna rozpoczął w klubie Energie Sports FC. W 2004 roku zadebiutował w jego barwach w pierwszej lidze benińskiej. W 2005 roku odszedł do malijskiego AS Bamako. W debiutanckim sezonie zdobył z nim Puchar Mali. W 2008 roku Benińczyk odszedł z AS Bamako do Djoliby AC Bamako i w 2009 roku został z nim mistrzem Mali.
W połowie 2009 roku Kobéna podpisał kontrakt z libijskim Al-Madina Trypolis. W 2012 roku przeszedł do fińskiego KTP, grającego w trzeciej lidze. W 2013 roku awansował wraz z nim do drugiej ligi. Po sezonie 2014 odszedł z klubu.
Kariera reprezentacyjna.
W reprezentacji Beninu Kobéna zadebiutował w 2006 roku. W 2010 roku został powołany do kadry na Puchar Narodów Afryki 2010. Tam rozegrał 2 spotkania: z Mozambikiem (2:2) i z Nigerią (0:1).

</doc>
<doc id="1887273" url="https://pl.wikipedia.org/wiki?curid=1887273" title="Nouhoum Kobena">
Nouhoum Kobena



</doc>
<doc id="1887278" url="https://pl.wikipedia.org/wiki?curid=1887278" title="Dyskografia Edyty Bartosiewicz">
Dyskografia Edyty Bartosiewicz

Artykuł prezentuje dyskografię Edyty Bartosiewicz, polskiej wokalistki rockowej. Jej albumy sprzedały się w łącznym nakładzie ponad miliona egzemplarzy. 16 piosenek dotarło do pierwszego miejsca Listy Przebojów Programu Trzeciego. Poza karierą solową gościła także w nagraniach takich wykonawców jak: Wojciech Waglewski, Kobranocka, Acid Drinkers, Róże Europy, Varius Manx czy Kazik Staszewski.
Debiutem fonograficznym piosenkarki był wydany w 1990 roku album pt. "The Big Beat", a nagrany wraz z zespołem Holloee Poloy. Jednakże płyta spotkała się z komercyjnym niepowodzeniem. Wkrótce potem zespół zakończył działalność, a wokalistka podjęła solową działalność artystyczną. W 1992 roku ukazał się solowy debiut Bartosiewicz pt. "Love", jednakże i ta płyta nie odniosła sukcesu komercyjnego. W 1994 roku do sprzedaży trafił drugi album wokalistki pt. "Sen". Wyróżniony statusem podwójnej platynowej płyty album sprzedał się w nakładzie 400 tys. egzemplarzy. Rok później ukazał się jej trzeci album zatytułowany "Szok'n'Show". Wyróżniona platyną płyta znalazła 200 tys. nabywców.
Dwa lata później ukazał się czwarty album Bartosiewicz pt. "Dziecko". Na wyróżnionej platyną płycie znalazły się jedne z najpopularniejszych piosenek w dorobku piosenkarki: „Jenny” i „Skłamałam”. Kompozycje uplasowały się na 1. miejscu m.in. Listy Przebojów Programu Trzeciego i Szczecińskiej Listy Przebojów Polskiego Radia. W 1998 roku ukazał się piąty album studyjny wokalistki pt. "Wodospady". Album spotkał się z komercyjnym niepowodzeniem, nie uzyskał żadnego certyfikatu sprzedaży. Rok później została wydana jedyna kompilacja nagrań w dorobku fonograficznym wokalistki pt. "Dziś są moje urodziny". Ostatni album studyjny Edyty Bartosiewicz zatytułowany "Ten moment" ukazał się w 2020 roku.

</doc>
<doc id="1887281" url="https://pl.wikipedia.org/wiki?curid=1887281" title="E189">
E189



</doc>
<doc id="1887283" url="https://pl.wikipedia.org/wiki?curid=1887283" title="Władysław Dybowski (1892-1947)">
Władysław Dybowski (1892-1947)



</doc>
<doc id="1887287" url="https://pl.wikipedia.org/wiki?curid=1887287" title="Armia Stanów Skonfederowanych">
Armia Stanów Skonfederowanych

Armia Skonfederowanych Stanów Ameryki (ang. "Confederate States Army") – część sił zbrojnych Skonfederowanych Stanów Ameryki, podczas wojny secesyjnej.
Przeszła dwie fazy organizacyjne – początkowo ustanowiona jako Tymczasowa Armia Skonfederowanych Stanów ("Provisional Army of the Confederate States"), aktem Kongresu z 28 lutego 1861 roku, a następnie jako Armia Skonfederowanych Stanów Ameryki ("Army of the Confederate States of America "), aktem z 6 marca tego samego roku.
Organizacja.
Z powodu zniszczenia siedziby głównego dowództwa w Richmond w 1865 roku trudno jest określić dokładną siłę bojową armii. Szacunkowe wyliczenia określają liczebność na poziomie od 500 000 do 2 000 000 ludzi.
W ciągu czterech lat ogłaszane były następujące pobory:
Dowództwo.
Armia nie posiadała formalnego naczelnika przez długi czas swojego istnienia. Prezydent Jefferson Davis, były oficer Armii Stanów Zjednoczonych, był naczelnym dowódcą, odpowiedzialnym za działania zarówno armii jak i marynarki. Poniżsi oficerowie posiadali różne stopnie dowództwa:
Armie i dowódcy.
Do prominentnych generałów, którzy często walczyli niezależnie od głównej formacji należeli m.in.: Thomas J. „Stonewall” Jackson, James Longstreet, J.E.B. Stuart, Gideon Pillow oraz A.P. Hill.
Rangi i odznaczenia.
Szarże generalskie dzieliły się na cztery stopnie: Generał, Generał porucznik, Generał major, Generał brygady, jednakże wszyscy czterej nosili identyczne odznaczenia. Początkowo najwyższym stopniem był generał brygady, lecz szybko dodane zostały kolejne stopnie. Wyjątkiem wśród korpusu generalskiego był Robert E. Lee, który nosił odznaczenia pułkownikowskie (trzy gwiazdki).
Odznaczenia były naszywane na kołnierzykach oraz mankietach (węzeł austriacki); kepi obszywane były odpowiednią liczbą pasków, jednakże oficerowie chętniej wybierali zwykłe czapki, bowiem kepi czyniło ich łatwiejszym do rozpoznania przez snajperów przeciwnika.
Kolory naszywek oznaczały poszczególne rodzaje wojska – niebieski piechotę, żółty kawalerię, czerwony artylerię. Czasem pojawiały się wyjątki np. kawaleria z Teksasu używała czerwonych naszywek.

</doc>
<doc id="1887288" url="https://pl.wikipedia.org/wiki?curid=1887288" title="Biegi narciarskie na Mistrzostwach Świata w Narciarstwie Klasycznym 1993">
Biegi narciarskie na Mistrzostwach Świata w Narciarstwie Klasycznym 1993

Zawody w biegach narciarskich na XXVI Mistrzostwach świata w narciarstwie klasycznym odbyły się w dniach 19 lutego – 28 lutego 1993 w szwedzkim mieście Falun.

</doc>
<doc id="1887291" url="https://pl.wikipedia.org/wiki?curid=1887291" title="Żywią i bronią">
Żywią i bronią



</doc>
<doc id="1887293" url="https://pl.wikipedia.org/wiki?curid=1887293" title="Cappella Corale Varsaviana">
Cappella Corale Varsaviana

Capella Corale Varsaviana – chór zrzeszający zawodowych wokalistów i muzyków.
Powstał w 2007 roku przy współpracy Romana Rewakowicza – dyrygenta aktywnego zarówno w dziedzinie chóralnej jak i orkiestrowej z Małgorzatą Szymanek-Piotrowską – menadżerem o wieloletnim doświadczeniu chóralnym. Zespół skupia miłośników muzyki chóralnej różnych epok i okresów historycznych. Jego członkowie to głównie zawodowi muzycy – absolwenci i studenci różnych wydziałów wyższych uczelni muzycznych Polski. Śpiewają w nim zarówno wokaliści, jak i absolwenci i studenci teorii muzyki, wydziału edukacji muzycznej – dyrygentury chóralnej, muzykologii oraz instrumentaliści.
Zespół ma na swoim koncie udział w licznych nagraniach muzyki do filmów produkowanych zarówno w kraju jak i za granicą. Na uwagę zasługuje rejestracja muzyki filmowej takich kompozytorów jak Jan A.P. Kaczmarek (laureat Oscara za muzykę filmową), Stanisław Syrewicz, Michał Lorenc, Abel Korzeniowski, Bartłomiej Gliniak i inni. Chór wziął m.in. udział w nagraniu muzyki Jana A.P. Kaczmarka do najnowszej ekranizacji słynnej powieści Lwa Tołstoja „Wojna i pokój”. Dokonana na przełomie 2010 i 2011 roku rejestracja muzyki Michała Lorenca do najnowszego filmu o Janie Pawle II – „ Szukalem Was”, zaowocowała zaproszeniem zespołu do Rzymu do wykonania Missa Magna Beatificationis Michała Lorenca. Ten uroczysty koncert w kościele Św. Ignacego Loyoli, w którym wystąpiła m.in. także Narodowa Orkiestra Symfoniczna Polskiego Radia z Katowic, został pomyślany jako artystyczny finał uroczystości beatyfikacyjnych Jana Pawła II.
2 maja 2011 zespół wziął udział w porannej Mszy Dziękczynnej za Beatyfikację Jana Pawła II w bazylice św. Piotra w Rzymie wykonując wraz z innymi chórami i NOSPR specjalnie na tę okazję skomponowaną Mszę Marco Frisiny, a także utwory Henryka Mikołaja Góreckiego i Wojciecha Kilara. Szczególne zamiłowanie i znajomość muzycznych tradycji wschodniego chrześcijaństwa przez Romana Rewakowicza skłania zespół również do repertuaru muzyki prawosławnej, w tym wspaniałego „Całonocnego czuwania” (Wsienosznoje bdnienije) Siergieja Rachmaninowa.
W 2007 roku zespół wystąpił w Zamku Królewskim w Warszawie na wspólnym koncercie z Rosyjskim Państwowym Chórem Kameralnym w ramach Sezonu Kultury Rosyjskiej w Polsce. W grudniu 2008 roku Cappella Corale Varsaviana wystąpiła z dużym powodzeniem w Moskwie i Jarosławlu na zakończenie Sezonu Kultury Polskiej w Rosji. Zespół brał także udział w Warszawskim Festiwalu Chóralnym „Na Królewskim Trakcie” z programem polskiej i ukraińskiej muzyki sakralnej.

</doc>
<doc id="1887294" url="https://pl.wikipedia.org/wiki?curid=1887294" title="Mouritala Ogounbiyi">
Mouritala Ogounbiyi

Mouritala Ogunbiyi (ur. 10 października 1982 w Ocie) – beniński piłkarz grający na pozycji ofensywnego pomocnika.
Kariera klubowa.
Karierę piłkarską Ogunbiyi rozpoczął w klubie AS Dragons FC de l’Ouémé. W 1998 roku zadebiutował w jego barwach w pierwszej lidze benińskiej. W debiutanckim sezonie wywalczył z AS Dragons mistrzostwo Beninu. W 1999 i 2002 roku ponownie został z nim mistrzem kraju.
W 2003 roku Ogunbiyi przeszedł do nigeryjskiego klubu Enyimba FC z miasta Aba. Już w 2003 roku został mistrzem Nigerii oraz wygrał Ligę Mistrzów (2:0 i 0:1 w finale z Ismaily SC). W 2004 roku zdobył Superpuchar Afryki i drugi raz z rzędu Ligę Mistrzów (2:1, 1:2 i wygrana w serii rzutów karnych z Étoile Sportive du Sahel). Z kolei w 2005 roku wygrał z Enyimbą rozgrywki ligowe, Pucharu Nigerii i Superpucharu Afryki.
W 2006 roku Ogunbiyi odszedł z Enyimby do Étoile Sportive du Sahel. W 2006 roku wygrał Afrykański Puchar Konfederacji (1:1, 0:0 w finale z FAR Rabat). Z kolei w 2007 roku wywalczył mistrzostwo Tunezji oraz po raz trzeci w karierze Ligę Mistrzów (0:0, 3:1 w finale z Al-Ahly Kair). Natomiast w 2008 roku zdobył Puchar Tunezji.
W połowie 2008 roku Ogunbiyi przeszedł do francuskiego drugoligowca En Avant Guingamp. 1 sierpnia 2008 zadebiutował w Ligue 2 w przegranym 0:1 domowym meczu z FC Metz. W 2010 roku spadł z zespołem do trzeciej ligi. W 2011 roku przeszedł do innego klubu występującego w tej lidze, Nîmes Olympique. W 2012 roku awansował z nim do drugiej ligi. W 2014 przeszedł do Paris FC. W 2015 roku odszedł z tego klubu, a następnie występował w benińskim USS Kraké.
Kariera reprezentacyjna.
W reprezentacji Beninu Ogunbiyi zadebiutował w 1998 roku. W 2004 roku wystąpił w 2 meczach Pucharu Narodów Afryki 2004: z Republiką Południowej Afryki (0:2) i z Marokiem (0:4). W 2010 roku został powołany do kadry na Puchar Narodów Afryki 2010. Tam rozegrał 3 spotkania: z Mozambikiem (2:2), z Nigerią (0:1) i z Egiptem (0:2).

</doc>
<doc id="1887296" url="https://pl.wikipedia.org/wiki?curid=1887296" title="Salomon Izaac">
Salomon Izaac



</doc>
<doc id="1887299" url="https://pl.wikipedia.org/wiki?curid=1887299" title="Han Xiaopeng">
Han Xiaopeng

Han Xiaopeng (chin. upr. 韩晓鹏, chin. trad. 韓曉鵬, pinyin "Hán Xiǎopéng"; ur. 13 grudnia 1983) – chiński narciarz, specjalista narciarstwa dowolnego. Zdobył złoty medal w skokach akrobatycznych na igrzyskach olimpijskich w Turynie. Ponadto wywalczył złoty medal w tej samej konkurencji na mistrzostwach świata w Madonna di Campiglio. Najlepsze wyniki w Pucharze Świata osiągnął w sezonie 2004/2005, kiedy to zajął 11. miejsce w klasyfikacji generalnej, a w klasyfikacji skoków akrobatycznych był trzeci.

</doc>
<doc id="1887302" url="https://pl.wikipedia.org/wiki?curid=1887302" title="Ivanovka">
Ivanovka



</doc>
<doc id="1887303" url="https://pl.wikipedia.org/wiki?curid=1887303" title="SMS Kaiser">
SMS Kaiser

SMS „Kaiser” (niem. cesarz) – nazwa noszona na przestrzeni dziejów przez dwa okręty niemieckiej Cesarskiej Marynarki Wojennej:

</doc>
<doc id="1887304" url="https://pl.wikipedia.org/wiki?curid=1887304" title="Fehmarn">
Fehmarn

Fehmarn (wym. "MAF:" , ) − miasto położone na wyspie o tej samej nazwie w Niemczech, w kraju związkowym Szlezwik-Holsztyn, w powiecie Ostholstein. W 2008 r. liczyło 12 962 mieszkańców. Najbardziej na wschód położona gmina kraju związkowego.
Dzielnice.
W skład miasta wchodzą 42 dzielnice, do najbardziej znanych należą: Burg auf Fehmarn i Puttgarden.
Współpraca.
Miejscowości partnerskie:

</doc>
<doc id="1887305" url="https://pl.wikipedia.org/wiki?curid=1887305" title="Julian Wieniawski">
Julian Wieniawski

Julian Wieniawski ps. „Jordan” (ur. 5 lutego 1834 w Lublinie, zm. 23 września 1912 w Warszawie) – polski prozaik i komediopisarz, brat Henryka i Józefa.
Życiorys.
Ukończył Gimnazjum Lubelskie, do którego uczęszczał w latach 1844–1848, a następnie Instytut Agronomiczny w Marymoncie. Był uczestnikiem powstania styczniowego (należał do „stronnictwa białych”). Po klęsce powstania wyjechał do Francji, tam w Paryżu studiował ekonomię i prawo. Do kraju powrócił w 1865 roku, tam został natychmiast aresztowany. W 1872 roku zamieszkał w Warszawie, gdzie pełnił funkcję w Towarzystwie Wzajemnego Kredytu. Rok 1872 był właściwym debiutem Wieniawskiego (zbiór szkiców "Wędrówki delegata" drukowana w „Tygodniku Ilustrowanym”), jednak już w 1859 roku na łamach „Gazety Codziennej” wydrukowano kilka korespondencji.
W latach 1879–1912 przebywał w Chlebni koło Grodziska Mazowieckiego.
Zmarł 23 września 1912 roku w Warszawie. Został pochowany na cmentarzu Powązkowskim (kwatera 16-1-4).

</doc>
<doc id="1887309" url="https://pl.wikipedia.org/wiki?curid=1887309" title="Vladimir Milenković">
Vladimir Milenković

Vladimir Milenković (ur. 22 czerwca 1982 w Niszu) – serbski piłkarz grający na pozycji napastnika.
Kariera.
Milenković piłkarską karierę rozpoczynał w swoi rodzinnym mieście, w klubie Radnički Nisz. Do dorosłego składu tej drużyny został włączony przed sezonem 2000/2001, kiedy zespół grał jeszcze w Prva liga. Następnie spadł do drugiej ligi, lecz szybko powrócił do najwyższej, aby ponownie zostać zdegradowanym. W rundzie wiosennej sezonu 2004/2005 przebywał na wypożyczeniu w Worskła Połtawa, gdzie strzelił cztery z 18 zdobytych przez jego drużynę goli i pomógł jej utrzymać się Wyższej Lidze. Po powrocie do swojego macierzystego klubu, Milenković występował w nim jeszcze przez 2,5 roku, po czym przeszedł do Rudar Pljevlja, gdzie rozegrał 14 meczów, a jego zespół zajął w lidze piąte miejsce.
Latem 2008 roku Milenković testowany był w Jagiellonii Białytsok. 2 sierpnia wystąpił w pierwszej połowie sparingu z Legią Warszawa. Trener Jagiellonii, Michał Probierz powiedział później, że wszyscy zawodnicy zagrali dobrze. Ostatecznie Serb, ze względu na szeroką kadrę białostocczan, nie znalazł zatrudnienia w polskim klubie.
Po nieudanej próbie zatrudnienia w Jagiellonii, Milenković przed rundą wiosenną sezonu 2008/2009 został piłkarzem Primorje Ajdovščina. Zadebiutował w spotkaniu z FC Koper w którym przebywał na boisku pełne 90 minut. Dość szybko stał się podstawowym piłkarzem swojego klubu. W kwietniu zdobył dwa gole w zremisowanym 3:3 meczu z ND Gorica. Następnie strzelił również ważną bramkę w pojedynku z NK Rudar Velenje. Sezon 2008/2009 zakończył z 15 ligowymi występami w których zdobył sześć goli. Jego klub zajął w tabeli ostatnie miejsce i spadł do drugiej ligi.
Przed sezonem 2009/2010 Milenković przeszedł do szóstej drużyny poprzednich rozgrywek, Interblocku Lublana. W pierwszych pięciu meczach w których zagrał nie zdobył żadnej bramki. Następnie trafił w spotkaniu z NK Nafta Lendava i dwukrotnie w pojedynku z ND Gorica oraz NK Maribor. W październiku zdobył również gola w meczu z NK MIK CM Celje. Łącznie zagrał w 13 spotkaniach i strzelił sześć bramek.
Na początku 2010 roku przyjechał na testy do Polonii Bytom. Interesowała się nim również Odra Wodzisław Śląski. 16 stycznia zagrał w kontrolnym meczu z MKSem Kluczbork w którym strzelił jedynego gola dla Polonii. W protokole sędziowskim wpisano go jako Popovicia, zaś dziennikarzom powiedział, że nazywa się Petrović. Serb nie chciał ujawnić swojego nazwiska przed podpisaniem kontraktu. 18 stycznia pomyślnie przeszedł testy medyczne i związał się z nowym klubem dwuipółletnią umową.

</doc>
<doc id="1887315" url="https://pl.wikipedia.org/wiki?curid=1887315" title="Pascal Angan">
Pascal Angan

Jean Louis Pascal Angan (ur. 19 kwietnia 1986 w Odienné) – beniński piłkarz grający na pozycji ofensywnego pomocnika.
Kariera klubowa.
Angan urodził się w Wybrzeżu Kości Słoniowej. Karierę piłkarską rozpoczął w tamtejszym klubie AS Denguelé. W 2003 roku zadebiutował w jego barwach w pierwszej lidze iworyjskiej. W latach 2005-2006 grał w drużynie Issia Wazi, z którym w 2006 roku zdobył Puchar Wybrzeża Kości Słoniowej.
W 2006 roku Angan odszedł do benińskiego Tonnerre d’Abomey FC, z którym w 2007 roku wywalczył mistrzostwo Beninu. Z kolei w 2008 roku przeszedł do marokańskiego Wydadu Casablanca. W 2010 roku wywalczył z nim mistrzostwo Maroka.
W 2012 roku Angan przeszedł do algierskiego zespołu CR Belouizdad.
Kariera reprezentacyjna.
W reprezentacji Beninu Angan zadebiutował w 2009 roku. W 2010 roku został powołany do kadry na Puchar Narodów Afryki 2010. Tam rozegrał jedno spotkanie, z Egiptem (0:2).

</doc>
<doc id="1887317" url="https://pl.wikipedia.org/wiki?curid=1887317" title="Mecklenburgische Bucht">
Mecklenburgische Bucht



</doc>
<doc id="1887319" url="https://pl.wikipedia.org/wiki?curid=1887319" title="Q’s Jook Joint">
Q’s Jook Joint

Q’s Jook Joint – album Quincy’ego Jonesa wydany w listopadzie 1995 przez wytwórnię Qwest Records. 

</doc>
<doc id="1887320" url="https://pl.wikipedia.org/wiki?curid=1887320" title="Juryj Bieleńki">
Juryj Bieleńki

Juryj Adamawicz Bieleńki (; , "Jurij Adamowicz Bieleńki"; ur. 5 maja 1960 w Mińsku) – białoruski polityk, w latach 1990–1995 deputowany do Rady Najwyższej Białoruskiej SRR/Rady Najwyższej Republiki Białorusi XII kadencji; członek Opozycji BNF – frakcji parlamentarnej partii Białoruski Front Ludowy ("Biełaruski Narodny Front"), o charakterze antykomunistycznym i niepodległościowym; obecnie p.o. przewodniczącego Konserwatywno-Chrześcijańskiej Partii „Białoruski Front Ludowy”.
Życiorys.
Młodość i praca.
Urodził się 5 maja 1960 roku w Mińsku, w Białoruskiej SRR, ZSRR. Pochodził z rodziny robotniczej. W 1982 ukończył studia z dziedziny finansów i kredytu w Białoruskim Państwowym Instytucie Gospodarki Narodowej. W latach 1982–1984 pracował jako kontroler-rewizor w obwodzie mohylewskim, w Urzędzie Kontrolno-Rewizyjnym Ministerstwa Finansów Białoruskiej SRR. Kolejne dwa lata służył w Armii Radzieckiej. Od 1986 do 1997 roku pracował w przedsiębiorstwach koncernu „Amkador”, m.in. jako kierownik działu finansów fabryki „Udarnik” (1986 – czerwiec 1995) oraz wicedyrektor generalny spółki „Amkador-Trust” (1 czerwca 1995 – 1997). Z ramienia przedsiębiorstwa uczestniczył w 1990 roku w kursach dokształcających w obszarze finansów i bankowości w Wielkiej Brytanii oraz, w 1994 roku, z dziedziny transformacji ustrojowej gospodarki w Niemczech Zachodnich.
Działalność parlamentarna.
16 maja 1990 roku został deputowanym ludowym do Rady Najwyższej Białoruskiej SRR XII kadencji (od 19 września 1991 roku – Rady Najwyższej Republiki Białorusi) z Kujbyszewskiego Okręgu Wyborczego Nr 36 miasta Mińska, a także deputowanym ludowym do Mińskiej Rady Miejskiej. Pełnił w Radzie Najwyższej funkcję członka Stałej Komisji ds. Planowania, Budżetu i Finansów. Na początku czerwca 1990 roku został skarbnikiem Grupy Deputackiej BNF (od 16 lipca pod nazwą "Opozycja BNF"). Odpowiadał na sprawy bankowe i finansowe frakcji. Stanowisko to było czysto formalne, ponieważ grupa nie miała własnych finansów i nie prowadziła żadnej związanej z nimi działalności. Był również członkiem tzw. "Gabinetu Cieni" Opozycji BNF. Kierował w nim Ministerstwem Finansów. Brał udział w opracowaniu i przyjęciu Deklaracji o Państwowej Suwerenności Białorusi, przygotowaniu projektów ustaw na nadzwyczajnej sesji Rady Najwyższej 24–25 sierpnia 1991 roku, w czasie której ogłoszono niepodległość Białorusi.
Współautor "Koncepcji przejścia białoruskiej SRR na gospodarkę rynkową" (jesień 1990 roku), "Koncepcji reformy gospodarczej w Republice Białorusi" (wiosna 1992 roku), "Głównych kierunków reform dla wyjścia z kryzysu" (przedwyborcza platforma gospodarcza BFL-u, wiosna 1995 roku), ustawy "O bankach i działalności bankowej" i innych projektów ustaw.
Uczestniczył w głodówce deputowanych Opozycji BNF 11–12 kwietnia 1995 roku w Sali Owalnej parlamentu, ogłoszonej na znak protestu przeciwko zainicjowanemu przez prezydenta Łukaszenkę referendum na temat wprowadzenia języka rosyjskiego jako drugiego języka państwowego, zmiany symboli państwowych Białorusi (biało-czerwono-białej flagi i herbu Pogoni) na symbole nawiązujące do radzieckich, integracji ekonomicznej z Federacją Rosyjską i prawie prezydenta do rozwiązywania parlamentu. W nocy z 11 na 12 kwietnia został razem z innymi protestującymi wywleczony siłą z sali parlamentu przez zamaskowanych funkcjonariuszy wojska i służb specjalnych, pobity, wywieziony samochodem, a następnie wyrzucony na ulicy w centrum Mińska. W dniach 13–14 kwietnia 1995 roku uczestniczył w procesie przed Sądem Konstytucyjnym, w którym Opozycja BNF oskarżyła prezydenta Łukaszenkę o monopolizację środków masowej informacji.
W wyborach parlamentarnych w 1995 roku kandydował ponownie, w Kujbyszewskim Okręgu Wyborczym Nr 249 miasta Mińska. Otrzymał 58% głosów, jednak jego kandydatura została bez wyjaśnień skreślona z listy deputowanych. Listy kierowane do różnych instancji z protestami i żądaniem wyjaśnienia zaistniałej sytuacji zostały zignorowane. W taki sam sposób potraktowany został inny kandydat BFL-u, Walancin Hołubieu. Zdaniem Zianona Pazniaka, była to część planowej falsyfikacji wyników wyborów, dokonanej z polecenia prezydenta Alaksandra Łukaszenki.
W 2010 roku Zianon Pazniak opisał w swoich wspomnieniach Juryja Bieleńkiego z początku lat 90. następująco:
Późniejsza działalność polityczna.
W 1995 roku został wybrany na stanowisko wiceprzewodniczącego Białoruskiego Frontu Ludowego. W 1999 roku doszło do rozłamu we Froncie, w wyniku którego powstały dwa ugrupowania: Konserwatywno-Chrześcijańska Partia – BNF pod kierownictwem Zianona Pazniaka oraz Partia BNF pod kierownictwem Wincuka Wiaczorki. Bieleńki poparł Pazniaka i 26 września 1999 roku został wybrany na wiceprzewodniczącego KChP – BNF. Ze względu na przebywanie przewodniczącego Zianona Pazniaka od 1996 roku na emigracji politycznej, Bieleńki został także pełniącym obowiązki przewodniczącego na Białorusi. W 2006 roku został ponownie wybrany na to stanowisko.
17 listopada 2010 roku ok. godziny 19:45, Juryj Bieleńki wraz z Siarhiejem Papkouem zostali zatrzymani przez białoruskich pograniczników na granicy białorusko-litewskiej, na przejściu granicznym „Kamienny Łoh”, w czasie podróży autobusem relacji Kowno – Mińsk z Litwy na Białoruś. Przy politykach znaleziono książki autorstwa Zianona Pazniaka "Ciażki czas" i "Deputaty niezależnaści". Zostali oni zmuszeni do opuszczenia pojazdu, książki zaś zatrzymano do ekspertyzy. Zdaniem Bieleńkiego, incydent miał charakter polityczny i był reakcją na nazwisko Pazniaka, jak też związany był ze zbliżającymi się wyborami prezydenckimi 19 grudnia.
Juryj Bieleńki jest jednym z organizatorów akcji na Białorusi, mających na celu zachowanie w narodzie białoruskim pamięci historycznej. Do takich akcji zaliczają się uroczystości "Dnia Woli", związane z rocznicą ustanowienia Białoruskiej Republiki Ludowej, oraz marsz żałobny „Dziady”, polegający na organizowaniu procesji na uroczysko Kuropaty pod Mińskiem, gdzie w okresie terroru stalinowskiego mordowana była ludność cywilna. Marsz połączony jest z mityngiem oraz odnowieniem krzyży i składaniem kwiatów na grobach. 25 marca 2000 roku Bieleńki brał udział w mityngu w Mińsku, zorganizowanym przez opozycję z okazji "Dnia Woli". Wiec został rozpędzony, a jego organizatorzy aresztowani. Podczas zatrzymania Bieleńki został pobity, doznał obrażeń głowy. Późniejsze próby wszczęcia śledztwa i złożenie skargi do sądu zakończyły się ignorowaniem sprawy przez władze sądownicze.
Poglądy.
Juryj Bieleńki uważa, że w społeczeństwie białoruskim powinien istnieć dobry przepływ informacji. Partia, której przewodzi, powinna budować swoją pozycję dzięki zdobywaniu zaufania Białorusinów. Niechętnie odnosi się do składania wizyt przez opozycjonistów rządowi rosyjskiemu. Uważa, że rywale Łukaszenki w wyborach prezydenckich prowadzą podwójną grę. Z jednej strony w przypadku wygrania wyborów deklarują zachowanie suwerenności Białorusi i przyjaznych stosunków z Rosją. Z drugiej zaś nie mają możliwości wygrania bez akceptacji ich kandydatury przez Moskwę, co uzależnia ich od polityki rosyjskiej. Według Bieleńkiego taka postawa, którą określił mianem pragmatycznej, doprowadziła w 1999 roku do rozłamu Białoruskiego Frontu Ludowego oraz powstania Partii BNF i KChP – BNF.

</doc>
<doc id="1887322" url="https://pl.wikipedia.org/wiki?curid=1887322" title="Kieler Bucht">
Kieler Bucht



</doc>
<doc id="1887323" url="https://pl.wikipedia.org/wiki?curid=1887323" title="Jerzy Rawicz">
Jerzy Rawicz



</doc>
<doc id="1887331" url="https://pl.wikipedia.org/wiki?curid=1887331" title="Grzegorz Stec">
Grzegorz Stec

Grzegorz Stec (ur. 24 stycznia 1955 w Krakowie) – polski malarz.
Życiorys.
W latach 1976-1981 studiował na Akademii Sztuk Pięknych w Krakowie, dyplom robił na Wydziale Grafiki u prof. Włodzimierza Kunza, malarstwo studiował u prof. Jana Świderskiego. Miał ponad 50 wystaw indywidualnych, w Polsce, w USA, Szwecji, Niemczech. W latach 1996-2002 był rezydentem "The Society for Arts" w Chicago, w „1112 Gallery” odbyły się wystawy: "Letters to the Mastres" (1996), "Exodus or Carnival?" (1997) i "Aqueducts of Dream" (1998). W latach 2007-2009 wystawiał w Nowym Jorku, także w polskich placówkach dyplomatycznych: w Konsulacie Generalnym Rzeczypospolitej Polskiej (2008) oraz w Fundacji Kościuszkowskiej (2009). Ostatnie duże wystawy artysty odbyły się w Centrum Kultury Żydowskiej na krakowskim Kazimierzu (2011, 2014), w Pałacu Sztuki w Krakowie (2012, 2015), Centrum Sztuki Współczesnej „Solvay” (2014), Instytucie Polskim w Lipsku ("In Licht und Schatten", 2014), w Galerii Abakus w Berlinie ("Melancholie und Maskerade", 2015; we współpracy z Ambasadą Rzeczypospolitej Polskiej i Instytutem Polskim w Berlinie). Użyczał swoich obrazów na okładki książek, płyt i plakatów, m.in. dla VI Wielkanocnego Festiwalu Ludwiga van Beethovena (2002). O twórczości Steca TVP nakręciła film "Zadręcza mnie zapach czerni" (1991, reż. Cezary Nowicki). W 2019 r. artysta obchodził jubileusz 40-lecia pracy twórczej. Z tej okazji otrzymał odznaczenie "Honoris Gratia", przyznawane przez Prezydenta Miasta Krakowa. Również z tej okazji wydany został retrospektywny album pt. "Grzegorz Stec, Malarstwo – Paintings. Czterdziestolecie".
Jest również poetą, wydał dwa tomiki poezji "Nikt tu nie szuka odpowiedzi" (1999) oraz "Melencolia" (2007).
Jego żoną jest Gabriela Matuszek-Stec, profesor tytularny na Wydziale Polonistyki Uniwersytetu Jagiellońskiego.
Charakterystyka twórczości.
Artysta nazywany przez krytyków mistrzem światła i znakomitym kolorystą, twórca unikatowych czarnych obrazów olejnych. Reprezentuje typ sztuki wizyjnej, dramatycznej, emocjonalnie reagującej na doświadczenia współczesności, a zarazem mocno zakotwiczonej w europejskiej tradycji malarskiej (do swoich Mistrzów Stec zalicza Dürera, Velasqueza, Hieronima Boscha, Goyę, Rembrandta, Albrechta Altdorfera, Matthiasa Grünewalda, a ze współczesnych Francisa Bacona i Witolda Wojtkiewicza. Jego malarstwo można usytuować między abstrakcją i figuracją, i traktować jako oryginalny powrót do "duchowości" sztuki.
Obrazy Steca charakteryzuje bogactwo kompozycji, barw i struktur - od prostych form po gęste kompozycje "horror vacui", od czystej i wyrazistej kolorystyki, po prace monochromatyczne i wręcz czarno-białe. Artystę najbardziej interesuje tłum - skłębiona, zdeformowana masa, dręczona przez szaleństwa i traumy, oraz pojedyncza istota ludzka pokazana jako głowa-maska, będąca portretem stanu psychicznego.
Grzegorz Stec wypracował własną technikę malarstwa olejnego, która w przypadku czarnych obrazów polega na osiąganiu technicznych efektów zbliżonych do mezzotinty, zaś w przypadku barwnych płócien na spontanicznym, intuicyjnym tworzeniu podczas pierwszych gorących sesji, a potem mozolnym i perfekcyjnym dopracowywaniu detali. Zwraca uwagę zwłaszcza umiejętność tworzenia efektów świetlnych, które nadają obrazom duchowy wymiar. Czarne obrazy - najbardziej oryginalna część sztuki Steca - są często próbą wizualizacji czystego światła.

</doc>
<doc id="1887332" url="https://pl.wikipedia.org/wiki?curid=1887332" title="Emmanuel Imorou">
Emmanuel Imorou

Emmanuel Imorou (ur. 16 września 1988 w Bourges) – piłkarz beniński grający na pozycji pomocnika. Obecnie jest zawodnikiem klubu SM Caen.
Kariera klubowa.
Imorou urodził się we Francji, w rodzinie pochodzenia benińskiego. Karierę piłkarską rozpoczął w tamtejszym klubie FC Bourges. W latach 2005–2007 występował w rezerwach klubu LB Châteauroux, a następnie awansował do kadry pierwszego zespołu, grającego w drugiej lidze francuskiej. W 2009 roku został wypożyczony do FC Gueugnon z trzeciej ligi. W sezonie 2011 / 2012 zawodnikiem portugalskiego klubu SC Braga. Latem 2012 podpisał dwuletnią umowę z drugoligowym Clermont Foot.
Latem 2014 14 czerwca 2011 roku podpisał kontrakt z pierwszoligowym SM Caen.
Kariera reprezentacyjna.
W reprezentacji Beninu Imorou zadebiutował 6 stycznia 2010 roku w wygranym 1:0 towarzyskim spotkaniu z Libią. W 2010 roku w Pucharze Narodów Afryki 2010 zagrał we 2 meczach: z Mozambikiem (2:2) i Nigerią (0:1).

</doc>
<doc id="1887336" url="https://pl.wikipedia.org/wiki?curid=1887336" title="SMS Bayern">
SMS Bayern

SMS „Bayern” – nazwa noszona na przestrzeni dziejów przez okręty niemieckiej Cesarskiej Marynarki Wojennej; pochodzi od Królestwa Bawarii:

</doc>
<doc id="1887337" url="https://pl.wikipedia.org/wiki?curid=1887337" title="Wilkau-Haßlau">
Wilkau-Haßlau

Wilkau-Haßlau – miasto w Niemczech w kraju związkowym Saksonia, w okręgu administracyjnym Chemnitz, w powiecie Zwickau. W 2009 miasto zamieszkiwane było przez 11 127 osób.
Geografia.
Wilkau-Haßlau położone jest nad rzeką Zwickauer Mulde (dopływ Muldy), około 6 km na południe od Zwickau.
Transport.
Drogi.
Wilkau-Haßlau położone jest przy autostradzie A72. Przez miasto przebiega również droga krajowa B93.
Kolej.
Przez Willebadessen przebiega linia kolejowa Schwarzenberg – Zwickau. Do roku 1973 funkcjonowała również kolej Wilkau-Haßlau–Carlsfeld (obecnie nieczynna).
Współpraca.
Miejscowości partnerskie:

</doc>
<doc id="1887338" url="https://pl.wikipedia.org/wiki?curid=1887338" title="SMS Baden">
SMS Baden

SMS „Baden” – nazwa noszona na przestrzeni dziejów przez okręty niemieckiej Cesarskiej Marynarki Wojennej; pochodzi od Wielkiego Księstwa Badenii:

</doc>
<doc id="1887340" url="https://pl.wikipedia.org/wiki?curid=1887340" title="Erentruda z Salzburga">
Erentruda z Salzburga

Św. Erentruda z Salzburga (ur. prawdopodobnie 650 r. w Wormacji, zm. 30 czerwca 718 r. w Salzburgu) – święta w Kościele Katolickim, patronka miasta Salzburg i pierwsza matka przełożona benedyktyńskiego klasztoru żeńskiego Nonnberg, założonego przez Św. Ruperta.
Życie.
Inne wersje jej imienia to: Erintrudis, Erentrud, Ehrentrudis, Erentraud, Ehrentraud. W roku 696 wraz z wujem (bądź bratem) Św. Rupertem z Salzburga, przyjechała z rodzinnej Wormacji do Salzburga. Zmarła 30 czerwca 718 roku, w tym samym roku co Św. Rupert. Dzienna rocznica śmierci (30 czerwca) jest dniem wspomnienia liturgicznego Św. Erentrudy w Kościele Katolickim.

</doc>
<doc id="1887342" url="https://pl.wikipedia.org/wiki?curid=1887342" title="Muzykanci z Bremy">
Muzykanci z Bremy

Muzykanci z Bremy (niem. "Die Bremer Stadtmusikanten") – baśń autorstwa braci Grimm. Opowiada o przygodach czterech zwierząt (osła, psa myśliwskiego, kota i koguta), które zostały zmuszone do ucieczki z dotychczasowego miejsca zamieszkania.
Fabuła.
Zwierzęta poszukiwały nowego domu; po długiej podróży dotarły do samotnej chaty. Ustawiły się jedno na drugim pod jej oknem, w ten sposób odkryły, że w środku ucztowali zbójnicy. Osioł zaczął ryczeć, pies szczekać, kot miauczeć a kogut piać. Następnie wszyscy czworo wpadli do izby. Wystraszeni rozbójnicy uciekli, a zwierzęta zamieszkały w ich chacie.

</doc>
<doc id="1887343" url="https://pl.wikipedia.org/wiki?curid=1887343" title="Seweryn Udziela">
Seweryn Udziela



</doc>
<doc id="1887346" url="https://pl.wikipedia.org/wiki?curid=1887346" title="Michel Dussuyer">
Michel Dussuyer

Michel Dussuyer (ur. 28 maja 1959 w Cannes) – francuski piłkarz grający na pozycji bramkarza i trener. Podczas kariery piłkarskiej mierzyl 185 cm wzrostu, ważył 77 kg.
Kariera piłkarska.
Dussyer wychował się w klubie AS Cannes. Grał w nim w latach 1978–1981, a następnie odszedł do OGC Nice. W 1983 roku ponownie zmienił klub i przeszedł do Olympique Alès. W latach 1984–1996 ponownie bronił w AS Cannes i w nim też zakończył karierę piłkarską.
Kariera trenerska.
Po zakończeniu kariery piłkarskiej Dussuyer został trenerem. W latach 1996–2002 był asystentem w AS Cannes, a w latach 2002–2004 był selekcjonerem reprezentacji Gwinei, która pod jego wodzą wystąpiła w Pucharze Narodów Afryki 2004. W latach 2006–2007 samodzielnie prowadził AS Cannes, a w 2008 roku został selekcjonerem reprezentacji Beninu, który poprowadził w Pucharze Narodów Afryki 2010.

</doc>
<doc id="1887347" url="https://pl.wikipedia.org/wiki?curid=1887347" title="Katrín Júlíusdóttir">
Katrín Júlíusdóttir

Katrín Júlíusdóttir (ur. 23 listopada 1974 w Reykjavíku) – islandzka polityk, jest posłanką do Althing z ramienia Sojuszu od 2003 roku oraz ministrem przemysłu, energii i turystyki od 10 maja 2009 do 23 maja 2013. Obecnie na urlopie macierzyńskim.

</doc>
<doc id="1887350" url="https://pl.wikipedia.org/wiki?curid=1887350" title="Święty Rupert">
Święty Rupert



</doc>
<doc id="1887357" url="https://pl.wikipedia.org/wiki?curid=1887357" title="Człowieczeństwo">
Człowieczeństwo

Człowieczeństwo - zbiór cech uważanych za charakterystyczne dla gatunku ludzkiego, do których zaliczamy między innymi: sposób formułowania myśli, język, uczucia i zachowanie. Wszystkie te cechy są wspólne dla większości ludzi i kształtowały się w wyniku ewolucji człowieka.
Dyscypliny naukowe zajmujące się definiowaniem i badaniem poszczególnych zagadnień dotyczących człowieczeństwa to socjologia (w tym interdyscyplinarna socjobiologia) i psychologia (zwłaszcza psychologia ewolucyjna oraz psychologia rozwoju człowieka).
Filozofia i teologia również zajmują się badaniem ludzkiej natury. Poznawanie istoty człowieczeństwa jest częstym motywem zarówno w literaturze jak i innych formach sztuki.

</doc>
<doc id="1887359" url="https://pl.wikipedia.org/wiki?curid=1887359" title="Marcos Paulo Alves">
Marcos Paulo Alves

 Marcos Paulo, właśc. Marcos Paulo Alves (ur. 11 maja 1977 r.)- brazylijski piłkarz, reprezentant kraju grający na pozycji pomocnika. Grał na Pucharze Konfederacji 1999 i Copa América 1999. Obecnie pozostaje bez klubu.
Kariera piłkarska.
Przygodę z futbolem rozpoczynał w 1996 w klubie Cruzeiro Esporte Clube. Po 5 latach gry w 2001 zakupił go klub Udinese Calcio. W 2002 grał w klubie Cruzeiro Esporte Clube. W 2002 został zakupiony przez Sporting CP. W 2003 wrócił do kraju. Podpisał kontrakt z Grêmio Porto Alegre. W 2003 przeszedł do izraelskiego Maccabi Hajfa. W 2004 grał w Guarani FC. W 2005 podpisał kontrakt z Metalistem Charków. W 2006 zakupił go klub Portuguesa São Paulo, jednak w 2007 grał w Yokohama FC. W 2008 grał w klubie Shimizu S-Pulse. W latach 2009-2010 ponownie był zawodnikiem klubu Portuguesa São Paulo. W 2011 był zawodnikiem trzecioligowego klubu Fortaleza EC i w tym samym roku zakończył karierę piłkarską.
Kariera reprezentacyjna.
Karierę reprezentacyjną rozpoczął w 1999. W tym samym roku został powołany na Puchar Konfederacji 1999, w którym Brazylia dotarła do finału. Zagrał także na Copa América 1999, gdzie Brazylia zdobyła szósty tytuł mistrzowski. Po raz ostatni w reprezentacji zagrał w 2000, dla której wystąpił w 3 spotkaniach i strzelił 1 bramkę..

</doc>
<doc id="1887361" url="https://pl.wikipedia.org/wiki?curid=1887361" title="Samozatopienie floty niemieckiej w Scapa Flow">
Samozatopienie floty niemieckiej w Scapa Flow

Samozatopienie floty niemieckiej w Scapa Flow – akcja zatopienia własnych okrętów, podjęta 21 czerwca 1919 roku przez oficerów i marynarzy niemieckiej Hochseeflotte na rozkaz swojego dowódcy, admirała Ludwiga von Reutera. Samozatopienie floty miało na celu zapobieżenie przejęciu internowanych na kotwicowisku w Scapa Flow jednostek przez zwycięskie państwa Ententy.
Zakończenie I wojny światowej i internowanie okrętów Hochseeflotte.
W październiku 1918 roku Cesarstwo Niemieckie znalazło się w bardzo trudnej sytuacji. Zwycięska ofensywa Ententy, wycofywanie się z działań wojennych kolejnych sprzymierzeńców oraz rewolucyjne wrzenie w samych Niemczech spowodowały podjęcie przez nowego kanclerza, księcia Maksymiliana Badeńskiego rozmów o zawieszeniu broni z aliantami. Naciskany przez kanclerza cesarz Wilhelm II zgodził się na wycofanie U-Bootów z nieograniczonej wojny podwodnej, prowadzonej od 1 lutego 1917 roku. Reakcją dowodzącego od sierpnia 1918 roku Cesarską Marynarką Wojenną admirała Reinharda Scheera, nie wyrażającego (podobnie jak większość dowództwa armii i floty niemieckiej) zgody na zaprzestanie działań wojennych, było opracowanie planu decydującej bitwy morskiej z brytyjską Royal Navy. Miał go wykonać admirał Franz von Hipper z podległą mu Hochseeflotte.
Okręty admirała Hippera wyszły na redę bazy w Wilhelmshaven w nocy z 29 na 30 października 1918 roku. Jednak niemieccy marynarze nie zamierzali brać udziału w tej, w zasadzie samobójczej misji. Już wcześniej agitowani przez socjalistów (pierwsze zaburzenia we flocie miały miejsce już w lecie 1917 roku) odmówili wykonywania rozkazów. Jako pierwsi uczynili to członkowie załóg pancerników SMS „Thüringen” i SMS „Helgoland”. W obliczu otwartej rewolty admirał Hipper nakazał okrętom powrót do portów w Wilhelmshaven i Kilonii. Masowe aresztowania wśród zbuntowanych marynarzy spowodowały rozprzestrzenienie się idei rewolucyjnej i wybuch rewolucji w Niemczech w pierwszych dniach listopada. Ostatecznie doprowadziło to do abdykacji cesarza i podpisania rozejmu w Compiègne, który wszedł w życie 11 listopada 1918 roku, kończąc działania wojenne I wojny światowej.
Na mocy tego traktatu okręty Kaiserliche Marine miały zostać rozbrojone i poddane kontroli sprzymierzonych. U-Booty miały zostać wydane ostatecznie i bez prawa do zwrotu, natomiast jednostki nawodne poddane internowaniu na czas trwania rozmów pokojowych. Prezydent Stanów Zjednoczonych Woodrow Wilson proponował przekazanie rozbrojonej floty niemieckiej pod nadzór któregoś z państw neutralnych, ale rządy zarówno Hiszpanii jak i Norwegii, które miały techniczne możliwości przyjęcia tak dużej ilości jednostek w swoich portach, odmówiły. W tej sytuacji aktualna stała się oferta brytyjska, wskazująca na kotwicowisko Royal Navy w Scapa Flow na Orkadach jako miejsce postoju internowanej Hochseeflotte. Dodać należy, że art. 31 traktatu rozejmowego zabraniał Niemcom niszczenia jakiegokolwiek sprzętu wojennego, w tym okrętów, do czasu ich wydania w ręce aliantów.
Negocjacje w sprawie szczegółów związanych z rozbrojeniem i internowaniem okrętów negocjował ze strony niemieckiej kontradmirał Hugo Meurer, który udał się w tym celu do Rosyth na pokładzie krążownika „Königsberg”, zaś ze strony sprzymierzonych admirał David Beatty, od 1916 roku głównodowodzący Grand Fleet. Podczas kilku spotkań na pokładzie brytyjskiego okrętu flagowego HMS „Queen Elizabeth” ustalono czas i miejsce spotkania obu flot, szyk zespołu niemieckiego oraz szczegółową listę okrętów podlegających internowaniu. Znajdowało się na niej dziesięć pancerników, sześć krążowników liniowych, osiem krążowników lekkich i 50 kontrtorpedowców. Skład ten uległ później niewielkim zmianom, wynikającym z niezdolności niektórych z okrętów do wyjścia w morze i ich dołączeniu w innym terminie lub zastąpieniu innymi. Brytyjczycy zażądali poddania się przez Niemców kontroli rozbrojenia w bazie w zatoce Firth of Forth oraz zagrozili, że w razie niedotrzymania terminu i uzgodnionych warunków wysadzą desant na wyspie Helgoland i wybrzeżu niemieckim.
Przygotowania okrętów w bazach w Wilhelmshaven i Kilonii były utrudnione przez rewolucyjnie nastawione załogi, które nie dopuszczały oficerów na pokłady. Po negocjacjach udało się obsadzić okręty, jednak w sprawach wewnętrznych na jednostkach wciąż decydowały wybrane rady żołnierskie. Marynarze odmawiali również wykonywania szczególnie ciężkich prac, np. przy wyładunku amunicji. Ostatecznie jednak w wyznaczonym dniu, 19 listopada 1918 roku, zespół Hochseeflotte opuścił kotwicowisko u ujścia rzeki Jade. Okręty były pozbawione amunicji, zamków u dział, przyrządów celowniczych, miały paliwo wyłącznie na jeden rejs oraz zapasy żywności na 10 dni. Dowódcą zespołu został mianowany kontradmirał Ludwig von Reuter.
Niemieckie okręty, na żądanie marynarzy, wypłynęły w morze pod czerwonymi, rewolucyjnymi flagami, jednak podczas rejsu na Morzu Północnym zmieniono je na bandery cesarskie, argumentując, że czerwona flaga nie jest uznawana formalnie i jej wywieszenie mogłoby zostać uznane przez brytyjskich dowódców za pretekst do zniszczenia zespołu. W drodze zatonął na polu minowym jeden z niszczycieli, V 30 (jego miejsce zajął później V 129), zaś krążownik „Cöln” miał problemy z maszynami i część drogi przebył na holu.
Zespół niemiecki spotkał flotę brytyjską, wzmocnioną na tę okazję eskadrą pancerników US Navy i trzema okrętami Marine Nationale 21 listopada około godz. 9.30. Operacja ta otrzymała kryptonim "ZZ". Jednostki alianckie płynąc w szyku torowym utworzyły dwie linie, pomiędzy które mieli wpłynąć Niemcy, prowadzeni przez krążownik HMS „Cardiff”. Na okrętach brytyjskich panowało podwyższone pogotowie bojowe. Jednakże do żadnego incydentu nie doszło i obie floty wpłynęły do Firth of Forth. Tam admirał Beatty nakazał opuszczenie bander cesarskich, bez prawa powtórnego ich podniesienia. Po przeprowadzeniu kontroli stanu rozbrojenia, w dniach od 25 do 27 listopada, wszystkie okręty zostały przebazowane do Scapa Flow. Z opóźnieniem dotarły tam ze stoczni remontowej w Niemczech pancernik „König” i krążownik „Dresden” w towarzystwie niszczyciela „V 129” (6 grudnia 1918 roku), a jako ostatni, 9 stycznia 1919 roku, pancernik „Baden”. Jako miejsce kotwiczenia wybrano akwen pomiędzy wysepkami Fara i Cava.
Pobyt na internowaniu.
Ogółem na wszystkich internowanych okrętach pozostawiono około 4800 oficerów i marynarzy. Załogi miały zakaz kontaktowania się pomiędzy sobą oraz, w obawie przed rozprzestrzenianiem idei rewolucyjnych, z marynarzami brytyjskimi. Pomiędzy zakotwiczonymi okrętami krążyły uzbrojone patrolowce. Jednostki pozbawione zostały radiostacji, całą żywność musiano sprowadzać z wciąż przeżywających trudności gospodarcze Niemiec. Internowanym brakowało również opieki medycznej, do ich dyspozycji był tylko jeden lekarz a Brytyjczycy nie chcieli się zajmować jeńcami, co powodowało, że ciężej chorzy musieli być odsyłani do kraju. Poczta była cenzurowana, a jedynym źródłem informacji pozostawały brytyjskie gazety, docierające z kilkudniowym opóźnieniem.
Admirał Reuter popłynął do Niemiec 13 grudnia 1918 roku, a po powrocie 21 stycznia 1919 roku zastał podległe mu okręty i ich załogi w stanie zupełnego braku dyscypliny. Rewolucyjnie nastawieni marynarze z jego własnego okrętu flagowego, pancernika „Friedrich der Große”, do tego stopnia dokuczyli przeżywającemu kłopoty zdrowotne dowódcy (m.in. hałasując nocami na stalowym dachu kajuty admiralskiej), że 25 marca przeniósł się na lekki krążownik „Emden”. Jego wpływ na podległe mu jednostki był bardzo ograniczony, ponieważ nie mógł bezpośrednio się z nimi kontaktować bez zgody Brytyjczyków, a wszelkie kontakty z krajem odbywały się przez radiostacje na okrętach Royal Navy.
W tym czasie rozpoczęła się w Paryżu konferencja pokojowa, na której miały zapaść postanowienia co do kształtu powojennych Niemiec i ich marynarki wojennej. Obrady były co prawda tajne, ale niedyskrecje ich uczestników powodowały, że prasa doskonale orientowała się w ich przebiegu. Z czasem zaznaczyły się znaczne rozbieżności pomiędzy sojusznikami: Wielkiej Brytanii wystarczało pokonanie Niemiec, pozbawienie ich floty i kolonii, Francja żądała jak największego osłabienia wciąż silnego sąsiada. Zarówno Francuzi, jak i Włosi chcieli przejąć przynajmniej część niemieckich okrętów, Brytyjczycy w trosce o własne panowanie na morzu woleli ich zniszczenie.
O ile początkowo admirał Reuter liczył na możliwy powrót przynajmniej z częścią okrętów do Niemiec, to z upływem czasu coraz bardziej zdawał sobie sprawę, że podległe mu jednostki zostaną przejęte przez zwycięzców. 11 maja 1919 w oficjalnym stanowisku państwa Ententy zażądały wydania internowanej floty. Wobec tego jej głównodowodzący postanowił poddać się temu żądaniu wyłącznie na wyraźny rozkaz własnego rządu, zaś w innym wypadku postąpić w myśl rozkazu cesarza, mówiącego, że żaden niemiecki okręt nie może dostać się w ręce wroga. Ponieważ rząd Niemiec próbował w tym czasie zaoferować okręty na sprzedaż, co kłóciło się z pojęciem honoru niemieckiego oficera, admirał Reuter rozpoczął przygotowywanie rozkazu o samozatopieniu. Do tego celu jednak musiał pozbyć się z okrętów niepewnych marynarzy, których obecność mogła zniweczyć cały plan. Okazją do tego była kolejna redukcja załóg, przeprowadzona w dniach 17 i 18 czerwca 1919: po jej przeprowadzeniu obsada zespołu miała wynosić 1870 osób. W ten sposób na większości jednostek pozostali jedynie zaufani ludzie, zaś przy okazji wykorzystano brytyjski trawler, odbierający odsyłanych marynarzy, do rozwiezienia w tajemnicy rozkazów admirała dotyczących całej operacji. Rozkaz otrzymał oznaczenie kodowe "paragraf 11" i przewidywał zatopienie okrętów w razie jakiejkolwiek próby opanowania ich siłą przez Brytyjczyków.
Samozatopienie.
Termin wygaśnięcia zawieszenia broni upływał 21 czerwca 1919 roku i do tego dnia Niemcy mieli się zgodzić na warunki przedstawione im w Paryżu (później został przesunięty o 48 godzin, na południe 23 czerwca, ale nikt nie poinformował o tym dowódcy internowanej floty). Tego dnia admirał Reuter zaplanował wydanie ostatecznego rozkazu. Okolicznością sprzyjającą był fakt, że pilnująca internowanych okrętów 1. Eskadra Okrętów Liniowych pod dowództwem wiceadmirała sir Sydneya Fremantle rankiem 21 czerwca wypłynęła na dawno nie wykonywane ćwiczenia na pełnym morzu. Na wodach Scapa Flow pozostały jedynie pełniące dozór niewielkie jednostki.
Około godziny 10.00. na maszt sygnałowy krążownika „Emden” zostały wciągnięte flagi kodu sygnałowego, nakazujące dowódcom oczekiwać kolejnych rozkazów. Około 11.20. na okręcie admiralskim pojawiła się flaga Z, wywieszana następnie przez kolejne jednostki. Oznaczała ona rozkaz: "Paragraf 11: wykonać. Dowódca internowanej floty". Załogi wykonały rozkaz o samozatopieniu, otwierając i niszcząc zawory denne, zawory skraplaczy i wyloty podwodnych wyrzutni torpedowych. Schodząc z okrętów do łodzi ratunkowych marynarze pozostawiali za sobą otwarte drzwi w grodziach wodoszczelnych i iluminatory. Na internowanych jednostkach pojawiły się po raz ostatni, wbrew brytyjskim rozkazom, cesarskie bandery wojenne (rozkaz ten był już złamany wcześniej, 31 maja, w rocznicę bitwy na Skagerraku).
Brytyjczycy nie zwrócili początkowo uwagi ani na powtarzane sygnały, ani na zwiększony ruch na okrętach. Zaalarmowało ich dopiero około południa powolne tonięcie byłego okrętu flagowego, pancernika „Friedrich der Große”, który wkrótce potem przewrócił się na prawą burtę i zatonął. O 12.20. zawiadomiono admirała Freemantle, który w ciągu następnego kwadransa nakazał swojej eskadrze przerwanie ćwiczeń i powrót na pełnej prędkości do Scapa Flow, gdzie dotarł około 14.30..
Schodzący do łodzi niemieccy marynarze zostali w kilku przypadkach ostrzelani z karabinów maszynowych przez załogi patrolujących brytyjskich trawlerów, które chciały w ten sposób zmusić ich do powrotu na własne okręty. W wyniku ostrzału zginęło dziewięć osób, w tym dowódca pancernika „Markgraf”, zaś kilkanaście odniosło rany. Jednocześnie Brytyjczycy podjęli próby ratowania tonących jednostek i odholowania ich na mielizny. Udało im się to w przypadku kilku mniejszych jednostek: krążowników „Emden”, „Frankfurt” i „Nürnberg” (przy czym ten ostatni sam zerwał się z łańcuchów kotwicznych i zdryfował na płyciznę) oraz 18 kontrtorpedowców. Z dużych okrętów nie zatonął jedynie pancernik „Baden”. Jako ostatnie zatonęły pancernik „Markgraf” i o 17.00. krążownik liniowy „Hindenburg”, który jako jedyny osiadł na równej stępce z wystającymi z wody kominami i masztami. Nigdy wcześniej i nigdy potem jednego dnia nie zatopiono tak wielu okrętów.
Widząc kolejne tonące okręty, admirał Reuter rozkazał wreszcie zatopić także swój okręt flagowy, po czym udał się na ląd, by wymusić na dowódcach brytyjskich rozkaz wstrzymania ognia. Następnie powrócił na brzeg, a gdy w Scapa Flow pojawiły się ciężkie okręty admirała Freemantle, popłynął na HMS „Revenge”. Tam został oskarżony o złamanie warunków zawieszenia broni i akt piractwa, po czym aresztowany jako jeniec wojenny. Również marynarze niemieccy byli odtąd traktowani jako jeńcy wojenni i osadzeni w obozach jenieckich, skąd wyszli dopiero w styczniu 1920 roku.
Konsekwencje.
23 czerwca 1919 roku parlament niemiecki ostatecznie wyraził zgodę na podpisanie traktatu wersalskiego, które nastąpiło pięć dni później. Zwycięskie państwa podzieliły między sobą okręty dawnej Kaiserliche Marine, przy czym Wielkiej Brytanii wliczono wszystkie jednostki zatopione w Scapa Flow. Marynarze niemieccy zostali zwolnieni z obozów, dopiero gdy ostatni okręt został wydany sprzymierzonym. Powracający do Niemiec byli witani jak bohaterowie, Ludwig von Reuter (Admiralicja ostatecznie odstąpiła od postawienia go przed sądem) został awansowany do stopnia wiceadmirała.
Dla Wielkiej Brytanii zniszczenie okrętów niemieckich miało pozytywny wydźwięk. Nie doszło do wzmocnienia konkurencyjnych flot Francji i Włoch, a marynarka Republiki Weimarskiej, ograniczona postanowieniami traktatu wersalskiego, nie stanowiła realnego zagrożenia. Specjaliści z Royal Navy jako jedyni przebadali rozwiązania techniczne najnowocześniejszego niemieckiego pancernika „Baden”, uratowanego od zatopienia i mogli porównać je ze swoimi jednostkami (według Brytyjczyków porównanie to wypadło na korzyść typu "Revenge"). Następnie „Baden” został wykorzystany jako okręt-cel.
Wydobycie okrętów.
Wydobywanie okrętów rozpoczęło się już w 1923 roku od niszczycieli. Zawiązana w tym celu spółka Scapa Flow Salvage &amp; Shipbreaking podniosła z dna cztery jednostki. Kolejne przedsiębiorstwo, Cox &amp; Danks, zakupiło od Admiralicji prawa do wydobycia 26 niszczycieli oraz większych okrętów. Po wydobyciu większości kontrtorpedowców, Cox skupił się na większych okrętach i w efekcie udało mu się wydobyć także dwa pancerniki, cztery krążowniki liniowe i krążownik lekki. Kolejną firmą, która odkupiła od Coxa prawa do eksploatacji wraków, była Alloa Shipbuilding Co., wkrótce przemianowana na Metal Industries. Zastosowała ona nową metodę, polegającą na pompowaniu do kadłubów sprężonego powietrza. Dzięki niej podniesiono z dna sześć kolejnych dużych okrętów. Wszelkie prace przy wydobyciu przerwał wybuch II wojny światowej. Pozostałe siedem wraków (oraz wieże działowe pancernika „Bayern”, które wypadły z podstaw, gdy ten przewrócił się do góry stępką) leży na dużej głębokości i ich wydobycie stało się nieopłacalne. W latach powojennych pozyskiwano z nich jedynie niewielkie ilości stali, która w związku z jej znikomą radioaktywnością jest wykorzystywana np. w licznikach Geigera, aparaturze medycznej i przy konstrukcji sond kosmicznych. Wraki zostały objęte ochroną w ramach Ancient Monuments and Archaeological Areas Act. Dozwolone jest nurkowanie do nich, ale chętni muszą każdorazowo uzyskać na to pozwolenie.
Kilka mniejszych dział okrętowych, pozyskanych z podnoszonych wraków, zostało ustawione w Lyness Interpretation Centre na wyspie Hoy jako część wystawy, dokumentującej historię Scapa Flow podczas obu wojen światowych. Pod koniec lat 50. XX wieku Wielka Brytania przekazała dowództwu Bundesmarine dzwony okrętowe, pochodzące z wraków „Bayern” i „Hindenburg”. W 1965 roku Niemcy otrzymali w darze kolejne dwa dzwony okrętowe, wydobyte z okrętów „Friedrich der Große” i krążownika liniowego „Derfflinger”. Obydwa zostały zawieszone w budynku Dowództwa Floty w Glücksburg-Meierwik.
Lista internowanych okrętów i ich losy końcowe.
Pancerniki
Krążowniki liniowe
Krążowniki lekkie
Niszczyciele
Następnego dnia po samozatopieniu okrętów Hochseeflotte do Scapa Flow przypłynął z Niemiec niszczyciel B 98, przewożący pocztę. Został on natychmiast zarekwirowany przez Brytyjczyków, jego załogę zaś odesłano do kraju. Ostatecznie jednostkę złomowano w 1920 roku.
Bibliografia.
"Ten artykuł zawiera treści udostępnione na licencji CC-BY-SA 3.0 oraz na licencji GFDL w anglojęzycznej Wikipedii. Treści te znajdują się tutaj"

</doc>
<doc id="1887364" url="https://pl.wikipedia.org/wiki?curid=1887364" title="Dzień Darwina">
Dzień Darwina

Dzień Darwina, – święto obchodzone w wielu krajach mające na celu popularyzację teorii ewolucji na drodze doboru naturalnego, stworzonej przez Charlesa Darwina. Obchodzone jest w rocznicę urodzin Darwina, 12 lutego.
Organizatorzy dni Darwina starają się popularyzować nauki ścisłe i przyrodnicze w powiązaniu z naukami humanistycznymi i sztuką, promując podejście interdyscyplinarne. Celem obchodów jest ukazanie znaczenia nauk przyrodniczych dla różnych dziedzin życia codziennego, dla zrozumienia procesów, w których wszyscy uczestniczymy. Przedstawienie informacji o życiu i dokonaniach Charlesa Darwina jest często okazją do dyskusji na temat miejsca i roli naukowca w społeczeństwie.
W Polsce obchody Dnia Darwina odbywają się na Uniwersytecie Śląskim
i w Trójmieście, gdzie Urodziny Darwina organizuje Polskie Towarzystwo Genetyczne wraz z Sopockim Towarzystwem Naukowym. W propagowanie idei Dnia Darwina zaangażowane jest też Polskie Stowarzyszenie Racjonalistów.

</doc>
<doc id="1887365" url="https://pl.wikipedia.org/wiki?curid=1887365" title="Mistrzostwa Świata w Piłce Ręcznej Kobiet 1990">
Mistrzostwa Świata w Piłce Ręcznej Kobiet 1990

 
Mistrzostwa Świata w Piłce Ręcznej Kobiet 1990 – X. MŚ w piłce ręcznej kobiet, które odbyły się w Korei Południowej w dniach 24 listopada – 4 grudnia.
Impreza odbyła się już po zjednoczeniu Niemiec, ale wystąpiły w niej oddzielne reprezentacje RFN i NRD.

</doc>
<doc id="1887368" url="https://pl.wikipedia.org/wiki?curid=1887368" title="Radio cyfrowe">
Radio cyfrowe

Radio cyfrowe – technologia pozwalająca przenosić dźwięk sygnałem cyfrowym za pomocą modulacji. Tego typu radia odbierać można m.in. poprzez: DAB/DAB+, HD Radio, Internet oraz naziemne, kablowe i satelitarne transmisje telewizyjne DVB. 
Zalety.
Radio cyfrowe, w przeciwieństwie do analogowego, gwarantuje odbiór krystalicznie czystego dźwięku, bez zakłóceń. Dostarcza więcej informacji o nadawanym materiale od stosowanego w radiu analogowym rozszerzenia cyfrowego RDS – w przypadku radia cyfrowego komunikaty wysyłane przez nadawcę mogą być bardziej rozbudowane, oprócz danych i tekstu mogą zawierać m.in. obrazy i strony internetowe. Pozwala na emisję większej liczby programów, niższym kosztem.
Wady.
Radia cyfrowe są urządzeniami konstrukcyjnie bardziej złożonymi niż radia analogowe, co wpływa na ich wyższą cenę oraz większe zużycie energii elektrycznej. Dopiero w ostatnich latach, w cenie kilku dolarów amerykańskich za sztukę, pojawiły się pierwsze energooszczędne układy scalone, pełniące funkcję zintegrowanych miniaturowych radioodbiorników cyfrowych, przeznaczonych do fabrycznej instalacji w telefonach komórkowych, tabletach oraz innych niewielkich urządzeniach. Radia cyfrowe nie są dostępne w starych samochodach, nie trafiają też do wszystkich nowych jako standardowe wyposażenie.
Początki cyfrowego radia w Europie.
W 1995 roku, na konferencji krajów europejskich, której celem było ustalenie częstotliwości przeznaczonych dla radia cyfrowego, podjęto decyzję rezerwacji zakresu od 87,5 do 108 MHz, częstotliwości te są obecnie wykorzystywane przez większość nadajników analogowych. Na mocy Specjalnego Porozumienia Wiesbaden 1995, a także późniejszych ustaleń społeczności międzynarodowej, uchwalono, że dla potrzeb naziemnego radia cyfrowego przeznacza się w Europie częstotliwości z zakresu 174–230 MHz. W kilku krajach (m.in. w Norwegii) radio cyfrowe zajmuje dodatkowo częstotliwości 230–240 MHz. Europejskim nadawcom można również przyznawać prawo do korzystania z części pasma L (1452–1492 MHz), jednakże rzadko się to praktykuje.
Profesjonalne odbiorniki DAB produkowano już w połowie lat 90., natomiast modele konsumenckie pojawiły się na rynku latem 1998 roku. Radioodbiorniki domowego użytku w wersji unowocześnionej (DAB+) zaczęto sprzedawać pod koniec roku 2007.
W 2017 pierwszym krajem na świecie, który całkowicie zrezygnował z nadawania radia w systemie FM była Norwegia. Na terenie tego kraju stacje radiowe emitują swój sygnał drogą naziemną za pomocą techniki DAB+. Dodatkowo większości rozgłośni można słuchać także za pośrednictwem Internetu.
Stan prawny i brak obowiązku cyfryzacji.
W przeciwieństwie do cyfryzacji telewizji, Unia Europejska nie wymogła na krajach członkowskich wyłączenia sygnału analogowego czy uruchomienia radia cyfrowego.
Krajowa Rada Radiofonii i Telewizji zamierza promować cyfryzację radia, natomiast niektórzy komercyjni nadawcy sprzeciwiają się tym planom, obawiając się powolnego wzrostu popularności nowej technologii, skutkującego m.in. samodzielnym ponoszeniem przez nadawców kosztów długotrwałego etapu przejściowego, czyli wieloletniego płacenia zarówno za utrzymanie nadajników analogowych, jak i cyfrowych. Rządowi zarzuca się brak planu działania w sprawie cyfryzacji, natomiast wobec stanowiska nadawców komercyjnych pojawia się pytanie, czy domaganie się przez nich sprzyjania obecnemu (analogowemu) systemowi nadawania nie wynika z obawy przed nową technologią, tworzącą w eterze miejsce dla nowych podmiotów.
Polskie stacje radia cyfrowego.
Większość polskich rozgłośni radiowych można odbierać cyfrowo korzystając z ich stron internetowych. Ponadto są one w większości dostępne w smartfonach, tabletach, nowoczesnych telewizorach i radioodbiornikach internetowych, za pośrednictwem wielkich internetowych platform radia cyfrowego dla tego typu urządzeń, takich jak m.in. vTuner, TuneIn, Frontier Silicon, Reciva. Największe polskie stacje radiowe nadają również cyfrowo drogą satelitarną.
W Polsce od 1 października 2013 działa oficjalnie pierwszy naziemny multipleks radiowy, na którym znajdują się ogólnopolskie i regionalne rozgłośnie Polskiego Radia, programy nadawane są w standardzie DAB+. Obecnie funkcjonują 23 nadajniki polskiego radia cyfrowego, rozmieszczone w różnych częściach kraju. Do końca 2020 roku ich liczba ma się znacznie powiększyć.

</doc>
<doc id="1887369" url="https://pl.wikipedia.org/wiki?curid=1887369" title="Polskie Towarzystwo Genetyczne">
Polskie Towarzystwo Genetyczne

Polskie Towarzystwo Genetyczne (PTG lub PTGen) - polskie towarzystwo naukowe założone w 1966 roku, zrzesza biologów, lekarzy, hodowców i rolników, którzy w swojej pracy stykają się z problematyką genetyczną. 
Podstawową formą działalności Towarzystwa są zebrania naukowe organizowane przez oddziały terenowe. Początkowo co dwa lata, a począwszy od 1979 roku, co trzy lata, organizowane są ogólnopolskie zjazdy członków, na których prezentowany jest polski dorobek naukowy w dziedzinie genetyki. W zjazdach tych biorą również udział zaproszeni wykładowcy z zagranicy. Obecnie w skład towarzystwa wchodzi 10 oddziałów terenowych (Oddział Białostocki, Gdański, Krakowski, Lubelski, Łódzki, Poznański, Szczeciński, Śląski, Warszawski i Wrocławski) oraz dwie sekcje (Sekcja Mutagenezy Środowiskowej z siedzibą w Poznaniu i Sekcja Cytogenetyki Zwierząt Gospodarskich w Krakowie).

</doc>
<doc id="1887370" url="https://pl.wikipedia.org/wiki?curid=1887370" title="John Marley">
John Marley

John Marley (ur. 17 października 1907 w Nowym Jorku, zm. 22 maja 1984 w Los Angeles) – amerykański aktor nominowany do Oscara za najlepszą rolę drugoplanową w filmie "Love Story" (1970; reż. Arthur Hiller).

</doc>
<doc id="1887374" url="https://pl.wikipedia.org/wiki?curid=1887374" title="Parafia Miłosierdzia Bożego w Jeziorzanach">
Parafia Miłosierdzia Bożego w Jeziorzanach

Parafia Miłosierdzia Bożego w Jeziorzanach – parafia rzymskokatolicka obejmująca wsie Jeziorzany i Ściejowice, należąca do dekanatu czernichowskiego w archidiecezji krakowskiej. Jej patronem jest Miłosierdzie Boże. Kościołem parafialnym jest kościół Miłosierdzia Bożego wybudowany w latach 1982–1985, poświęcony w 1985, a konsekrowany w 1995. Pierwszym proboszczem parafii był ks. Józef Obyrtacz. Obecnym proboszczem jest ks. Andrzej Bartkowski.

</doc>
<doc id="1887376" url="https://pl.wikipedia.org/wiki?curid=1887376" title="Thomas Rogne">
Thomas Rogne

Thomas Rogne (ur. 29 czerwca 1990 w Bærum) – norweski piłkarz występujący na pozycji obrońcy. W sezonie 2021/2022 zawodnik Apollonu Smyrnis. 
Kariera klubowa.
Stabæk.
Rogne zaczął swoją karierę w norweskim klubie Stabæk Fotball. Cały sezon 2008 stracił z powodu kontuzji.
Celtic.
20 stycznia 2010 roku Rogne trafił do Celtiku występującego w Scottish Premier League i z klubem tym podpisał trzyipółletni kontrakt.
Były Celt Vidar Riseth w wypowiedzi dla szkockich mediów opisał Rogne'a jako "najlepszy talent rodem z Norwegii w ciągu ostatnich 10 lat".
Dalsza kariera.
1 lipca 2013 Rogne podpisał trzyletni kontrakt z Wigan Athletic. W marcu 2015 rozwiązał umowę z klubem za porozumieniem stron i podpisał trzyletni kontrakt z IFK Göteborg. W sierpniu 2017 podpisał czteroletni kontrakt z Lechem Poznań obowiązujący od 1 stycznia 2018.
4 stycznia 2022 roku podpisał kontrakt z Apollonem Smyrnis.
Życie prywatne.
Od maja 2019 r. jest mężem Ady Hegerberg.

</doc>
<doc id="1887380" url="https://pl.wikipedia.org/wiki?curid=1887380" title="Wysoki Komisarz ONZ do spraw Praw Człowieka">
Wysoki Komisarz ONZ do spraw Praw Człowieka



</doc>
<doc id="1887382" url="https://pl.wikipedia.org/wiki?curid=1887382" title="Obergiesing-Fasangarten">
Obergiesing-Fasangarten

Obergiesing-Fasangarten, Stadtbezirk 17 Obergiesing-Fasangarten – 17. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 51 499 mieszkańców. Zgodnie z nazwą obejmuje górną część historycznego Giesing, natomiast dolna część znajduje się w Untergiesing-Harlaching. W dzielnicy znajduje się więzienie Stadelheim i neogotycki kościół św. Krzyża "(Heilig-Kreuz)", oraz stacja kolejowa München-Giesing.

</doc>
<doc id="1887385" url="https://pl.wikipedia.org/wiki?curid=1887385" title="Flaga Gniezna">
Flaga Gniezna



</doc>
<doc id="1887386" url="https://pl.wikipedia.org/wiki?curid=1887386" title="Marmozeta złotogłowa">
Marmozeta złotogłowa

Marmozeta złotogłowa ("Leontopithecus chrysomelas") – gatunek ssaka naczelnego z rodziny pazurkowcowatych (Callitrichidae). Gatunek endemiczny; występuje tylko w nizinnych fragmentach lasów tropikalnych w stanie Bahia w Brazylii. Jest uważany przez IUCN za zagrożony gatunek.
Zasięg występowania.
Marmozeta złotogłowa występuje we wschodniej Brazylii (Bahia), między rzekami de Contas (granica północna) a Pardo i na południe od rzeki Pardo wzdłuż jej środkowego biegu do Jequitinhonhy na granicy Bahii i Minas Gerais. Introdukowany na przedmieściach Niterói w stanie Rio de Janeiro.
Taksonomia.
Gatunek po raz pierwszy naukowo opisał w 1820 roku niemiecki przyrodnik Heinrich Kuhl nadając mu nazwę "Midas chrysomelas". Jako miejsce typowe odłowu holotypu Kuhl wskazał Ribeirão das Minhocas, na lewym brzegu górnego biegu Rio dos Ilhéus, w Bahii, w Brazylii. 
Filogeneza molekularna rodzaju "Leontopithecus" przeprowadzona w 2008 r. wykazała, że "L. chrysomelas" jest formą bazalną tego kladu. Anatomicznie, "L. chrysomelas" okazał się gatunkiem najbardziej rozbieżnym, z masywniejszym ciałem, stosunkowo dużymi i zmodyfikowanymi siekaczami, stosunkowo małymi zębami policzkowymi i unikalnym kształtem czaszki. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 22–26 cm, długość ogona 33–39 cm; masa ciała samic 480–590 g, samców 540–700 g. Gatunek ten przypomina wyglądem marmozetę lwią, główną różnicą jest ubarwienie - czarne futro pokrywa większą część ciała, z wyjątkiem łap i głowy, które mają złoty odcień. Cechuje je niewielka głowa i ciało oraz stosunkowo duże kły i bardzo długi ogon. Dymorfizm płciowy słabo zaznaczony.
Tryb życia.
Marmozeta złotogłowa żyje w lasach tropikalnych, gdzie przebywa na wysokościach od 3 do 10 metrów nad ziemią. Prawie całe swoje życie spędzają na drzewach, włączając w to sen i reprodukcję. Prowadzą dzienny tryb życia. Tworzą grupy złożone z 2-8 osobników (zazwyczaj 3-4); okazjonalnie tworzą grupy liczące do 16 osobników. Typowa rodzina składa się z rodziców i ich najmłodszego potomstwa. Pary łączą się na całe życie, okres godowy rozpoczyna się około września i kończy w marcu. Ciąża trwa 125-132 dni. Oboje partnerów opiekuje się młodymi. Samce osiągają dojrzałość płciową w około 24. miesiącu życia, samice w 18. Dorosłe osobniki tej samej płci wykazują wobec siebie agresję terytorialną. Żywią się owocami i insektami, okazjonalnie uzupełniając dietę ślimakami i pająkami. Stwierdzono przypadki zjadania jaszczurek, jaj ptasich, a nawet piskląt.

</doc>
<doc id="1887391" url="https://pl.wikipedia.org/wiki?curid=1887391" title="Sopockie Towarzystwo Naukowe">
Sopockie Towarzystwo Naukowe

Sopockie Towarzystwo Naukowe (STN) – polskie towarzystwo naukowe z siedzibą w Sopocie. Celem STN jest zapoczątkowywanie, organizowanie i popieranie badań naukowych bez względu na dziedzinę, upowszechnianie wyników badań naukowych i wiedzy, przedstawianie władzom potrzeb i inicjatyw naukowych, rozwijanie życia naukowego regionu, działanie na rzecz wiązania nauki z potrzebami gospodarczymi i społecznymi. Obecnie składa się z trzech sekcji: Nauk Humanistycznych i Społecznych, Nauk Przyrodniczych i Nauk Ścisłych.

</doc>
<doc id="1887392" url="https://pl.wikipedia.org/wiki?curid=1887392" title="Pimen (Enew)">
Pimen (Enew)

Pimen imię świeckie: Dejan Nedelczew Enew, bułg. "Деян Неделчев Енев" (ur. 22 czerwca 1906 w Czirpanie, zm. 10 kwietnia 1999 w Sofii) - duchowny Bułgarskiego Kościoła Prawosławnego, metropolita newrokopski, pierwszy zwierzchnik rozłamowego Bułgarskiego Kościoła Prawosławnego.
Życiorys.
W latach 1920-1926 kształcił się w seminarium duchownym w Płowdiwie, a następnie studiował na Wydziale Teologicznym Uniwersytetu im. św. Klemensa Ochrydzkiego w Sofii. Studia ukończył w 1930.
W latach 1930-1934 pełnił funkcję sekretarza metropolity starozagorskiego. 1 lipca 1933 wstąpił do stanu zakonnego w klasztorze św. Dymitra w Starej Zagorze. Wtedy też przyjął z rąk metropolity starozagorskiego Pawła imię zakonne Pimen. Następnego dnia otrzymał godność hierodiakona, zaś w 1934 hieromnicha. W latach 1937-1938 pracował jako sekretarz w monastyrze rylskim.
14 stycznia 1938 decyzją Świętego Synodu otrzymał godność archimandryty i został wybrany igumenem klasztoru baczkowskiego. Funkcję tę sprawował do 1947. 1 maja 1947 objął stanowisko kierownika wydziału ekonomicznego Świętego Synodu. 21 grudnia 1947 w cerkwi Św. Aleksandra Newskiego został wyświęcony na biskupa, zaś w styczniu 1948 rozpoczął pracę biskupa pomocniczego w diecezji stołecznej. 4 stycznia 1953 intronizowany do godności metropolity newrokopskiego (z siedzibą w Błagojewgradzie). Funkcję tę sprawował do maja 1992.
18 maja 1992 należał do grupy sześciu metropolitów (spośród ogólnej liczby trzynastu), którzy wypowiedzieli posłuszeństwo patriarsze Maksymowi, rozpoczynając schizmę w kościele bułgarskim. 1 lipca 1996 w cerkwi św. Paraskewy w Sofii został ogłoszony pierwszym patriarchą synodu alternatywnego.
Autor dzieł o tematyce pastoralnej i hagiograficznej. 
Zmarł 10 kwietnia 1999 r. w Sofii. Został pochowany obok „Soboru Wprowadzenia do Matki Bożej” w Błagojewgradzie.

</doc>
<doc id="1887394" url="https://pl.wikipedia.org/wiki?curid=1887394" title="Siemens Desiro Classic">
Siemens Desiro Classic

Siemens Desiro Classic – rodzina elektrycznych i spalinowych zestawów trakcyjnych, produkowanych od 1999 roku w Niemczech przez spółkę Siemens Mobility.
Wykorzystywane są głównie w obsłudze pociągów lokalnych, chociaż wykorzystywane są niekiedy także na połączeniach Regional-Express w spółce DB Regio.
Historia.
W II połowie lat 90. XX w. Düwag opracował projekt nowego spalinowego zespołu trakcyjnego. Był on wersją rozwojową pojazdu RegioSprinter, dlatego też początkowo został nazwany RegioSprinter 2. Następnie koncepcja została znacznie zmieniona, by konstrukcja nowego pojazdu spełniała stawiane przez Deutsche Bahn wymagania dotyczące wytrzymałości pudła przy zderzeniach. Wraz ze zmianą konstrukcji zmieniono również nazwę pojazdu na Desiro.
Konstrukcja.
Pudło pojazdu składa się z lekkich, samonośnych elementów, wykonanych z duraluminium. Są to dwa człony silnikowe połączone dwuosiowym wózkiem Jacobsa. Obydwa człony pojazdu są napędzane przez silniki MTU o mocy 275 kW każdy. Istnieje możliwość montażu mocniejszych silników firmy MAN, o mocy 360 kW każdy. Pojazd posiada hydrokinetyczną, pięciobiegową automatyczną skrzynię biegów z zintegrowanym z nią Retarderem, który przydaje się podczas nagłego hamowania składu. Pojazd składa się z przedziałów nisko jak i wysokopodłogowych. W części niskopodłogowej zostały zamontowane składane fotele, oparcia dla wózków inwalidzkich oraz fotele dla matek z dziećmi. W niektórych pojazdach opcjonalnie projektowane są przedziały pierwszej klasy. Desiro posiada także WC w obiegu zamkniętym, położone w części niskopodłogowej pojazdu oraz wyświetlacze przystankowe z GPS, podające czas jazdy, prędkość pociągu, jak i kolejność przystanków. Wyposażony jest także w klimatyzację oraz grzejnikowy system ogrzewania, w układzie zamkniętym. Drzwi wejściowe do pojazdu zostały zaprojektowane jako odskokowo-przesuwne, aby umożliwić wsiadanie osobom niepełnosprawnym do pojazdu, jak i zapewnić maksymalny komfort wsiadania osobom z większym bagażem ręcznym.
Eksploatacja.
W Niemczech używane są głównie do prowadzenia Regional-Ekspresów po liniach spalinowych o małym potoku pasażerskim oraz jako Osobowe na trasie Wrocław Główny – Zgorzelec - Dresden Hauptbahnhof, z polską obsługą Kolei Dolnośląskich od stacji Zgorzelec, od grudnia 2015 roku.

</doc>
<doc id="1887398" url="https://pl.wikipedia.org/wiki?curid=1887398" title="Maycon Rogério Silva Calijuri">
Maycon Rogério Silva Calijuri

Maycon Rogério Silva Calijuri (ur. 6 czerwca 1986 w Porto Alegre) – brazylijski piłkarz występujący na pozycji napastnika, wychowanek Fluminense FC. Obecnie zawodnik kambodżańskiego klubu Boeung Ket Rubber Field.
Kariera.
Maycon trafił do Europy w 2008 roku z brazylijskiego Extrema FC, podpisując kontrakt z FK Homel. Na początku nie miał pewnego miejsca w składzie i grał zarówno w pierwszym zespole, jak i w rezerwach. W sezonie 2009 stał się podstawowym graczem i strzelając 15 bramek, zdobył koronę króla strzelców ligi białoruskiej. W styczniu 2010 roku przeszedł do Jagiellonii Białystok. 31 sierpnia trafił na wypożyczenie do Piasta Gliwice, w którym wystąpił w 25 meczach i strzelił 6 goli. Po zakończeniu rozgrywek wrócił do Jagiellonii, w której rozegrał cztery spotkania - dwa w Lidze Europy i dwa w Ekstraklasie. W grudniu 2011 roku Maycon został wypożyczony na pół roku z opcją transferu definitywnego do drużyny mistrza Białorusi, BATE Borysów. 31 stycznia 2013 roku rozwiązał za porozumieniem stron umowę z białostockim klubem.

</doc>
<doc id="1887399" url="https://pl.wikipedia.org/wiki?curid=1887399" title="Susumu Sato">
Susumu Sato



</doc>
<doc id="1887402" url="https://pl.wikipedia.org/wiki?curid=1887402" title="Steven Knight">
Steven Knight

Steven Knight (ur. 1959 w Marlborough) – brytyjski scenarzysta, reżyser i producent filmowy. Autor scenariuszy do wielu brytyjskich programów telewizyjnych i filmów, m.in. "Koliber" (2013) czy "Locke" (2013). Nominowany do Oscara za najlepszy scenariusz oryginalny do filmu "Niewidoczni" (2002) w reżyserii Stephena Frearsa. Współtwórca formatu "Who Wants to Be a Millionaire?".

</doc>
<doc id="1887404" url="https://pl.wikipedia.org/wiki?curid=1887404" title="ASPS Avia Świdnik">
ASPS Avia Świdnik



</doc>
<doc id="1887406" url="https://pl.wikipedia.org/wiki?curid=1887406" title="TS BBTS Bielsko-Biała">
TS BBTS Bielsko-Biała



</doc>
<doc id="1887408" url="https://pl.wikipedia.org/wiki?curid=1887408" title="MKS Ślepsk Suwałki">
MKS Ślepsk Suwałki



</doc>
<doc id="1887410" url="https://pl.wikipedia.org/wiki?curid=1887410" title="Amerykanie pochodzenia kornwalijskiego">
Amerykanie pochodzenia kornwalijskiego

Amerykanie Kornwalijscy – obywatele lub rezydenci Stanów Zjednoczonych, którzy utożsamiają się ze swoimi kornwalijskimi korzeniami. Amerykańskie Biuro Cenzusowe nie uznaje tego pochodzenia, nie można więc go podać w spisie ludności. W Wielkiej Brytanii Kornwalijczycy są jednak uznawani za oddzielną grupę etniczną.
Migracja kornwalijska.
Kornwalijczycy nie wykształcili silnego poczucia odrębności narodowej, dlatego też wielu z nich łatwo asymilowało się z innymi brytyjskimi osadnikami w USA. Niemniej jednak ślady po osadnictwie Kornwalijczyków widać w tym kraju do dnia dzisiejszego. Część ludności która zamieszkuje Wyspę Tangier w Zatoce Chesapeake w Wirginii mówi po angielsku z silnym akcentem kornwalijskim, są oni potomkami kornwalijskich osadników którzy przybyli tutaj w 1686.
Upadek przemysłu wydobywczego, który miał miejsce w Kornwalii w XIX wieku, zbiegł się w czasie z odkryciem wielu złóż mineralnych w Stanach Zjednoczonych. Wielu mieszkańców Kornwalii opuściło rodzinne strony i wyemigrowała do USA, Walii i innych części Wielkiej Brytanii. Szacuje się, że między 1861 a 1901 jedna piąta mężczyzn opuściła ten region w poszukiwaniu pracy. Wraz z wcześniejszymi (od 1841) migracjami, do roku 1901 z Kornwalii wyjechało około 250 000 ludzi.
Migrowano wówczas głównie do USA, gdzie Kornwalijczycy osiadali przede wszystkim w miastach portowych Wschodniego Wybrzeża, na przykład w Nowym Jorku. Duża liczba przybyszy z Kornwalii osiedliła się także w Kalifornii, Wisconsin, Pensylwanii i Michigan. Jednym z obszarów zamieszkanych przed znaczną liczbę Kornwalijczyków był Mineral Point w Wisconsin, gdzie większość z nich znalazła zatrudnienie w górnictwie. Było ich tam tak dużo, że w 1845 ponad połowa mieszkańców była pochodzenia kornwalijskiego.
Kultura kornwalijska w USA.
Ślady obecności Kornwalijczyków widać w Mineral Point, gdzie w restauracjach często podaje się ich tradycyjne potrawy, na przykład Cornish pasty.
W Kalifornii znajduje się wiele pomników i inskrypcji upamiętniających wkład Kornwalijczyków w zasiedlaniu tego regionu. W Grass Valley i jego okolicach, tradycyjnie śpiewa się kornwalijskie kolędy, odbywają się kornwalijskie święta, serwuje się tradycyjne potrawy oraz odbywają się w nim zawody zapaśnicze na zasadach kornwalijskich. Część mieszkańców tego miasta rzeczywiście jest potomkami kornwalijskich górników. Miasto Grass Valley współpracuje z Bodmin w Kornwalii.

</doc>
<doc id="1887418" url="https://pl.wikipedia.org/wiki?curid=1887418" title="Reprezentacja Albanii w koszykówce mężczyzn">
Reprezentacja Albanii w koszykówce mężczyzn

Reprezentacja Albanii w koszykówce mężczyzn – drużyna, która reprezentuje Albanię w koszykówce mężczyzn. Za jej funkcjonowanie odpowiedzialny jest Albański Związek Koszykówki ("Federata Shqiptare e Basketbollit"). Dwukrotnie brała udział w Mistrzostwach Europy – 1947 i 1957, jednak w obu tych turniejach zajęła ostatnie miejsce, przegrywając wszystkie spotkania. W 2006 roku zdobyła również srebrny medal mistrzostw małych krajów Europy.

</doc>
<doc id="1887425" url="https://pl.wikipedia.org/wiki?curid=1887425" title="Deja Vu (singel Beyoncé Knowles)">
Deja Vu (singel Beyoncé Knowles)



</doc>
<doc id="1887426" url="https://pl.wikipedia.org/wiki?curid=1887426" title="Sofroniusz Irkucki">
Sofroniusz Irkucki

Sofroniusz, imię świeckie Stefan Kristallewski (ur. 25 grudnia 1703 w Bieriezanach, 30 marca 1771 w Irkucku) – jeden z Soboru Świętych Syberyjskich, prawosławny biskup Irkucka.
Życiorys.
Urodził się w głęboko religijnej rodzinie. Ukończył seminarium duchowne w Perejasławiu, po czym wstąpił jako posłusznik do Krasnogórskiego Monasteru Opieki Matki Bożej. Po trzech latach nowicjatu złożył śluby wieczyste, a wkrótce później przyjął święcenia kapłańskie. W nieokreślonym momencie został mianowany przełożonym tegoż monasteru i pełnił tę funkcję przez 13 lat. Ze względu na talent administracyjny, jakim wykazał się w czasie pełnienia obowiązków, oraz na szacunek, jakim cieszył się w eparchii, został przeniesiony do Petersburga, gdzie stanął na czele Ławry św. Aleksandra Newskiego.
Jako przełożony ławry starał się zaostrzyć panujące w niej obyczaje ascetyczne, rozbudował również zabudowania klasztoru. Jego działalność sprawiła, że caryca Elżbieta Pietrowna Romanowa osobiście wpłynęła na Świątobliwy Synod Rządzący, by ten reaktywował eparchię irkucką, założoną przez Innocentego Irkuckiego, a Sofroniusza mianował biskupem irkuckim. Chirotonia miała miejsce 18 kwietnia 1753, zaś 20 marca roku następnego duchowny był już w swojej stolicy biskupiej.
Na miejscu kontynuował pracę misyjną rozpoczętą przez Innocentego Irkuckiego, dbał również o pozyskiwanie nowych kapłanów do pracy na Syberii oraz o ich wykształcenie. Szczególnie angażował się w podniesienie poziomu szkoły prowadzonej przez mnichów z monasteru Wniebowstąpienia Pańskiego w Irkucku, gdzie osobiście uczył języka rosyjskiego. Większość swojego czasu spędzał poza Irkuckiem, przebywając w ciągłych podróżach duszpasterskich i angażując się w działalność misyjną wśród ludności miejscowej. Wielokrotnie osobiście udzielał im sakramentu chrztu. Na terenie Irkucka rozbudował zabudowania monasteru Wniebowstąpienia Pańskiego, w tym zainicjował budowę jego głównego soboru pod tym samym wezwaniem. Nakazał również budowę czterech nowych cerkwi w samym mieście, założył szereg nowych parafii.
Zmarł 30 marca 1771. Został pochowany w Irkucku, w Soborze Objawienia Pańskiego, w pobliżu wzniesionego z jego inicjatywy ołtarza Kazańskiej Ikony Matki Bożej. Według uczestniczących w jego pogrzebie jego ciało, przeniesione tam z prowizorycznego miejsca pochówku, nie uległo rozkładowi. W kronikach soboru zapisano ponadto 68 przypadków cudów, jakie miały zdarzyć się przed jego grobem. W ten sposób nieoficjalny kult Sofroniusza Irkuckiego rozpoczął się jeszcze przed jego kanonizacją.
8 marca 1909 komisja, której przewodniczył arcybiskup irkucki Tichon, dokonała otwarcia sarkofagu biskupa Sofroniusza i zapisała w swoim protokole, że jego szczątki w dalszym ciągu nie rozłożyły się, a ponadto wydzielały przyjemny zapach. Arcybiskup Tichon zwrócił się do Świętego Synodu o kanonizację hierarchy. Wobec braku natychmiastowej odpowiedzi jego prośbę ponowił kolejny arcybiskup irkucki Serafin. Ostatecznie pozytywna decyzja w tym zakresie została ogłoszona dopiero w 1918. W tym czasie jednak relikwie biskupa już nie istniały – spłonęły w pożarze soboru Objawienia Pańskiego 18 kwietnia 1917.

</doc>
<doc id="1887427" url="https://pl.wikipedia.org/wiki?curid=1887427" title="Podwójny grawis">
Podwójny grawis

Podwójny grawis – znak diakrytyczny używany w pracach naukowych poświęconych makrojęzykowi serbsko-chorwackiemu (obejmującemu języki: chorwacki, serbski, bośniacki i czarnogórski). Rzadziej pojawia się w pracach na temat języka słoweńskiego. Jest także używany w międzynarodowym alfabecie fonetycznym.
W makrojęzyku serbsko-chorwackim znak podwójnego grawisu oznacza akcent krótki opadający, w języku słoweńskim często na oznaczenie takiego akcentu używany jest także grawis. W makrojęzyku serbsko-chorwackim podwójny grawis (podobnie jak i inne symbole oznaczające akcent) nie są zapisywane, stosuje się je w pracach językoznawczych dotyczących prozodii i niektórych słownikach; znaki te są stosowane zarówno nad literami alfabetu łacińskiego, jak i cyrylicy.
W Unikodzie podwójny grawis występuje w wersjach:

</doc>
<doc id="1887428" url="https://pl.wikipedia.org/wiki?curid=1887428" title="Grubesza Branislavljević">
Grubesza Branislavljević

Grubesza Branislavljević – król Zety w latach 1118–1125.
Dzieciństwo i młodość.
Grubesza był najstarszym z sześciu synów Branisława Radosławowicza. Dziad Grubeszy, Radosław władał Trawunią. Po śmierci Radosława jego najstarszy syn Branisław nie chciał uznać zwierzchnictwa króla Konstantyna Bodina. W połowie lat 90. najstarszy syn Bodina, Michał, miał nie więcej niż 12 lat. W Zecie nie obowiązywała zasada primogenitury zapewniająca sukcesję najstarszemu synowi władcy. Do sukcesji powołani byli wszyscy dorośli członkowie rodziny królewskiej. Istniało więc duże prawdopodobieństwo, że w razie śmierci Bodina, przed osiągnięciem przez synów dorosłości, po władzę może sięgnąć Branisław. 
Prawdopodobnie pomiędzy 1093 a 1095 rokiem Konstantyn Bodin podjął, za namową swej żony, królowej Jakwinty, próbę wzmocnienia pozycji swych synów. Kiedy Branisław wraz z bratem Gradisławem i synem stanęli w Skadarze, zostali z rozkazu Bodina zatrzymani i wtrąceni do więzienia. Branisław wkrótce potem zmarł w więzieniu. Pozostali na wolności bracia Branisława i jego synowie, pomiędzy nimi młody Grubesza, obawiając się o swe życie schronili się w Dubrowniku. Bodin obległ miasto i zażądał wydania zbiegów, mieszczanie jednakże odmówili. W walkach pod murami Dubrownika zginął faworyt królowej, która w gniewie zażądała wyprowadzenia pozostałych dwóch więźniów i ścięcia ich pod murami miasta. Po tych wypadkach Kościół próbował mediacji między zwaśnionymi stronami. Żądni odwetu Radosławowicze wybrali emigrację i schronili się pod opiekę cesarza Aleksego I Komnena w Konstantynopolu.
Osłabienie pozycji Radosławowiczów nie rozwiązało bynajmniej sprawy następstwa tronu. Po śmierci Bodina w 1101 roku pretensje do tronu, oprócz walczącej o prawa synów królowej wdowy, zgłosili również bracia przyrodni zmarłego króla, na których czele stanął Dobrosław. Najstarszy syn zmarłego króla, Michał, kilkunastoletni wówczas, uległ ostatecznie i tytuł królewski otrzymał Dobrosław. Na wieść o śmierci Bodina w sprawy Zety postanowił się jednak wmieszać również cesarz bizantyński, wykorzystując zeckich wygnańców przebywających od kilku lat w Konstantynopolu. Z rozkazu cesarskiego Grubesza wraz ze stryjami i braćmi został przewieziony do Dracza. Stamtąd Kočapar Radoslavljević, wspierany przez Bizantyńczyków, udał się do Raszki szukać pomocy przeciw Dobrosławowi. Wielki żupan Raszki Wukan skorzystał z okazji do zrzucenia zwierzchnictwa zeckiego i wyprawił się przeciw królowi Zety. Osadził na tronie zeckim Kočapara Radoslavljevicia. Tryumf Radosławowiczów okazał się krótkotrwały. Tradycyjnie probiznatyńscy w swej polityce, wkrótce utracili zaufanie Wukana. Wojska raszkańskie wyprawiły się ponownie do Zety i niezależnego Kočapara zastąpił kuzyn Grubeszy, Włodzimierz.
Droga do władzy.
Osłabienie pozycji Wukana, który w 1106 roku doznał porażki w walkach z Bizancjum, sprawiło, że w Zecie podniosła głowę opozycja, na czele której stanęła wdowa po Bodinie, królowa Jakwinta. W 1114 powrócił do Zety więziony w Raszce Dobrosław. Królowa Jakwinta otruła króla Włodzimierza, a Dobrosława, kazała wykastrować, oślepić i zamknąć w klasztorze, torując w ten sposób drogę do tronu swemu młodszemu synowi Jerzemu.
Objąwszy władzę Jerzy stanął na czele ugrupowania antybizantyńskiego w Zecie. Przypieczętował go przymierzem z nowym władcą Raszki Uroszem I. W drugim roku panowania Jerzego doszło do konfliktu z synami Branisława. Jerzy uwięził Grubeszę, a pozostali bracia zbiegli do Dubrownika. Prawdopodobnie przed swym aresztowaniem Grubesza spiskował przeciw królowi i Jerzy aresztując go działał we własnej obronie. Pociągnęło to jednak za sobą dalsze wypadki. Nieoczekiwanie dla Jerzego w konflikt w Zecie włączył się bowiem cesarz bizantyński Jan II Komnen. Armia bizantyńska, wspierana przez członków zeckiej rodziny królewskiej, wkroczyła od strony Dracza do Zety. Jerzy zbiegł, a Jakwinta została aresztowana i odesłana do Konstantynopola, gdzie wkrótce zmarła.
Panowanie.
Pop Duklanin notuje, że przez kolejne siedem lat w kraju panował pokój. Jerzy przebywał na dworze wielkiego żupana Urosza I w Rasie. A Grubesza dzięki silnemu protektoratowi bizantyńskiemu nie musiał się obawiać jego knowań. W 1125 roku Grubesza wyprawił się w głąb Raszki wspierając wyprawę cesarza bizantyńskiego przeciw Węgrom. Serbowie odparli armię zecką i sami z kolei zaatakowali Zetę, wspierając roszczenia Jerzego Bodinovicia. Grubesza zginął w walkach pod Barem, a Jerzy powrócił na tron zecki. Zmarłego króla pochowano w cerkwi św. Jerzego w Barze.
Związki rodzinne.
Związki rodzinne Grubeszy

</doc>
<doc id="1887429" url="https://pl.wikipedia.org/wiki?curid=1887429" title="Adam Cienciała">
Adam Cienciała

Adam Cienciała (ur. 1850, zm. 1933) – polski rolnik w Mistrzowicach na Śląsku Cieszyńskim, działacz społeczny.
Życiorys.
Syn Pawła Cienciały, wójta Mistrzowic; brat Jerzego i Pawła. Autor dziennika.

</doc>
<doc id="1887431" url="https://pl.wikipedia.org/wiki?curid=1887431" title="Jan Szuścik">
Jan Szuścik

Jan Szuścik (ur. 23 października 1879 w Cieszynie, zm. 18 kwietnia 1941 w Oranienburgu) – polityk i samorządowiec, w latach 1922–1930 poseł na Sejm Śląski, w latach 1938–1939 burmistrz Łazów, działacz ludowy i narodowy, pedagog.
Urodził się w Gułdowach, przysiółku wsi Krasna (dziś Cieszyn), jako dziesiąte dziecko z licznego potomstwa rodziny gospodarza Pawła i Anny z Pastuszków. Po zakończeniu pierwszego etapu nauki kontynuował ją w cieszyńskim gimnazjum, a następnie ukończył w 1900 miejscowe polskie seminarium nauczycielskie. Pierwszym miejscem pracy Jana Szuścika była szkoła ludowa w Łazach. Na krótko przeniósł się do Bogumina, ale powrócił do Łazów, gdzie pracował do 1918. 
W tym okresie Szuścik prowadził żywą działalność oświatową na rzecz polskości Śląska Cieszyńskiego. Należał do grona założycieli „Jedności”, dbającej o łączność Cieszyńskiego z innymi dzielnicami i kładącej nacisk na język i historię Polski. W organizacji tej pełnił funkcję przewodniczącego sekcji teatralnej i utworzył amatorski teatr ludowy. W Zarządzie Głównym „Jedności” sprawował również funkcję skarbnika. Równolegle poświęcił się pracy twórczej – inspirując się folklorem wiejskim, napisał sztukę "Pańszczorze". 
Interesował się problemami reformy rolnej.
Został aresztowany w ramach Intelligenzaktion Schlesien i zginął w obozie koncentracyjnym Sachsenhausen.

</doc>
<doc id="1887432" url="https://pl.wikipedia.org/wiki?curid=1887432" title="Malenowice">
Malenowice

Malenowice (cz. Malenovice, niem. Malenowitz) – wieś na Śląsku Cieszyńskim w Czechach, w kraju morawsko-śląskim (powiat Frydek-Mistek).
Historia.
Po raz pierwszy wzmiankowana w 1641. Powstała podczas akcji kolonizacyjnej nowych właścicieli frydeckiego państwa stanowego. 
W 1673 na wzgórzu Borowa w Malenowicach jezuici wybudowali kaplicę misyjną pw. św. Ignacego Loyoli, przy którym w 1785 erygowano samodzielną parafię rzymskokatolicką
Według austriackiego spisu ludności z 1910 roku Malenowice miały 690 mieszkańców, z czego wszyscy byli czeskojęzyczni a w podziale wyznaniowym 623 (90,3%) katolików, 66 (9,6%) ewangelików i 1 (0,1%) kalwinista.

</doc>
<doc id="1887433" url="https://pl.wikipedia.org/wiki?curid=1887433" title="Kalendarz Cieszyński">
Kalendarz Cieszyński

Kalendarz Cieszyński – rocznik popularnonaukowy wydawany przez Macierz Ziemi Cieszyńskiej od 1984 roku.
Charakterystyka.
Współczesny „Kalendarz Cieszyński” odwołuje się do bogatej tradycji wydawania kalendarzy na Śląsku Cieszyńskim, zwłaszcza zaś do najstarszego polskiego kalendarza w regionie – „Kalendarza Cieszyńskiego dla Katolików i Ewangelików” wydawanego od 1857 r. przez Pawła Stalmacha (założyciela Macierzy Szkolnej dla Księstwa Cieszyńskiego, której kontynuatorką jest Macierz Ziemi Cieszyńskiej). Do 1985 r. na  Śląsku Cieszyńskim ukazało się co najmniej 101 tytułów polskich kalendarzy, najwięcej w skali całych ziem polskich, prócz dwóch największych miast – Warszawy i Krakowa. Obecnie na tym niewielkim obszarze ukazuje się dziewięć kalendarzy (stan na rok 2022). Pierwotny „Kalendarz Cieszyński” ukazywał się do 1919 r. (z niewielkimi zmianami w tytule)
Pierwszy rocznik współczesnego „Kalendarza Cieszyńskiego” ukazał się z datą 1985 na 100. rocznicę utworzenia Macierzy Szkolnej dla Księstwa Cieszyńskiego. Jego nakład wynosił 2000 egzemplarzy. Zainicjowanie wydawania periodyku powiązane było z misją stowarzyszenia, którą ówczesny prezes Leon Miękina zdefiniował następująco:

</doc>
<doc id="1887434" url="https://pl.wikipedia.org/wiki?curid=1887434" title="Malenovice">
Malenovice



</doc>
<doc id="1887436" url="https://pl.wikipedia.org/wiki?curid=1887436" title="El Boalo">
El Boalo

El Boalo – miejscowość w centralnej Hiszpanii w północno-zachodniej części regionu wspólnoty autonomicznej Madryt u podnóża gór Sierra de Guadarrama. Nazwa miasta pochodzi jak podaje Słownik języka hiszpańskiego Królewskiej Akademii Hiszpańskiej z przekształcenia słowa "boalaje", który bezpośrednio odnosi się do terminu "boyal".
Gospodarka i rozwój miasta opiera się głównie na budownictwie oraz w sektorze usług, w szczególności branży hotelarskiej.

</doc>
<doc id="1887439" url="https://pl.wikipedia.org/wiki?curid=1887439" title="Wyjście trójstanowe">
Wyjście trójstanowe



</doc>
<doc id="1887440" url="https://pl.wikipedia.org/wiki?curid=1887440" title="Kółko (znak)">
Kółko (znak)

Kółko – znak diakrytyczny stosowany w językach:
TeX i LaTeX.
W LaTeX-u można uzyskać litery z kółkiem w następujący sposób:
W Unikodzie znak diakrytyczny kółko występuje w wersjach:

</doc>
<doc id="1887443" url="https://pl.wikipedia.org/wiki?curid=1887443" title="Ladislav Šedivý">
Ladislav Šedivý

Ladislav Šedivý (ur. 11 października 1941 w Svicie) – słowacki taternik, alpinista, przewodnik tatrzański i ratownik górski.
Ladislav Šedivý aktywnie zajmował się taternictwem od 1958 roku. W Tatrach przeszedł szereg dróg o dużych trudnościach. W 1947 roku był uczestnikiem czechosłowackiej wyprawy w Ałtaj. W 1966 roku zdobył uprawnienia przewodnickie i został zawodowym ratownikiem górskim, członkiem Pogotowia Górskiego.

</doc>
<doc id="1887444" url="https://pl.wikipedia.org/wiki?curid=1887444" title="Sierra de Grazalema">
Sierra de Grazalema

Góry Grazalema (hiszp. "Sierra de Grazalema") to najwyższe pasmo w prowincji Kadyks; najwyższy szczyt - "El Torreon" 1654 m n.p.m. Na terenie tych gór został założony w 1977 r. pierwszy park narodowy w Andaluzji - "Parque Natural de la Sierra de Grazalema" zajmujący obszar 53.411 ha. Całość "Sierra de Grazalema" zbudowana jest z krasowych form powierzchniowych. Znajduje się tu największy w Andaluzji system jaskiniowy "Hindidero-Gato" o łącznej długości korytarzy ok. 10 km, oraz wąwóz "La Verde" z prawie pionowymi 400 metrowymi wapiennymi ścianami. Góry Grazalema są także obszarem cennym przyrodniczo, na którym żyje m.in.: kilka gatunków sępów w tym sęp płowy.
Na terenie parku leży 9 miast prowincji Kadyks: Algodonales, Benaocaz, El Bosque, El Gastor, Grazalema, Prado del Rey, Ubrique, Villaluenga del Rosario i Zahara de la Sierra oraz 5 miast prowincji Malaga: Benaoján, Cortes de la Frontera, Jimera de Líbar, Montejaque i Ronda.

</doc>
<doc id="1887445" url="https://pl.wikipedia.org/wiki?curid=1887445" title="Columbus (Wisconsin)">
Columbus (Wisconsin)

Columbus – miasto w południowej części amerykańskiego stanu Wisconsin, nad rzeką Crawfish. Większość obszaru miasta należy do hrabstwa Columbia, jednak fragment znajduje się na terytorium Hrabstwa Dodge. W czasie spisu powszechnego w 2000 roku ludność miasta wynosiła 4 479 osób. Szacowana ludność w roku 2008 wynosiła 5 093. Najbardziej znaną osobą pochodzącą z Columbus był James T. Lewis, w latach 1864-66 pełniący urząd gubernatora Wisconsin.
W mieście znajduje się pasażerska stacja kolejowa państwowego przewoźnika Amtrak, na której zatrzymują się pociągi obsługujące linię Empire Builder.

</doc>
<doc id="1887447" url="https://pl.wikipedia.org/wiki?curid=1887447" title="Reprezentacja Austrii w koszykówce mężczyzn">
Reprezentacja Austrii w koszykówce mężczyzn

Reprezentacja Austrii w koszykówce mężczyzn - drużyna, która reprezentuje Austrię w koszykówce mężczyzn. Za jej funkcjonowanie odpowiedzialny jest Austriacki Związek Koszykówki ("ÖBV"). Sześciokrotnie brała udział w Mistrzostwach Europy - 1947, 1951, 1955, 1957, 1959 i 1977. Jej najlepszym osiągnięciem w tych zawodach było zajęcie 11 miejsca w 1951 roku.

</doc>
<doc id="1887448" url="https://pl.wikipedia.org/wiki?curid=1887448" title="Kultura maglemoska">
Kultura maglemoska

Kultura maglemoska – mezolityczna kultura archeologiczna występująca w okresie ok. 9000-5000 p.n.e. w północnej części Niżu Europejskiego.
Wyewoluowała z lokalnego odłamu mezolitycznej wspólnoty Duvensee, może pod wpływem ludności Federmesser.
Nazwa pochodzi od stanowiska archeologicznego w Danii, nazwanego "Magle Mose", położonego nieopodal Mullerup w zachodniej Zelandii, gdzie pierwszą osadę odkryto w 1900 roku. W przeciągu XX wieku podobne osady odkryto na terenach od Anglii do Polski oraz od Szwecji do północnej Francji.
Ludzie tej kultury żyli w lasach, na brzegach rzek i jezior oraz na terenach podmokłych. Zajmowali się łowiectwem i rybołówstwem, udomowili psa.
Po VII tys. p.n.e. terytorium tej kultury zostało ostatecznie rozdzielone przez wody Morza Północnego, brytyjska wspólnota Broxbourne dała początek Shippea Hill (zob. kultura sowterska), głównie skandynawska wspólnota Svaerdborg dała początek wspólnocie postmaglemoskiej.

</doc>
<doc id="1887449" url="https://pl.wikipedia.org/wiki?curid=1887449" title="Czerwony Pułk Warszawy">
Czerwony Pułk Warszawy



</doc>
<doc id="1887451" url="https://pl.wikipedia.org/wiki?curid=1887451" title="Friedrich von Mellenthin">
Friedrich von Mellenthin

Friedrich von Mellenthin (ur. 30 sierpnia 1904 we Wrocławiu, zm. 28 czerwca 1997 w Johannesburgu) – generał brygady (niem. "Generalmajor") Wehrmachtu podczas II wojny światowej. Uczestnik większości kampanii wojennych III Rzeszy, autor książki "Panzerschlachten", po raz pierwszy opublikowanej w 1956 w Stanach Zjednoczonych.
Życiorys.
Urodził się we Wrocławiu. Jego ojciec, Paul Henning von Mellenthin (1866–1918), był podpułkownikiem artylerii. Jego matka, Orlinda von Waldenburg (1876–1980), pochodziła z Prus Królewskich. W 1924 Friedrich ukończył wrocławskie Realgymnasium. Został wtedy zwerbowany jako szeregowy do 7. Pułku Kawalerii Reichswehry. Przez kilka następnych lat zdobywał kwalifikacje na patent oficerski, a w 1928 został awansowany na porucznika (Reichswehra miała wtedy do dyspozycji tylko 4 tys. oficerów). W 1932 ożenił się z Ingeborg von Aulock (1913-?), córką emigranta ze Związku Południowej Afryki. Chociaż opisywał siebie jako zadowolonego z życia w pułku, jego przełożony przydzielił go do sporządzania raportów operacyjnych dla siedziby oddziału. Jakość tych raportów przyczyniła się do tego, że porucznik Mellenthin został przydzielony do Kriegsschule w 1935, gdzie po dwóch latach ukończył szkolenie dla oficerów sztabowych.
Początek wojny w Europie.
Od 1937 do grudnia 1939 służył jako trzeci oficer sztabowy w III Korpusie Armijnym Wehrmachtu. Uczestniczył w inwazji na Polskę, podczas której III Korpus Armijny zaatakował Polaków ze strony Pomorza i posuwał się wzdłuż Wisły w kierunku Warszawy, przecinając drogę ucieczki polskich sił z "korytarza".
Od czerwca do sierpnia 1940 był pierwszym oficerem sztabowym 197 Dywizji Piechoty podczas kampanii francuskiej oraz przygotowań do Operacji Lew Morski. Od września 1940 do lutego 1941 był trzecim oficerem sztabowym 1. Armii, potem został skierowany do administracji w okupowanej północnej Francji. Po tej krótkiej przerwie, od marca do maja 1941 był trzecim oficerem sztabowym w 2 Armii podczas niemieckiej inwazji na Bałkany.
Afryka.
Następnie Friedrich von Mellenthin został wysłany do Afryki Północnej, gdzie od czerwca 1941 do września 1942 służył jako trzeci oficer sztabowy w sztabie generała armii Erwina Rommla w Afrika Korps (później przekształconej w "Panzergruppe / Panzerarmee Afrika"). Pozostawał na tym stanowisku w trakcie bitew o Tobruk, Gazalę, Bir Hakeim i El Alamein. Od lipca do września 1942 służył jako p/o operacyjnego oficera sztabowego u boku feldmarszałka Rommla. Stres wywołany działaniami wojennymi spowodował, że Friedrich von Mellenthin spędził wrzesień i październik 1942 w szpitalu wojskowym w Garmisch-Partenkirchen na dochodzeniu do zdrowia po wycieńczeniu wojną i leczeniu się z pełzakowicy.
Front wschodni.
Po wyleczeniu służył od listopada 1942 do maja 1944 jako szef Sztabu XXXXVIII Korpusu Pancernego na froncie wschodnim przeciwko ZSRR, uczestnicząc w bitwach o Stalingrad, Kursk, Kijów oraz podczas bitew w zachodniej Ukrainie wiosną 1944, w tym w bitwie o Tarnopol. Jako szef sztabu dla XXXXVIII Korpusu Pancernego utrzymywał częsty kontakt z generałem Paulusem, dowiadując się o zgodności planów tegoż z rozkazem Hitlera aby utrzymać okrążone miasto wbrew atakującej Armii Czerwonej.
W lipcu 1944 jako szef sztabu XXXXVIII Korpusu Pancernego bezskutecznie próbował zapobiec okrążeniu Brodów na początku operacji lwowsko-sandomierskiej. Kiedy wybrani dowódcy zostali przeniesieni, generał von Mellenthin zastąpił generała Hermanna Balcka, który został mianowany dowódcą 4 Armii Pancernej w sierpniu 1944, w trakcie dalszych etapów walk w zachodniej Ukrainie i południowo-wschodniej Polsce. W tym czasie siły marszałka sowieckiego zmusiły do wycofania siły niemieckie za rzeką San, tworząc przyczółek, który odegrał pewną rolę w przygotowaniu do operacji wiślańsko-odrzańskiej stycznia 1945.
Front zachodni.
We wrześniu 1944 generał von Mellenthin został przeniesiony do wschodniej Francji wraz ze swym dowódcą, generałem armii Hermannem Balckiem, po tym jak ten ponownie dostał awans. Do listopada 1944 służył jako szef sztabu generalnego pod zwierzchnictwem Balcka, który dowodził wówczas Grupą Armii G. Uczestniczył w kampanii na froncie zachodnim, na odcinku między Luksemburgiem a Szwajcarią. Brał udział w bitwach pod Nancy, Metz, Arracourt i Vosges w rejonie Alzacji-Lotaryngii.
Został pozbawiony dowództwa wraz z kilkoma innymi niemieckimi oficerami na początku grudnia 1944, ze względu na dokonane bez pozwolenia przełożonych wycofanie sił niemieckich z wyznaczonego sektora, i przeniesiony do rezerwy oficerskiej Naczelnego Dowództwa Sił III Rzeszy. Szef sztabu armii niemieckiej, generał Heinz Guderian, otrzymał pozwolenie na przywrócenie von Mellenthina do służby w grudniu 1944. Ten od 28 grudnia 1944 do lutego 1945 był przydzielony do 9 Dywizji Pancernej podczas bitwy o Ardeny, kiedy dywizja walczyła na północ od Bastogne. Od marca do maja 1945 był szefem sztabu dla 5 Armii Pancernej generała Hassona von Manteuffela, która broniła zachodnich Niemiec przed siłami amerykańsko-brytyjskimi atakującymi Zagłębie Ruhry i Kolonię.
Podczas odwrotu na wschód został schwytany przez Brytyjczyków w Höxter nad Wezerą, 3 maja 1945.
Po wojnie.
Friedrich von Mellenthin spędził 2,5 roku w obozie jenieckim. Podczas pobytu przymusowego rozmawiał z wieloma jego kolegami o wydarzeniach wojny i robił notatki. Jako jeden z apolitycznych oficerów, deklarował swą niewiedzę o zbrodniczej działalności hitlerowców. Po wypuszczeniu wyemigrował wraz z rodziną do ZPA. W 1954 rozwiódł się z Ingeborg, z którą miał pięcioro dzieci, i ożenił się z Sybille Zeltmann (ur. 1925). W drugim małżeństwie miał dwoje dzieci.
W 1956 w Nowym Jorku został wydany pod nazwą "Panzer Battles" spis dokonany przez niego, oryginalnie zwany "Panzerschlachten", w którym von Mellenthin opisał szczegółowo wszystkie kampanie, w których uczestniczył. Wydania tej książki znajdują się w bibliotekach akademii wojskowych w Sandhurst (Wielka Brytania), West Point (USA) i Frunze (Rosja).
W 1960 z okazji Roku Afryki Friedrich, będący już wtedy dyrektorem handlowym linii lotniczej South African Airways Trek w Johannesburgu, zwiększył swoją aktywność polityczną. Wysunął militarno-polityczną koncepcję stworzenia "Organizacji Paktu Południowoafrykańskiego", zorganizowanej na wzór NATO. Członkami tej domniemanej organizacji, której celem byłoby zapewnienie stabilności w regionie i niedopuszczenie do dekolonizacji, miałyby być Związek Południowej Afryki (jako państwo założycielskie i najważniejsze), Afryka Południowo-Zachodnia, Rodezja oraz kolonie portugalskie w Mozambiku i Angoli, które nie podlegały ochronie NATO.
Zmarł w 1997 w Johannesburgu.
Prace.
Książka "Panzerschlachten" wydana została między innymi w następujących krajach:
Inne wydane publikacje:

</doc>
<doc id="1887453" url="https://pl.wikipedia.org/wiki?curid=1887453" title="Archanioł Rafał opuszczający Tobiasza">
Archanioł Rafał opuszczający Tobiasza

Archanioł Rafał opuszczający Tobiasza – obraz Rembrandta o tematyce biblijnej namalowany w roku 1637. Prezentowany jest w zbiorach paryskiego Luwru.
Geneza tematu obrazu.
Temat obrazu został zaczerpnięty ze Starego Testamentu z Księgi Tobiasza. Historia opowiada o pewnej rodzinie izraelskiej: Tobiaszu ojcu i jego żonie Annie oraz ich synu, także Tobiaszu. Pewnego dnia ojciec posłał syna do Raga w Medii po dług, który miał odebrać po 10 latach od Raguela. Napomniał syna, żeby znalazł kogoś do towarzystwa w tej drodze. Tobiasz napotkał Archanioła Rafała, który pod ludzką postacią jako Azariasz zaoferował swoje wsparcie. Za pomocą żółtej ryby złowionej z wody Tygrysu anioł uzdrawia Tobita, ojca Tobiasza z jego ślepoty i wypędza demona z ciała młodej żony.
Rembrandt w powyższym dziele ukazał wątek spełnionej już przez Rafała misji i powrót archanioła do nieba w formie jaskrawej światłości która rozprasza ciemne i gęste kłęby unoszącego się dymu. Artysta ukazał anioła w skrócie perspektywicznym nadając efekt głębi wzmocniony poprzez silny kontrast pomiędzy strefami światła i cienia. Zgodnie z rembrandtowską manierą światło traktowane jest w sposób punktowy. Skierowane jest na rodzinę Tobiasza; oddającego pokłon Tobita, jego syna, który zdumiony podnosi oczy ku aniołowi, jego żony która wzruszona wydarzeniem składa ręce w geście modlitewnym. Obok ich Anna przerażona oślepiającym blaskiem światła, opuszcza kij który upada obok przerażonego psa. Wszystkim postaciom artysta nadał silny ładunek emocjonalny, będący przejawem oczarowania, wzruszenia, wiary i wdzięczności.
Motyw Tobiasza w innych dziełach.
Historia Tobiasza była często przedstawiana przez Rembrandta, głównie na rycinach. W Wiedeńskim Muzeum Albertina, znajduje się kilka grafik m.in. "Tobiasz łowiący ryby" (Anioł pomaga w złowieniu żółtej ryby), "Tobiasz i Anioł" (dwie postacie razem idą do Regi) czy "Tobiasz wyruszający w podróż" (Tobiasz stoi przed ojcem wysyłającym go w podróż, a między nimi stoi Anioł. Ma się wrażenie iż to on otrzymuje nakaz odebrania długu).
W 1641 roku Rembrandt wykonał grafikę pt. "Anioł opuszcza rodzinę Tobiasza" Na rycinie postać Tobiasza przedstawiona jest w pozycji klęczącej, ale zwróconej ku oddalającego się anioła. Malarz wzbogacił scenę o dwie dodatkowe postacie, widzów całego zdarzenia.

</doc>
<doc id="1887455" url="https://pl.wikipedia.org/wiki?curid=1887455" title="Herman z Alaski">
Herman z Alaski

Herman (ur. 1757 w Sierpuchowie, zm. 13 grudnia 1837 na wyspie Spruce) – święty mnich prawosławny, rosyjski misjonarz na Alasce.
Życiorys.
Życie monastyczne w Rosji.
Pochodził z rodziny kupieckiej. Mając 16 lat wstąpił do skitu Trójcy Świętej i św. Sergiusza z Radoneża pod Petersburgiem, podległego Ławrze Troicko-Siergijewskiej. Po upływie pięciu lat, pragnąc prowadzić jeszcze surowszy tryb życia, przeniósł się do monasteru Wałaam, będąc jeszcze nowicjuszem. Tam, z błogosławieństwa igumena Nazariusza podjął życie pustelnicze w lesie. Z innymi zakonnikami spotykał się tylko w czasie wielkich świąt. Wyjątkiem był przełożony klasztoru, a zarazem duchowy ojciec mnicha Hermana.
Po piętnastu latach samotnej ascezy mnich Herman postanowił podjąć pracę misjonarza. W 1793 dołączył do rosyjskiej misji prawosławnej na Alasce i Aleutach, z centrum na wyspie Kodiak, której naczelnikiem był archimandryta Joazaf (Bołotow), inny dawny mnich monasteru wałaamskiego, a do której należał również inny przyszły święty Juwenaliusz z Alaski. Po dotarciu na Alaskę mnich Herman został wyznaczony do pracy w piekarni i do wykonywania innych prac gospodarskich. Razem z innymi misjonarzami pracował również nad wzniesieniem cerkwi i budynków mieszkalnych.
W 1799 podniesiony do godności biskupiej Joazaf zginął w czasie burzy morskiej razem z grupą towarzyszących mu mnichów. Herman, który pozostał na lądzie, podjął pracę misyjną na nowo, mając za pomocnika tylko jednego zakonnika – mnicha Gedeona z Ławry św. Aleksandra Newskiego. Wspólnie urządzili szkołę przy cerkwi. W 1807 mnich Gedeon porzucił pracę misjonarską i Herman od tej pory działał samotnie. Mimo osiągania sukcesów w pracy misyjnej przez całe życie odmawiał przyjęcia godności archimandryty, nie czuł się również godny zostania hieromnichem. 
Według wspomnień współczesnych mnich Herman odznaczał się nadzwyczajną skromnością, dobrocią i cierpliwością. Osobiście pielęgnował chorych mieszkańców Alaski, występował w ich obronie przed kolonizatorami. Przypisywano mu również zdolność czynienia cudów (zatrzymywanie pożarów i przypływów za pomocą ikony Matki Bożej). 
Zmarł 13 grudnia 1837. Na miejscu jego grobu wzniesiona została niewielka drewniana cerkiew świętych Sergiusza i Hermana Wałaamskich. Przed śmiercią mnich miał przepowiedzieć, że jego pogrzeb będzie musiał zostać przełożony z braku kapłana, zaś wierni prawosławni w Rosji dowiedzą się o jego działalności dopiero po kilkudziesięciu latach. Słowa te okazały się prawdziwe.
Herman z Alaski jest otoczony szczególnym kultem w Kościele Prawosławnym w Ameryce, który kanonizował go w 1970 i ogłosił patronem wiernych prawosławnych żyjących w Ameryce Północnej. Ku czci mnicha co roku 9 sierpnia organizowana jest pielgrzymka do jego dawnej pustelni na wyspie Spruce.

</doc>
<doc id="1887457" url="https://pl.wikipedia.org/wiki?curid=1887457" title="Ossie Davis">
Ossie Davis

Raiford Chatman Davis (ur. 18 grudnia 1917 w Cogdell, zm. 4 lutego 2005 w Miami Beach) – amerykański aktor, reżyser, pisarz, poeta i aktywista społeczny.
Davis działał na rzecz równouprawnienia i zniesienia dyskryminacji rasowej. Był współorganizatorem marszu na Waszyngton 28 sierpnia 1963. Był bliskim przyjacielem i wspierał działania Martina Luthera Kinga i Malcolma X.

</doc>
<doc id="1887458" url="https://pl.wikipedia.org/wiki?curid=1887458" title="Ulica Szeroka w Gdańsku">
Ulica Szeroka w Gdańsku

Ulica Szeroka (niem. "Breitgasse") – ulica w Gdańsku, na Głównym Mieście.
Bierze swój początek na Targu Drzewnym. Przecina dzielnicę na jej całej szerokości kończąc się nad brzegiem Motławy, nad którą prowadzi poprzez bramę Żurawia.
Historia.
Była główną ulicą Głównego Miasta. Niegdyś były to dwie ulice. Do XIX wieku przy zachodnim krańcu obecnej, ulica nosiła nazwę "Am Breiten Tor (Przy Szerokiej Bramie)". Nazwa wzięła się od nieistniejącej już Bramy Szerokiej zamykającej ulicę od zachodu. Od wschodu pod bramą Żurawia kończy się na tzw. Targu Winnym, dawnym miejscu handlu winem.
Do końca II wojny przez ulicę przebiegały szyny tramwajowe, kończąc się przy Żurawiu (kursowały tramwaje dwukierunkowe z Nowego Portu). Zabudowa ulicy została silnie zniszczona podczas wojny, po 1945 zrekonstruowana.
W 2018 planowane było przywrócenie brukowanej nawierzchni ulicy.
Od 1956 u zbiegu z ul. Węglarską funkcjonuje mleczny "Bar Turystyczny", uważany za kultowy i wspomniany przez brytyjskiego Guardiana jako miejsce pozwalające zapoznać się z tradycyjnym polskim menu.

</doc>
<doc id="1887459" url="https://pl.wikipedia.org/wiki?curid=1887459" title="Algodonales">
Algodonales

Algodonales – miasto na południu Hiszpanii w prowincji Kadyks. Miasto pełni głównie funkcje turystyczną, z licznymi gospodarstwami agroturystycznymi. Znajduje się tu kościół "Parroquial de Santa Ana".

</doc>
<doc id="1887466" url="https://pl.wikipedia.org/wiki?curid=1887466" title="Jozef Šimko">
Jozef Šimko

Jozef Šimko (ur. 29 stycznia 1909 w Záturčiu, zm. 26 grudnia 1983 w Nowej Wsi Spiskiej) – słowacki taternik, działacz turystyczny i autor literatury taternickiej.
Jozef Šimko był z zawodu nauczycielem, potem podjął pracę jako inspektor szkolny. W 1927 roku został członkiem JAMES-u – czechosłowackiego klubu taternickiego, w latach 1945–1948 był jego ostatnim prezesem. W 1929 roku był chatarem Schroniska Zbójnickiego w Dolinie Staroleśnej.
W 1928 roku Šimko rozpoczął działalność pisarską na tematy tatrzańskie. Jego taternickie artykuły ukazywały się słowackich czasopismach turystycznych, m.in. w „Krásach Slovenska”. Wraz z Františkiem Liptákiem był autorem przewodnika turystycznego "Vysoké Tatry", który ukazał się w 1942 roku.

</doc>
<doc id="1887468" url="https://pl.wikipedia.org/wiki?curid=1887468" title="Informacja przestrzenna">
Informacja przestrzenna



</doc>
<doc id="1887479" url="https://pl.wikipedia.org/wiki?curid=1887479" title="Bój w przełęczy Marawara">
Bój w przełęczy Marawara

Bój w przełęczy Marawara (Kotal-e Marahwarh) lub zagłada marawarskiej kompanii – jeden z epizodów walk podczas radzieckiej interwencji w Afganistanie, w czasie którego 21 kwietnia 1985 kompania radzieckiego specnazu wpadła w zasadzkę mudżahedinów w przełęczy Marawara (prowincja Kunar) koło osady Sangam.
Siły stron.
Kompania została sformowana na przełomie 1984 i 1985 roku w Marinej Horce na Białorusi w ramach 334. samodz. oddz. specnazu 15. samodz. bryg. specnazu. Służyli w niej ochotnicy, młodzi ludzie z terenu całego ZSRR. W styczniu 1985 oddział został przerzucony do centrum szkolenia specnazu w Chirchiq w Uzbekistanie, a w połowie marca 1985 skierowany do Afganistanu. 28 marca 1985 przybył do Asadabadu w północno-wschodnim Afganistanie – stolicy prowincji Kunar, kilka kilometrów od granicy z Pakistanem.
Skład 1. kompanii
Dowódca kompanii – kpt. Nikołaj Cebruk
Mudżahedini
Ok. 400 mudżahedinów afgańskich i członków specgrupy z Pakistanu "Czarne bociany".
Przebieg działań.
20 kwietnia 1985 ok. godz. 22.00 oddział wyruszył z Asadabadu z zadaniem przeprawienia się przez Kunar i przeczesania niezamieszkanego kiszłaku Sangam, leżącego o 3 km. od miejsca rozlokowania jednostki. Radziecki wywiad posiadał informacje, że znajduje się tam posterunek obserwacyjny mudżahedinów. Oddział składał się z trzech kompanii – 1 miała wejść do wsi znajdującej się u wejścia do przełęczy Marawara, a 2 i 3 osłaniać ją ze wzgórz znajdujących się po obu stronach kiszłaku. Było to pierwsze samodzielne zadanie oddziału w Afganistanie i traktowane było jako ćwiczebne. Żaden z jego żołnierzy nigdy przedtem nie brał bezpośredniego udziału w walce.
Ok. 4.00 21 kwietnia, po całonocnym marszu, kompania podeszła do wschodniego krańca Sangam. W kiszłaku żadnych oddziałów przeciwnika nie wykryto, jednak zauważono dwóch uzbrojonych ludzi w głębi przełęczy. Dowódca oddziału – mjr Tierientiew, znajdujący się w punkcie dowodzenia u wejścia do doliny, po otrzymaniu meldunku o zaistniałej sytuacji, na prośbę dowódcy 1 kompanii kpt. Cebruka wydał zgodę na ich schwytanie lub unieszkodliwienie. W tym momencie kpt. Cebruk rozdzielił ją na cztery grupy w sile niepełnego plutonu każda (był to poważny błąd, polegający na rozproszeniu i tak niewielkich sił) i nakazał dwóm pierwszym grupom marsz w głąb doliny w kierunku oddalonego o 2 km od Sangam kiszłaku Daridam. Jedną grupę pozostawił w Sangam, a czwartej wydał rozkaz wspiąć się na grzbiet i ją osłaniać. Rozkazu dalszego marszu nie otrzymały osłaniające 1 kompanię od strony gór dwie pozostałe: 2 i 3 kompania.
Jako pierwsza ok. godz. 5.00 do Daridam podeszła grupa ppor. Kuzniecowa i od razu znalazła się pod ogniem mudżahedinów. Dowódca kompanii wraz z czterema żołnierzami udał się na plac boju, gdzie poległ jako jeden z pierwszych, trafiony kulą w gardło. Żołnierze pozostałych grup zalegli na prawym zboczu doliny, próbując się na nim umocnić. Od tego momentu dowódca oddziału, mjr Tierientiew, stracił w praktyce jakąkolwiek możliwość dowodzenia jednostką. Mudżahedini, doskonale znający teren, wychodząc na tyły kompanii, zamknęli ją w okrążeniu. Na podejściach do Daridamu wystawili umocnione posterunki, uzbrojone w wkm-y DSzK, rozpoczynając regularny ostrzał radzieckich żołnierzy. Pozbawieni wsparcia komandosi próbowali umocnić się, gdzie kto mógł. W nadziei na rychłe wsparcie lotnicze zapalili pomarańczowe świece dymne, co tylko ułatwiło celowanie atakującym. Zapas amunicji, jaki ze sobą zabrali, przewidziany był na wypad ćwiczebny, a nie na regularną bitwę. Rozproszeni i przygwożdżeni ogniem nie byli w stanie nawiązać łączności z dowódcą batalionu. Ten znał przebieg zdarzeń z relacji dowódcy 3 kompanii, który jako jedyny był w stanie obserwować z góry Daridam. Mjr Tierientiew przez dłuższy czas nie wzywał jednak artyleryjskiego i lotniczego wsparcia, ponieważ nacierających mudżahedinów, mylnie brał za atakujących z góry jego żołnierzy. Według innych relacji przez dłuższy czas był przekonany, że elitarny specnaz sam sobie da radę. Kiedy 2 i 3 kompania w końcu ruszyły na odsiecz, zostały ostrzelane ogniem ckm-ów i lekkich moździerzy.
W tym samym czasie w Asadabadzie organizował się kombinowany oddział ratunkowy na transporterach opancerzonych, wzmocniony czołgami sąsiedniego batalionu piechoty. Jednak ciężkie pojazdy nie mogły przeprawić się przez Kunar i kolumna musiała skorzystać z oddalonej o 10 km przeprawy mostowej w Naubad, a następnie przebyć jeszcze 13 km drogi powrotnej do Marawary. Prawie 23 km, najeżoną minami, zrytą wąwozami i jarami górską marszrutę, w ciągu kilkunastu godzin przebył tylko jeden transporter. Nie mógł on już zmienić losów kompanii. Po południu, kiedy żołnierze oddziału ratunkowego dotarli do wejścia do doliny, ocaleli komandosi 1 kompanii rozpoczęli odwrót. Nie byli w stanie zabrać ze sobą ciężej rannych towarzyszy. Później opowiadali o mudżahedinach, którzy okaleczali i dobijali rannych Rosjan. Poderwany w trybie alarmowym, na helikopterach przybył z Dżalalabadu 154. samodzielny oddział specnazu i batalion desantowo-szturmowy z 66. samodzielnej brygady zmechanizowanej. Kolejny batalion z 66. brygady wyruszył na pomoc z Asadabadu. Mały ćwiczebny wypad niedużego oddziału specnazu w ciągu kilkunastu godzin przekształcił się w operację bojową na szczeblu armijnym z użyciem blisko 2000 żołnierzy wspieranych przez taktyczne lotnictwo. Następnego dnia (22 kwietnia) radziecka odsiecz, tocząc ciężkie walki z mudżahedinami, starała się dotrzeć do wszystkich żołnierzy 1 kompanii, ocalić żywych i ewakuować rannych. W trakcie tych walk stracili oni kolejnych 3 żołnierzy. W dolinie odnajdywali tylko trupy komandosów 1. kompanii, które zbierano przez dwa dni. Wiele z nich identyfikowano po pagonach i rzeczach osobistych.
Straty.
1 kompania w boju w przełęczy Marawar straciła w sumie 31 żołnierzy. Byli to niemal w całości żołnierze dwóch grup, które podeszły do Daridamu. Ocalało z nich tylko dwóch rannych komandosów, którzy wieczorem 21 kwietnia wydostali się z doliny.
Polegli:
Po bitwie.
O tragedii 1 kompanii nikt w ZSRR nie wiedział. Pierwsze informacje na ten temat zaczęły pojawiać się w Rosji dopiero w połowie lat 90. XX w., mimo to jednak wciąż pozostaje ona jednym z najmniej znanych epizodów wojny w Afganistanie.
Decyzja o posłaniu do akcji oddziału była i jest po dziś dzień ostro krytykowana. Nieoficjalnie w czasach ZSRR i głośno po jego upadku. Podkreśla się brak bojowego doświadczenia zarówno żołnierzy jak i dowódców jednostki, brak właściwego rozpoznania i wsparcia, fatalną łączność. Krytycy zwracają również uwagę na fakt, że specnaz był wysoce wyspecjalizowaną formacją bojową, przeznaczoną do wyrafinowanych działań o charakterze dywersyjnym i desantowo-szturmowym i w ogóle nie powinien był brać udziału w pacyfikacyjnej akcji o charakterze policyjnym.
Według wspomnień żołnierzy z 66. brygady, którzy stykali się z komandosami z 334. oddziału przed walką, charakteryzowali się oni wyjątkową pewnością siebie i silnym poczuciem przynależności do elity radzieckich sił zbrojnych. Chociaż w praktyce pozbawieni doświadczenia bojowego, na "starych" żołnierzy patrzyli z góry. Przed wyruszeniem do doliny żaden z ich dowódców nie zasięgnął informacji w dowództwie brygady odnośnie do sytuacji w niej panującej i spodziewanych sił przeciwnika.
Dowódca oddziału, mjr Tierientiew, został wkrótce po zdarzeniu usunięty ze stanowiska i wysłany do sztabu 40 Armii, gdzie kierował działaniami specnazu w Afganistanie.
334. oddział specnazu przebywał a Afganistanie do 1988, kiedy to powrócił do ZSRR. Do końca swojego pobytu stacjonował w Asadabadzie.

</doc>
<doc id="1887482" url="https://pl.wikipedia.org/wiki?curid=1887482" title="Colin Wilson">
Colin Wilson

Colin Henry Wilson (ur. 26 czerwca 1931 w Leicesterze, zm. 5 grudnia 2013 w St Austell) – brytyjski pisarz i filozof, przedstawiciel nurtu "Młodych Gniewnych".

</doc>
<doc id="1887484" url="https://pl.wikipedia.org/wiki?curid=1887484" title="Jimmy Juan">
Jimmy Juan

Jimmy Juan (ur. 10 czerwca 1983 w Valence) – francuski piłkarz występujący na pozycji pomocnika. Obecnie jest zawodnikiem klubu Chamois Niortais FC.
Kariera klubowa.
Juan zawodową karierę rozpoczynał w sezonie 2002/2003 w AS Monaco. W Ligue 1 zadebiutował 1 lutego 2003 w wygranym 3:0 meczu z CS Sedan. W 2003 roku zdobył z klubem Puchar Ligi Francuskiej. W 2004 roku dotarł z zespołem do finału Ligi Mistrzów, jednak Monaco przegrało tam 0:3 z FC Porto. W ciągu 3 sezonów w barwach Monaco Juan zagrał 6 razy.
W 2005 roku został wypożyczony do angielskiego Ipswich Town, grającego w Championship. W tych rozgrywkach pierwszy mecz zaliczył 5 sierpnia 2005 przeciwko Cardiff City (1:0). W Ipwisch Juan spędził rok.
Latem 2006 roku podpisał kontrakt z drugoligowym francuskim zespołem Grenoble Foot 38. Zadebiutował tam 28 lipca 2006 w wygranym 3:2 spotkaniu z Montpellier HSC. W 2008 roku awansował z klubem do Ligue 1, jednak na sezon 2008/2009 został wypożyczony do drugoligowego LB Châteauroux. Latem 2009 powrócił do Grenoble. 28 listopada 2009 w zremisowanym 2:2 pojedynku z FC Lorient strzelił pierwszego gola w trakcie gry w Ligue 1.

</doc>
<doc id="1887491" url="https://pl.wikipedia.org/wiki?curid=1887491" title="Time After Time (singel)">
Time After Time (singel)

Time After Time – piosenka autorstwa Cyndi Lauper i Roba Hymana zrealizowana na debiutancki album studyjny Lauper "She's So Unusual" (1983). W 1984 wydano ją jako drugi singiel promujący tę płytę.
W 1985 utwór nominowano do nagrody Grammy w kategorii Song of the Year. Uznaje się go za klasyczną balladę z lat 80., na przestrzeni kolejnych dekad piosenka stała się przedmiotem coverów licznych artystów.

</doc>
<doc id="1887502" url="https://pl.wikipedia.org/wiki?curid=1887502" title="Jim Shea">
Jim Shea



</doc>
<doc id="1887505" url="https://pl.wikipedia.org/wiki?curid=1887505" title="Biegi narciarskie na Mistrzostwach Świata w Narciarstwie Klasycznym 1991">
Biegi narciarskie na Mistrzostwach Świata w Narciarstwie Klasycznym 1991

Zawody w biegach narciarskich na XXV Mistrzostwach świata w narciarstwie klasycznym odbyły się w dniach 7 lutego – 17 lutego 1991 we włoskim Val di Fiemme.

</doc>
<doc id="1887512" url="https://pl.wikipedia.org/wiki?curid=1887512" title="Mary Kate Schellhardt">
Mary Kate Schellhardt

Mary Kate Schellhardt (ur. 1 listopada 1978 r. w USA) – aktorka amerykańska.
Zagrała w filmach:

</doc>
<doc id="1887518" url="https://pl.wikipedia.org/wiki?curid=1887518" title="Ulica Świętojańska w Gdańsku">
Ulica Świętojańska w Gdańsku

Ulica Świętojańska (niem. "Johannisgasse") – ulica w Gdańsku na Głównym Mieście. Bierze początek przy ulicy Pańskiej i biegnie na wschód. Kończy się w Bramie Świętojańskiej wychodzącej na Motławę.
W jej rejonie leży tzw. Dzielnica Świętojańska, lecz to określenie jedynie historyczne.
Historia.
Pierwsze wzmianki o ulicy pochodzą z 1358 roku. Wzięła ona swoją nazwę od pobliskiego Kościoła św. Jana, a właściwie niewielkiej kaplicy istniejącej w miejscu dzisiejszego kościoła o tej samej nazwie. 
Poprzednie nazwy

</doc>
<doc id="1887519" url="https://pl.wikipedia.org/wiki?curid=1887519" title="Jennison Heaton">
Jennison Heaton

Jennison Heaton (ur. 16 kwietnia 1904, zm. 6 sierpnia 1971) – amerykański bobsleista i skeletonista. Dwukrotny medalista olimpijski z Sankt Moritz.
Igrzyska w 1928 były jego jedyną olimpiadą. Triumfował w skeletonie (drugie miejsce zajął jego brat Jack) w bobslejach znalazł się w osadzie, która zajęła drugie miejsce. Jego szwagrem był Billy Fiske.

</doc>
<doc id="1887520" url="https://pl.wikipedia.org/wiki?curid=1887520" title="Żandarm Europy">
Żandarm Europy

Żandarm Europy – pojęcie odwołujące się do rosyjskiego cara Mikołaja I (ur. 1796, zm. 1855). Przydomek ten zyskał po tym, jak carska Rosja stłumiła powstanie dekabrystów w 1825, powstanie listopadowe w Polsce w 1831 i rewolucję węgierską w 1849.
Porażka militarna w wojnie krymskiej z Imperium Osmańskim oraz jego sojusznikami: Francją, Wielką Brytanią i Królestwem Sardynii doprowadziła do tego, że Rosja straciła pozycję wielkiego mocarstwa europejskiego.

</doc>
<doc id="1887521" url="https://pl.wikipedia.org/wiki?curid=1887521" title="Prawosławie w Hongkongu">
Prawosławie w Hongkongu

Obecność prawosławia w Hongkongu związana jest z działalnością rosyjskiej misji prawosławnej na terytorium Chin. Misjonarze wchodzący w skład tej grupy podejmowali pracę również na obszarze Hongkongu. Od 1933 do 1970 działała tam parafia, której proboszczem był ks. Dionizy Uspienski. Od 1996 nad prawosławnymi mieszkańcami Hongkongu opiekę sprawuje parafia św. Łukasza podległa metropolii Hongkongu i południowo-wschodniej Azji. Również parafia Świętych Piotra i Pawła (w jurysdykcji Rosyjskiego Kościoła Prawosławnego) wznowiła działalność.
Rosyjski Kościół Prawosławny.
Praca kapłanów prawosławnych w Hongkongu przybrała bardziej zorganizowaną formę po rewolucji październikowej, kiedy liczna grupa rosyjskich emigrantów osiedliła się na tym terytorium. W 1933 stojący na czele misji rosyjskiej biskup Wiktor (Swiatin) wysłał ks. Dionizego Uspienskiego do stałej służby duszpasterskiej w Hongkongu, wśród Rosjan pracujących w brytyjskich przedsiębiorstwach. Ze względu na brak wolno stojącej cerkwi tymczasową świątynią parafii był wynajmowany od parafii anglikańskiej kościół św. Andrzeja. Ks. Uspienski udawał się również w celach duszpasterskich do Makau i na Filipiny.
Po kilku latach parafia prawosławna w Hongkongu podjęła starania na rzecz wzniesienia cerkwi, do czego ostatecznie nie doszło z powodu wybuchu II wojny światowej. Po zakończeniu tego konfliktu spory wewnętrzne doprowadziły do rozłamu we wspólnocie prawosławnej w Hongkongu: część wiernych pozostała w jurysdykcji Rosyjskiego Kościoła Prawosławnego, część zaś przyłączyła się do Patriarchatu Konstantynopolitańskiego. Równocześnie liczba prawosławnych w Hongkongu nadal spadała, gdyż większość Rosjan opuściła kontynent azjatycki, by udać się do Australii lub do Ameryki. W 1955 w liście do biskupa Wiktora ks. Uspienski pisał, że od początku jego pracy w Hongkongu liczba wiernych spadła z 300–350 osób do 80. Twierdził jednak, że zachowanie parafii jest konieczne. 
Po wyjeździe rosyjskich misjonarzy z Chin w 1955 wierni parafii w Hongkongu, niemal wyłącznie Rosjanie, odmówili podporządkowania się hierarchii Chińskiego Kościoła Prawosławnego, na czele której stał Chińczyk z pochodzenia, biskup Bazyli (Yao). Parafianie konsekwentnie odmawiali również zwrócenia się do patriarchy Moskwy o nadanie statusu stauropigii, nawet wtedy, gdy w 1968 stale pracujący w Hongkongu ks. Dionizy Uspienski pragnął odejść na emeryturę. W roku następnym, w czasie swojego pobytu w Hongkongu, parafię odwiedził biskup Rosyjskiego Kościoła Prawosławnego Juwenaliusz (Pojarkow). Dzięki temu wspólnota mogła nawiązać kontakt z patriarchatem moskiewskim. Jednak nawet mimo faktu, że Kościół Rosyjski w pozytywny sposób oceniał działalność duszpasterską ks. Uspienskiego i pragnął udzielić wspólnocie wsparcie (kilku biskupów uczestniczyło w 1969 w pogrzebie wieloletniego proboszcza parafii), parafianie postanowili nie ubiegać się o pomoc finansową patriarchatu ani o wyznaczenie nowego kapłana, co było równoznaczne z zamknięciem domowej cerkwi Świętych Piotra i Pawła i faktycznym zakończeniem prawosławnej działalności duszpasterskiej w Hongkongu. Decyzja ta zapadła 7 czerwca 1970. Jesienią tego samego roku świątynię zamknięto, a utensylia cerkiewne odesłano do Australii. W późniejszym czasie parafia wznowiła działalność; jej obecnym (2014) proboszczem jest ks. Dionizy Pozdniajew.
Patriarchat Konstantynopolitański.
Od 1996 nad prawosławnymi mieszkańcami Hongkongu opiekę sprawuje parafia św. Łukasza podległa metropolii Hongkongu i południowo-wschodniej Azji.

</doc>
<doc id="1887525" url="https://pl.wikipedia.org/wiki?curid=1887525" title="Cmentarz w Gorajcu">
Cmentarz w Gorajcu

Cmentarz w Gorajcu – zabytkowy cmentarz greckokatolicki we wsi Gorajec. 
Powstał w I poł. XIX w. Na jego terenie znajduje się kaplica grobowa rodziny Brunickich, ponad 100 zabytkowych nagrobków, kilkadziesiąt krzyży i figur kamieniarki bruśnieńskiej. Najstarszy z nich datowany jest na 1841. 
Na terenie cmentarza znajduje się mogiła 155 ofiar zbrodni z 1945 roku.

</doc>
<doc id="1887527" url="https://pl.wikipedia.org/wiki?curid=1887527" title="Droga wojewódzka nr 712">
Droga wojewódzka nr 712

Droga wojewódzka nr 712 (DW712) – droga wojewódzka w województwie mazowieckim, o długości 5 km. Łączy drogę wojewódzką nr 721 w Habdzinie z drogą wojewódzką nr 801 w Karczewie. 
Do 1939 roku fragmenty drogi znajdujące się po obu stronach rzeki były połączone mostem drewnianym, który zniszczony został podczas kampanii wrześniowej. 
2 sierpnia 2014 została wznowiona przeprawa promowa na Wiśle, umożliwiająca przejechanie całej drogi.
Najbliższy most na Wiśle znajduje się w Górze Kalwarii (droga krajowa nr 50).

</doc>
<doc id="1887530" url="https://pl.wikipedia.org/wiki?curid=1887530" title="Jack Heaton">
Jack Heaton

John Rutherford „Jack” Heaton (ur. 9 września 1908 w New Haven, zm. 10 września 1976 w Paryżu) – amerykański bobsleista i skeletonista. Trzykrotny medalista olimpijski.
Kariera.
Pierwszy sukces w karierze osiągnął w 1928 roku, kiedy zajął drugie miejsce w skeletonie podczas igrzysk olimpijskich w Sankt Moritz. Zawody te wygrał jego brat - Jennison Heaton, a trzecie miejsce zajął Brytyjczyk David Carnegie. Na rozgrywanych cztery lata później igrzyskach w Lake Placid nie rozgrywano skeletonu, jednak Heaton wystartował w dwójkach bobslejowych, zajmując wspólnie z Robertem Mintonem trzecie miejsce. Brał także udział w skeletonie na igrzyskach olimpijskich w Sankt Moritz, ponownie zajmując drugie miejsce. Tym razem lepszy był tylko Włoch Nino Bibbia; trzecie miejsce zajął John Crammond z Wielkiej Brytanii.

</doc>
<doc id="1887532" url="https://pl.wikipedia.org/wiki?curid=1887532" title="Gułdowy">
Gułdowy

Gułdowy (niem. "Guldau") – słabo zaludniona wschodnia część miasta Cieszyna włączona w jego granice w 1973 roku, wcześniej stanowiąc m.in. część Krasnej.
Historia.
Pierwsza wzmianka pochodzi z 1461 roku. Do końca średniowiecza pozostawała wsią książęcą w Księstwie Cieszyńskim. Z miejscowego stawu uzyskiwano dla książęcego skarbu 200 florenów (600 kop ryb), ponadto tutejsi rybacy zobowiązani byli dostarczać na cieszyński zamek karpie.
Według austriackiego spisu ludności z 1900 w 15 budynkach w Gułdowach, będących wówczas częścią Krasnej, mieszkało 173 osób. z tego wszyscy byli polskojęzyczni, 99 (57,2%) mieszkańców było katolikami, 72 (41,6%) ewangelikami a 2 (1,2%) wyznawcami judaizmu. W 1910 roku Gułdowy miały już 190 mieszkańców zamieszkałych w 18 budynkach na obszarze 311 hektarów, co dawało gęstość zaludnienia równą 61,1 os./km², z czego wszyscy byli polskojęzyczni, 97 (51,1%) było katolikami, 88 (46,3%) ewangelikami a 5 (2,6%) żydami.
W 1997 jednostkę urbanistyczną Gułdowy zamieszkiwało 193 z 38 115 mieszkańców Cieszyna (0,5%).
Ludzie związani z Gułdowami.
W Gułdowach urodził się Jan Szuścik, nauczyciel i działacz polityczny, poseł na Sejm Śląski.
Gospodarka i rekreacja.
W Gułdowach przy ul. Harcerskiej 11 znajdowała się firma MIROMETR Sp. z o.o. specjalizującą się w produkcji wodomierzy. Firma 16 sierpnia 2011 przeniosła się do Bażanowic. Przy firmie działa Spółdzielnia Mleczarska „Bażanowice”.
Znajdują się tu cztery stawy, z których korzystają wędkarze. Przy ul. Wiślańskiej 12 działa Koło PZW w Cieszynie, którego prezesem jest Leszek Gawlas, skarbnikiem - Marek Zgliczyński, natomiast prezesem wędkarskiego klubu sportowego „Olza Cieszyn” jest Marek Pitrzak.
Komunikacja.
Przez Gułdowy do października 2012 roku kursowały autobusy firmy PKS w Cieszynie Sp. z o.o. w kierunku centrum Cieszyna i Ustronia, Wisły, Jaworzynki, Koniakowa oraz autobusy prywatnego przewoźnika WISPOL relacji Cieszyn-Wisła Malinka Pieczki i Cieszyn-Koniaków Ochodzita.

</doc>
<doc id="1887534" url="https://pl.wikipedia.org/wiki?curid=1887534" title="Gaby Espino">
Gaby Espino

Gaby Espino, właśc. María Gabriela Espino Rugero (ur. 15 listopada 1976 w Caracas, Wenezuela) – aktorka i modelka pochodzenia wenezuelskiego.
W latach 2007–2010 była żoną aktora i modela, Cristóbala Landera, z którym ma dziecko. W 2014 rozstała się ze swoim wieloletnim partnerem i aktorem, Jenemcarlosem Canelą, z którym też grała w telenoweli: "Mas Sabe el Diablo". Mają syna, Nickolasa.
Gra głównie w telenowelach. W Polsce znana jest z seriali "Bezwstydnice" (2007), "Twarz Analiji" (2008–2009) i "Santa Diabla" (2013–2014).

</doc>
<doc id="1887536" url="https://pl.wikipedia.org/wiki?curid=1887536" title="Kompong Som">
Kompong Som



</doc>
<doc id="1887537" url="https://pl.wikipedia.org/wiki?curid=1887537" title="Reprezentacja Belgii w koszykówce mężczyzn">
Reprezentacja Belgii w koszykówce mężczyzn

Reprezentacja Belgii w koszykówce mężczyzn – drużyna, która reprezentuje Belgię w koszykówce mężczyzn. Za jej funkcjonowanie odpowiedzialny jest Belgijski Związek Koszykówki ("KBBB"). Trzynastokrotnie brała udział w Mistrzostwach Europy – 1935, 1946, 1947, 1951, 1953, 1957, 1959, 1961, 1963, 1967, 1977, 1979, i 1993. Jej najlepszym osiągnięciem w tych zawodach było zajęcie 4 miejsca w 1947 roku. Wystąpiła również trzykrotnie na Igrzyskach Olimpijskich.

</doc>
<doc id="1887538" url="https://pl.wikipedia.org/wiki?curid=1887538" title="Mickaël Poté">
Mickaël Poté

Mickaël Poté (ur. 24 września 1984 w Lyonie) – beniński piłkarz grający na pozycji napastnika.
Kariera klubowa.
Poté urodził się we Francji, w rodzinie pochodzenia benińskiego. Karierę piłkarską rozpoczął w klubie Grenoble Foot 38. W latach 2003–2004 rozegrał w nim 3 mecze w drugiej lidze francuskiej, a następnie odszedł do trzecioligowego AS Cannes. Zawodnikiem tego klubu był przez trzy sezony.
W 2007 roku Poté wrócił do drugiej ligi Francji, gdy podpisał kontrakt z tamtejszym klubem Clermont Foot. W jego barwach zadebiutował 27 lipca 2007 w zremisowanym 0:0 domowym meczu z LB Châteauroux. W Clermont Foot grał przez 2 lata.
W 2009 roku Poté został piłkarzem OGC Nice, grającego w Ligue 1. W pierwszej lidze francuskiej zadebiutował 29 sierpnia 2009 w spotkaniu z Montpellier HSC, przegranym 0:3. 23 grudnia 2009 w meczu z US Boulogne (2:2) zdobył swoje pierwsze dwa gole w Ligue 1.
W latach 2011–2014 grał w Dynamie Drezno. Latem 2014 przeszedł do klubu Omonia Nikozja, a w 2015 do klubu Adana Demirspor. Od lipca 2017 był zawodnikiem cypryjskiego zespołu APOEL FC. Po sezonie 2017/2018 wrócił do Adany Demirspor.
Kariera reprezentacyjna.
W reprezentacji Beninu Poté zadebiutował 7 września 2008 roku w wygranym 3:2 spotkaniu eliminacji do Mistrzostw Świata w RPA z Angolą. W 2010 roku w Pucharze Narodów Afryki 2010 zagrał we 2 meczach: z Mozambikiem (2:2) i Egiptem (0:2).

</doc>
<doc id="1887539" url="https://pl.wikipedia.org/wiki?curid=1887539" title="Mickael Pote">
Mickael Pote



</doc>
<doc id="1887540" url="https://pl.wikipedia.org/wiki?curid=1887540" title="Spar- und Bauverein">
Spar- und Bauverein

Spar- und Bauverein (pol.: Towarzystwo Oszczędzania i Budowania) – pierwsza w Poznaniu spółdzielnia mieszkaniowa, założona w 1893, celem obniżenia kosztów posiadania własnych mieszkań przez rozwijającą się dynamicznie w tamtym okresie klasę robotniczą i urzędników miasta. Związana przede wszystkim z poznańską Wildą.
Początki.
Spółdzielnia, po założeniu, zrzeszała głównie pracowników kolejowych, przede wszystkim narodowości niemieckiej. W czerwcu 1893 Spółdzielnia podjęła działania, mające na celu zabudowę świeżo wówczas wytyczonej ulicy św. Czesława na Wildzie. W 1894 gotowe były pierwsze domy dla pracowników pobliskich warsztatów kolejowych. Były to jednocześnie pierwsze w Poznaniu budynki spółdzielcze. Obiekty te były dwupiętrowe, w konstrukcji szachulcowej, ze stajniami i osobnym zapleczem sanitarnym (w mieszkaniach były tylko izby i kuchnie). Dotąd zachował się tylko jeden z ośmiu domów tego osiedla.
Rozwój.
Spółdzielnia i jej realizacje stopniowo ewoluowały i dojrzewały – oddawane budynki stawały się coraz lepiej wyposażone, wyższe i o bogatszym detalu architektonicznym. Z Towarzystwem związany był silnie architekt poznański Joseph Leimbach.
W 1913 rozpoczęto realizację dużego założenia – osiedla dla robotników kolejowych przy ówczesnej drodze mosińskiej ("Kronprinzstrasse", obecnie ul. 28 Czerwca 1956) róg ul. Wspólnej (Dębiec). Osiedle miało się rozwinąć aż do ul. Rolnej na wschodzie, jednak wybuch I wojny światowej wstrzymał prace. Wybudowano jeden duży dom wzdłuż drogi i kolonię domków ceglanych z ogródkami na jego tyłach. Do 1916 (według innych źródeł do 1918) zabudowano teren do ul. Hutniczej. Po 1918 prawnym spadkobiercą S-uBV stała się Spółdzielnia Mieszkaniowa Pracowników PKP, która kontynuowała dzieło zabudowy tego rejonu, jednak w zupełnie innym stylu.

</doc>
<doc id="1887541" url="https://pl.wikipedia.org/wiki?curid=1887541" title="Sihanoukville">
Sihanoukville



</doc>
<doc id="1887543" url="https://pl.wikipedia.org/wiki?curid=1887543" title="Kampong Saom">
Kampong Saom



</doc>
<doc id="1887545" url="https://pl.wikipedia.org/wiki?curid=1887545" title="Nino Bibbia">
Nino Bibbia

Nino Bibbia (ur. 15 marca 1922 w Bianzone, zm. 28 maja 2013 w Sankt Moritz) – włoski bobsleista i skeletonista, złoty medalista olimpijski.
Kariera.
Jako dziecko zamieszkał z rodzicami w Sankt Moritz, jednak reprezentował barwy Włoch. W 1948 roku wystąpił na igrzyskach olimpijskich w Sankt Moritz, startując zarówno w konkurencjach bobslejowych, jak i skeletonie. Najpierw, w parze z Edilberto Campadese, zajął ósme miejsce w dwójkach bobslejowych. Parę dni później zwyciężył w skeletonie, wyprzedzając Jacka Heatona ze Stanów Zjednoczonych i Brytyjczyka Johna Crammonda. Następnie jego osada zajęła szóste miejsce w rywalizacji czwórek bobslejowych.
Jego medal był pierwszym medalem zimowych igrzysk olimpijskich wywalczonych dla Włoch w historii. Uprawiał także inne dyscypliny zimowe.

</doc>
<doc id="1887546" url="https://pl.wikipedia.org/wiki?curid=1887546" title="John Heaton">
John Heaton



</doc>
<doc id="1887549" url="https://pl.wikipedia.org/wiki?curid=1887549" title="Jaz Marszowice">
Jaz Marszowice



</doc>
<doc id="1887550" url="https://pl.wikipedia.org/wiki?curid=1887550" title="Anita Rywalska-Sosnowska">
Anita Rywalska-Sosnowska

Anita Rywalska-Sosnowska (ur. 1976) – polska śpiewaczka (sopran), absolwentka Uniwersytetu Warmińsko-Mazurskiego na Wydziale Wychowania Artystycznego – dyplom w 2000 roku. W roku 2006 ukończyła z wyróżnieniem Akademię Muzyczną im. Stanisława Moniuszki w Gdańsku, w klasie śpiewu solowego prof. dr hab. Wiesławy Maliszewskiej.
W latach 1995–2000 była członkiem zespołu Horpyna, z którym występowała m.in. na Festiwalu Piosenki Polskiej w Opolu oraz na Sopot Festival w Operze Leśnej.
Anita Rywalska-Sosnowska ma w swoim repertuarze utwory Franza Schuberta, Francisa Poulenca oraz Roberta Schumanna, ponadto śpiewa partie operowe i operetkowe m.in.: partię "Carmen" z opery "Carmen" Georges'a Bizeta. Bierze również udział w muzyczno-kabaretowym projekcie "Filharmonia Dowcipu", gdzie jest jedną z czwórki solistów.

</doc>
<doc id="1887552" url="https://pl.wikipedia.org/wiki?curid=1887552" title="Félicien Singbo">
Félicien Singbo

Félicien Singbo (ur. 25 października 1980 w Abomey) – piłkarz beniński grający na pozycji środkowego obrońcy.
Kariera klubowa.
Karierę piłkarską Singbo rozpoczął w klubie Etoile Porto Novo. Następnie uczęszczał na treningi w kameruńskiej akademii Kadji Sports Academy. W 1999 roku wyjechał do Francji i przez 2 lata zaliczył 7 występów w FC Rouen w czwartej lidze. W latach 2001–2003 był piłkarzem trzecioligowego CS Louhans-Cuiseaux. Z kolei w latach 2003–2004 występował szkockiej Second Division, w tamtejszym klubie Airdrie United.
W 2004 roku Benińczyk odszedł do albańskiej Vllazni Szkodra, w której rozegrał 8 spotkań. W 2005 roku trafił do Grecji i najpierw grał w PAS Janina, a następnie w Pierikosie. Kolejny rok swojej kariery spędził na Cyprze w tamtejszych dwóch klubach: AEP Pafos i AO Ayia Napa. Z kolei w 2008 roku był zawodnikiem greckiego Olympiakosu Wolos.
W 2009 roku Singbo przeszedł do bułgarskiego Łokomotiwu Płowdiw. Przez półtora roku w jego barwach rozegrał 25 spotkań i zdobył dwie bramki. W połowie 2010 roku odszedł z klubu. Jego następnym zespołem był grecki czwartoligowiec, Diagoras, gdzie grał między styczniem a czerwcem 2012 roku. W sezonie 2013/2014 występował w gabońskim Missile FC. W 2017 przeszedł do Requins de l'Atlantique.
Kariera reprezentacyjna.
W reprezentacji Beninu Singbo zadebiutował w 2002 roku. W 2004 roku był w kadrze Beninu na Puchar Narodów Afryki 2004, ale nie rozegrał na nim żadnego spotkania. W 2010 roku w Pucharze Narodów Afryki 2010 zagrał w 3 meczach: z Mozambikiem (2:2), Nigerią (0:1) i Egiptem (0:2).

</doc>
<doc id="1887553" url="https://pl.wikipedia.org/wiki?curid=1887553" title="Felicien Singbo">
Felicien Singbo



</doc>
<doc id="1887559" url="https://pl.wikipedia.org/wiki?curid=1887559" title="Laura Harrington">
Laura Harrington

Laura Harrington (ur. 29 kwietnia 1958 w Ann Arbor w stanie Michigan) – aktorka amerykańska.

</doc>
<doc id="1887565" url="https://pl.wikipedia.org/wiki?curid=1887565" title="Margarita Ortega">
Margarita Ortega

Margarita Ortega (ur. 20 czerwca 1971 w Cali) – kolumbijska aktorka.
W Polsce znana z ról z telenoweli Bezwstydnice (2007). Na jej planie poznała Javiera Gomeza i nawiązała z nim romans.

</doc>
<doc id="1887569" url="https://pl.wikipedia.org/wiki?curid=1887569" title="Shlomo Carlebach">
Shlomo Carlebach

Shlomo Carlebach (hebr. שלמה קרליבך), zwany także jako Reb Shlomo (ur. 14 stycznia 1925 w Berlinie, zm. 21 października 1994 podczas lotu do Kanady) – amerykański rabin, muzyk, kompozytor. Nazywany „Śpiewającym Rabinem”. Wydał ponad 25 albumów ze skomponowaną przez siebie muzyką do modlitw, wersetów z pism, psalmów oraz ze swoimi naukami. Uważany za jednego z czołowych żydowskich kompozytorów religijnych drugiej połowy XX wieku. Był zaangażowany w prace skierowanego do młodzieży ruchu Baal teszuwa – powracających do Judaizmu.
Życiorys.
Ojciec Shlomo – Hartwig Naftali Carlebach – był rabinem ortodoksyjnym. Matka Shloma, Paula Kon pochodziła z rodziny rabinów, jej ojciec Aszer Michael Kagan był głównym rabinem Bazylei. Szlomo od czwartego roku życia uczył się czytać Torę i poznawał komentarze Rasziego, a gdy miał pięć lat rozpoczął naukę Talmudu. W 1931 roku razem z rodziną, wyjechał z Niemiec do Austrii, by następnie w 1933 roku udać się do Szwajcarii. W 1938 roku wyjechał na Litwę i rozpoczął naukę w jesziwie w Poniewieżu, gdzie miał również bar micwę. W 1939 roku rodzina osiedliła się, w Nowym Jorku, ponieważ ojciec – Naftali Carlebach – został rabinem w tamtejszej synagodze "Kehilat Jakow". Po śmierci ojca w 1967 roku jego funkcję przejął brat bliźniak Shloma Eli Chaim.
Shlomo Carlebach studiował w nowojorskich jesziwach, po otrzymaniu michy, został uczniem Rabiego Josefa Jcchoka Schneersohna, szóstego rabina Chabadu–Lubawicz. W latach 1951–1954 pracował jako nauczyciel. Był jednym z pierwszych wysłanników siódmego lubawickiego rabina Menachema Mendla Schneersona.
W 1972 roku poślubił Elainę Neile Glick, z którą miał dwie córki. Jedna z nich – Neszama (ur. 1974) podobnie jak ojciec została muzykiem. Carlebach był głównym fundatorem moszawu Mewo Modi’im w Izraelu, gdzie często przebywał.
Zmarł na zawał serca podczas lotu do Kanady; pochowany został na cmentarzu Har haMenuchot w Jerozolimie.
Muzyka.
Shlomo Carlebach komponował swoje piosenki w oparciu o wersety z Tanach i Talmudu, jednak największą część jego utworów stanowią stworzone przez niego własne melodie do znanych pieśni i modlitw. Opracował też nowe niguny. Jego styl opierał się w głównej mierze na pieśniach chasydzkich. Koncerty Carlebacha przyciągały rzesze ludzi. Podczas występów aranżował wyjątkowe tańce, które dawały możliwość wspólnotowego przeżywania śpiewanych modlitw. Za wspólne tańce mężczyzn i kobiet był krytykowany przez środowiska ortodoksyjne.
Od 1966 roku występował na koncertach, również folkowych, a następnie, zdobywszy sławę wśród chasydów, koncertował na festiwalach chasydzkich. W 1989 roku przyjechał do Polski. To wydarzenie jest często postrzegane za początek odradzania się diaspory żydowskiej w Polsce. Jego uniwersalne piosenki, zrozumiałe przesłanie i „wpadające w ucho” melodie zdobyły uznanie wśród różnych grup i do dziś są wykorzystywane w wielu synagogach różnych nurtów.
Nauki.
Reb Shlomo w swoich naukach często podkreślał, że „Jeden Bóg stworzył jeden świat. Wszyscy jesteśmy braćmi i siostrami”, przez co jego uniwersalne nauczanie nie zamykało się tylko do grupy żydowskiej.
Podkreślał, jak bardzo ważny jest pokój na całym świecie. Prowadził nauczanie wśród grupy hipisów, co łącznie z koncertami i wspólnymi modlitwami doprowadziło do zdobycia uznania w subkulturach młodzieżowych.

</doc>
<doc id="1887572" url="https://pl.wikipedia.org/wiki?curid=1887572" title="Katolicka etyka seksualna">
Katolicka etyka seksualna

Katolicka etyka seksualna – dział teologii moralnej Kościoła katolickiego, zajmujący się zagadnieniami etycznymi natury ludzkiej seksualności, jej przyczyn i przejawów w świetle katolickiego rozumienia prawa naturalnego i w kontekście powołania chrześcijanina do świętości poprzez relację z Chrystusem w Kościele.
Zakres.
Katolicka etyka seksualna ukazuje człowieka jako istotę seksualną, tzn. posiadającą określoną płeć (kobieta lub mężczyzna), i nastawioną na więź z osobą płci przeciwnej – więź, która znajduje swoją realizację w małżeństwie. Etyka katolicka postrzega człowieka jako osobę, w której różne aspekty seksualności „somatyczny”, „duchowy” i „psychiczny” potrzebują integracji w jednym doświadczeniu miłości. Oznaką i jednocześnie drogą do osiągnięcia tej wewnętrznej integracji wymiaru cielesnego, biologicznego z duchowym, która uzdalnia człowieka do przeżywania relacji seksualnej jako daru, jest czystość (KKK 2337). Etyka Kościoła katolickiego przedstawia podstawowe zasady moralne kierujące ludzką seksualnością, tak by była ona miejscem duchowego spotkania Boga i współmałżonków. Podkreślił to Benedykt XVI w swej encyklice "Deus caritas est", będącej pierwszym dokumentem Magisterium Kościoła w XXI w. na temat etyki seksualnej. Stosunek seksualny małżonków (akt małżeński), duchowo oczyszczony i otwarty na życie, został w niej ukazany jako miejsce doświadczenia miłości, która może dać „"pewien przedsmak szczytu istnienia, tej szczęśliwości, do której dąży całe nasze istnienie"”. Katolicka etyka seksualna prowadzi swą refleksję w ścisłej współpracy z innymi działami teologii, szczególnie dogmatyką i teologią duchowości – aby ukazać powiązanie chrześcijan i ich seksualności z Osobą Chrystusa, Duchem Świętym, sakramentami i prawem ewangelicznym. Katolicka moralność postrzega seksualność ludzką w kontekście drogi chrześcijanina do świętości realizowanej poprzez pełny rozwój cnót.
Zasady i źródła.
Katolicka etyka seksualna odwołuje się do katolickiego rozumienia prawa naturalnego jako podstawowej płaszczyzny łączącej biologiczną wiedzę o ludzkiej seksualności z refleksją teologiczną. Ta ostatnia zaś znajduje swe podstawowe źródło w Piśmie Świętym oraz u ojców Kościoła. Stara się poszukiwać także poparcia swych tez w naukach szczegółowych, by z większym powodzeniem odpowiedzieć na pytania dotyczące etyki seksualnej i bioetyki stawiane współcześnie przez zsekularyzowany świat.
Antropologia teologiczna jako źródło etyki katolickiej.
Zdaniem Kościoła podstawowe normy katolickiej etyki seksualnej są formułowane nie arbitralnie, lecz poprzez rozpoznanie natury i godności osoby ludzkiej oraz miejsca, jakie zajmuje w niej seksualność (tzw. „norma personalistyczna”). Jan Paweł II pisał o tzw. adekwatnej antropologii. Rozpoznanie to ma być wsparte światłem, które Bóg ma dawać przez swego Ducha (por. J 16,13), czyli danymi czerpanymi z objawienia.
Etyka chrześcijańska stawia człowieka w relacji z Bogiem osobowym. Według niej człowiek nosi w sobie obraz i podobieństwo Boga-Miłości (por. Rdz 1,26 ; J 4,8), które zostały odnowione w Jezusie Chrystusie, dlatego ludzie są wezwani, by postępować podobnie jak on (por. 1 J 2,6).
Współżycie seksualne w etyce katolickiej ukazywane jest (mimo iż jest przeżywane w ciele mającym naturę zwierzęcą) jako wyraz osoby. Zjednoczenie cielesne ma dokonywać się w „dialogu osobowym”. Etyka katolicka uznaje, że człowiek w odniesieniu do popędu seksualnego, który ma cechy podobne do popędu występującego w organizmach zwierzęcych, różni się tym, że ma on ducha (duszę), wspartego łaską Boga. Seksualność ma współpracować z duchem, który ma kierować nią zgodnie z wolnością właściwą osobie, podczas gdy zwierzęta w zachowaniach seksualnych kierują się instynktem.
Źródła nauki Kościoła na temat seksualności.
Źródłem nauczania Kościoła w dziedzinie seksualności są arbitralne orzeczenia Magisterium Kościoła, opierające się na Tradycji oraz – w niektórych przypadkach – na Piśmie Świętym.
Nowsze dokumenty Magisterium na temat katolickiej etyki seksualnej:
Po II soborze watykańskim ukazały się następujące dokumenty Kongregacji Nauki Wiary i Papieskiej Rady ds. Rodziny poświęcone poszczególnym zagadnieniom etyki seksualnej:
Podstawowe normy.
Etyka katolicka naucza, że osąd sumienia co do czystości aktów seksualnych powinien być wyrobiony poprzez poznanie stanowiska Kościoła o naturze i celach pożycia małżeńskiego. Magisterium Kościoła formułuje to stanowisko w swych oficjalnych wypowiedziach, prostując także różne błędne – w jego mniemaniu – opinie, które również mają wpływ na sumienia małżonków.
Seksualność w małżeństwie.
Tajemnica miłości erotycznej urzeczywistnia się przez dopełnianie się płci, oddziaływanie obu płci na siebie. Seksualność przeżywa się albo w małżeństwie, albo w celibacie, zawsze jednak ukierunkowuje ona ku drugiej osobie. Jest zewnętrznym, psychofizycznym wyrazem wewnętrznej wspólnoty dwojga małżonków, komunii osób – pełnym, szczerym i wiernym przez całe życie darem osób, który jest z natury swej płodny, ponieważ miłość jest płodna. Ocena etyczna aktywności seksualnej człowieka jest zatem zależna od tego, na ile służy ona "wartościom małżeństwa". Wymienia się je za Augustynem z Hippony tradycyjnie trzy: "wierność, potomstwo, sakrament" (łac. "fides", "proles", "sacramentum"). Przy czym "wierność", zgodnie z pierwotnym znaczeniem, jakie miała w nauczaniu patrystycznym, a także w średniowieczu, zwłaszcza u Tomasza z Akwinu, ma znaczenie pozytywnej więzi "przyjaźni", a nie samej tylko cnoty przeciwnej zdradzie.
O tym, że według katolickiej etyki pożycie seksualne jest ściśle związane z prokreacją, świadczy też zapis prawny kanonu 1096 Kodeksu prawa kanonicznego, który mówi, że małżeństwo jest "skierowane" ku zrodzeniu potomstwa przez pożycie seksualne.
Miłość erotyczna między mężczyzną i kobietą nigdy nie jest przeżywana sama dla siebie. Gdy jest przeżywana pięknie, po chrześcijańsku, jest ona jedną ze sfer, w których wyraża się miłość duchowa. Ponieważ sfera erotyczna została zraniona po grzechu pierworodnym, razem z całą naturą ludzką, pożycie seksualne zgodne z katolicką etyką będzie możliwe dzięki sublimacji, uwzniośleniu tej sfery, zintegrowaniu jej ze sferą emocjonalną i duchową. Proces sublimacji przedstawił w swojej książce „Miłość i odpowiedzialność” Karol Wojtyła.
Poziom zmysłów.
Zazwyczaj miłość rodzi się na podłożu popędu seksualnego. W bezpośrednim zetknięciu się mężczyzny i kobiety zawsze zachodzi jakieś wrażenie zmysłowe. Do niego często dołącza się uczucie wzruszenia, wynikające z tego, że reprezentują oni dla siebie wzajemnie pewną wartość emocjonalną i zmysłową. Wzruszenie może być także spowodowane wartościami duchowymi. Można mówić o przeżyciu piękna, np. piękna ciała, które jest zasadniczo przedmiotem poznania kontemplacyjnego. Wywołuje ona w człowieku "radość", którą Augustyn z Hippony określał mianem "frui" – nie ma nic z postawy konsumpcyjnej, utylitarnej. Zmysłowość zaś, która budzi się pod wpływem wartości seksualnej drugiej osoby, ma charakter bardziej skłonny do "używania – uti". Dlatego właściwie przeszkadza ona w przeżyciu piękna. Jednak zazwyczaj w przypadku bezpośredniego spotkania kobiety i mężczyzny na początku przeważa wzruszenie wartościami podpadającymi pod zmysły. Dla zmysłowości mężczyzny ciało kobiety jawi się przede wszystkim „jako przedmiot użycia”. Ponieważ ta reakcja zmysłowości jest spontaniczna, odruchowa, nie można mówić, że jest moralnie zła, jest poniekąd naturalna. Jednak osoba ludzka nie może być przedmiotem użycia, dlatego reakcja sumienia na poruszenia zmysłowości jest czymś łatwo zrozumiałym. Nie można też zmysłowości jako takiej nazywać jeszcze miłością, choć jest ona tworzywem oblubieńczej miłości małżeńskiej. Zmysłowe odczucie miłości może jednak równie dobrze stać się przeciwieństwem miłości jako takiej, gdyż jest zupełnie ślepe na osobę, a zwraca się wszędzie tam, gdzie „pojawi się możliwy przedmiot użycia”. Przedmiot ten może być dostarczony przez zmysły zewnętrzne, np. dotyk, wzrok, ale może też go dostarczyć wyobraźnia czy pamięć. Można zatem nawiązać kontakt z „ciałem” osoby fizycznie nieobecnej.
Poziom uczuć.
Wzruszenie związane ze spotkaniem mężczyzny i kobiety, oprócz poziomu zmysłowego ukierunkowanego ku przeżyciu wartości ciała jako przedmiotu użycia, może być doświadczane na poziomie uczuć. Reakcja uczuciowa jest podobna do zmysłowej w postawie, ale różni się co do treści. Przedmiotem przeżycia emocjonalnego będzie „męskość”, wywołująca wrażenie „siły” i „kobiecość”, wraz ze swym „wdziękiem”. Uczuciowość – która wyraża się poprzez czułość – nie jest konsumpcyjna, wydaje się być wolna od pożądania w tym znaczeniu co zmysłowość. Jest w niej natomiast pragnienie bliskości i zbliżenia, a równocześnie wyłączności i intymności. Z tego względu często utożsamia się ją mylnie z miłością duchową. Istnieje pewna rozbieżność psychologiczna między mężczyzną i kobietą co do ich udziału w tej miłości: mężczyzna jest bardziej zmysłowy, kobieta jest bardziej uczuciowa. Jest ona skłonna do uznania jeszcze za przejaw miłości uczuciowej tego, w czym mężczyzna już uświadamia sobie wyraźnie działanie zmysłowości oraz chęci użycia. Ta większa zdolność mężczyzn do obiektywizacji wiąże się z ich większą odpowiedzialnością za kształt miłości.
Na tym uczuciowym poziomie miłości często dochodzi do idealizacji drugiej osoby. Uczucie każe „wkładać” w osobę ukochaną wiele wartości, których ona sama w sobie nie musi koniecznie posiadać. Konsekwencją tego może być później rozczarowanie, a czasem wręcz nienawiść.
Poziom ducha.
To nie ciało i zmysły są – według K. Wojtyły – zasadniczą treścią miłości, jest ona bowiem zawsze jakąś sprawą wnętrza i ducha. Wolna wola jest tą „ostatnią instancją”, bez której miłość nie ma w sobie pełnej osobowej wartości. Miłość potrzebuje wolności, ta zaś możliwa jest jedynie dzięki prawdzie. Pożądanie zmysłowe oraz zaangażowanie uczuciowe mają swoją wewnętrzną prawdziwość. Jest to jednak prawda subiektywna, zależna od danej osoby doświadczającej doznań i uczuć. Jest ona oczywiście potrzebna, ale miłość wymaga jednak także prawdy obiektywnej. Dotrzeć do niej można w drodze analizy etycznej.
Prawda obiektywna domaga się przede wszystkim rozpoznania i afirmacji wartości osoby. Wartość ta jest czymś innym jeszcze niż wartości wrodzone lub nabyte, które tkwią w osobie, jak np. jej zdolności, cechy charakteru, piękno fizyczne itp. Wartość osoby jest też czymś innym niż sama wartość seksualna, gdyż płeć jest tylko pewną właściwością, a nie całą osobą. Tak rozumiana wartość osoby jest uprzednia wobec wszystkich innych jej wartości. Uczucie – skupiające się tak mocno wokół „kobiecości” i „męskości” – jeśli nie jest zintegrowane z etyczną afirmacją osoby, może się w świadomości emocjonalnej, tak mężczyzny, jak i kobiety z czasem wyczerpać.
Masturbacja i antykoncepcja.
Jak podaje E. David Cook oraz John Finnis wśród teologów katolickich, takich jak np. John Noonan, John Boswell, Andrew Koppelman, zainspirowanych teoriami psychoanalizy Freuda oraz rozwojem studiów biologicznych i psychologicznych nad ludzkim zachowaniem, pojawiły się postulaty, by odejść od tradycyjnej etyki katolickiej w ocenie moralnej kwalifikacji masturbacji jako grzechu ciężkiego. Wśród polskich autorów w tym kierunku poszli A. Bohdanowicz oraz Ksawery Knotz. Tradycyjnie w nauczaniu Kościoła katolickiego masturbacja uznawana jest za grzech ciężki ze względu na nieuszanowanie dwóch wartości małżeństwa: "potomstwa" (łac. "proles") oraz "wierności" (łac. "fides"). Masturbacja usuwa bowiem z ludzkiej seksualności wymiar relacji ze współmałżonkiem oraz znaczenie prokreacyjne. Odchodząc od klasycznego ujęcia, zaczęto uznawać masturbację za normalny etap dojrzewania młodzieńczego, w którym nastolatek, chłopiec lub dziewczynka, pobudza siebie, by uwolnić napięcie seksualne i doznać przyjemności. Chociaż nie istnieją, według E.D. Cooka, żadne przesłanki na to, że masturbacja powoduje długoterminowe raniące skutki w osobowości dojrzewających nastolatków, jednak trzeba uznać, że masturbacja nie jest bynajmniej idealnym rozwiązaniem trudności wieku dojrzewania. Jest ona, w ocenie autora, skupianiem się na sobie, koncentrowaniem się na przyjemności i zastępowaniem relacji z drugą osobą – relacją z sobą samym.
Wobec publikacji podających w wątpliwość tradycyjną katolicką poważną kwalifikację moralną masturbacji, głos zabrała Stolica Apostolska, przypominając w dokumencie "Persona humana" (1975) podstawowe zasady moralne nauczane przez Kościół. Takie zachowania jak masturbacja, petting czy stosunek obezpłodniony przy użyciu środków antykoncepcyjnych oceniane przez dokument watykański jako postawy egocentryczne, niechętne dzieciom i przeciwne życiu, a zatem w ocenie etyki katolickiej niezgodne z naturą miłości seksualnej człowieka.
Według deklaracji Kongregacji Nauki Wiary "Persona Humana" (1975), oraz Katechizmu n.2352, masturbacja jest zachowaniem moralnym „wewnętrznie i ciężko nieuporządkowanym” (n. 9). Jest to związane ze szczególnie ważnym miejscem, jakie sfera seksualna zajmuje w strukturze osoby człowieka:
Stosowanie metod utrudniających bądź niedopuszczających do zagnieżdżenia się zarodka w macicy (czyli utrudniających lub uniemożliwiających implantację np. przez zmienienie struktury błony śluzowej trzonu macicy) uznane jest jako działanie aborcyjne, jako grzech aborcji. Według niektórych opracowań środki antykoncepcyjne mogą mieć taki skutek. Dochodzi do tego, gdy zawiedzie ich pierwszy mechanizm działania, tzn. hamowanie owulacji, i dojdzie do zapłodnienia. Działanie wczesnoporonne może zajść przy użyciu np. plastrów antykoncepcyjnych , tabletek antykoncepcyjnych jedno- i dwuskładnikowych, tzw. tabletek „po” (antykoncepcja postkoitalna), wkładek domacicznych.
Należy zwrócić uwagę, że Kodeks Prawa Kanonicznego oraz Kodeks Kanonów Kościołów Wschodnich, w przypadku spowodowania obumarcia embrionu (od momentu poczęcia) przewidują karę ekskomuniki. W 1968 r. Paweł VI jednoznacznie ocenił antykoncepcję jako czyniącą współżycie małżeńskie wewnętrznie niemoralnym – mimo iż skłaniają do tego „słuszne przyczyny”:
Papież Pius XI w encyklice "Casti connubii" wyraźnie zdefiniował antykoncepcję jako grzech ciężki, skutkujący wiecznym potępieniem. Zgodnie z etyką katolicką, małżonkowie mają poprzez prawe sumienie "dostosować swoje postępowanie do planu Boga-Stwórcy". Gdy z ważnych przyczyn potrzebują wprowadzić „przerwy między kolejnymi urodzeniami dzieci” (por. Humanae vitae (HV) n.15) lub też ze względu na „warunki fizyczne, ekonomiczne, psychologiczne i społeczne (...) okresowo lub nawet na czas nieograniczony” decydują się unikać zrodzenia dalszego dziecka (HV 10) zaleca się im współżycie zgodne z naturalnym planowaniem rodziny. Gdy unikanie potomstwa jest spowodowane rzeczywiście ważnymi okolicznościami, jest ono oceniane na równi z postawą tych rodziców, "którzy kierując się roztropnym namysłem i wielkodusznością, decydują się na przyjęcie liczniejszego potomstwa". Zakłada to osiągnięcie cnoty opanowania i czystości. Jan Paweł II zwrócił uwagę, że nie chodzi tu o „technikę”, gdyż nie można "redukować odpowiedzialnego rodzicielstwa do samych biologicznych „cyklów” ludzkiej płodności". Papież mówił o ładzie współżycia małżeńskiego, który oznacza, że w sercach małżonków jest zachowana harmonia "pomiędzy rodzicielstwem (odpowiedzialnym) a zjednoczeniem osobowym". Podejmowanie współżycia unikając potomstwa dla mało ważnych przyczyn, obiektywnie "słusznych powodów", wymienionych przez Pawła VI, jest uznawane z kolei za postawę podobnie niemoralną co antykoncepcja.
W 2013 roku niemieccy biskupi zezwolili na antykoncepcję awaryjną zgwałconym kobietom, które chcą zapobiec zapłodnieniu, o ile nie spowoduje to poronienia, co spotkało się z poparciem Papieskiej Akademii Życia oraz szwajcarskich i hiszpańskich biskupów.
Etyka seksualna w polskim Kościele katolickim.
Katolicka refleksja nad etyką seksualną w polskim Kościele katolickim w XX w., zwłaszcza po II wojnie światowej w środowisku skupionym wokół Karola Wojtyły, cechowała się wiernością tradycyjnemu nauczaniu. Wymienić należy przede wszystkim takie postacie jak przed wojną Jacek Woroniecki OP (1878-1949), po wojnie: Włodzimierz Fijałkowski (1917-2003), Wanda Półtawska (1921-), abp Kazimierz Majdański (1916-2007) i inni. Kościół w innych krajach europejskich i Ameryce przeszedł poważny kryzys, przede wszystkim w związku z odrzuceniem nauczania papieskiego wyrażonego w encyklice "Humanae vitae".
Recepcja w XX w. w środowiskach liberalnych.
Magisterium Kościoła, czyli oficjalne nauczanie Kościoła na temat etyki seksualnej, zwłaszcza w XX w. przeżywało okresy, w których na znaczną skalę podawano w wątpliwość pewne uznawane do tej pory elementy doktryny.
Małżeństwo – pożycie seksualne bez rodzenia dzieci.
W 1935 Herbert Doms, zainspirowany encykliką Piusa XI Casti connubii, wydał książkę o teologii małżeństwa, "Vom Zweck und Sinn der Ehe" (O celu i znaczeniu małżeństwa), w której odcinał się od nazistowskiej ideologii podporządkowującej miłość małżonków służbie III Rzeszy poprzez dostarczanie jej oddanych obywateli.
Prof. Doms próbował wykazać, że pierwszorzędnym celem małżeństwa nie jest dziecko, ale sama wspólnota małżeńska. Uprzywilejowaną aktualizacją tej wspólnoty miało być zjednoczenie cielesne, niekoniecznie związane z prokreacją, na co wskazywałaby według niego sama natura aktu, który nie zawsze jest płodny.
Opublikowane dwa lata później (1937) wydanie francuskie tej książki wszczęło międzynarodową ogólnokościelną dyskusję na temat celów małżeństwa.
Ze względu na wagę zagadnienia papież Pius XII w swoim przemówieniu do Trybunału św. Roty w październiku 1941 przypomniał tradycyjną naukę Kościoła, że wszystkie cele małżeństwa są podporządkowane celowi prokreacji.
Trzy lata później, 29 marca 1944, kardynałowie, członkowie Kongregacji Świętego Oficjum na zebraniu plenarnym wydali dekret "De finibus matrimonii". Jego intencją było odrzucenie pewnych stwierdzeń, które pojawiły się w toku dyskusji zainicjowanej przez Herberta Domsa. Stanowisko kardynałów nie było wymierzone przeciwko prawdzie o ważności miłości i wierności dla życia małżeńskiego, ale w poglądy – przedstawiane także przez samego wrocławskiego teologa – próbujące usankcjonować przeżywanie jednoczącej miłości małżeńskiej w akcie seksualnym w sposób odizolowany od prokreacji. Dekret zatem skupia się na zagadnieniu roli samego pożycia małżeńskiego i podtrzymuje augustyńską formułę, że pierwszym i koniecznym przeznaczeniem aktu seksualnego w małżeństwie jest zrodzenie potomstwa. Orzeczenie brzmi:
"«Czy można dopuścić twierdzenia niektórych najnowszych [autorów], które bądź to zaprzeczają temu, że pierwszorzędnym celem małżeństwa jest zrodzenie i wychowanie potomstwa, bądź uczą, że cele drugorzędne nie muszą być koniecznie podporządkowane celowi pierwszorzędnemu, lecz powinny być [uznane] jako jednakowo główne i niezależne»? [Ojcowie] zadekretowali, że należy odpowiedzieć przecząco".
Dyskusja przycichła, aby wybuchnąć na nowo w okresie II soboru watykańskiego. Zarówno „Konstytucja Duszpasterska o Kościele w Świecie Współczesnym”, jak i posoborowa encyklika Pawła VI „Humanae vitae” podtrzymały wcześniejsze nauczanie Piusa XII i Kongregacji Świętego Oficjum o nierozerwalności dwóch znaczeń małżeńskich: prokreacji i zjednoczenia małżeńskiego.
Prezerwatywy a HIV.
Nauczanie Kościoła w sprawie stosowania prezerwatyw jako środka przeciwdziałającego rozprzestrzenianiu się HIV zostało wyrażone przez papieża Benedykta XVI, który stwierdził, że prezerwatywa nie jest alternatywą wobec:
W rozmowie z Peterem Seewaldem papież zwrócił uwagę, że nawet w świeckich strategiach upowszechniła się tzw. teoria ABC (Abstinence – Be faithful – Condom), przy czym prezerwatywa traktowana jest jako środek ostatni, gdy dwa pierwsze zawiodą. Według papieża „zafiksowanie” na używaniu prezerwatywy prowadzi do banalizacji seksualności, która nie jest przeżywana jako wyraz miłości, lecz staje się jakby narkotykiem. Prezerwatywa jest środkiem niemoralnym, w przypadku osób uprawiających prostytucję może być pierwszym krokiem ku umoralnieniu swego zachowania, pierwszy krok do postawy odpowiedzialności za innych
Jednocześnie, zwłaszcza od czasów II soboru watykańskiego, pojawiają się głosy wewnątrz samego Kościoła o potrzebie reformy wykładni Kościoła na tematy związane z seksualnością człowieka.
Przykładem mogą być wypowiedzi biskupa Pat Powera z Australii, który publicznie nawołuje do reformy nauczania Kościoła w ramach etyki seksualnej i generalnie seksualności człowieka.
Nauczanie Kościoła w tym temacie spotyka się 

</doc>
<doc id="1887573" url="https://pl.wikipedia.org/wiki?curid=1887573" title="Oxana Jatskaja">
Oxana Jatskaja



</doc>
<doc id="1887581" url="https://pl.wikipedia.org/wiki?curid=1887581" title="Helenów Drugi (Helenów)">
Helenów Drugi (Helenów)

Helenów Drugi – część wsi Helenów w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 Helenów Drugi należał administracyjnie do województwa płockiego.

</doc>
<doc id="1887582" url="https://pl.wikipedia.org/wiki?curid=1887582" title="Ulica Toruńska w Gdańsku">
Ulica Toruńska w Gdańsku

Ulica Toruńska (niem. "Thornsche Gasse") – ulica w Gdańsku, na Starym Przedmieściu i Dolnym Mieście. Bierze swój początek przy skrzyżowaniu z ul. Okopową, przebiega na wschód ku Dolnemu Miastu, przecinając Motławę i Nową Motławę.
Ulica jest bezpośrednim połączeniem Dolnego Miasta z drogą nr 1. Po ulicy poruszają się autobusy linii 120.
Niegdyś musiała mieć większe znaczenie w związku z leżącym przy niej, nieistniejącym już, dworcem kolejowym Gdańsk Brama Nizinna. Przy ulicy zachował się schron przeciwlotniczy z czasów III Rzeszy.

</doc>
<doc id="1887584" url="https://pl.wikipedia.org/wiki?curid=1887584" title="Sorokoust">
Sorokoust

Sorokoust (, ) – rodzaj modlitwy w Cerkwi prawosławnej odmawianej codziennie przez czterdzieści dni za zmarłego lub ciężko chorego. Pierwsza część określenia „sorokoust” oznacza liczbę czterdzieści (ros. cорок), która często pojawia się w Piśmie Świętym. Żydzi po ucieczce z Egiptu czterdzieści lat wędrowali przez pustynię. Jezus Chrystus pościł na pustyni przez czterdzieści dni, a po zmartwychwstaniu nauczał przez czterdzieści dni, zanim wstąpił do nieba. Pierwsi apostołowie przyjęli okres czterdziestu dni na opłakiwanie zmarłych.
Każdego dnia podczas liturgii w intencji osoby zmarłej ułamuje się kawałek prosfory. Sorokousty wraz z czytaniem odprawiane są zazwyczaj po ostatnio zmarłym. Po tym okresie jego dusza, według wiary prawosławnej, zostanie osądzona.
Sorokusty są odprawiane również w intencji powrotu do zdrowia, szczególnie ciężko chorych.

</doc>
<doc id="1887588" url="https://pl.wikipedia.org/wiki?curid=1887588" title="Krzysztof Skrzyński">
Krzysztof Skrzyński

Krzysztof Skrzyński (ur. 14 stycznia 1982) – polski lekkoatleta specjalizujący się w skoku o tyczce.
Wielokrotny medalista mistrzostw kraju w różnych kategoriach wiekowych. Największe sukcesy odnosił jako zawodnik Ośrodka Skoku o Tyczce Gdańsk.

</doc>
<doc id="1887591" url="https://pl.wikipedia.org/wiki?curid=1887591" title="Confederate States Navy">
Confederate States Navy

Marynarka Wojenna Stanów Skonfederowanych () – morska gałąź sił zbrojnych Skonfederowanych Stanów Ameryki, utworzona aktem Kongresu z dnia 21 lutego 1861. Odpowiedzialna była za działania morskie podczas wojny secesyjnej (1861–1865) – obronę portów Południa i nieprzerwanej wymiany handlowej z Europą oraz potyczki i łupienie floty handlowej Unii. Częścią marynarki był Korpus Piechoty Morskiej Stanów Skonfederowanych.
Dla okrętów marynarki wojennej Stanów Skonfederowanych używany był skrótowiec "CSS" ("Confederate States Ship").
Organizacja.
Między początkiem wojny, a wiosną 1862 roku 32 komandorów, 54 kapitanów, 76 podporuczników oraz 2011 marynarzy zrezygnowało ze służby w Marynarce Wojennej Stanów Zjednoczonych, aby przejść na stronę Południa. Razem marynarka Konfederacji liczyła:
Administracja.
Do 20 lipca 1861, rząd Konfederatów ustanowił następujące stanowiska administracyjne:
Rangi i umundurowanie.
Pierwsze mundury były szyte z ciemnoniebieskiego materiału i ozdabiane insygniami szarż według południowego stylu (odznaczenia na kołnierzykach i mankietach). Regulacje wprowadzone w 1862 wymogły zmianę koloru na stalowoszary z czarnymi, jedwabnymi lampasami. Szyte były także w kolorach szarym i jasnoszarym dla kadetów. Podoficerowie nosili nieregulaminowe umundurowanie lub nawet ubrania cywilne.

</doc>
<doc id="1887592" url="https://pl.wikipedia.org/wiki?curid=1887592" title="Vladimír Šedivý">
Vladimír Šedivý

Vladimír Šedivý (ur. 17 maja 1923 w Záhorskiej Vsi na Słowacji) – czeski taternik, alpinista, działacz turystyczny, inżynier i publicysta.
Vladimír Šedivý zaczął uprawiać taternictwo w 1946 roku, wspinał się w warunkach letnich i zimowych. Wspinaczkę uprawiał także w innych pasmach górskich świata m.in. w Alpach i na Kaukazie. W latach 60. XX w. był aktywnym członkiem czechosłowackich organizacji alpinistycznych. W 1965 i 1967 roku był kierownikiem dwóch czechosłowackich wypraw wspinaczkowych w Hindukusz, o których napisał dwie wspomnieniowe książki.

</doc>
<doc id="1887593" url="https://pl.wikipedia.org/wiki?curid=1887593" title="The Features">
The Features

The Features to amerykański zespół z Tennessee grający indie rock. Mimo niewielkiego sukcesu w USA, ich twórczość została bardzo dobrze przyjęta w Wielkiej Brytanii i Ameryce Południowej.

</doc>
<doc id="1887611" url="https://pl.wikipedia.org/wiki?curid=1887611" title="Jakość wyrobów medycznych">
Jakość wyrobów medycznych



</doc>
<doc id="1887614" url="https://pl.wikipedia.org/wiki?curid=1887614" title="Miasta Saint Lucia">
Miasta Saint Lucia

Według danych oficjalnych pochodzących z 2001 roku Saint Lucia posiadała ponad 10 miast o ludności przekraczającej 300 mieszkańców. Stolica kraju Castries jako jedyne miasto liczyło ponad 10 tys. mieszkańców; 1 miasto z ludnością 5÷10 tys. oraz reszta miast poniżej 5 tys. mieszkańców.
Największe miasta na Saint Lucia.
Największe miasta na Saint Lucia według liczebności mieszkańców (stan na 12.05.2001):
Alfabetyczna lista miast na Saint Lucia.
Spis miast Saint Lucia według danych szacunkowych z 2001 roku:

</doc>
<doc id="1887615" url="https://pl.wikipedia.org/wiki?curid=1887615" title="Juan Carreno de Miranda">
Juan Carreno de Miranda



</doc>
<doc id="1887616" url="https://pl.wikipedia.org/wiki?curid=1887616" title="Fort Détroit">
Fort Détroit



</doc>
<doc id="1887617" url="https://pl.wikipedia.org/wiki?curid=1887617" title="Henryk Cianciara">
Henryk Cianciara

Henryk Czesław Cianciara (ur. 26 czerwca 1895 w Kamienicy Polskiej, zm. 9 maja 1962 w Warszawie) – polski lekarz internista, pułkownik Wojska Polskiego, lekarz marszałków Józefa Piłsudskiego i Edwarda Rydza-Śmigłego.
Życiorys.
Pochodził z rodziny chłopsko-robotniczej. Był synem Ludwika, prowadzącego gospodarstwo rolne, i bratankiem Jana (1875–1947), rolnika, działacza ludowego, posła na Sejm Ustawodawczy. Ukończył szkołę powszechną w Kamienicy Polskiej i gimnazjum w Piotrkowie Trybunalskim. Studia medyczne odbył na Uniwersytecie Warszawskim. Powołany do wojska w związku z wybuchem wojny polsko-bolszewickiej, pozostał związany z armią także po uzyskaniu dyplomu lekarskiego (uzyskał również dyplom doktora nauk medycznych). W latach 30. był ordynatorem oddziału Okręgowego Szpitala Wojskowego w Warszawie. Doszedł do stopnia pułkownika.
Cieszył się sławą dobrego internisty. Podczas śmiertelnej choroby marszałka Józefa Piłsudskiego (zmarłego w 1935) wchodził w skład stałej komisji lekarskiej, obok m.in. gen. dra Stanisława Roupperta i ppłk. dra Stefana Mozołowskiego. Krótko przed wybuchem II wojny światowej został osobistym lekarzem Edwarda Rydza-Śmigłego, którego leczył również podczas internowania w Rumunii; opiekę nad marszałkiem sprawował także po przeniesieniu do obozu internowania dla polskich oficerów w Kimpolungu, a pod koniec 1940 należał do organizatorów ucieczki Rydza-Śmigłego do okupowanej Polski. Sam przedostał się potem na Zachód i uczestniczył w walkach z Niemcami. Znany z zamiłowań artystycznych Rydz-Śmigły pozostawił portret swojego lekarza (rysunek kredką) z 1940.
Po powrocie do Polski po wojnie pracował jako lekarz zakładowy w warszawskim Banku Inwestycyjnym.
Zmarł po długiej chorobie 9 maja 1962 w Warszawie. Pochowany w grobie rodzinnym na cmentarzu Powązkowskim (kwatera 226-6-15).
Osoba doktora Cianciary pojawia się m.in. we wspomnieniach Melchiora Wańkowicza ("Przez cztery klimaty", 1972) i Hanny Odrowąż-Szukiewicz ("Powszednie dni niepowszednich lat", 1984). Ta ostatnia zetknęła się z Cianciarą jako słuchaczka kursu Polskiego Czerwonego Krzyża dla sióstr Pogotowia Sanitarnego, w czasie odbywania stażu w Szpitalu Okręgowym w Warszawie w 1936; swojego przełożonego opisywała jako człowieka „średniego wzrostu, postawnego, dość przystojnego”, o „kapitalnym poczuciu humoru”, szczególnie życzliwego dla rekrutów (sprawował stałą opiekę nad salami żołnierskimi Szpitala Okręgowego, oficerów leczył w charakterze konsultanta).

</doc>
<doc id="1887618" url="https://pl.wikipedia.org/wiki?curid=1887618" title="Swietłana Małachowa-Sziszkina">
Swietłana Małachowa-Sziszkina



</doc>
<doc id="1887619" url="https://pl.wikipedia.org/wiki?curid=1887619" title="Burg auf Fehmarn">
Burg auf Fehmarn

Burg auf Fehmarn (pol. hist. "Głębokie") – dzielnica miasta Fehmarn na wyspie o tej samej nazwie, w Niemczech, w kraju związkowym Szlezwik-Holsztyn, w powiecie Ostholstein.
Historia.
Od XIII wieku do 31 grudnia 2002 r. Burg auf Fehmarn był miastem.

</doc>
<doc id="1887620" url="https://pl.wikipedia.org/wiki?curid=1887620" title="Mistrzostwa Polski Juniorów w Lekkoatletyce 1978">
Mistrzostwa Polski Juniorów w Lekkoatletyce 1978

Mistrzostwa Polski Juniorów w Lekkoatletyce 1978 – zawody lekkoatletyczne, które odbyły się 26 i 27 sierpnia 1978 roku w Poznaniu.

</doc>
<doc id="1887623" url="https://pl.wikipedia.org/wiki?curid=1887623" title="Stefan Andegaweński">
Stefan Andegaweński

Stefan Andegaweński (ur. 26 grudnia (lub 20 sierpnia) 1332, zm. 9 sierpnia 1354) – zarządca (książę) Siedmiogrodu, a później Chorwacji, Dalmacji i Slawonii, jako książę. Piąty i ostatni syn Karola Roberta, króla Węgier i Elżbiety Łokietkówny.
Stefan założył w 1349 roku własny dwór, jako władca Szepes i Sáros. Został następnie mianowany na zarządcę Slawonii, w 1351 otrzymał w zarząd Chorwację i Dalmację. Natomiast od 1353, już z tytułem książęcym, zarządzał Slawonią.
Stefan zmarł w roku 1354 w wyniku nieszczęśliwego upadku z konia. Śmierć Stefana próbuje się wiązać z innymi śmiertelnymi wypadkami, dotykającymi Andegawenów, często w młodym wieku, doszukując się jakiejś choroby genetycznej.
Rodzina.
W 1350 roku pojął za żonę Małgorzatę Bawarską, córkę Ludwika IV Wittelsbacha, cesarza rzymskiego. Z tego związku narodziło się dwoje dzieci:

</doc>
<doc id="1887624" url="https://pl.wikipedia.org/wiki?curid=1887624" title="Metoda gradientów sprzężonych">
Metoda gradientów sprzężonych



</doc>
<doc id="1887625" url="https://pl.wikipedia.org/wiki?curid=1887625" title="Ulica Chmielna w Gdańsku">
Ulica Chmielna w Gdańsku

Ulica Chmielna (niem. "Hopfengasse") – ulica biegnąca w całości na Wyspie Spichrzów. Bierze początek na mostku przy ulicy Toruńskiej, w środku biegu zostaje przecięta przez Podwale Przedmiejskie. Kończy się w zrujnowanej części Wyspy Spichrzów, przechodząc w krótką (ok. 50 m) ulicę Pożarniczą.
Ulica stanowi główną drogę na Wyspie Spichrzów. W środkowej części biegnie pomiędzy odnowionymi spichlerzami. Po zagospodarowaniu zrujnowanej części północnej będzie w niej jedyną drogą.

</doc>
<doc id="1887626" url="https://pl.wikipedia.org/wiki?curid=1887626" title="Carlo de Medici">
Carlo de Medici



</doc>
<doc id="1887627" url="https://pl.wikipedia.org/wiki?curid=1887627" title="Mistrzostwa Świata Juniorów w saneczkarstwie">
Mistrzostwa Świata Juniorów w saneczkarstwie



</doc>
<doc id="1887631" url="https://pl.wikipedia.org/wiki?curid=1887631" title="Katastrofa lotu Ethiopian Airlines 409">
Katastrofa lotu Ethiopian Airlines 409

Katastrofa lotu Ethiopian Airlines 409 – katastrofa lotnicza z udziałem pasażerskiego samolotu Boeing 737-8AS, do której doszło 25 stycznia 2010 roku. Na pokładzie maszyny znajdowało się 90 osób – 82 pasażerów i 8 członków załogi. W wyniku katastrofy wszystkie osoby poniosły śmierć na miejscu.
Samolot.
Maszyna, która uległa katastrofie, to Boeing 737-8AS o numerze rejestracyjnym ET-ANB. Feralny samolot został wyprodukowany w 2002 roku, a jego pierwszym właścicielem były irlandzkie linie lotnicze Ryanair, wówczas Boeing posiadał numery rejestracyjne EI-CSW. We wrześniu 2009 roku Boeing został zakupiony przez linie Ethiopian Airlines.
Przebieg lotu.
25 stycznia 2010 roku Boeing 737-8AS odbywał lot ze stolicy Libanu – Bejrutu – do stolicy Etiopii – Addis Abeby. O godzinie 2:30 samolot wystartował z lotniska Beirut Rafic Hariri International Airport. Zaraz po starcie, po osiągnięciu 8000 stóp (2500 m), załoga zgłosiła, że chce ominąć komórkę burzową. Był to ostatni kontakt maszyny z kontrolą lotów. Kilka minut później, o godzinie 2:35, Boeing rozbił się na wodach Morza Śródziemnego u wybrzeży Libanu, nieopodal wioski Naame.
Reakcje władz.
Prezydent Libanu Michel Sulaiman stwierdził, iż katastrofa Boeinga niemal na pewno nie była skutkiem zamachu terrorystycznego, a jej przyczyny wyjaśni śledztwo. Wyniki śledztwa wykluczyły zamach terrorystyczny, a prawdopodobną przyczyną katastrofy było skrajne zmęczenie obu pilotów.
25 stycznia został ogłoszony dniem żałoby narodowej w Libanie.

</doc>
<doc id="1887634" url="https://pl.wikipedia.org/wiki?curid=1887634" title="Filatelistyka szachowa">
Filatelistyka szachowa

Filatelistyka szachowa – filatelistyka tematycznie związana z szachami
Pierwszy znaczek pocztowy z motywem szachowym ukazał się dopiero w Bułgarii (1947).
W latach 1947−1959 ukazało się 27 znaczków pocztowych. W dziesięcioleciu 1960−1969
wydano aż 50 znaczków pocztowych, zaś w latach 1970−1975 wyszło 55 znaczków.
Nasilenie emisji występuje zwykle z okazji olimpiady szachowej oraz meczów o mistrzostwo świata. Dodatkowo ukazują się znaczki, na których gra w szachy stanowi motyw dodatkowy lub wiąże się symbolicznie z szachami.
Filatelistyka szachowa obejmuje również inne druki pocztowe, m.in. koperty pierwszego dnia obiegu (FDC), stemple (kasowniki okolicznościowe).
O skali rozwoju filatelistyki szachowej świadczą ukazujące się liczne katalogi: (np. "Chess on stamps" P.C. Burnett).

</doc>
<doc id="1887637" url="https://pl.wikipedia.org/wiki?curid=1887637" title="Hrabia Monte Christo (ujednoznacznienie)">
Hrabia Monte Christo (ujednoznacznienie)



</doc>
<doc id="1887650" url="https://pl.wikipedia.org/wiki?curid=1887650" title="Cosimo Medici">
Cosimo Medici



</doc>
<doc id="1887651" url="https://pl.wikipedia.org/wiki?curid=1887651" title="Kew">
Kew

Kew – dzielnica Londynu znajdująca się w borough Richmond upon Thames.
Pierwsza pisana wzmianka nazwy "Kew", pochodząca z brytyjskich archiwów, znajduje się w rejestrze gruntów z okresu panowania Henryka VII, gdzie zapis miał formę "Kayhough". W kolejnych miejscach zapis jest zmieniany na "Kayhowe", "Kayhoo", "Keyhowe", "Keye", "Kayo" oraz "Kewe". Ponieważ miejsce jest położone przy wodzie (rzeka Tamiza), etymologii można szukać w angielskim słowie "key" (nisko położona wyspa, rafa) lub "quay" (nabrzeże).
W dzielnicy znajduje się ogród botaniczny Kew Gardens wpisany na listę listę światowego dziedzictwa UNESCO, a także siedziba Archiwów Narodowych (do 2003 roku znana pod nazwą "Public Record Office").
W pierwszą niedzielę każdego miesiąca od kwietnia do grudnia, przy ogrodach jest organizowany tzw. "Kew Village". W centrum dzielnicy pojawia się kilkadziesiąt stoisk handlowych, na których prywatni sprzedawcy sprzedają lokalną żywność. 
W 1903 roku nad Tamizą został zbudowany most Kew Brigde łączący południową część Kew Gardens z północną dzielnicą Brentford. W północno-wschodniej części dzielnicy ma swój początek autostrada M4.

</doc>
<doc id="1887656" url="https://pl.wikipedia.org/wiki?curid=1887656" title="Maple Leaf (Nowy Jork–Toronto)">
Maple Leaf (Nowy Jork–Toronto)

Maple Leaf – pasażerskie połączenie kolejowe między Nowym Jorkiem a Toronto, obsługiwane wspólnie przez państwowych przewoźników z USA i Kanady: Amtrak i VIA Rail. Linia ma 875 km długości, a rozkładowy czas przejazdu wynosi 12,5 godziny
, z czego około dwóch godzin zarezerwowane jest na odprawę graniczną. Pociąg jest w całości złożony z taboru należącego do Amtraku. Na granicy następuje wymiana całej załogi na kanadyjską, jednak (w przeciwieństwie do dużej części połączeń międzynarodowych w Europie) lokomotywa nie jest wymieniana. Pociąg kursuje w ciągu dnia, dlatego składa się wyłącznie z wagonów z miejscami do siedzenia o różnym standardzie, nie ma natomiast wagonów sypialnych. Codziennie odjeżdża jeden skład w każdą stronę. 
Stacje.
Stany Zjednoczone.
"Wszystkie stacje w USA znajdują się na terenie stanu Nowy Jork."
Kanada.
"Wszystkie stacje w Kanadzie znajdują się w prowincji Ontario".

</doc>
<doc id="1887661" url="https://pl.wikipedia.org/wiki?curid=1887661" title="Dave Keuning">
Dave Keuning



</doc>
<doc id="1887666" url="https://pl.wikipedia.org/wiki?curid=1887666" title="Partia Narodowa">
Partia Narodowa



</doc>
<doc id="1887672" url="https://pl.wikipedia.org/wiki?curid=1887672" title="Gotta Get Away">
Gotta Get Away

Gotta Get Away – trzeci singiel z albumu "Smash" punkrockowej grupy The Offspring.
Piosenka była niewielkim hitem w wielu krajach, ale zadebiutowała na #6 w liście przebojów Bilboard’s Modern Rock. Piosenka „Gotta Get Away” została zainspirowana wcześniejszym utworem grupy „Cogs” (utwór „Cogs” powstał, gdy grupa jeszcze istniała jako Manic Subsidal). Tekst odnosi się do presji, w jakiej Dexter Holland kończył album.
Singiel posiada dwie okładki. Okładka płyta kompaktowa|CD jest utrzymana w podobnym stylu jak poprzednie okładki singli z albumu "Smash" – „Come Out and Play (Keep'em Separated)” oraz „Self Esteem”. Druga okładka, czyli okładka na płytę winylową przedstawia aktora, a w tle jest Koloseum.
Piosenka jest czwartym utworem na Greatest Hits.

</doc>
<doc id="1887678" url="https://pl.wikipedia.org/wiki?curid=1887678" title="Madonna rodziny Pesaro">
Madonna rodziny Pesaro

Madonna rodziny Pesaro () – obraz renesansowego, włoskiego malarza Tycjana, powstały w latach 1519–1526 znajdujący się obecnie w kościele Santa Maria Gloriosa dei Frari w Wenecji.
Obraz został namalowany na zamówienie dwóch braci Jacopa i Francesca Pesaro. Stanowi część większej całości złożonej z ołtarza, nagrobku przyściennego i krypty rodzinnej rodu Pesaro. Fundator, Francesco ofiarował kościołowi znaczną sumę pieniędzy by codziennie w tym miejscu odprawiać mszę świętą. Obraz przedstawia Matkę Boską z Dzieciątkiem siedzącą na tronie. Przed nią klęczą fundatorzy, przedstawieni symetrycznie z profilu. Po prawej stronie klęczy w pozycji modlitewnej Francesco. Ubrany jest w bardzo drogą, bogatą w fakturę brokatową szatę noszoną jedynie przez przedstawicieli najwyższej warstwy społecznej. Za nim skupieni są trzej jego inni bracia oraz siostrzeniec Leonardo zwrócony w stronę widza.
Obraz może być zakwalifikowany do "Sacra Conversazione", choć Tycjan zrewolucjonizował dotychczasowy układ kompozycyjny przesuwając postać Matki Boskiej na prawą stronę, dzięki czemu uzyskał dwa efekty: pierwszy – pozwoliło mu to na ukazanie różnych szczebli władzy i bogactwa oraz drugi – wchodzący głównym wejściem do kościoła wierny w pierwszej kolejności zauważa Matkę Boską. W centralnej części obrazu znalazł się św. Piotr, u stóp którego leżą klucze, symbol władzy papieskiej. Wzrok Apostoła, jak i Marii skierowany jest na donatora Jacopa, robiąc z niego swojego orędownika. Mały Jezus skierowany przodem do widza, spogląda na św. Franciszka, który poprzez gest rozłożonych rąk staje się orędownikiem pozostałych fundatorów. Fundator Jacopo zajmuje tu jednak pozycję uprzywilejowaną, znajduje się po prawicy Jezusa i przed tronem. Usytuowanie tronu po prawej stronie, a nie od przodu jak zwykle jest kolejną innowacją Tycjana. Uprzywilejowana pozycja jednego z braci wynika również z jego dotychczasowych dokonań. Był on dowódcą papieskiego kontyngentu podczas bitwy morskiej z Turkami. Aluzja do tych wydarzeń jest chorągiew trzymana przez rycerza, św. Antoniego Padewskiego. Na niej znajduje się herb papieża z rodu Borgiów, Aleksandra VI z tiarą i skrzyżowanymi kluczami. Poniżej znajduje się herb rodziny Pesaro. Na drzewcu przyczepione są liście laurowe jako symbol zwycięstwa, a za św. Antonim Padewskim stoją dwaj więźniowie: Murzyn i muzułmanin w turbanie, przedstawiciele zwyciężonej armii Imperium Osmańskiego. Scena i atrybuty przedstawione na obrazie ołtarzowym ukazują władzę otrzymaną przez Jacopo Pesaro z rąk papieża i podnoszą jego autorytet.

</doc>
<doc id="1887684" url="https://pl.wikipedia.org/wiki?curid=1887684" title="Nasim Pedrad">
Nasim Pedrad

Nasim Pedrad (ur. 18 listopada 1981 w Teheranie) – irańsko-amerykańska aktorka i komiczka.
Kariera.
W latach 2009-2014 występowała w programie "Saturday Night Live", parodiując m.in. Ariannę Huffington i Barbarę Walters. W tym okresie miała też m.in. role głosowe w filmach animowanych "Lorax" i "Minionki rozrabiają". Odeszła z SNL, by grać w serialu "Mulaney", który jednak nie odniósł sukcesu i został zakończony po 13 odc. 

</doc>
<doc id="1887689" url="https://pl.wikipedia.org/wiki?curid=1887689" title="Pluteje">
Pluteje

Plutej – duża tarcza używana w czasie szturmu przez piechotę. Od średniowiecza do I wojny światowej chroniła przed pociskami z broni miotającej (w tym, po wzmocnieniu konstrukcji, również przed pociskami z broni palnej).
Konstrukcja.
Plutej składał się z osłony drewnianej, wiklinowej bądź wykonanej z chrustu. Mógł występować również daszek oraz ściany boczne. Plutej mógł być niesiony lub przesuwany na zamontowanych kołach. Przód osłony mógł być zabezpieczony skórami uniemożliwiającymi zapalenie lub metalowymi blachami wzmacniającymi. Celem obrony przeciw atakom jazdy lub piechoty montowano na przodzie osłony broń drzewcową.

</doc>
<doc id="1887690" url="https://pl.wikipedia.org/wiki?curid=1887690" title="Jakub Pewiński">
Jakub Pewiński

Jakub Pewiński (ur. 13 maja 1986) – polski lekkoatleta specjalizujący się w skoku o tyczce.
Wielokrotny medalista mistrzostw kraju w różnych kategoriach wiekowych. Nie wywalczył dotąd medalu seniorskich mistrzostw Polski na stadionie, w najlepszym starcie (Poznań 2007) zajął 4. miejsce ex aequo z Marcinem Dróżdżem. Złoty medalista młodzieżowych mistrzostw Polski (Toruń 2006).

</doc>
<doc id="1887693" url="https://pl.wikipedia.org/wiki?curid=1887693" title="Hiszpan (rasa gołębia)">
Hiszpan (rasa gołębia)

Hiszpan – rasa gołębia domowego (skalnego).
Pochodzenie.
Turyngia jest ojczyzną kilkunastu ras gołębi, należących do grupy gołębi barwnych. Ale znany jest także garłacz turyński, skowronek koburski, turkot altenburski i turkot ze Schmölln (te dwa ostatnie to gołębie pogranicza), mitelhoizer (Miettelhäuser) oraz hiszpan. Hiszpana zalicza się do gołębi uformowanych, chociaż pod względem pokroju przypomina bagdetę.
Wysoce wątpliwe jest pochodzenie hiszpańskie gołębia, który od samego początku nazywany był hiszpanem. Hiszpan nie posiada domieszki krwi bagdety hiszpańskiej.
Od 1850 roku występują wzmianki dotyczące hiszpana. Za jego ojczyznę w najstarszej literaturze podaje się Turyngię. Hodowane były głównie nad Elsterą i Soławą. Jednakże później wiele uwagi tej rasie poświęcono także w innych częściach Niemiec. Przyjmuje się, że rasę tę wyhodowano na bazie bagdety norymberskiej, różnych gołębi polnych, pocztowych, a także gołębi tureckich. Początkowo hodowano je wyłącznie dla celów kulinarnych, ale szybko hiszpany zagościły w klatkach wystawowych. Od 1894 roku katalogi wykazują ich obecność na wystawach w Lipsku. W październiku 1924 roku zawiązał się klub hodowców hiszpanów w Niemczech. Po II wojnie światowej bliźniacze kluby działały w NRD i RFN. Po zjednoczeniu Niemiec działa już tylko jeden klub, w którym dokonano ujednolicenia wzorca i wytyczono wspólne cele hodowlane. Hiszpany hodowane są także w Polsce.
Budowa.
Hiszpan jest gołębiem rosłym, o zwartej budowie, ujednoliconej, eleganckiej i paradnej postawie. Wzrok przykuwa charakterystyczny kształt głowy, tworzący z nieco zakrzywionym dziobem – z profilu – niczym niezamącony łuk, przybliżony do półokręgu. Czoło powinno być wąskie i z dziobem tworzyć ostry klin. Tył głowy łagodnie łączy się ze średniej długości szyją, równomiernie poszerzającą się w kierunku korpusu. Wzorzec nie przewiduje koronki na głowie. Jakiekolwiek załamania na linii głowy są dużym błędem. Dziób powinien być średniej długości, od 26 do 28 mm, a woskówka w kształcie serca dobrze przylegająca. Tylko u kilkuletnich gołębi może być nieco rozbudowana, ale nie pofałdowana. Żywe, pomarańczowe oczy tkwią niemalże idealnie w środku głowy, otoczone brwią o kolorze intensywnie czerwonym i delikatnej strukturze. Tylko u białych gołębi i tzw. gąsek oko jest ciemne. Oczy perłowe są dyskwalifikującym błędem. Zaokrąglone podgardle i szeroka, lekko uniesiona pierś dodaje hiszpanom niepowtarzalnego uroku. Tzw. węzeł bagdetowy na piersi zalicza się do wady. Szyja nie może być ani zbyt długa, ani zbyt krótka. Hiszpan nie może wyglądać ani jak łabędź, ani też jak kaczka.
Stosunkowo krótkie plecy, szerokie w ramionach, lekko opadają w kierunku ogona, który powinien być noszony poziomo. Ogon musi być niezbyt długi i zwarty, a skrzydła tym samym także niezbyt długie, przylegające do korpusu i niesięgające do końca ogona (około jednego centymetra od końca ogona). Pomimo tego jednak dobrze noszące gołębia w locie.
Hiszpany stoją na średniej długości nogach o czerwonym kolorze, szeroko rozstawionych i koniecznie zawsze gładkich, bez upierzenia.
Kolory upierzenia.
Znane są hiszpany jednobarwne: białe, czarne, niebieskie z czarnymi pasami (stalowoniebieskie), jednolicie czerwone i żółte. Występują także czarne, niebieskie, czerwone i żółte z białymi pasami. Czarne z białymi pasami mogą mieć tzw. lustra na ogonie i jaśniejsze lotki czarno obrzeżone. Ponadto czarne z białymi pasami występują także z białym półksiężycem na piersi. Rdzawy kolor na białych pasach jest błędem.
Interesujące są hiszpany z białymi tarczami na skrzydłach. Dotąd występują biało-tarczowe w kolorze czarnym, czerwonym i żółtym. Mało znane są czerwone i żółte z różą na skrzydle. Gołębie z różą mogą mieć kilka białych piór na plecach.
Hodowane są także hiszpany łuskowate (mazery). Do niedawna hodowano wyłącznie mazery czarne i czerwone. Do nich od paru lat dołączyły żółto łuskowate. Gołębie łuskowate powinny mieć ciemniejszą głowę i szyję, a łuskowatość powinna być równomierna, szczególnie na pokrywach skrzydeł. Lotki i sterówki powinny być obrzeżone. Należy preferować osobniki, które mają ciemniejsze lotki i ogon. U gołębi łuskowatych zwracać należy uwagę szczególnie na oczy. Często się zdarza, że czarno łuskowate mają tzw. złamane oko, a więc tęczówka nie jest jednolicie pomarańczowa, co jest błędem. Jednakże zdarza się, i to wcale nierzadko, że mazery z wyraźnymi brakami dają bardzo ładne, o pięknym wzorze i pomarańczowym oku potomstwo.
Hiszpany czarne, niebieskie i czarno łuskowate mają na końcu dzioba ciemniejszą plamkę.
Interesująco wyglądają hiszpany o rysunku przypominającym gąskę wiedeńską (rasa gołębia). Hiszpany-gąski występują w czterech kolorach: czarnym, czerwonym, niebieskim i żółtym. U gąski białe są skrzydła, brzuch i głowa z białym śliniaczkiem, sięgającym aż do piersi. Linia białych piór od głowy do piersi musi być bez załamań. Pozostałe pióra na ciele powinny mieć intensywny kolor. Pojedyncze białe pióra pod ogonem nie są dużym błędem.
Wymaga się, aby wszystkie kolory były intensywne, lśniące, o metalicznym połysku, bez rdzy, a pióra dobrze przylegające do ciała.

</doc>
<doc id="1887696" url="https://pl.wikipedia.org/wiki?curid=1887696" title="Abby Elliott">
Abby Elliott

Abby Elliott – amerykańska aktorka i komik. W latach 2008-2012 była członkinią obsady programu "Saturday Night Live".

</doc>
<doc id="1887698" url="https://pl.wikipedia.org/wiki?curid=1887698" title="Jenny Slate">
Jenny Slate

Jennifer Sarah "Jenny" Slate (ur. 25 marca 1982) – amerykańska aktorka i komediantka. We wrześniu 2009 roku dołączyła do obsady "Saturday Night Live".

</doc>
<doc id="1887705" url="https://pl.wikipedia.org/wiki?curid=1887705" title="Park Narodowy Mount Warning">
Park Narodowy Mount Warning



</doc>
<doc id="1887708" url="https://pl.wikipedia.org/wiki?curid=1887708" title="Kolonia robotników kolejowych na Wildzie">
Kolonia robotników kolejowych na Wildzie

Kolonia robotników kolejowych na Wildzie – osiedle robotnicze z początku XX w., zlokalizowane w Poznaniu przy ul. 28 Czerwca 1956 r. róg Wspólnej i Hutniczej (Wilda).
Geneza.
Początek XX wieku oznaczał w Poznaniu gwałtowny rozwój miasta, zwiększenie podaży rąk do pracy i związany z tym głód mieszkaniowy. Zaspokojenie go było możliwe przede wszystkim w drodze obniżenia kosztów mieszkań robotniczych, co zaowocowało rozwojem spółdzielczości mieszkaniowej.
Budowa.
Pierwsza w Poznaniu spółdzielnia (kolejarska) – Spar- und Bauverein działała już od 1893. Do jej największych osiągnięć należało wybudowanie, niedokończonego ostatecznie, osiedla dla robotników kolejowych przy ówczesnej drodze mosińskiej ("Kronprintzstrasse", obecnie ul. 28 Czerwca 1956). Ceny gruntów były w tym rejonie niskie z uwagi na oddalenie od centrum, co przekładało się na ostateczny koszt lokali.
Całość założenia zrealizowano w latach 1913–1916 (lub 1918, według innych źródeł). Powstało jedno z najbardziej malowniczych osiedli robotniczych na terenie Poznania. Składa się ono z długiego domu wzdłuż ul. 28 Czerwca 1956, z obszerną sienią przejazdową, na którego tyłach zlokalizowano zespół piętrowych domów z cegły, przypominających rozwiązania brytyjskie lub holenderskie. Każdy z domów zaopatrzono w mały ogródek przydomowy. Kolonia miała w założeniu sięgać aż do ul. Rolnej na wschodzie, ale wybuch I wojny światowej przerwał inwestycję, która była co prawda kontynuowana po 1918 przez prawnego spadkobiercę Spar- und Bauverein – Spółdzielnię Mieszkaniową Pracowników PKP – ale już w zupełnie innym stylu.
Architektura.
Architektura osiedla jest zróżnicowana i atrakcyjna, pomimo zastosowania skromnego detalu – do widza przemawiają głównie pseudorenesansowe szczyty, łamane dachy i zieleń przydomowa. Mieszkania były skromne: dwu- lub trzypokojowe z węzłami sanitarnymi i kuchnią. Całość wkomponowana w łuki ulicy Hutniczej.
Współcześnie.
Całość tych zabudowań kolonii, które zbudowano, dotrwały do naszych czasów we właściwie niezmienionej formie. Nadal mieszkają tu potomkowie poznańskich kolejarzy – całość osiedla jest zadbana i dobrze utrzymana. Miejscowi mieszkańcy nazywają swoje osiedle "Osadą".
Dojazd.
Dojazd zapewniają tramwaje MPK Poznań linii 2, 9 i 10, jadące na pętlę "Dębiec" (przystanek "Wspólna").

</doc>
<doc id="1887715" url="https://pl.wikipedia.org/wiki?curid=1887715" title="Warsaw Cup">
Warsaw Cup

Warsaw Cup – międzynarodowe zawody w łyżwiarstwie figurowym w kategorii seniorów, juniorów i juniorów młodszych (kat. Novice) rozgrywane w Polsce od 2001 r. Zawody odbywają się w Warszawie w hali Torwar II. Od sezonu 2014/15 rozgrywki w kategorii seniorów wchodzą w cykl zawodów Challenger Series organizowanych przez Międzynarodową Unię Łyżwiarską. W trakcie zawodów rozgrywane są w konkurencje solistów, solistek, par sportowych i tanecznych.
Medaliści w kategorii seniorów.
CS: Challenger Series

</doc>
<doc id="1887716" url="https://pl.wikipedia.org/wiki?curid=1887716" title="Jelena Glebova">
Jelena Glebova



</doc>
<doc id="1887720" url="https://pl.wikipedia.org/wiki?curid=1887720" title="Samobieżny zestaw przeciwlotniczy">
Samobieżny zestaw przeciwlotniczy

Samobieżny zestaw przeciwlotniczy – wóz bojowy wyposażony w działo przeciwlotnicze (rzadziej karabiny maszynowe) lub wyrzutnię pocisków rakietowych ziemia-powietrze, przeznaczony do zwalczania samolotów, śmigłowców oraz innych statków powietrznych przeciwnika.
W zależności od wykorzystywanego uzbrojenia wyróżnia się samobieżne artyleryjskie zestawy przeciwlotnicze (m.in. niemiecki Wirbelwind, radziecki ZSU-57-2 i amerykański M163 VADS), artyleryjsko-rakietowe zestawy przeciwlotnicze (m.in. radziecki 2K22 Tunguska i chiński PGZ-95) oraz rakietowe (m.in. amerykański M1097 Avenger i radziecki 9K31 Strieła-1). Artyleryjskie i artyleryjsko-rakietowe zestawy przeciwlotnicze określa się również mianem samobieżnych dział przeciwlotniczych.
Działa przeciwlotnicze zazwyczaj montowane są na szybko obracających się wieżach i charakteryzują się dużym maksymalnym kątem strzału, często podwójnie lub poczwórnie sprzężone, w celu zwiększenia szybkostrzelności broni. Broń artyleryjska coraz powszechniej jest przy tym uzupełniana lub całkowicie zastępowana wyrzutniami pocisków rakietowych. Platformę dla samobieżnych zestawów przeciwlotniczych mogą stanowić zarówno podwozia pojazdów opancerzonych (np. transporterów opancerzonych czy czołgów) jak i samochodów ciężarowych.

</doc>
<doc id="1887723" url="https://pl.wikipedia.org/wiki?curid=1887723" title="Finnur Ingólfsson">
Finnur Ingólfsson

Finnur Ingólfsson (ur. 8 sierpnia 1954 w Vík í Mýrdal) – islandzki polityk Partii Postępu, od 2003 roku oraz ministrem przemysłu, energii i turystyki od 10 maja 2009.

</doc>
<doc id="1887725" url="https://pl.wikipedia.org/wiki?curid=1887725" title="Samobieżne działo przeciwlotnicze">
Samobieżne działo przeciwlotnicze



</doc>
<doc id="1887732" url="https://pl.wikipedia.org/wiki?curid=1887732" title="Prowincjałki">
Prowincjałki

Prowincjałki (oryg. fr. "Lettres provinciales") – utwór polemiczny Blaise'a Pascala, będący wystąpieniem autora w konflikcie pomiędzy jansenistami i jezuitami, a w szczególności krytyką kazuistycznej koncepcji grzechu. 
Okoliczności powstania utworu.
Od momentu swojego nawrócenia religijnego Pascal pozostawał pod silnym wpływem teologii jansenistycznej, często jeździł do głównego ośrodka jansenistów – Port-Royal. W 1655 przywódca tego nurtu Antoine Arnauld poprosił go o napisanie tekstu polemicznego, który przedstawiłby racje jansenistów w sporze z jezuitami i Sorboną. Filozof zgodził się i w okresie między 23 stycznia 1656 a 24 marca 1657 opublikował kolejno 18 tekstów utrzymanych w konwencji listów pisanych przez paryżanina do przyjaciela mieszkającego poza stolicą ("Listy napisane przez Ludwika de Montalte do przyjaciela-mieszkańca prowincji i do WW.OO. Jezuitów w sprawie nauki o moralności i polityki tych Ojców"). Tytuł skrótowy "Prowincjałki" ("Lettres Provinciales") został spontanicznie nadany przez czytelników utworu. Dzieło było drukowane nielegalnie, w tajnej drukarni i bez podania nazwiska autora, najpierw w częściach, a następnie w całości.
Treść.
"Prowincjałki" zawierają 18 listów. W czterech pierwszych autor skupiał się na obronie Arnaulda, celowo nawiązując w sposób parodystyczny do stylistyki współczesnych mu tekstów teologicznych jezuitów, w tym mnogości wyrażeń wieloznacznych i niekonkretnych. Wielokrotnie wykorzystywał ironię i pastisz, co było konwencją zupełnie nową w tradycji gatunku. W V liście Pascal nieoczekiwanie rozszerzył zakres polemiki z dyskusji typowo personalnej na całościowy atak na zakon jezuitów, zarzucając im promowanie przesadnie wyrozumiałej wobec grzeszników moralności oraz dążenie do uzyskania doczesnej władzy i bogactwa. Krytyce koncepcji teologicznych jezuitów poświęconych było łącznie sześć listów. Pascal przeciwstawił im własną wizję moralności chrześcijańskiej – opartej na ascezie, nieunikającej wyrzeczeń cielesnych i moralnych, stale walczącej z instynktownym egoizmem tkwiącym w człowieku. Po dokonaniu całościowego ataku na przeciwników jansenistów, Pascal kończył cały cykl nawiązaniem do przyczyny, z jakiej został on napisany – polemiki trwającej między obydwoma nurtami we Francji. Twierdził, że ataki na jansenistów opierają się na manipulacjach i oszczerstwach. Wysuwał również – pośrednio poprzez samą formę tekstu, kierowanego do szerokiego odbiorcy – tezę, że za pomocą zwykłego zdrowego rozsądku możliwa jest ocena dogmatów przedstawianych przez Kościoły oraz rozstrzyganie kontrowersji teologicznych. 
Pascal do końca życia utożsamiał się z tezami zawartymi w "Prowincjałkach", mimo ich potępienia przez papieża. Uważał, że odrzucenie koncepcji moralnych tekstu przez papiestwo było dodatkowym dowodem ich słuszności i zepsucia Kościoła katolickiego. 
Odbiór.
"Prowincjałki" natychmiast po publikacji stały się utworem niezwykle popularnym. Ich sława rosła mimo faktu, że w roku 1660 król Francji Ludwik XIV zakazał druku kolejnych wydań tekstu i nakazał zniszczenie już istniejących. Część argumentów przeciwko kazuistyce zawartych w "Prowincjałkach" została powtórzona w roku 1773 przez papieża Klemensa XIV w breve "Dominus ac Redemptor" znoszącym zakon jezuitów.
W swoim wydanym w roku 1929 "Ilustrowanym podręczniku historii literatury francuskiej" Gustave Lanson i Paul Tuffrau uważają "Prowincjałki" za dzieło wyjątkowe w literaturze francuskiej, wpisujące się w uniwersalne i właściwe każdemu człowiekowi poszukiwanie systemu wartości. Podkreślają połączenie ironicznego stylu z potęgą wyobraźni (indywidualizacja i wnikliwa charakterystyka przedstawianych jezuitów) i elokwencją. Te zalety utworu uwypuklali już wcześniejsi czytelnicy. Voltaire twierdził, że w "Prowincjałkach" odnajduje więcej humoru, niż w farsach Moliera, zaś Jean Racine porównywał poetykę "Prowincjałek" z typową dla komedii. Lanson i Tuffrau uważają również, że jest to pierwsze ponadczasowe arcydzieło francuskiego klasycyzmu.

</doc>
<doc id="1887733" url="https://pl.wikipedia.org/wiki?curid=1887733" title="Krzysztof Szwarc">
Krzysztof Szwarc

Krzysztof Szwarc (ur. 22 listopada 1975 w Jaksicach, gmina Inowrocław) – polski demograf i ekonomista, specjalista badań płodności w Polsce.
Życiorys.
W latach 1982-1990 uczęszczał do szkoły podstawowej w Złotnikach Kujawskich. W latach 1990-1994 był uczniem I Liceum Ogólnokształcącego im. Jana Kasprowicza w Inowrocławiu. W latach 1994-1995 studiował na Akademii Ekonomicznej w Poznaniu, na kierunku Informatyka i Ekonometria, specjalność Cybernetyka Ekonomiczna. W lutym 1999 roku obronił pracę magisterską "Analiza struktury i natężenia migracji w Polsce w latach 1991-1997".
Następnie rozpoczął pracę w Katedrze Statystyki i Demografii Akademii Ekonomicznej w Poznaniu na stanowisku asystenta. W październiku 2007 obronił pracę doktorską "Determinanty głębokości ubóstwa gospodarstw domowych objętych pomocą społeczną w Poznaniu w latach 2001-2003", napisaną pod kierunkiem prof. Iwony Roeske-Słomka. Obecnie jest adiunktem w tej samej Katedrze, na Uniwersytecie Ekonomicznym w Poznaniu (po zmianie nazwy w 2008).
Od grudnia 2003 pełni obowiązki opiekuna Studenckiego Koła Naukowego Młodych Statystyków i Demografów. W trakcie pracy otrzymał kilka wyróżnień: 
Od 2004 roku jest członkiem Polskiego Towarzystwa Statystycznego, a w latach 2007-2010 był także członkiem Komitetu Nauk Demograficznych Polskiej Akademii Nauk.

</doc>
<doc id="1887738" url="https://pl.wikipedia.org/wiki?curid=1887738" title="Samobieżny przeciwlotniczy zestaw rakietowy">
Samobieżny przeciwlotniczy zestaw rakietowy



</doc>
<doc id="1887739" url="https://pl.wikipedia.org/wiki?curid=1887739" title="Samobieżny przeciwlotniczy zestaw artyleryjski">
Samobieżny przeciwlotniczy zestaw artyleryjski



</doc>
<doc id="1887741" url="https://pl.wikipedia.org/wiki?curid=1887741" title="Abraham Icek Tuschinski">
Abraham Icek Tuschinski

Abraham Icek Tuschinski (Tuszyński) (ur. 14 maja 1886 w Brzezinach, zm. 17 września 1942 w obozie koncentracyjnym Auschwitz-Birkenau) – właściciel kin, twórca sieci kin w Holandii, w tym słynnego Theater Tuschinski w Amsterdamie.
Dzieciństwo i młodość w Brzezinach i Łodzi.
Urodził się w polsko-żydowskiej rodzinie w Brzezinach koło Łodzi jako syn kupca Wolfa Tuszyńskiego i Feligi, jako jedno z pięciorga dzieci. Urodził się przy dzisiejszej ulicy Piłsudskiego.
Jego przodkowie przybyli na ziemie polskie z południowej Rosji w związku z licznymi pogromami w dotychczasowym miejscu zamieszkania. Dziadkowie Tuszyńskiego poznali się w Łodzi. Po ślubie zamieszkali przy ulicy Piotrkowskiej. Akta narodzin Abrahama Tuszyńskiego znajdują się w Oddziale Archiwum Państwowego w Tomaszowie Mazowieckim. Zgodnie z danymi z tego archiwum wynika, że Abraham Tuszyński opuścił Królestwo Polskie nielegalnie.
Pierwsze lata na emigracji.
W roku 1904 zdecydował się emigrować do Stanów Zjednoczonych, jednak w trakcie podróży zrezygnował i osiedlił się w robotniczym wówczas Rotterdamie, z planami kontynuowania działalności krawieckiej. Szanse na bardziej dochodową działalność dostrzegł jednak w stworzeniu usług dla masowej emigracji żydowskiej, która zalewała w tym czasie Niderlandy. Początkowo za zgromadzony z krawiectwa kapitał wynajął nieruchomość i otworzył mały hotel z kuchnią koszerną.
Inwestycje w kina.
Zauroczony gwałtownie rozwijającym się kinem, otworzył w 1911 pierwszą salę – kino "Thalia". Później otworzył kolejne trzy obiekty: "Cinema Royal", "Scala" oraz "Olympia".
Jego marzeniem było jednak stworzenie kina w Amsterdamie w najwyższym światowym formacie, co udało mu się osiągnąć 28 października 1921 roku otwierając Theater Tuschinski. Budynek przy Reguliersbreestraat, który łączy w sobie wiele stylów architektonicznych zaprojektował Hijman Louis de Jong i do dziś jest jedną z ważniejszych atrakcji turystycznych Amsterdamu. Podczas wykańczania gmachu doszło do konfliktu inwestora – Abrahama Tuschinskiego z architektem, w efekcie czego ten ostatni nie został wymieniony w podziękowaniach. W chwili otwarcia kino miało 1500 miejsc, obecnie jest o połowę mniejsze. Różnica wynika z zastosowanych w przeszłości mniejszych foteli. Tuschinski dopasowywał je do własnej niskiej postury.
Nowością kina Tuschinskiego było wyznaczenie przez właściciela pokoju zabawowego dla dzieci.
W roku 1923 Abraham Tuschinski otworzył jeszcze luksusowe kina "Grand Theater" w Rotterdamie oraz w 1928 "Roxy Theater" w Amsterdamie.
Bankructwo i lata wojny.
Tuszyński zbankrutował jeszcze przed wybuchem wojny inwestując w działkę w bardzo atrakcyjnej lokalizacji w Hadze. Firma została wykupiona, ale pozostawiono mu decyzyjność co do repertuaru sieci.
Podczas bombardowania Rotterdamu w maju 1940 wszystkie znajdujące się w tym mieście kina uległy kompletnemu zniszczeniu, natomiast kina w Amsterdamie zostały zamknięte.
Mimo propozycji ucieczki z Niderlandów odmówił wyjazdu.
1 lipca 1942 roku został przewieziony do obozu przejściowego w Westerbork, a następnie do obozu Auschwitz-Birkenau, gdzie 17 września tegoż roku został zamordowany.

</doc>
<doc id="1887742" url="https://pl.wikipedia.org/wiki?curid=1887742" title="Samobieżna artyleria przeciwlotnicza">
Samobieżna artyleria przeciwlotnicza



</doc>
<doc id="1887744" url="https://pl.wikipedia.org/wiki?curid=1887744" title="Ore">
Ore

W Wielkiej Brytanii:

</doc>
<doc id="1887746" url="https://pl.wikipedia.org/wiki?curid=1887746" title="Bubba Smith">
Bubba Smith

Charles Aaron „Bubba” Smith (ur. 28 lutego 1945 w Orange w stanie Teksas, zm. 3 sierpnia 2011 w Los Angeles) – amerykański futbolista oraz aktor filmowy i telewizyjny.
Ukończył Michigan State University w East Lansing, gdzie był gwiazdą szkolnej drużyny futbolu. Od 1967 był zawodnikiem NFL grając kolejno w następujących drużynach: Baltimore Colts (1967-71), Oakland Raiders (1973-74), Houston Oilers (1975–76). Pozostaje jedną z największych legend amerykańskiego futbolu. Jako aktor największą popularność zawdzięcza roli Mosesa Hightowera w komediowej serii "Akademia Policyjna" (w latach 1984-89 wystąpił w 6 częściach tego popularnego cyklu). Zmarł z powodu przedawkowania leków odchudzających.
Filmografia.
Role filmowe:
Gościnne występy w serialach TV:

</doc>
<doc id="1887748" url="https://pl.wikipedia.org/wiki?curid=1887748" title="Kościół Ducha Świętego w Monachium">
Kościół Ducha Świętego w Monachium

Kościół Ducha Świętego (niem. "Heilig-Geist-Kirche") – kościół katolicki w Monachium w Niemczech. Usytuowany w historycznym centrum miasta, tuż za kościołem św. Piotra, jest jedną z najstarszych świątyń w stolicy Bawarii.
Zaczątkiem świątyni była kaplica w stylu romańskim, poświęcona św. Katarzynie, wzniesiona przy hospicjum, ufundowanym tu w 1208 r. przez księcia Ludwika I Bawarskiego. W 1257 r. hospicjum zostało powiększone. Wielki pożar miasta w 1327 r. zniszczył zupełnie hospicjum i kaplicę. Po kilkudziesięciu latach stanął w tym miejscu nowy kościół w stylu gotyckim, pod wezwaniem Ducha Świętego, ukończony w 1392 r. W latach 1724 – 1730 został on całkowicie przebudowany, uzyskując barokowy wystrój, którego autorami byli Johann Georg Ettenhofer i bracia Asamowie.
Po sekularyzacji dóbr kościelnych w Bawarii (1803 - 1804) w 1806 r. hospicjum uległo również sekularyzacji, a następnie zostało częściowo rozebrane by umożliwić rozwój wielkiego, istniejącego do dziś placu targowego (niem. Viktualienmarkt). Sam kościół został w latach 1885 - 1888 powiększony, a w 1895 r. zakończono przebudowę jego fasady. W tym samym czasie zlikwidowano do reszty hospicjum.
Wnętrze kościoła przedstawia dziś mieszaninę gotyku i baroku. Świątynia była znacznie zniszczona przez bombardowania pod koniec II wojny światowej, a jej odbudowa, zaczęta w 1946 r., dotychczas się nie zakończyła. Większość wyposażenia została odtworzona, reszta pieczołowicie odrestaurowana. Ołtarz główny, barokowy, był dziełem N. Stubera. Został ponownie poświęcony w 1955 r. W centrum zawiera oryginalny obraz „Zesłanie Ducha Świętego” pędzla U. Lotha (z 1649 r.), któremu po bokach towarzyszą również oryginalne rzeźby aniołów dłuta J.G. Greiffa (ok. 1730 r.). W 1973 r. rozpoczęto restaurację wystroju malarskiego kościoła, w tym fresków „Siedem darów Ducha Świętego” braci Asamów.

</doc>
<doc id="1887749" url="https://pl.wikipedia.org/wiki?curid=1887749" title="Kurcz (herb szlachecki)">
Kurcz (herb szlachecki)

Kurcz – polski herb szlachecki.
Opis herbu.
Herb występował w kilku wariantach:
Kurcz (właśnie): W polu czerwonym srebrna litera T wywrócona, rozdarta i pod rozdarciem przekrzyżowana; z lewej jej strony półksiężyc złoty rogami w prawo, z prawej gwiazda złota sześciopromienna. Klejnot: trzy pióra strusie.
Kurcz odmienny Mazepy (cz. Kołodyn albo Mazepa II wedł. J. Ostrowskiego): W polu czerwonym między dwoma półksiężycami złotymi rogami do siebie srebrna litera T wywrócona, rozdarta i pod rozdarciem przekrzyżowana. Klejnot: trzy pióra strusie.
Według W. Wittyga istniały trzy odmieny herba Kurcz trzech gałęzi rodziny kniaziowskiej Kurcewiczów.
Według J. Ostrowskiego istniały: kniaziowska odmiana herba Kurcz z Pogonią litewskią i z mitrą książęcą (cz. Koryatowicz-Kurcewicz książę albo Pogoń litewska odm.) i kniaziowska odmiana herbu hetmana Mazepy-Koledyńskiego z mitrą książęcą (cz. Mazepa I).
Herbowni.
Kurcewicz (Koryatowicz-Kurcewicz), Bułyha (Bułyha-Kurcewicz), Bielski, Brzeski, Bułykabułat, Ganecki , Kniaź, Kurcz, Kurczewicz, Mazepa-Koledyński (Mazepa-Kołodyński), Opnowicz (Opanowicz, Oponowicz), Taras.

</doc>
<doc id="1887753" url="https://pl.wikipedia.org/wiki?curid=1887753" title="Milivoje Vitakić">
Milivoje Vitakić

Milivoje Vitakić (ur. 16 maja 1977 w Čačaku) – serbski piłkarz występujący na pozycji obrońcy. Obecnie jest zawodnikiem klubu Grenoble Foot 38.
Kariera klubowa.
Vitakić zawodową karierę rozpoczynał w 1995 roku w klubie Borac Čačak. W 1997 roku odszedł do zespołu Čukarički Stankom. W 1998 roku został graczem Crvenej zvezdy Belgrad. Spędził tam 6 lat. W tym czasie zdobył z klubem 3 mistrzostwa kraju (2000, 2001, 2004) oraz 4 Puchary kraju (1999, 2000, 2002, 2004).
W 2004 roku przeszedł do francuskiego Lille OSC. W Ligue 1 zadebiutował 14 sierpnia 2004 w przegranym 0:3 meczu z Olympique Marsylia. W 2005 roku wywalczył z klubem wicemistrzostwo Francji. W Lille Vitakić spędził 3 sezony. W tym czasie rozegrał tam 44 ligowe spotkania.
W 2007 roku odszedł do drugoligowego Grenoble Foot 38. Pierwszy ligowy mecz zaliczył tam 27 lipca 2007 przeciwko CS Sedan (0:0). W 2008 roku awansował z zespołem do Ligue 1.
Kariera reprezentacyjna.
Vitakić rozegrał 2 spotkania w reprezentacji Serbii i Czarnogóry. Zadebiutował 28 kwietnia 2004 w zremisowanym 1:1 meczu z Irlandią Północną. Po raz drugi zagrał w niej 13 października 2004 w wygranym 5:0 meczu eliminacji Mistrzostw Świata 2006 z San Marino.

</doc>
<doc id="1887755" url="https://pl.wikipedia.org/wiki?curid=1887755" title="Tadeusz Zelenay">
Tadeusz Zelenay

Tadeusz Zelenay (2 maja 1913 w Kijowie, zm. 14 października 1961 we Wrocławiu) – polski poeta, prozaik, tłumacz.
Życiorys.
Był synem Henryka Zelenaya i Anieli z Traczewskich. Po odrodzeniu się państwa polskiego przyjechał w 1925 w jego granice. Rozpoczął naukę w Gimnazjum im. Stanisława Staszica w Warszawie. Debiutował w 1932 wierszami pt. "Kino nieme" i "Wiek nowy" opublikowanymi w „Kuźni Młodych”. Od 1933 był w zespole redakcyjnym tego pisma jako kierownik działu poetyckiego. Publikował tu do 1935.
Rok wcześniej ukończył Gimnazjum im. T. Czackiego w Warszawie. Wtedy też rozpoczął służbę wojskową, podczas której ukończył dywizyjny kurs podchorążych rezerwy. W 1935 został zwolniony z wojska na skutek choroby i rozpoczął studia. Był członkiem Związku Polskiej Młodzieży Demokratycznej „Lewica”. Wiersze publikował m.in. w „Naszym Wyrazie”, „Pionie”, „Dekadzie Akademickiej”, „Kamenie”, „Skamandrze”. W 1937 wydano jego pierwszy tomik wierszy "Jesień sentymentalna". Od 1938 roku pracował jako pomoc biurowa w Centralnym Biurze Inwentaryzacji Zabytków. W czasie wojny pisał liczne utwory satyryczne pod pseudonimem Kleks, które były drukowane w prasie podziemnej np. w piśmie „Demokrata”, czy „Moskit”. Zamieszczał też wiersze w wydawanych konspiracyjnie antologiach np. "Słowo prawdziwe", "Idzie żołnierz", "Pieśni zbrojne", "Pieśni polskie". Pracował również jako sanitariusz w Szpitalu PCK, robotnik budowlany i szklarz. Brał udział w powstaniu warszawskim. Po nim został wywieziony do obozu jenieckiego w Sandbostel pod Bremą (Niemcy). Początkowo po wyzwoleniu przebywał w szpitalach w Baulitz i Kempten.
Po wojnie w 1946 przyjechał do Wrocławia, gdzie ukończył historię sztuki na Uniwersytecie Wrocławskim. Prowadził też ożywioną działalność publicystyczną. Jego wiersze, reportaże, artykuły, opowiadania, fragmenty utworów, a także przekłady z literatury rosyjskiej ukazywały się na łamach czasopism, m.in. w "Biuletynie Kulturalno-Oświatowym", "Dzienniku Literackim", "Ekranie Tygodnia", "Nowym Kurierze Wrocławskim", "Odrze" (tu wydał cykl pt. "Życiorysy miasta"), "Tygodniku Powszechnym", "Zwierciadle" i "Słowie Polskim". Pisał również teksty piosenek i współpracował z wrocławską Rozgłośnią Polskiego Radia. Równocześnie pracował w Wojewódzkim Wydziale Kultury i Sztuki jako kierownik referatu muzealnictwa. W 1950 rozpoczął pracę także jako kierownik literacki w Teatrze Młodego Widza, a następnie w Teatrze Rozmaitości. W tym samym roku ożenił się z poetką Anną Martynowicz (Anna Zelenay). W 1951 uzyskał tytuł magistra.
Jako poeta wrocławski najwięcej uwagi poświęcił właśnie temu miastu, pisząc m.in. "Słowacki we Wrocławiu" i "Pochwała Wrocławia". W 1952 otrzymał Nagrodę Literacką miasta Wrocławia za przekłady z literatur obcych, a szczególnie za tłumaczenia literatury rosyjskiej. Tłumaczył również poetów i dramaturgów m.in. przełożył sztukę S. Michałkowa "Ja chcę do domu", którą wystawił Teatr Młodego Widza. Kolejnym jego dokonaniem była adaptacja sceniczna opowiadania Gogola "Jak Iwan Iwanowicz pokłócił się z Iwanem Nikiforyczem". Sam też zagrał rolę w filmie "Ludzie z pociągu" K. Kutza. Został odznaczony Złotym Krzyżem Zasługi w 1956.
Przez kilka lat był członkiem wrocławskiego Zarządu Oddziału ZLP.
Zmarł we Wrocławiu po ciężkiej chorobie 14 października 1961.

</doc>
<doc id="1887760" url="https://pl.wikipedia.org/wiki?curid=1887760" title="Teoria mitu Jezusa">
Teoria mitu Jezusa

Teoria mitu Jezusa – nazwa obejmująca trwające od XIX w. filozoficzne próby tłumaczenia genezy chrześcijaństwa z pominięciem osoby Jezusa, kwestionujące historyczność Jezusa. U podstaw takich założeń znajdują się współczesne kierunki filozoficzne (idealizm i materializm).
Teorie.
Teorie mitologiczne.
Teorie mitologiczne negują istnienie Jezusa, wywodząc początek chrześcijaństwa z historyzacją mitu. Postać Jezusa na podłożu mitu została wyimaginowana przez praewangelistów i skonkretyzowana przez ewangelistów. Przedstawicielem tego nurtu był Bruno Bauer.
Teorie idealistyczne.
Teorie te wyrosły na filozofii Hegla. David Friedrich Strauss nie negował istnienia Jezusa ani jego mesjańskiej świadomości, lecz był przekonany, że późniejsza interpretacja jego osoby miała charakter mityczny; twierdził, że starotestamentalne idee i legendy mesjanistyczne zostały przeniesione na Jezusa i w ten sposób Ewangelie upersonifikowały w nim ogólną ideę stosunku bóstwa do ludzkości.
Teorie synkretystyczne.
Teorie te tłumaczyły powstanie chrześcijaństwa zmieszaniem idei z różnych religii i kultur (synkretyzm). W tym nurcie najwięcej zwolenników miał pogląd, że chrześcijaństwo wywodzi się z judaizmu, z jego mesjanizmu, z domieszką wpływów hellenistycznych. Niektórzy zwolennicy nurtu nie zaprzeczali istnieniu Jezusa, ale przeczyli jego cudownym mocom.
Teorie symboliczne.
Teorie te głoszą, że Jezus jest personifikacją mitów związanych ze Słońcem, Księżycem oraz gwiazdami. Poglądy te powstały pod wpływem filozofii Hegla oraz zainteresowań mitologiami wschodnimi. Przedstawiciele: Arthur Drews, Ignacy Radliński, Jan Hempel.
Teorie socjalistyczno-socjalne.
Powstanie chrześcijaństwa tłumaczyły walką klas spowodowaną rażącą dysproporcją w I i II w. pomiędzy patrycjuszami a plebejuszami. Według tej teorii Jezus stał się symbolem wyzwoleńczych oczekiwań uciskanego ludu i dążeń do przemiany swojego losu. Przedstawiciele: Karl Kautsky, Rudolf Eisler.
Teorie marksistowskie.
Marksiści upatrują genezy chrześcijaństwa w bazie ekonomiczno-społecznej. Lenin w kwestii Jezusa opowiadał się za historyzacją mitu. August Bebel czy Joseph Dietzgen ukazywali Jezusa jako pierwszego komunistę. W ZSRR początkowo – w latach dwudziestych XX wieku – podążano za tradycją demitologizacji Jezusa historycznego, tworzoną w dziełach Straussa, Renana, Nietzschego, Binet-Sanglégo, wysuwając na plan pierwszy dwa główne motywy – choroby psychicznej i oszustwa. Znalazło to odzwierciedlenie w powieści Michaiła Bułhakowa „Mistrz i Małgorzata”, w której Jezus jest przedstawiony jako nieszkodliwy szaleniec. Pewną popularnością cieszyła się też koncepcja Jezusa jako reformatora społecznego, niemal prekursora ruchu rewolucyjnego (za Kautskim, Wellsem, Nikolskim). Dopiero na przełomie lat dwudziestych i trzydziestych zwyciężyła w propagandzie opcja mitologiczna, czyli negowanie istnienia Jezusa.
Teorie lingwistyczne.
Badacze Pisma, którzy w oparciu o nowoczesne teorie hermeneutyki na nowo odczytali Nowy Testament, nie negowali z zasady istnienia Jezusa, lecz odrzucano przesłanie teologiczne w nich zawarte. Według nich znaczenie ma egzystencjalne znaczenie Słowa Bożego, a nie historia Jezusa. Przedstawiciele: Adolf Harnack, Rudolf Bultmann.
Teorie strukturalistyczne.
Teorie te nie negują bezpośrednio istnienia Jezusa, ale nie uznają zdarzeń z jego życia za element dziejowy. Teologia jest dla nich nauką o języku wiary.

</doc>
<doc id="1887761" url="https://pl.wikipedia.org/wiki?curid=1887761" title="Brzydcy">
Brzydcy

Brzydcy (ang. "Uglies") – książka fantasy napisana przez Scotta Westerfelda. Wydana została w 2007 r. Opowiada historię prawie 16-letniej Tally Youngblood, mieszkającej w Brzydalowie (mieście brzydkich), a pragnącej stać się śliczną. 
Fabuła.
Nastoletnia Tally Youngblood mieszka w świecie, w którym są ludzie brzydcy i śliczni. Z czasem każdy staje się jednak śliczny. Dzieje się tak za sprawą przeprowadzanych operacji – każdy człowiek w dzień swoich urodzin zabierany jest na operację, gdzie przeszczepia się nową skórę, zmienia kształt kości i wykonuje wiele innych zabiegów, aby człowieka brzydkiego przekształcić w ślicznego. 
Pewnego dnia Tally zakradając się do Miasta Nowych Ślicznych spotyka Shay, dziewczynę w jej wieku, urodzoną nawet tego samego dnia. Zaprzyjaźnia się z nią – pokazuje jej sposób na dostanie się do Miasta Ślicznych, a Shay pokazuje jej sposoby latania na deskolotce. Razem latają do Rdzawych Ruin, pozostawionych przez Rdzawych (ludzi, którzy żyli tam w przeszłości). Shay mówi Tally o Davidzie, który podobno nie przeszedł operacji i mieszka z dala od Miast Ślicznych i Brzydkich – w mieście o nazwie Dym, uznawanym za mit, legendę. Przed swoimi urodzinami Shay ucieka, nie chcąc stać się śliczna i zostawia Tally wskazówki jak do niej dotrzeć. Dziewczyna woli czekać na operacje, nie mogąc się doczekać beztroskiej zabawy i pięknych przyjaciół. Los jednak krzyżuje jej plany – Wyjątkowe Okoliczności, odmawiają jej operacji i żądają w zamian za nią zdradzenia miejsca ukrycia Shay i pozostałych Dymiarzy. Jeśli Tally odmówi, nigdy nie stanie się śliczna. Wyrusza więc, podążając za wskazówkami Shay do Dymu. Panujące w Dymie zasady i zaufanie powoli zmieniają jej nastawienie do mieszkających tam ludzi. Niestety Wyjątkowi odnajdują miasto. Zabierają stamtąd ludzi, chroni się tylko David i Tally. Gdy okazuje się, że Shay zrobiono operację, po której już nie jest taka sama (za sprawą maleńkiego uszkodzenia jakie zostaje po każdej operacji, stąd wszyscy Śliczni są szczęśliwi), Tally, aby rodzice Davida mogli znaleźć na to skuteczny lek, postanawia się poddać operacji, aby zostać ich „obiektem eksperymentów”. 

</doc>
<doc id="1887767" url="https://pl.wikipedia.org/wiki?curid=1887767" title="John C. Wright">
John C. Wright

John C. Wright (ur. 22 października 1961 w Chula Vista) – amerykański autor powieści science fiction i fantasy.
Jego powieść "Orphans of Chaos" była nominowana do Nagrody Nebula w 2005 roku.

</doc>
<doc id="1887768" url="https://pl.wikipedia.org/wiki?curid=1887768" title="Zamek w Narwiliszkach">
Zamek w Narwiliszkach

Zamek w Narwiliszkach – renesansowy zamek położony w miejscowości Narwiliszki, na południowy wschód od Wilna, po raz pierwszy wzmiankowany w 1586 roku. 
Renesansowy zamek w Narwiliszkach został zbudowany jako dwór obronny przez właściciela miejscowych dóbr Wojciecha Szorca, kupca pochodzącego z Prus. Po śmierci męża, jego żona Dorota z Zenowiczów Szorcowa w 1617 r., przekazała część majątku franciszkanom, którzy zbudowali kościół i klasztor. 
Pod koniec XVIII wieku obiekt zrekonstruował Kazimierz Kamiński. Po zakończeniu powstania listopadowego w 1831 roku Rosjanie zamknęli klasztor tworząc w budynkach kwatery dla żołnierzy, a następnie szkołę dla dziewcząt. W 1929 roku wzniesiono nowy kościół.
W roku 2005 zaczęła się rekonstrukcja kierowana przez Giedriusa Klimkevičiusa z Wilna, prace wspiera Phare.

</doc>
<doc id="1887769" url="https://pl.wikipedia.org/wiki?curid=1887769" title="Dobra wola">
Dobra wola



</doc>
<doc id="1887780" url="https://pl.wikipedia.org/wiki?curid=1887780" title="Hugh Wilson">
Hugh Wilson

Hugh Wilson, właśc. Hugh Hamilton Wilson, Jr. (ur. 21 sierpnia 1943 w Miami, zm. 14 stycznia 2018 w Charlottesville) – amerykański reżyser i scenarzysta filmowy. Zasłynął jako twórca kilku udanych i popularnych komedii. Był wykładowcą University of Virginia.

</doc>
<doc id="1887781" url="https://pl.wikipedia.org/wiki?curid=1887781" title="Zwiezda-2005 Perm">
Zwiezda-2005 Perm

Zwiezda-2005 Perm (ros. Женский футбольный клуб «Звезда-2005» Пермь, "Żenskij Futbolnyj Kłub "Zwiezda-2005" Pierm") - rosyjski kobiecy klub piłkarski z siedzibą w Permiu.
Historia.
Kobieca drużyna piłkarska Zwiezda-2005 Perm została założona w mieście Perm w 2005. W 2006 klub debiutował w Pierwoj Lidze, w której zajął drugie miejsce i zdobył awans do najwyższej ligi. W 2007 klub debiutował w Wysszej Lidze i jako beniaminek zdobył mistrzostwo oraz Puchar Rosji, które utrzymywał kolejne 3 lata. W sezonie 2008/09 klub startował w rozgrywkach Ligi Mistrzów, gdzie w finale przegrał z klubem FCR 2001 Duisburg 0:6, 1:1.

</doc>
<doc id="1887782" url="https://pl.wikipedia.org/wiki?curid=1887782" title="Myśli">
Myśli

Myśli (oryg. fr. "Pensées") – niedokończone dzieło Blaise'a Pascala, które w założeniu miało być monumentalną apologią chrześcijaństwa i proponowanej przez tę religię moralności. Napisane w formie zgrupowanych tematycznie maksym i aforyzmów, zostało wydane po śmierci autora na podstawie jego zachowanych notatek. 
Okoliczności powstania.
Według Étienne'a Périera, autora pierwszego komentarza do wydania "Myśli" w 1670, już w 1653 Blaise Pascal postanowił porzucić studia w zakresie fizyki i matematyki, by całą swoją energię skupić na pisaniu traktatu "O prawdziwości religii chrześcijańskiej". Tadeusz Boy-Żeleński uważa jednak, że pierwsze notatki dla tego tekstu powstały dopiero w 1656, zaś największe fragmenty powstały w roku następnym.
Badanie zachowanych rękopisów pozwoliło ustalić metodę pracy Pascala: zapisywał on na wielkoformatowych arkuszach luźne notatki, zaznaczając ich temat i oddzielając uwagi poświęcone różnym zagadnieniom kreskami. W 1658 przystąpił do porządkowania powstałego materiału, tnąc według kresek spisane uwagi. Łącznie zebrał 972 fragmenty, jednak tylko 382 zdołał posortować według założonych planów, dzieląc je na 27 grup. W roku następnym autor zapadł na zdrowiu i jeszcze tylko w 1660 zdołał na krótko wrócić do pracy.
Po śmierci Pascala nieuporządkowane notatki przejęła najpierw Gilberte Périer, a następnie jej syn Louis. Ten na przełomie lat 1710/1711 postanowił je tymczasowo uporządkować i wkleić do albumu. W czasie prac introligatorskich doszło do kolejnych błędów w sortowaniu. Mimo tego w 1668 przyjaciele zmarłego filozofa postanowili wydać jego notatki w takim stanie, w jakim pozostały po jego śmierci. Wydanie, powstałe dwa lata później, G. Lanson i P. Tuffrau uważają jednak za poważnie zmienione, zaś za pierwszą oddającą prawdziwe intencje autora edycję "Myśli" uznają wydanie z 1841. 
Treść.
Pascal założył, że jego tekst będzie dzielił się na pięć części:
Pierwsza z nich miała dowodzić, że religia nie jest sprzeczna z rozumowym pojmowaniem świata. Twierdził, że logika może wykazać istnienie Boga, a wiara nie jest sprzeczna z poszukiwaniem szczęścia. Określał wiarę jako środek poznania. Wreszcie zakładał, że religia nie jest absurdem ani ograniczeniem wolności. Argumentował, że w razie założenia, że Bóg istnieje, człowiek może stracić jedynie nic nie warte życie ziemskie, zaś zyskać szczęście wieczne.
W części drugiej Pascal twierdził, że jedynie chrześcijaństwo przedstawia kompletną analizę natury ludzkiej. W dłuższej refleksji ukazywał człowieka jako rozdartego między sprzecznościami: z jednej strony władcę i sędziego świata, z drugiej strony istotę nędzną i skłonną do zła. Filozof uważał, że sprzeczność tę ujęła trafnie jedynie religia chrześcijańska, co powinno skłaniać wszystkich jeśli nie do przyjęcia jej, to przynajmniej do okazywania jej szacunku. 
Część trzecia, wynikająca z drugiej, twierdziła, że chrześcijaństwo oferuje człowiekowi czyste dobro, powszechną miłość, a zatem to, do czego każdy człowiek instynktownie dąży. 
Rozdział czwarty miał udowadniać prawdziwość istnienia Boga za pomocą środków wyłącznie rozumowych. Ze względu jednak na ograniczone możliwości badania metafizyki jedynie logicznie, filozof postanowił poszukiwać śladów Boga w historii oraz środkami filologicznymi wykazać prawdziwość całej treści Pisma Świętego. Z powodu braku wykształcenia Pascala w tym zakresie ustęp ten okazał się najsłabszy pod względem metodologicznym. 
Wreszcie w rozdziale piątym, zgodnie z koncepcją jansenistyczną, filozof postulował, by nawet w przypadku niewiary żyć jak chrześcijanin, w oczekiwaniu na oświecającą łaskę, od której uzależnione jest zbawienie. Porównując ciało do maszyny, którą należy przyzwyczaić do określonych zachowań, a zatem "nauczyć" religijności, podkreślał jednak, że ostateczne przyjęcie chrześcijaństwa zależne jest od uzyskania boskiej pomocy. 

</doc>
<doc id="1887790" url="https://pl.wikipedia.org/wiki?curid=1887790" title="Wiesław Piaściński">
Wiesław Piaściński

Wiesław Piaściński (ur. 9 maja 1953 w Ostrołęce) – polski samorządowiec, prezydent (1992–1994) oraz wiceprezydent (1990–1992; 1994–2002) Ostrołęki.
Życiorys.
Ukończył Liceum Ogólnokształcące w Ostrowi Mazowieckiej, a następnie studia w Szkole Głównej Planowania i Statystyki. Pracował m.in. w PZU oraz jako wicedyrektor Wydziału Rozwoju Gospodarczego Urzędu Wojewódzkiego w Ostrołęce (1987–1991). Od 1981 działał w Stronnictwie Demokratycznym, z ramienia którego uzyskał w 1990 mandat radnego miasta i został wybrany na funkcję wiceprezydenta. Był wiceprzewodniczącym Rady Naczelnej Stronnictwa Demokratycznego. W 1992 stanął na czele zdominowanego przez SD Zarządu Miejskiego. W wyborach w 1993 bez powodzenia ubiegał się o mandat senatora w województwie ostrołęckim (z ramienia SD). Po odejściu z urzędu prezydenta sprawował funkcję wiceprezydenta (od 1994 do 2002), kierując jednocześnie wchodzącym w skład koalicji rządzącej ugrupowaniem „Nasza Ostrołęka”. W wyborach w 1997 również bez powodzenia ubiegał się o mandat poselski z ramienia Narodowo-Chrześcijańsko-Demokratycznego Bloku dla Polski. Jest współzałożycielem Ostrołęckiego Ośrodka Wspierania Przedsiębiorczości, którego był dyrektorem, stał także na czele rady nadzorczej spółki komunalnej OTBS, a następnie objął obowiązki wiceprezesa Mazowieckiego Przedsiębiorstwa Komunalnego. W wyniku wyborów samorządowych w 2010 został ponownie radnym Ostrołęki.

</doc>
<doc id="1887797" url="https://pl.wikipedia.org/wiki?curid=1887797" title="Garnizon w Gdańsku Wrzeszczu">
Garnizon w Gdańsku Wrzeszczu



</doc>
<doc id="1887798" url="https://pl.wikipedia.org/wiki?curid=1887798" title="Włodzimierz Binder">
Włodzimierz Binder

Włodzimierz Binder (ur. 12 grudnia 1953 w Skierniewicach) – polski samorządowiec i przedsiębiorca, prezydent Skierniewic (1990–1998), przewodniczący Rady Miejskiej Skierniewic (1999–2000).
Życiorys.
Pochodzi z rodziny od pokoleń związanej ze Skierniewicami. Uzyskał wykształcenie inżyniera mechanika na Wydziale Mechaniki Precyzyjnej Politechniki Warszawskiej, po czym podjął pracę w przedsiębiorstwie „Polmozbyt” w Skierniewicach, gdzie w 1980 utworzył Komisję Zakładową NSZZ „Solidarność”. Po wprowadzeniu stanu wojennego pracował na własny rachunek, prowadząc firmę. W latach 90. z jego inicjatywy powstała Izba Przedsiębiorczości w Skierniewicach, został jej wiceprzewodniczącym.
W latach 1990–1998 sprawował przez dwie kadencje mandat radnego oraz funkcję prezydenta Skierniewic (początkowo jako przedstawiciel Komitetu Obywatelskiego, następnie KLD i własnego komitetu – Koalicji dla Skierniewic). Był jednocześnie delegatem do Skierniewickiego Sejmiku Samorządowego i członkiem jego Prezydium. Bez powodzenia ubiegał się o mandat senatorski w wyborach 1991 i 1993 (w pierwszym przypadku z ramienia KLD, w drugim jako przedstawiciel własnego komitetu), a także o mandat poselski w 1997 z listy Bloku dla Polski.
Był przewodniczącym Krajowego Konwentu Wójtów, Burmistrzów i Prezydentów Gmin Polskich, a także przewodniczącym Ogólnopolskiej Rady Gospodarczej Gmin oraz Stowarzyszenia Wójtów, Burmistrzów i Prezydentów Województwa Skierniewickiego. Po odejściu z funkcji prezydenta sprawował mandat radnego Rady Miejskiej oraz jej przewodniczącego. W 2002 ubiegał się bez powodzenia o urząd prezydenta miasta, zachował jednak mandat radnego z ramienia Koalicji dla Skierniewic.
Po odejściu z urzędu prezydenta był prezesem zarządu spółki akcyjnej Rawent. Zajmuje się działalnością gospodarczą w ramach spółek prawa handlowego.
Życie prywatne.
Żonaty, ma dwoje dzieci.

</doc>
<doc id="1887803" url="https://pl.wikipedia.org/wiki?curid=1887803" title="Dolindo Ruotolo">
Dolindo Ruotolo

Dolindo Ruotolo (ur. 6 października 1882 w Neapolu, zm. 19 listopada 1970 tamże) – włoski ksiądz oraz tercjarz franciszkański, Sługa Boży Kościoła Katolickiego, cieszący się wielkim szacunkiem św. Ojca Pio OFMCap.
Życiorys.
Był piątym z jedenaściorga dzieci Raphaela, inżyniera i matematyka oraz Silvi Valle, potomkini neapolitańskiej arystokracji. W dzieciństwie cierpiał z powodu problemów ze zdrowiem oraz wskutek trudności finansowych rodziny. W 1896, po separacji rodziców, wraz ze swym bratem Elio trafił do Szkoły Apostolskiej Księży Misjonarzy (wł "Scuola Apostolica dei Preti della Missione"), a trzy lata później został przyjęty do nowicjatu. 1 czerwca 1901 roku złożył śluby zakonne, po których poprosił o możliwość pracy na misjach w Chinach. Jednak jego prośbę odrzucono. Po święceniach kapłańskich, 24 czerwca 1905 roku został mianowany profesorem Szkoły Apostolskiej i zajmował się nauczaniem śpiewu gregoriańskiego. Przez krótki czas pracował w Tarencie oraz Molfetcie, gdzie zajmował się reformą seminarium.
W latach 1907–1937 bywał podejrzewany o herezję, stawał przed Świętym Oficjum, był poddawany badaniom psychiatrycznym i zawieszany w obowiązkach. Dopiero 17 lipca 1937 pozwolono mu ostatecznie wrócić do posługi kapłańskiej w Neapolu, w parafii San Giuseppe dei Nudi. Pozostawił po sobie 33 tomy komentarzy biblijnych, liczne dzieła teologiczne, mistyczne i ascetyczne, tomy listów i zapisków autobiograficznych.
Po wylewie doznanym w 1960 lewa strona jego ciała była sparaliżowana; zmarł w 10 lat później. Jego grób znajduje się w kościele św. Józefa dei Vecchi w Neapolu.
Akt zawierzenia.
W 1940 r. Dolindo Ruotolo zapisał podyktowany przez Jezusa Chrystusa Akt zawierzenia. Kulminacyjnym punktem modlitwy jest nowenna:
Proroctwo o św. Janie Pawle II.
Nazwiskiem Dolindo Ruotolo jest podpisana prorocza wiadomość z dnia 2 lipca 1965 dotycząca obalenia komunizmu przez polskiego papieża (jej autentyczność poświadczył słowacki biskup Pavel Hnilica):
Proces beatyfikacyjny.
Z inicjatywy parafii Matki Bożej Niepokalanej z Lourdes i św. Józefa dei Vecchi w Neapolu podjęto próbę wyniesienia go na ołtarze. 5 stycznia 1997 po uzyskaniu zgody Kongregacji Spraw Kanonizacyjnych w Rzymie tzw. "Nihil obstat" proces jego beatyfikacji został rozpoczęty w Archidiecezji Neapolu. Postulatorem procesu wybrano o. Massimiliana Pio Marię Maffei FFI.

</doc>
<doc id="1887809" url="https://pl.wikipedia.org/wiki?curid=1887809" title="Teresa Krasowska">
Teresa Krasowska

Teresa Maria Krasowska (ur. 16 września 1950 w Miechucinie) – polska prawniczka i samorządowiec, prezydent Słupska (1991–1994).
Życiorys.
Z wykształcenia jest prawnikiem, wykonywała zawód radcy prawnego. W latach 1991–1994 sprawowała funkcję prezydenta Słupska z ramienia Komitetu Obywatelskiego. Bez powodzenia ubiegała się o mandat senatorski w wyborach w 1993 (z ramienia BBWR). Po odejściu z urzędu powróciła do wykonywania zawodu. Była także dyrektorem oddziału ZUS i członkiem władz krajowych Akcji Katolickiej. W wyborach europejskich w 2004 bezskutecznie startowała z listy Narodowego Komitetu Wyborczego Wyborców. W 2010 kandydowała do rady miejskiej w Słupsku z listy Prawa i Sprawiedliwości

</doc>
<doc id="1887811" url="https://pl.wikipedia.org/wiki?curid=1887811" title="Ghost Brigade">
Ghost Brigade

Ghost Brigade – fińska grupa muzyczna założona w 2005 roku w Jyväskylä.
Historia.
Zespół Ghost Brigade powstał w 2005 roku w Jyväskylä. 
Pierwsze demo zatytułowane "Demo 2006", zawierające cztery utwory, grupa wydała własnym nakładem w lutym 2006 roku. 
Nagrania odbyły się w dwóch studiach w Helsinkach pod koniec 2005 roku, zaś całość została zmiksowana w Seawolf Studios przez Mikko Poikolainenena. 
W lipcu 2006 roku zespół podpisał kontrakt z wytwórnią Season of Mist, zaś w styczniu 2007 roku rozpoczął nagrywanie debiutanckiej płyty w Seawolf Studios, ponownie współpracując z Mikko Poikolainenem. Pierwszy album Ghost Brigade zatytułowany "Guided by Fire" ukazał się 17 września 2007 roku.
W 2008 roku zespół występował m.in. na festiwalu Tuska Open Air.
Druga płyta Ghost Brigade zatytułowana "Isolation Songs" została nagrana w Seawolf Studios w Helsinkach z gościnnym udziałem Aleksiego Muntera (Swallow the Sun). Album miał premierę 3 sierpnia 2009 roku. W niemieckiej edycji magazynu "Metal Hammer" został wyróżniony jako płyta miesiąca, zaś w Finlandii zadebiutował na miejscu 22 i był notowany przez pięć tygodni. 
W 2009 roku zespół występował na festiwalach Brutal Assault i Summer Breeze oraz brał udział w trasie koncertowej jako support Paradise Lost.

</doc>
<doc id="1887820" url="https://pl.wikipedia.org/wiki?curid=1887820" title="Snowpark">
Snowpark

Snowpark, park śnieżny (od ang. "snow" – śnieg) – miejsce przeznaczone do uprawiania zimowych sportów ekstremalnych dla snowboardzistów oraz narciarzy.
Snowparki występują głównie na terenach górskich blisko ośrodków narciarskich, w których temperatura nie przekracza 0, gdyż przeszkody usypane są ze śniegu bądź lodu.
Przeszkody jakie można znaleźć w parku śnieżnym to:

</doc>
<doc id="1887821" url="https://pl.wikipedia.org/wiki?curid=1887821" title="Krasnoarmiejsk (obwód moskiewski)">
Krasnoarmiejsk (obwód moskiewski)

Krasnoarmiejsk (ros. Красноармейск) – miasto w Rosji, w Obwodzie moskiewskim, nad rzeką Wora (lewe dorzecze Klaźmy), położony 36 km na północny wschód od Moskwy, 26 tysiące mieszkańców (2020).
Historia.
W 1834 roku na terytorium obecnego miasta została założona fabryka papierowo-przędzalna. Od 1928 założone osiedle "Krasnoflotski" (od 1929 - "Krasnoarmiejski"). W 1934 rozpoczął pracę Sofinski poligon artyleryjski. W 1947 osiedla fabryki i poligonu łączą się w miasto Krasnoarmiejsk.
Do miejscowych zabytków można zaliczyć XIX-wieczną Nikolską cerkiew wsi Muromcewo, klasztor Woznesenski.

</doc>
<doc id="1887824" url="https://pl.wikipedia.org/wiki?curid=1887824" title="Przemysław Walczak">
Przemysław Walczak

Przemysław Jacek Walczak (ur. 9 sierpnia 1961 w Śmiglu) – polski menedżer, samorządowiec i urzędnik państwowy, burmistrz Polkowic (1990–1992), wicewojewoda legnicki (1992–1994).
Życiorys.
Ukończył studia na Wydziale Ekonomiki Produkcji i Obrotu Akademii Ekonomicznej w Poznaniu, gdzie działał w Niezależnym Zrzeszeniu Studentów, organizował strajki studenckie. Od 1986 mieszkał w Polkowicach, gdzie pracował jako nauczyciel w szkole podstawowej. Udzielał się w lokalnym Stronnictwie Demokratycznym, a także NSZZ „Solidarność”, redagując biuletyn Komitetu Obywatelskiego pod nazwą „Bez Tytułu”. W 1990 przez krótki okres był korespondentem dolnośląskiego oddziału TVP.
W wyborach samorządowych w 1990 uzyskał mandat radnego rady miejskiej w Polkowicach z poparciem KO „Solidarność”. Został wybrany na burmistrza miasta i gminy. Po odejściu ze Stronnictwa Demokratycznego związany z Kongresem Liberalno-Demokratycznym, z jego ramienia sprawował do 1994 funkcję wicewojewody legnickiego. Później wycofał się z działalności politycznej. Od 1994 do 1997 uczestniczył w projektach restrukturyzacyjnych w Cuprum-Banku, Dolnośląskiej Spółce Inwestycyjnej oraz Zakładach Górniczych „Konrad” w Iwinach. W latach 1997–1998 był prezesem zarządu spółki akcyjnej Rawent. W 1999 podjął pracę w przedsiębiorstwie Pfleiderer Grajewo, został później dyrektorem ds. personalnych.

</doc>
<doc id="1887825" url="https://pl.wikipedia.org/wiki?curid=1887825" title="Stefan Harassek">
Stefan Harassek

Stefan Harassek (ur. 29 września 1890 w Krakowie, zm. 7 grudnia 1952) – polski historyk filozofii.
Życiorys.
Syn Henryka i Stefanii z Mydlarskich. Maturę z odznaczeniem zdał w 1909 w Gimnazjum św. Jacka w Krakowie. W latach 1909- 1914 studiował na Uniwersytecie Jagiellońskim. Stopień doktora uzyskał w 1915 na podstawie pracy "Kant w Polsce przed 1830" Habilitował się w 1925 r. na Wydziale Filozoficznym UJ i od 1926 aż do wybuchu wojny prowadził wykłady z historii filozofii. W 1928 ożenił się z Zofią Ujwary. W 1937 został współpracownikiem Komisji Historii Literatury PAU. 6 listopada 1939, pomimo spóźnienia na „wykład” sturmbannführera SS Brunona Müllera, został aresztowany w ramach akcji przeciwko profesorom uniwersyteckim, a następnie trafił do obozu koncentracyjnego Sachsenhausen. Od listopada 1943 przebywał w Pilźnie, gdzie zaangażował się w tajne nauczanie, w Krakowie uczył propedeutyki filozofii, a w Pilźnie języka polskiego i polskiej historii..
W latach 1945-1950 kierownik Katedry Filozofii II na Uniwersytecie Marii Curie-Skłodowskiej w Lublinie, wykładał również na Katolickim Uniwersytecie Lubelskim.
Zajmował się dziejami filozofii XIX wieku, ze szczególnym uwzględnieniem filozofii polskiej.

</doc>
<doc id="1887828" url="https://pl.wikipedia.org/wiki?curid=1887828" title="Risja">
Risja

Risja (Ricja) – postać biblijna Starego Testamentu wspomniana w 1 Kronik 7,39. Izraelita z pokolenia Asera, syn Ulli. Ricja, według Biblii, należał do: mężczyzn szanowanych, naczelników rodów i wojowników. Innym sposobem oddania imienia Ricja jest: Rysyjasz (Biblia gdańska), Resya (Biblia Jakuba Wujka).

</doc>
<doc id="1887832" url="https://pl.wikipedia.org/wiki?curid=1887832" title="Cyd (dramat)">
Cyd (dramat)

Cyd () – dramat Pierre’a Corneille’a napisany na przełomie lat 1636 i 1637.
Okoliczności powstania utworu.
Temat utworu został zapożyczony z trzyaktowego dramatu Guillena de Castro "Dzieciństwo Cyda", będącego z kolei fabularyzowaną wersją życia Rodriga Díaza de Vivara. Corneille postanowił jednak ograniczyć warstwę fabularną tekstu, usuwając szczegóły obyczajowe zawarte w dramacie hiszpańskim i rezygnując z wątków pobocznych oraz postaci drugoplanowych, by skupić się wyłącznie na konflikcie między miłością a dbałością o honor rycerski.
Przyjęcie utworu.
Premiera "Cyda" miała miejsce 7 stycznia 1637 roku w Teatrze Marais. Trupa Montdory'ego dała dwa przedstawienia w pałacu kardynała Richelieu'go i trzy na dworze królewskim. Cyd oczarował paryżan, "podbił serce" "najbardziej surowych i niedostępnych dam". Stał się tematem rozmów towarzyskich. Do dobrego tonu należała umiejętność cytowania fragmentów sztuki z pamięci. Corneille był zaskoczony sukcesem utworu, w liście do pani Combalet wyznałː "Sukces ten przeszedł moje najśmielsze oczekiwania i z początku mnie zadziwił". Dziwiło szczególnie to, że uznanie zdobył narodowy bohater Hiszpanii, z którą Francja toczyła właśnie wojnę.
Dzieło Corneille’a natychmiast po wystawieniu stało się jednak obiektem ataków ze strony niemal wszystkich współczesnych dramatopisarzy. Skargę na ręce Richelieu'go złożyli J. Mairet, G. Scudèry, opat d'Aubignac i Clavert, oskarżając autora "Cyda" o plagiat. Corneille przedstawił kardynałowi hiszpański oryginał dramatu, co pozwoliło mu odeprzeć zarzuty. Na swoje nieszczęście dramatopisarz opublikował w tym czasie poemacik Wyjaśnienie dla Arysta, w którym stwierdzał, że jest cenionym autorem, sobie zawdzięcza sławę i nie ma równych sobie rywali. Wywołało to burzę protestów. Cały rok 1637 upłynął pod znakiem pamfletów na Corneille’a i jego złośliwych i niezbyt zręcznych odpowiedzi.
W połowie 1637 roku G. Scudèry wniósł do Akademii Francuskiej elaborat, w którym oskarżał Corneille’a o nieuszanowanie względów przyzwoitości (w postaci infantki), obrazę moralności (poprzez wybór "odrażającego tematu"), nieuszanowanie zasady trzech jedności i domagał się od Akademii Francuskiej wydania oficjalnego rzeczenia. Tym razem Richelieu przychylił się do żądania. Po wyrażeniu zgody przez autora, Akademia Francuska w czerwcu 1637 roku podjęła pracę nad oceną "Cyda". Zadanie okazało się trudne i niewdzięczne, Chapelain, któremu powierzono jego wykonanie dwukrotnie składał pracę, zanim została przyjęta. Poprawiona, została ogłoszona w 1638 roku pod tytułem "Poglądy Akademii na «Cyda»". Chapelain wykazał w niej szczegółowo, w jaki sposób Corneille naruszył trzy jedności, wytknął uchybienia w rysunku postaci (szczególnie Infantki) i zaproponował możliwe do zaakceptowania rozwiązanie akcji, które prowadziłoby albo do ocalenia Gomesa albo do ujawnienia, że nie jest on ojcem Chimeny, albo wreszcie do uwiarygodnienia małżeństwa nakazem racji stanu. Rozgoryczony i dotknięty werdyktem Corneille wycofał się do rodzinnego Rouen i zamilkł na trzy lata.
Mimo tego dzieło zachowało ogromną sławę, do mowy potocznej przeszło nawet powiedzenie "piękny jak Cyd".
Treść.
Akcja utworu rozgrywa się w XI wieku w Sewilli. Syn don Diega, Rodryg, zakochany jest z wzajemnością w Chimenie, córce don Gomesa. Między obydwoma mężczyznami dochodzi jednak do sprzeczki, w czasie której Gomes uderza Diega w twarz. Ten, zbyt stary, by osobiście wyzwać go na pojedynek, prosi syna, by go zastąpił. Rodryg, mimo konfliktu wewnętrznego, zgadza się i w walce zabija ojca ukochanej. Chimena udaje się do króla Sewilli Fernanda z prośbą o ukaranie sprawcy śmierci don Gomesa, jednak daje do zrozumienia Rodrygowi, że mimo tego, co zaszło, nie potrafi go znienawidzić. Ten opuszcza miasto i odnosi wielkie zwycięstwo w walce z Maurami, zyskując przydomek Cyd (z arabskiego "sayyid" – „pan”). Król oznajmia Chimenie, że Rodryg zmarł z powodu odniesionych ran, na co ta mdleje, a dowiedziawszy się prawdy, żąda, by stanął on do pojedynku-sądu bożego z don Sanchem. W momencie zwycięstwa Rodryg-Cyd zdobywa tym samym prawo do jej poślubienia. Król nakazuje mu jednak, by ponownie oddalił się na wojnę i odzyskał tym samym dawną pozycję w sercu kobiety.
Akt I.
Gomes spośród starających się o rękę córki wyróżnia Roderyka i chce mu to oficjalnie oznajmić. Chimena cieszy się z takiego obrotu sprawy. Infnatka wyznaje swojej służącej Eleonorze, że skojarzyła Chimenę z Roderykiem, bo jest świadoma, że choć kocha Roderyka, nie może go poślubić, ma więc nadzieję, że gdy poślubi on inną jej miłość wygaśnie. Gomes wymawia Diegowi, że otrzymał od króla jemu należny tytuł marszałka w Radzie, chełpi się, że jest podporą tronu i bez niego król, by upadł. Gdy dyskusja się zaognia, wymierza adwersarzowi policzek. Diego dobywa broni, ale starość nie pozwala mu dotrzymać placu. Znieważony zwraca się do syna o dokonanie pomsty. Roderyk miota się między obowiązkiem względem ojca i honoru a miłością do Chimeny.
Akt II.
Arias nakłania Gomesa do pojednania się z Diegiem. Dumny arystokrata odmawia. Nie lęka się nawet gniewu królewskiego. Roderyk wyzywa go na pojedynek. Chimena jest rozdarta pomiędzy pragnieniem, by Roderyk był jej posłuszny, a chęcią by bronił swego honoru. Infantka obiecuje je pomóc i uwięzić Roderyka, by zapobiec pojedynkowi. Osobiście ma jednak nadzieję, że Roderyk zwycięży w pojedynku, a następnie okryje się taką sławą, że będzie mogła go poślubić. Król każe wziąć Gomesa pod straż za znieważenie jego majestatu. Nakazuje też sługom podwojenie obrońców na murach Sewilli wobec spodziewanego napadu Maurów. Arrias przynosi wieść o śmierci Gomesa w pojedynku. Chimena żąda ukarania mordercy ojca śmiercią. Diego prosi króla, by mógł wziąć na siebie karę syna, jako ten który był przyczyną pojedynku.
Akt III.
Roderyk zjawia się w domu Chimeny, mając nadzieję na śmierć z jej ręki. Elwira ukrywa go. Zjawiają się Chimena i Sankty, który ofiaruje jej swoją szpadę przeciw Roderykowi. Pozostawszy z Elwirą, Chimena wyjawia jej, że kocha mordercę swego ojca, ale nie może nie żądać jego śmierci. Doprowadziwszy do niej, chce skończyć ze sobą. Roderyk wychodzi z ukrycia i prosi, by go przebiła jego własną szpadą. Wyjaśnia jej, że musiał bronić swego honoru, chcąc być nadal godnym jej miłości. Chimena nie zamierza być gorszą. Nie chce jego pomocy w wymierzeniu mu sprawiedliwości, będzie się nadal domagać sprawiedliwości u króla. Prosi Roderyka, by opuścił dyskretnie jej dom. Diego niespokojny o los syna spotyka go wreszcie, a widząc jego desperację, nakłania go do wyruszenia na czele krewnych przeciw atakującym miasto Maurom.
Akt IV.
Chimena z radością słucha Elwiry, która opowiada jej o zwycięstwie Roderyka nad Maurami i wzięciu dwóch królów w niewolę. Infantka przychodzi nakłaniać ją do wybaczenia zbawcy ojczyzny, Chimena pozostaje jednak nieprzejednana. Roderyk wysyła królowi jeńców po czym sam się przed nim stawia. Król wita w nim podporę tronu i prosi o relację z bitwy. Roderyk opowiada jak ukrył się ze znacznymi siłami w porcie i znienacka zaatakował wpływających do portu wrogów, a na koniec wziął do niewoli pozostawionych przez wycofującego się nieprzyjaciela królów murzyńskich. Król nadaje zwycięskiemu Roderykowi imię Cyda. Na wieść o zbliżającej się Chimenie nakazuje oddalić się rycerzowi. Chimenę uwiadamia, że Roderyk poległ w walce. Chimena pada zemdlona. Ocuciwszy ją król wyjawia jej, że Roderyk żyje. Chimena tym zajadlej domaga się sądu nad zabójcą jej ojca, im w większej jest u wszystkich obecnie cenie. Król ostrzega ją, że wyrok może być dla Roderyka łaskawy, jako że to jej ojciec zawinił w tej sprawie. Zdesperowana dziewczyna ogłasza, że kto by stanął do pojedynku z Roderykiem i pomścił jej ojca, otrzyma jej rękę. Król nie wyraża zgody na kontynuowanie szkodliwego zwyczaju, ulega jednak prośbie Diega. Do pojedynku zgłasza się Sankty. Król postanawia, pomimo protestów Chimeny, że kto zwycięży, weźmie ją za żonę.
Akt V.
Roderyk przychodzi pożegnać się z Chimeną. Jest gotów dać się zabić Sanktemu, aby zadośćuczynić ukochanej. Chimena zagrzewa go do obrony jego sławy, a gdy to nie pomaga, prosi by walczył dla jej miłości. Infantka nadal ma nadzieję poślubić Roderyka, teraz zwycięzcę królów. Ostatecznie jednak przezwycięża swą słabość. Chimena rozpacza, że będzie musiała poślubić albo mordercę swego ojca albo ukochanego. Widząc nadchodzącego Sanktego postanawia skończyć ze sobą. Ostatecznie prosi króla o prawo zamknięcia się w klasztorze. Snakty wyjaśnia nieporozumienie. Został pokonany w pojedynku przez Cyda i wysłany przezeń, by zaniósł tę wiadomość Chimenie, która nie dopuściła go do głosu. Król na prośbę Chimeny, zgadza się odroczyć ślub do czasu zakończenia żałoby, a więc na rok. Roderyk-Cyd ma w tym czasie wyruszyć na wojnę przeciw Maurom.
Cechy utworu.
"Cyd" był w literaturze francuskiej utworem pionierskim. Corneille maksymalnie ograniczył w nim akcję dramatyczną i efektowne, pełne napięcia emocjonalnego sceny (walki, pojedynki), czyniąc podstawowym elementem dzieła ludzkie uczucia i dylematy, mnożąc fragmenty oparte wyłącznie na rozmowie i umożliwiające śledzenie wewnętrznych przemian człowieka. Autor dążył również do uniwersalizacji akcji. Usunął niemal całkowicie elementy wskazujące na umiejscowienie akcji dramatu w Hiszpanii, zachowując jedynie oryginalne imiona bohaterów i skupiając się na poszukiwaniu elementów ogólnoludzkich. Stworzył nowy typ bohatera – człowieka w pełni panującego nad swoim losem, kontrolującego swoje uczucia siłą woli, zdolnego poświęcić największe uczucia dla zachowania honoru.
Recepcja.
"Cyd" był wielokrotnie wystawiany za życia Corneille’a, a w roli Roderyka przez lata święcił tryumfy Montdory. W 1669 roku tragedię przedstawiła trupa Moliera. Tylko w latach 1668-1715 została wystawiona 219 razy. Od 1734 roku wykreślono ze sztuki postać Infantki. Królewna powróciła na scenę dopiero dzięki staraniom Napoleona w 1806 roku. Jedna z najgłośniejszych inscenizacji "Cyda" w XX wieku miała miejsce w 1951 roku w Théâtre National Populaire. W rolę Roderyka wcielił się wówczas Gérard Philipe.
Polska prapremiera utworu miała miejsce w dwadzieścia trzy lata po premierze francuskiej (1650). Studenci Akademii Zamojskiej odegrali "Cyda" „na "theatrum”" Jana Sobiepana Zamoyskiego. 26 lutego 1662 roku przedstawienie "Cyda" na Zmaku Królewskim w Warszawie, w przekładzie Jana Andrzeja Morsztyna, uświetniło początek obrad sejmowych. "Cyd" w przeróbce Stanisława Konarskiego był grywany w XVIII wieku na scenie Collegium Nobilium.
Przekład Ludwika Osińskiego (1801) pozwolił wprowadzić sztukę na scenę warszawską. Pierwszym polskim Cydem był młody Michał Pawłowicz (1778-1804), a po jego śmierci w rolę tę wcielił się Marcin Szymanowski. W roku 1818 w roli Roderyka wystąpił Ignacy Werowski, a jako Gomes - Wojciech Bogusławski, który w swych tyradach zatrzymywał się czekając na podpowiedzi suflera. W 1823 roku zespół stołeczny wyjechał; z "Cydem" do Kalisza, Płocka i Poznania. Utwór był też grany w latach dwudziestych na scenach krakowskich i lwowskich. Lwów zachwycił swą interpretacją roli Roderyka Antoni Bełza. W latach trzydziestych zainteresowanie dramatem słabnie, choć jeszcze często wystawiany przez teatry szkolne i na pensjach żeńskich.
Nowym etapem w recepcji teatralnej utworu w Polsce stała się premiera krakowska 26 października 1907 w nowym przekładzie i inscenizacji Stanisława Wyspiańskiego. Irena Solska stworzyła nieprzeciętną kreację w roli Infantki. Partnerowali jej Stanisława Wysocka w roli Chimeny i Andrzej Mielecki jako Rodryg. Tłem spektaklu była kolumnada odtworzona, według wskazań Wyspiańskiego, z "Uczty w Kanie Galilejskiej" Veronese'a. Hiszpański koloryt podkreślały kostiumy wzorowane na malarstwie Velázqueza.

</doc>
<doc id="1887834" url="https://pl.wikipedia.org/wiki?curid=1887834" title="Jaskinia Nowoafońska">
Jaskinia Nowoafońska



</doc>
<doc id="1887835" url="https://pl.wikipedia.org/wiki?curid=1887835" title="Kolejka w Jaskini Nowoafonskiej">
Kolejka w Jaskini Nowoafonskiej



</doc>
<doc id="1887836" url="https://pl.wikipedia.org/wiki?curid=1887836" title="Jean-Claude Blanc">
Jean-Claude Blanc

Jean Claude Blanc (9 kwietnia 1963 w Chambéry) – francuski działacz sportowy. Ukończył międzynarodowy biznes i marketing na Uniwersytecie SKEMA Business School w Nicei.
Życiorys.
Od 1987 do 1992 był dyrektorem sprzedaży i marketingu oraz dyrektorem ceremonii otwarcia i zamknięcia Zimowych Igrzysk Olimpijskich w Albertville (Francja). W latach 1994-2000 pełnił funkcję dyrektora generalnego organizacji sportowej Amaury, zajmującej się organizowaniem francuskich imprez sportowych (Tour de France, Rajd Paryż-Dakar). Natomiast w latach 2001-2006 był dyrektorem generalnym Francuskiej Federacji Tenisowej, która zajmuje się organizacją French Open, Paris Master Series i Pucharu Davisa.
Od 29 czerwca 2006 roku był dyrektorem Juventusu. Jego zadaniem było poprawienie kondycji finansowej klubu, a także czuwanie nad rozwojem nowo budowanego stadionu Juventusu, który miał stać się pierwszym we Włoszech stadionem zarządzanym w pełni przez klub. 7 października 2009 został prezydentem Juventusu, a 19 maja 2010 roku został zastąpiony na tym stanowisku przez Andrea Agnelli. Po zmianie na stanowisku prezydenta klubu Jean-Claude Blanc powrócił na stanowisko dyrektora generalnego.

</doc>
<doc id="1887838" url="https://pl.wikipedia.org/wiki?curid=1887838" title="Ostrów (gmina w powiecie włodawskim)">
Ostrów (gmina w powiecie włodawskim)

Ostrów – dawna gmina wiejska istniejąca na przełomie XIX i XX wieku w guberni siedleckiej i chełmskiej. Siedzibą władz gminy była osada miejska Ostrów (Lubelski).
Gmina Ostrów powstała za Królestwa Polskiego – w powiecie włodawskim w guberni siedleckiej w związku z utratą praw miejskich przez miasto Ostrów i przekształceniu jego w wiejską "gminę Ostrów" w granicach dotychczasowego miasta. W 1912 roku gmina weszła w skład nowo utworzonej guberni chełmskiej.
Jako gmina wiejska jednostka przestała funkcjonować 13 października 1919 w związku z przywróceniem Ostrowowi praw miejskich i przekształceniem jednostki w gminę miejską.

</doc>
<doc id="1887843" url="https://pl.wikipedia.org/wiki?curid=1887843" title="Petar Fartunow">
Petar Fartunow



</doc>
<doc id="1887849" url="https://pl.wikipedia.org/wiki?curid=1887849" title="Thomas Mayne Reid">
Thomas Mayne Reid

Thomas Mayne Reid (ur. 4 kwietnia 1818, zm. 22 października 1883) – pisarz amerykański, pochodzenia irlandzkiego. Od 1840 przebywał w Stanach Zjednoczonych. Brał udział w wojnie z Meksykiem. Napisał kilkadziesiąt powieści przygodowych z życia Indian i pierwszych osadników na Dzikim Zachodzie. Akcja innych jego powieści rozgrywa się w Meksyku, Himalajach i Południowej Afryce.

</doc>
<doc id="1887851" url="https://pl.wikipedia.org/wiki?curid=1887851" title="Rossijanka">
Rossijanka



</doc>
<doc id="1887853" url="https://pl.wikipedia.org/wiki?curid=1887853" title="Peter Osaze Odemwingie">
Peter Osaze Odemwingie



</doc>
<doc id="1887854" url="https://pl.wikipedia.org/wiki?curid=1887854" title="Obszar Chronionego Krajobrazu Pojezierze Wałeckie i Dolina Gwdy">
Obszar Chronionego Krajobrazu Pojezierze Wałeckie i Dolina Gwdy

Obszar Chronionego Krajobrazu „Pojezierze Wałeckie i Dolina Gwdy” – obszar chronionego krajobrazu o powierzchni 93 910 ha położony na terenie województw zachodniopomorskiego i wielkopolskiego.
Historia i status prawny.
Obszar Chronionego Krajobrazu „Pojezierze Wałeckie i Dolina Gwdy” został utworzony Uchwałą Nr IX/56/89 Wojewódzkiej Rady Narodowej w Pile z dnia 31 maja 1989 r. (Dz. Urz. Woj. Pilskiego Nr 11/89 poz.95) potwierdzoną Rozporządzeniem Nr 5/98 Wojewody Pilskiego z dnia 15 maja 1998 r. (Dz. Urz. Woj. Pilskiego Nr 13/98 poz. 83). Po reformie administracyjnej w 1999 roku znalazł się w granicach województw zachodniopomorskiego i wielkopolskiego.
W części obszaru położonej w województwie zachodniopomorskim aktualnie obowiązującym aktem prawnym jest „Obwieszczenie Sejmiku Województwa Zachodniopomorskiego z dnia 31 marca 2014 r. w sprawie ogłoszenia tekstu jednolitego uchwały w sprawie obszarów chronionego krajobrazu” z późniejszymi zmianami.
Na obszarze województwa wielkopolskiego nadal obowiązuje Rozporządzenie Wojewody Pilskiego z 1998 roku. Wojewoda Wielkopolski wydał w 2006 roku rozporządzenie Nr 212/06 regulujące status i granice obszaru w ramach województwa wielkopolskiego, jednak zostało ono zaskarżone, a wyrokiem Wojewódzkiego Sądu Administracyjnego w Poznaniu z dnia 27 stycznia 2011 r. stwierdzono jego nieważność.
Położenie i powierzchnia.
OChK „Pojezierze Wałeckie i Dolina Gwdy” obejmuje obszar mezoregionów: Pojezierze Wałeckie, Dolina Gwdy i Równina Wałecka, a niewielkie jego fragmenty leżą na terenie kilku innych mezoregionów. Łączna powierzchnia obszaru wynosi 93 910 ha, w tym 58 375 ha w województwie wielkopolskim i 35 535 ha w województwie zachodniopomorskim.
W województwie zachodniopomorskim teren OChK „Pojezierze Wałeckie i Dolina Gwdy” leży w powiecie wałeckim – w mieście Wałcz i gminach: Wałcz, Tuczno, Mirosławiec.
W województwie wielkopolskim OChK leży na terenie powiatu złotowskiego (gminy Jastrowie, Krajenka, Lipka, Okonek, Tarnówka, Złotów) oraz powiatu pilskiego (miasto Piła, gminy Kaczory, Szydłowo).
Ogólna charakterystyka.
OChK „Pojezierze Wałeckie i Dolina Gwdy” wyróżnia się wielkim bogactwem walorów krajobrazowych, na które składają się: urozmaicona rzeźba terenu z rozległymi kompleksami leśnymi, malownicze głęboko wcięte doliny licznych rzek, moreny czołowe i doliny rynnowe z licznymi jeziorami.
Flora i fauna.
Obszar charakteryzuje się wysoką lesistością. Lasy reprezentowane są przez ubogie i żyzne buczyny, kwaśne dąbrowy, bory sosnowe, łęgi olszowo-jesionowe, bagienne olsy wokół jezior i grądy.
Występuje tu wiele gatunków rzadkich i zagrożonych roślin naczyniowych takich jak m.in.: bagnica torfowa, cis pospolity, czermień błotna, fiołek przedziwny, modrzewnica europejska, storczyk plamisty, pływacz drobny, nerecznica grzebieniasta, rosiczka długolistna, rosiczka okrągłolistna, rosiczka pośrednia, widłak spłaszczony, wilczomlecz błotny, wełnianka wąskolistna, żurawina błotna.
Znajdują się tu miejsca lęgowe i ostoje rzadkich i ginących zwierząt, m.in. tracza nurogęsi, bielika, orlika krzykliwego, żubra i bobra, oraz miejsca zlotów i przelotów żurawi, gęsi i kaczek. 
Rezerwaty przyrody.
Na terenie OChK „Pojezierze Wałeckie i Dolina Gwdy” znajdują się następujące rezerwaty przyrody:
Nadzór.
Nadzór nad obszarem w granicach województwa zachodniopomorskiego sprawuje Sejmik Województwa Zachodniopomorskiego.
W województwie wielkopolskim w związku ze stwierdzeniem nieważności rozporządzenia Wojewody Wielkopolskiego z 2006 roku konieczna jest zmiana przepisów wskazujących sprawującego nadzór.

</doc>
<doc id="1887857" url="https://pl.wikipedia.org/wiki?curid=1887857" title="II Korpus Polski (PSZ)">
II Korpus Polski (PSZ)



</doc>
<doc id="1887859" url="https://pl.wikipedia.org/wiki?curid=1887859" title="Jerzy Szapiro">
Jerzy Szapiro

Jerzy Szapiro (ur. 7 lutego 1920 w Warszawie, zm. 3 maja 2011 tamże) – polski neurochirurg pochodzenia żydowskiego.
Życiorys.
Urodził się w zasymilowanej rodzinie żydowskiej, jako syn lekarzy dentystów Kazimierza Kaufmana Szapiro (1888–1977) i Elli z domu Mandelsztam (1887–1957). Jego starszym bratem był neurolog i szachista Marek Szapiro (1917–2002). W 1937 r. ukończył Państwowe Gimnazjum im. Józefa Poniatowskiego w Warszawie, po czym w 1938 r. rozpoczął studia na Wydziale Lekarskim Uniwersytetu Warszawskiego, które przerwał wybuch II wojny światowej.
Początkowo pracował w Szpitalu na Czystem. W 1940 r. został przesiedlony do getta warszawskiego. Od stycznia 1940 do lipca 1942 pracował w Żydowskim Szpitalu Zakaźnym oraz jednocześnie uczęszczał na tajny Kurs Przysposobienia Sanitarnego do Walki z Epidemią, którym kierował Juliusz Zweibaum. W trakcie pracy w szpitalu współuczestniczył w badaniach naukowych nad skutkami neurologicznymi duru plamistego. W drugiej połowie 1942 r. wraz z rodziną przeszedł na stronę aryjską i przedostał się do Wawra, gdzie znalazł schronienie w domu dawnego pacjenta ojca – elektryka Stefana Petri. Tam też doczekał wyzwolenia.
W 1947 r. ukończył przerwane studia medyczne na Wydziale Lekarskim UW. W tym samym roku rozpoczął pracę w Klinice Neurochirurgii tego wydziału. W latach 1956–1968 kierował Katedrą i Kliniką Neurochirurgii Akademii Medycznej w Łodzi. W latach 1956–1957 był I sekretarzem PZPR Akademii Medycznej w Łodzi. W 1968 r. po antysemickiej kampanii, która była następstwem wydarzeń marcowych, pozbawiony został wszystkich funkcji i usunięty z PZPR. Rozpoczął pracę jako zwykły lekarz w Uniwersyteckim Szpitalu Klinicznym im. Norberta Barlickiego w Łodzi. W 1981 uchwałą Senatu Akademii Medycznej został zrehabilitowany. Dwa lata później przeszedł na emeryturę.
Był honorowym członkiem Polskiego Towarzystwa Neurochirurgów. Był bohaterem filmu dokumentalnego "Wyspa getto" z 2003. Mieszkał w Warszawie, gdzie zmarł.
Pochowany został 9 maja 2011 na cmentarzu żydowskim przy ulicy Okopowej w Warszawie (kwatera 2).
Życie prywatne.
Był mężem gastrolog Marii Danuty z domu Książkiewicz (1924–2012), z którą miał trzech synów: Tomasza, Pawła i Jacka. 

</doc>
<doc id="1887860" url="https://pl.wikipedia.org/wiki?curid=1887860" title="Ariel López Padilla">
Ariel López Padilla

Ariel López Padilla (ur. 12 sierpnia 1962 w Guadalajarze) – meksykański aktor. W Polsce znany z telenowel: "Mała księżniczka" (2000), "Marzenia nic nie kosztują" (2005), "Meandry miłości" (2007–2008) oraz "Maria z przedmieścia" (1995).

</doc>
<doc id="1887861" url="https://pl.wikipedia.org/wiki?curid=1887861" title="Maya Pedersen-Bieri">
Maya Pedersen-Bieri

Maya Pedersen-Bieri (ur. 27 listopada 1972 w Hondrich) – szwajcarska skeletonistka, mistrzyni olimpijska i wielokrotna medalistka mistrzostw świata oraz zdobywczyni Pucharu Świata.
Kariera.
Pierwszy sukces w karierze osiągnęła w sezonie 1996/1997, kiedy w klasyfikacji generalnej zajęła trzecie miejsce. Bieri dokonała tego, mimo iż nie stanęła na podium żadnego z konkursów. Ostatecznie wyprzedziły ją jedynie Niemka Steffi Hanzlik oraz Michelle Kelly z Kanady. Pierwsze podium w zawodach tego cyklu wywalczyła 7 grudnia 1997 roku w La Plagne, gdzie była najlepsza. Wygrała także pięć dni później w Winterbergu, co pozwoliło jej zwyciężyć w klasyfikacji generalnej sezonu 1997/1998. Rok później była trzecia, w sezonie 1999/2000 zajęła drugie miejsce. Na rozgrywanych w lutym 2000 roku mistrzostwach świata w Igls, zajęła jednak dziewiąte miejsce.
Pierwszy medal na arenie międzynarodowej wywalczyła w 2001 roku, zwyciężając podczas mistrzostw świata w Calgary. Wyprzedziła tam Brytyjkę Alex Coomber i Tricię Stumpf z USA. Zajęła również trzecie miejsce w klasyfikacji końcowej sezonu 2000/2001, ulegając tylko Coomber i Hanzlik. W 2002 roku wystartowała na igrzyskach olimpijskich w Salt Lake City, zajmując piąte miejsce. Sezon 2001/2002 ukończyła na drugiej pozycji, tracąc do zwycięskiej Alex Coomber zaledwie 1 punkt.
Kolejne sukcesy osiągnęła w sezonie 2004/2005. W klasyfikacji końcowej Pucharu Świata była druga, plasując się między Noelle Pikus-Pace z USA i Niemką Kerstin Jürgens. Na mistrzostwach świata w Calgary Bieri zdobyła swój drugi złoty medal, pokonując Pikus-Pace i Michelle Kelly. W 2005 roku zdobyła także srebrny medal podczas mistrzostw Europy w Altenbergu, gdzie lepsza była jedynie Jürgens. Jeden z najważniejszych sukcesów osiągnęła w lutym 2006 roku, zdobywając złoty medal podczas igrzysk olimpijskich w Turynie. Wyprzedziła tam bezpośrednio Shelley Rudman z Wielkiej Brytanii oraz Kanadyjkę Mellisę Hollingsworth-Richards. Był to pierwszy w historii złoty medal olimpijski w skeletonie wywalczony dla Szwajcarii oraz pierwszy medal olimpijski w rywalizacji kobiet. W tym samym roku została też mistrzynią Europy, wygrywając na ME w Sankt Moritz. Na koniec zajęła drugie miejsce w klasyfikacji sezonu 2005/2006, ulegając tylko Hollingsworth.
Mistrzostwa świata w Sankt Moritz w 2007 roku przyniosły jej dwa medale. Najpierw zajęła drugie miejsce indywidualnie, rozdzielając dwie reprezentantki USA: Noelle Pikus-Pace i Katie Uhlaender. Następnie brązowy medal wywalczyła także w zawodach mieszanych. Drugie miejsce zajęła również podczas mistrzostw Europy w Königssee, gdzie zwyciężyła Niemka Anja Huber. Ostatnie sukcesy odniosła w 2009 roku, kiedy zdobyła brązowy medal w zawodach mieszanych podczas mistrzostw świata w Lake Placid oraz brązowy medal indywidualnie na mistrzostwach Europy w Sankt Moritz. Brała także udział w igrzyskach olimpijskich w Vancouver, zajmując dziewiątą pozycję.
Jest żoną norweskiego saneczkarza, skeletonisty oraz trenera, Snorre Pedersena. Razem mieszkają w Norwegii.

</doc>
<doc id="1887862" url="https://pl.wikipedia.org/wiki?curid=1887862" title="Maya Pedersen">
Maya Pedersen



</doc>
<doc id="1887863" url="https://pl.wikipedia.org/wiki?curid=1887863" title="Michaił Wróbel">
Michaił Wróbel



</doc>
<doc id="1887866" url="https://pl.wikipedia.org/wiki?curid=1887866" title="Obszar Chronionego Krajobrazu Puszcza nad Drawą">
Obszar Chronionego Krajobrazu Puszcza nad Drawą

Obszar Chronionego Krajobrazu „Puszcza nad Drawą” – obszar chronionego krajobrazu o powierzchni 62 200 ha położony na terenie województw zachodniopomorskiego i wielkopolskiego.
Historia i status prawny.
Obszar Chronionego Krajobrazu „Puszcza nad Drawą” został utworzony Uchwałą Nr IX/56/89 Wojewódzkiej Rady Narodowej w Pile z dnia 31 maja 1989 r. (Dz. Urz. Woj. Pilskiego Nr 11/89 poz.95) potwierdzoną Rozporządzeniem Nr 5/98 Wojewody Pilskiego z dnia 15 maja 1998 r. (Dz. Urz. Woj. Pilskiego Nr 13/98 poz. 83). Po reformie administracyjnej w 1999 roku znalazł się w granicach województw zachodniopomorskiego i wielkopolskiego.
W części obszaru położonej w województwie zachodniopomorskim aktualnie obowiązującym aktem prawnym jest „Obwieszczenie Sejmiku Województwa Zachodniopomorskiego z dnia 31 marca 2014 r. w sprawie ogłoszenia tekstu jednolitego uchwały w sprawie obszarów chronionego krajobrazu” z późniejszymi zmianami.
Na obszarze województwa wielkopolskiego nadal obowiązuje Rozporządzenie Wojewody Pilskiego z 1998 roku. Wojewoda Wielkopolski wydał w 2008 roku rozporządzenie Nr 2/08 regulujące status i granice obszaru w ramach województwa wielkopolskiego, jednak zostało ono zaskarżone, a wyrokiem Wojewódzkiego Sądu Administracyjnego w Poznaniu z dnia 21 września 2011 r. stwierdzono jego nieważność.
Położenie i powierzchnia.
OChK „Puszcza nad Drawą” obejmuje obszar mezoregionów: Równina Drawska i Pojezierze Wałeckie. Na całej długości swojej zachodniej granicy sąsiaduje z Drawieńskim Parkiem Narodowym (otulina Parku zawiera się w granicach obszaru) i Obszarem Chronionego Krajobrazu Puszcza Drawska.
Łączna powierzchnia obszaru wynosi 62 200 ha, w tym 33 280 ha w województwie zachodniopomorskim.
W województwie zachodniopomorskim teren OChK „Puszcza nad Drawą” leży w powiecie wałeckim – w gminach Tuczno, Człopa i Wałcz.
W województwie wielkopolskim OChK leży na terenie powiatu czarnkowsko-trzcianeckiego – w gminach Trzcianka, Wieleń i Krzyż Wielkopolski.
Ogólna charakterystyka.
Obszar Chronionego Krajobrazu „Puszcza nad Drawą” obejmuje południowo-wschodnią część wielkiego kompleksu leśnego z pozostałościami dawnej Puszczy Drawskiej. Leży nad rzekami Drawą i Bukówką oraz ich dopływami, m.in. Płociczną. Obszar wyróżnia się wybitnymi walorami przyrodniczo-krajobrazowymi – występują tu malownicze doliny rzek, rynny polodowcowe z licznymi jeziorami, wody powierzchniowe są czyste, a teren charakteryzuje się wysoką lesistością (lasy zajmują 82,2% powierzchni, a wody 3,6%). Największym akwenem obszaru jest jezioro Szczuczarz.
Tereny OChK „Puszcza nad Drawą” leżą na wysokościach od 137 m n.p.m. w okolicach Mielęcina w północnej części obszaru, do 30 m n.p.m. w pobliżu Krzyża Wielkopolskiego w południowej części obszaru.
Flora i fauna.
Wśród lasów regionu dominują bory sosnowe, głównie o charakterze lasów gospodarczych. Licznie występują w nich widłaki, pomocnik baldaszkowy czy gruszyczki. Dąbrowy, liczące ponad 150 lat, porastają kilkaset hektarów w pobliżu Drawy, w Nadleśnictwie Krzyż. Rośnie w nich bardzo rzadkie w Polsce drzewo, objęte ścisłą ochroną gatunkową – jarząb brekinia. Okolice Kuźnicy Żelichowskiej porasta starodrzew bukowy, a pobliżu Smolarni znajduje się stary las grądowy. Najrzadsze gatunki roślin (m.in. turzyca strunowa i lipiennik Loesela) skupiają się na śródleśnych torfowiskach.
Obszar stanowi ostoję ginących zwierząt m.in. bielika, puchacza, bociana czarnego, żurawia i bobra, znajduje się tu także tarlisko łososia szlachetnego. Z ciekawszych gatunków ptaków występują tu również m.in. rybołów, orlik krzykliwy, kania, wąsatka, kropiatka, sowa błotna, gągoł, tracz nurogęś.
Rezerwaty przyrody.
Na terenie OChK „Puszcza nad Drawą” znajduje się 7 rezerwatów przyrody (wszystkie zlokalizowane są w województwie zachodniopomorskim):
Nadzór.
Nadzór nad obszarem w granicach województwa zachodniopomorskiego sprawuje Sejmik Województwa Zachodniopomorskiego.
W województwie wielkopolskim w związku ze stwierdzeniem nieważności rozporządzenia Wojewody Wielkopolskiego z 2006 roku konieczna jest zmiana przepisów wskazujących sprawującego nadzór.

</doc>
<doc id="1887872" url="https://pl.wikipedia.org/wiki?curid=1887872" title="Tramwaje w Kielcach">
Tramwaje w Kielcach

Tramwaje w Kielcach – niezrealizowany system komunikacji tramwajowej w Kielcach.
Historia.
Okres międzywojenny.
Pierwsze pomysły budowy w Kielcach sieci tramwajowej pojawiły się już na przełomie lat 20. i 30. XX wieku. 25 września 1928 r. przedsiębiorstwo „Elektrownia w Kielcach – Spółka Akcyjna”, mając na celu zwiększenie możliwości zbytu energii elektrycznej, złożyło prezydentowi miasta ofertę budowy i eksploatacji linii tramwajowej w mieście. Propozycja obejmowała budowę trakcji od centrum miasta do Chęcin, z jednym odgałęzieniem w kierunku Stadionu. Łączna długość torów miała wynieść 18 km. Zaproponowano utworzenie spółki „Kolej elektryczna Kielce – Chęciny” zajmującej się budową i eksploatacją tramwaju. Po 25 latach spółka miała przekazać nieodpłatnie cały wykorzystywany sprzęt na rzecz miasta.
Propozycja wywołała dyskusję nad sensownością budowy i przebiegiem trakcji. Wśród przeciwników tramwaju przeważały opinie, iż jest to przestarzały środek komunikacji, hamujący ruch w mieście. Zwolennicy przekonywali, że tramwaje pozwolą skomunikować ze sobą odległe dzielnice Kielc, co rozwiąże problemy mieszkaniowe miasta, pozwoli również zmniejszyć bezrobocie poprzez zatrudnienie mieszkańców przy budowie.
Rozmowy trwały 16 miesięcy. Ponieważ sporządzone plany inwestycyjne wykazały, że koszt tej linii musiałby pochłonąć więcej niż 3 mln zł, na co elektrownia w ciężkim, kryzysowym roku 1930 nie mogła sobie pozwolić, 21 stycznia 1930 r. zmieniono koncepcję przebiegu linii. Zdecydowano o zbudowaniu jedynie miejskiej trasy, o łącznej długości 6 km oraz zajezdni na miejskim gruncie pod Stadionem o powierzchni 1½ morgi, dostarczonym bezpłatnie przez miasto. Pierwsza linia długości 4 km miała przebiegać od dworca kolejowego ulicami Sienkiewicza, Hipoteczną, Seminaryjską, Wesołą, 3 Maja aż do planowanej remizy tramwajowej. Krótsza trasa, długości 2 km planowana była ulicami Starozagnańską (Okrzei), Starowarszawską (Piotrkowską), Focha (Buczka), Chęcińską do bocznicy koło Kadzielni.
Przygotowania do budowy pierwszej linii były dość zaawansowane. Tramwaje miały funkcjonowć w godzinach 7-22. Planowana prędkość tramwaju miała wynosić 15 km/h (podawana jest też prędkość 12–13 km/h), a częstotliwość kursów co 15 min. Opracowano położenie przystanków (co 350 m), taryfę, regulaminy ruchu, a także specyfikację techniczną linii. Plany te zostały jako „projekt umowy koncesyjnej” zatwierdzone uchwałą Rady Miasta z 30 marca 1930 r. Koszt inwestycji obliczono na ok. 2,5 mln zł. Do budowy i eksploatacji miało być powołane specjalne przedsiębiorstwo pod nazwą „Tramwaje Kieleckie SA” z kapitałem 500 tys. zł. Przez 25 lat miasto miało od niego otrzymywać 50% zysków, a po upływie tego okresu przejąć cały jego majątek na własność. Za wyjednanie koncesji elektrownia godziła się zasilić kasę miejską bezzwrotną pożyczką w sumie 500 tys. zł.
Pomimo zaawansowania prac, budowa jednak nie doszła do skutku. W liście z dnia 3 lutego 1931 r. do władz miasta elektrownia wycofała się z budowy linii tramwajowej. Jako powód podano ogólnokrajowy kryzys gospodarczy, wobec którego budowę uznano za nierealną.
Lata PRL-u.
Do koncepcji powrócono w latach 80. XX w. W 1985 roku w kieleckim oddziale NOT przygotowano projekt szybkiego tramwaju, wtedy też zaplanowano przebieg tras. Powstać miały trzy linie, oznaczone kolorami. Linia czerwona miała łączyć najdalej wysunięte krańce miasta (osiedle Ślichowice i Dąbrowę). Linia zielona zaczynałaby się w centrum i prowadziła do Cedzyny, natomiast linia niebieska dotarłaby do Barwinka. Pomysł jednakże porzucono ze względu na kryzys gospodarczy w kraju. Niemniej jednak miejsce na torowisko pozostawiono na ulicach łączących centrum ze Ślichowicami.
XXI wiek.
Pomysł powrócił w 2004 roku, kiedy pojawiło się nowe źródło finansowania inwestycji, a mianowicie fundusze strukturalne z Unii Europejskiej. Władze miasta nawiązały współpracę z Politechniką Świętokrzyską, Naczelną Organizacją Techniczną oraz Tramwajami Warszawskimi w sprawie opracowania aktualnego projektu systemu komunikacji tramwajowej. Projektem zainteresowane były również firmy z Niemiec. Prawdopodobnie przebieg pierwszej linii oparty byłby o projekt linii czerwonej z lat 80. XX wieku (połączenie osiedli Ślichowice i Na Stoku).
Na parkingu przy Kieleckim Centrum Kultury w latach 2005–2006 stał wagon Konstal 105Ng. Został on wylicytowany za kwotę 4400 zł podczas XIII finału Wielkiej Orkiestry Świątecznej Pomocy przez kielecką firmę Busferie. Wagon pochodził z MPK Kraków, nr taborowy 677.
W styczniu 2020 r. z propozycją wprowadzenia tramwajów w Kielcach wystąpił Instytut Sobieskiego.
Stan obecny.
Pomimo zainteresowania, prace nad budową pierwszej linii są zawieszone. Budowa systemu tramwajowego nie została ujęta w Wieloletnim Programie Inwestycyjnym Kielc na najbliższe lata. Przy przebudowie ulic rzadko są pozostawiane szerokie pasy zieleni, którymi możliwe byłoby poprowadzenie torowiska. Władze miasta stawiają na usprawnienie komunikacji autobusowej, głównie poprzez inwestowanie w nowy tabor oraz budowę wydzielonych buspasów.

</doc>
<doc id="1887874" url="https://pl.wikipedia.org/wiki?curid=1887874" title="Eniergija Woroneż">
Eniergija Woroneż

Eniergija Woroneż (ros. Женский футбольный клуб «Энергия» Воронеж, "Żenskij Futbolnyj Kłub "Eniergija" Woronież") - rosyjski kobiecy klub piłkarski z siedzibą w Woroneżu.
Historia.
Chronologia nazw:
Kobieca drużyna piłkarska Eniergija Woroneż została założona w mieście Woroneż w 1989. W 1990 klub debiutował w Pierwoj Lidze ZSRR, w której zajął 8. miejsce w 1 grupie. W następnym sezonie 1991 klub zajął 1. miejsce w 2 grupie. Również debiutował w rozgrywkach Pucharu ZSRR, w których doszedł do ćwierćfinału. W 1992 klub debiutował w Wysszej Lidze, w której zajął 6. miejsce. W 1993 zdobył pierwszy Puchar Rosji, a w 1995 pierwsze mistrzostwo. W sezonie 2003/04 klub startował w rozgrywkach Ligi Mistrzów, gdzie w ćwierćfinale przegrał z klubem Umeå IK 1:2, 1:2. W 2005 przez problemy finansowe klub zrezygnował z występów w Wysszej Lidze, występując w Pierwoj Lidze. W 2008 powróciła do najwyższej ligi, ale przegrała wszystkie mecze jednak pozostała w Wysszej Lidze.

</doc>
<doc id="1887875" url="https://pl.wikipedia.org/wiki?curid=1887875" title="Energija Woroneż">
Energija Woroneż



</doc>
<doc id="1887877" url="https://pl.wikipedia.org/wiki?curid=1887877" title="Viktor Illugason">
Viktor Illugason

Viktor Unnar Illugason (ur. 25 stycznia 1990 w Reykjavíku) – islandzki piłkarz, środkowy napastnik, od 22 lipca 2010 został piłkarzem klubu Selfoss.
Kariera klubowa.
Piłkarską karierę rozpoczynał w Breiðablik Kópavogur. Grał tam jako rezerwowy, jednak jego talent dostrzegli skauci angielskiego Reading. W tym klubie kariery nie zrobił, grał tylko w zespole rezerw. Nie omijały go kontuzje, które również przyczyniły się do niepowodzenia w tym klubie. W 2008 roku został wypożyczony przez Eastbourne Borough FC, w którym grał tylko miesiąc i powrócił do Reading.
W styczniu 2009 roku piłkarz zdecydował się na powrót na Islandię do Valuru Reykjavík. W pierwszym sezonie w nowym klubie wchodził zazwyczaj z ławki, w drugim sezonie zagrał wszystkie 6 z 12 meczów zespołu, wchodząc z ławki. 22 lipca 2010 zawodnik zdecydował się zmienić barwy klubowe i przeszedł do Selfoss.
Kariera reprezentacyjna.
Reprezentował swój kraj tylko w drużynach juniorskich do lat 17 i 19.

</doc>
<doc id="1887881" url="https://pl.wikipedia.org/wiki?curid=1887881" title="Zbigniew Wasiutyński">
Zbigniew Wasiutyński

Zbigniew Wasiutyński (ur. 7 października 1902 w Warszawie, zm. 27 stycznia 1974 w Warszawie) – polski inżynier budowy mostów, profesor Politechniki Warszawskiej, członek rzeczywisty Polskiej Akademii Nauk.
Życiorys.
Urodził się 7 października 1902 w Warszawie, w rodzinie Aleksandra, profesora Politechniki Warszawskiej i Klotyldy z Romockich. Był bratem Jeremiego. Ukończył gimnazjum Ziemi Mazowieckiej w Warszawie. 
W 1920 ochotniczo służył w Wojsku Polskim, w 1 p. p. Legionów. Podporucznik saperów rezerwy. 
W 1926 ukończył studia inżynierskie na Politechnice Warszawskiej i rozpoczął tamże pracę naukową. Członek Polskiej Korporacji Akademickiej Welecja. Do 1939 był zatrudniony w Laboratorium Wytrzymałości Tworzyw oraz w Katedrze Budowy Mostów. Od 1934 wykładał matematykę na Wydziale Architektury PW, a także mechanikę techniczną w warszawskiej Szkole Podchorążych Saperów. Uwieńczeniem rozległych prac laboratoryjnych był uzyskany w 1928 tytuł doktora nauk technicznych. 
N stopień podporucznika został mianowany ze starszeństwem z 1 stycznia 1931 i 3. lokatą w korpusie oficerów rezerwy inżynierii i saperów. W 1934 posiadał przydział w rezerwie do Batalionu Silnikowego w Modlinie. Na stopień porucznika został mianowany ze starszeństwem z 1 stycznia 1936 i 8. lokatą w korpusie oficerów rezerwy inżynierii i saperów.
Podczas okupacji hitlerowskiej był członkiem Armii Krajowej. Łączył pracę kierownika technicznego w Stołecznym Przedsiębiorstwie Budowlanym z tajnym nauczaniem studentów Wydziału Architektury PW. W 1943 otrzymał tytuł doktora habilitowanego, bronił pracy z dziedziny mechaniki technicznej pt. "O kształtowaniu wytrzymałościowym". Praca ta stanowiła pozycję wyjściową dla wieloletnich prac prof. Zbigniewa Wasiutyńskiego w późniejszych latach. Po zakończeniu wojny, już jako docent, powrócił do pracy wykładowcy mechaniki technicznej na Wydziale Architektury PW, a w 1949 otrzymał tytuł profesora nadzwyczajnego. W tym czasie przejmuje Katedrę Budowy Mostów na Wydziale Inżynierii. Poza pracą naukową prof. Wasiutyński intensywnie uczestniczył w procesie odbudowy kraju, nadal pracował w Stołecznym Przedsiębiorstwie Budowlanym gdzie sprawował funkcje kierownicze. Był zaangażowany w projekty licznych konstrukcji mostowych i żelbetowych.
Między 1950 a 1952 pełnił funkcję doradcy w Metrobudowie oraz radcy w Ministerstwie Gospodarki Komunalnej. Od 1953 łączył pracę na Politechnice Warszawskiej z prowadzeniem Pracowni Kształtowania Wytrzymałościowego w Instytucie Podstawowych Problemów Techniki PAN. Zaangażowanie w projekty prowadzone w Pracowni sprawiło, że w 1969 zakończył pracę na Politechnice. Należy zauważyć, że już w 1958 Zbigniew Wasiutyński został wybrany na członka korespondenta PAN, a od 1966 był członkiem rzeczywistym. Od 1969 piastował funkcję przewodniczącego Komitetu Inżynierii PAN, na ten okres przypada znaczna intensyfikacja dokonań kierowanej przez niego placówki.
Dorobek naukowy prof. Zbigniewa Wasiutyńskiego obejmuje 222 pozycje: odkształcenia, kształtowanie wytrzymałościowe, kształtowanie układów komunikacyjnych, zagadnienia prakseologiczne i ekonomiczne, mostownictwo (ponad 50 pozycji), architektura.
Warto zaznaczyć, że już w okresie międzywojennym ten konstruktor opracował nowy model mostu o konstrukcji żelbetowej. Po 1945 zainicjował powszechną realizację mostów płytowych oraz konstrukcji z betonu sprężonego.
Zmarł w 1974 roku, spoczywa w rodzinnym grobowcu na cmentarzu Powązkowskim w Warszawie (kwatera 183-2-12,13).
Nagrody.
Nagroda Państwowa I-go stopnia (1955)

</doc>
<doc id="1887882" url="https://pl.wikipedia.org/wiki?curid=1887882" title="Benaocaz">
Benaocaz

Benaocaz – miejscowość w południowej Hiszpanii w prowincji Kadyks, oddalone ok. 120 km od Kadyksu. Zostało założone przez arabów w 715 r., zaś w 1485 przeszło w ręce chrześcijan. Miejscowość leży na terenie Parku Narodowego Sierra de Grazalema.

</doc>
<doc id="1887883" url="https://pl.wikipedia.org/wiki?curid=1887883" title="Aagot Christie Loken">
Aagot Christie Loken



</doc>
<doc id="1887884" url="https://pl.wikipedia.org/wiki?curid=1887884" title="SzWSM-Izmajłowo Moskwa">
SzWSM-Izmajłowo Moskwa

SzWSM-Izmajłowo Moskwa (ros. Женский Городской футбольный клуб «ШВСМ Измайлово» Москва, "Żenskij Gorodskoj Futbolnyj Kłub "SzWSM-Izmajłowo" Moskwa") - rosyjski kobiecy klub piłkarski z siedzibą w Moskwie.
Historia.
Kobieca drużyna piłkarska SzWSM-Izmajłowo Moskwa została założona w Moskwie w 2007 przez władze miejskie Moskwy oraz Miejski Komitet Sportowy (ros. ШВСМ - Школа высшего спортивного мастерства, SzWSM - Szkoła Wysszego Sportiwnogo Mastierstwa). W 2007 klub debiutował w Wysszej Lidze, w której zajął 5 miejsce.

</doc>
<doc id="1887886" url="https://pl.wikipedia.org/wiki?curid=1887886" title="Neue deutsche Biographie">
Neue deutsche Biographie



</doc>
<doc id="1887887" url="https://pl.wikipedia.org/wiki?curid=1887887" title="El Bosque">
El Bosque

El Bosque – miasto w południowej Hiszpanii w Andaluzji w prowincji Kadyks, położone ok. 101 km od siedziby prowincji. Miejscowość leży wzdłuż rzeki Majaceite oraz na terenie Narodowego Parku Andaluzji i pasma górskiego Sierra de Grazalema. Miasteczko słynie z wyrobu serów wysokiej jakości i produkcji wędlin.

</doc>
<doc id="1887888" url="https://pl.wikipedia.org/wiki?curid=1887888" title="Valfréjus">
Valfréjus

Valfréjus (czyt. Walfreżi) to stacja narciarska w miejscowości Modane we Francji, w departamencie Sabaudia, położona w regionie Rodan-Alpy.
Ośrodek położony jest na wysokości 1550 - 2737 m n.p.m. Na terenie Valfréjus znajduje się 25 tras o łącznej długości 65km. Są to:
W stacji narciarskiej działa 9 wyciągów narciarskich w tym:
Najdłuższa trasa oznaczona numerem 16 o nazwie Jeu ma długość 13 km.

</doc>
<doc id="1887891" url="https://pl.wikipedia.org/wiki?curid=1887891" title="NPN">
NPN



</doc>
<doc id="1887892" url="https://pl.wikipedia.org/wiki?curid=1887892" title="Thomas Nyrienda">
Thomas Nyrienda



</doc>
<doc id="1887893" url="https://pl.wikipedia.org/wiki?curid=1887893" title="Collilongus">
Collilongus

Collilongus – rodzaj niewielkiego archozauromorfa żyjącego we wczesnym triasie na obecnych terenach Europy. Został opisany w 2009 roku przez Magdalenę Borsuk-Białynicką i Andrieja Sennikowa w oparciu o jeden kręg szyjny (ZPAL RV/580) pochodzący z datowanych na wczesny olenek osadów w Czatkowicach (osiedle Krzeszowic). Wstępnie do tego taksonu przypisano również trzy inne kręgi szyjne, cztery kręgi tułowiowe i dwanaście ogonowych. "Collilongus" był niewielkim archozauromorfem – centra kręgów szyjnych dorosłych osobników mierzą 12–13 mm; mniej niż u wszystkich innych przedstawicieli Archosauriformes z wyjątkiem Euparkeriidae. Wydłużonym kształtem kręgi szyjne "Collilongus" najbardziej przypominają te należące do oleneckich rauizuchów z obecnych terenów Rosji, w szczególności należących do rodzajów "Tsylmosuchus", "Vytshegdosuchus", "Dongusuchus" i "Energosuchus". Jego przynależność do rauizuchów jest możliwa, jednak z powodu niekompletności szczątków nie może zostać w pełni potwierdzona. Pomimo stosunkowo niewielkich rozmiarów "Collilongus" był największym zwierzęciem, którego skamieniałości odnaleziono na stanowisku Czatkowice 1.
Nazwa gatunku typowego, "Collilongus rarus" pochodzi od łacińskich słów "collum" („szyja”), "longum" („długa”) oraz "rarus" („rzadka”) i odnosi się do wydłużonych kręgów szyjnych zwierzęcia oraz rzadkiego występowania jego skamieniałości na stanowisku Czatkowice 1.

</doc>
<doc id="1887894" url="https://pl.wikipedia.org/wiki?curid=1887894" title="Riazań-WDW Riazań">
Riazań-WDW Riazań

Riazań-WDW Riazań (ros. Женский футбольный клуб «Рязань-ВДВ» Рязань, "Żenskij Futbolnyj Kłub "Riazań-WDW" Riazań") - rosyjski kobiecy klub piłkarski z siedzibą w Riazaniu.
Historia.
Chronologia nazw: 
Kobieca drużyna piłkarska Marsel Riazań została założona w mieście Riazań w 1996. W 1996 klub debiutował w Pierwoj Lidze, w której zajął drugie miejsce i awansował do najwyższej ligi. W 1997 klub debiutował w Wysszej Lidze, w której zdobył brązowe medale. W 1998 zdobył pierwszy Puchar Rosji, a w 1999 pierwsze mistrzostwo. W sezonie 2004 klub przez problemy finansowe klub zrezygnował z występów w Wysszej Lidze. Po roku przerwy w 2005 powrócił do najwyższej ligi.

</doc>
<doc id="1887895" url="https://pl.wikipedia.org/wiki?curid=1887895" title="Międzynarodowa Agencja Energii Odnawialnej">
Międzynarodowa Agencja Energii Odnawialnej

Międzynarodowa Agencja Energii Odnawialnej (ang. "International Renewable Energy Agency", IRENA) – organizacja międzyrządowa mająca na celu promowanie wykorzystywania energii odnawialnej. Założona przez 75 państw, w tym Polskę, na konferencji międzyrządowej w Bonn 26 stycznia 2009 roku. Sygnatariuszami Statutu IRENA jest 148 państw oraz Unia Europejska, z czego 74 państwa i UE zakończyły już procedurę ratyfikacji (stan na 22 czerwca 2011 roku). Depozytariuszem Statutu jest rząd Republiki Federalnej Niemiec (art. XX pkt A Statutu). Wejście w życie Statutu nastąpiło 30 dni po złożeniu instrumentu ratyfikacji przez dwudzieste piąte państwo (art. XIX pkt D Statutu), czyli 8 lipca 2010 roku.
Obecnie organizacja ma siedzibę w mieście Abu Zabi, które 5 kwietnia 2011 zostało wyznaczone jako stała siedziba agencji.
Postulaty utworzenia IRENA.
Po raz pierwszy idea utworzenia specjalistycznej agencji zajmującej się rozwojem energetyki odnawialnej została wysunięta podczas konferencji ONZ w Nairobi w 1981 r. Od lat 80. idea była szczególnie mocno promowana przez polityka niemieckiej SPD, Hermanna Scheera, który w 1990 r. przekonał do pomysłu rząd Austrii, a później także rząd Niemiec. Zdaniem Scheera energetyka odnawialna zasługiwała na co najmniej takie wsparcie jakiego energetyce jądrowej udziela MAEA.
IRENA a Polska.
Polska należała do pierwszych 75 sygnatariuszy Statutu IRENA. Ustawa zezwalająca na ratyfikację Statutu została uchwalona przez Sejm 19 listopada 2009 roku, opublikowana w Dzienniku Ustaw 18 stycznia 2010 roku i weszła w życie z dniem 3 lutego 2010 roku (). Po ratyfikowaniu Statutu przez Prezydenta Rzeczypospolitej 23 lutego 2010 roku, Polska 5 kwietnia tegoż roku złożyła u depozytariusza instrument ratyfikacji. 2 listopada 2010 roku Statut został opublikowany w Dzienniku Ustaw ().

</doc>
<doc id="1887896" url="https://pl.wikipedia.org/wiki?curid=1887896" title="Riazań-TNK Riazań">
Riazań-TNK Riazań



</doc>
<doc id="1887897" url="https://pl.wikipedia.org/wiki?curid=1887897" title="Collilongus rarus">
Collilongus rarus



</doc>
<doc id="1887898" url="https://pl.wikipedia.org/wiki?curid=1887898" title="WDW Riazań">
WDW Riazań



</doc>
<doc id="1887900" url="https://pl.wikipedia.org/wiki?curid=1887900" title="Marek Ferenc">
Marek Ferenc

Marek Robert Ferenc (ur. 1966) – polski historyk, doktor habilitowany nauk humanistycznych.
Życiorys.
W 1990 ukończył studia na Wydziale Filozoficzno-Historycznym UJ. W 1995 obronił pracę doktorską pt. "Dwór Zygmunta Augusta. Organizacja i funkcjonowanie" (promotor prof. Irena Kaniewska). 15 maja 2009 Rada Wydziału Historycznego UJ nadała mu stopień doktora habilitowanego na podstawie rozprawy: "Mikołaj Radziwiłł "Rudy" (ok. 1515–1584). Działalność polityczna i wojskowa".
Aktualnie zatrudniony w Zakładzie Historii Polski Nowożytnej Instytutu Historii UJ, na stanowisku adiunkta. Jest członkiem Komisji do Oceny Podręczników Szkolnych przy Polskiej Akademii Umiejętności oraz Komisji Lituanistycznej Komitetu Nauk Historycznych PAN.

</doc>
<doc id="1887903" url="https://pl.wikipedia.org/wiki?curid=1887903" title="Wojciech Rybicki">
Wojciech Rybicki

Wojciech Bolesław Rybicki (ur. 11 marca 1942 w Tomaszowie Lubelskim, zm. 9 czerwca 2019 w Tauzar) – polski kompozytor, pianista, poeta, inżynier chemik.
Życiorys.
Syn Edwarda i Antoniny. Urodził się 11 marca 1942 w Tomaszowie Lubelskim. W 1959 roku ukończył Liceum Ogólnokształcące Męskie w Sanoku oraz klasę fortepianu w Państwowej Szkole Muzycznej I stopnia. W czasie nauki w liceum występował jako pianista w zespole jazzowym. Został absolwentem Wydziału Chemii na Uniwersytecie Marie Curie Skłodowskie w Lublinie w 1966. Ukończył również studia podyplomowe na Politechnice Warszawskiej w 1988. Podczas studiów na UMCS kontynuował edukację muzyczną w klasie fortepianu w Średniej Szkole Muzycznej w Lublinie. W zawodzie inżyniera chemika pracował w latach 1966–2003 w kombinatach chemicznych w Puławach i od 1971 we Włocławku (Anwil). Za pracę w przemyśle chemicznym został odznaczony odznaczeniami państwowymi: Brązowym i Złotym Krzyżem Zasługi oraz srebrną odznaką „Zasłużony dla Przemysłu Chemicznego”.
Od 1999 komponował utwory klasyczne i rozrywkowe na fortepian. Począwszy od 2004 wydał w Wydawnictwie Muzycznym Contra w Warszawie (później w Nieporęcie) 290 kompozycji w 26 albumach nw. Od 2005 był wykonawcą własnych poetycko-muzycznych wieczorów autorskich w Szkołach Muzycznych I i II st., w Klubach i Domach Kultury w Polsce.
Udzielał się także jako literat. Wiele lat był członkiem Kujawskiego Stowarzyszenia Literatów i Pomorsko-Kujawskiego Związku Literatów we Włocławku. Napisał ponad 500 wierszy, wydanych w pięciu tomikach. Jego kolejne wiersze zostały opublikowane w wydawnictwach zbiorowych. Publikowane były w prasie regionalnej i miesięczniku Akant w Bydgoszczy.
Miał żonę Barbarą (także inżynier chemii) i dwoje dzieci: Elżbietę i Jacka. Zmarł nagle 9 czerwca 2019 w Tunezji, został pochowany na Cmentarzu Komunalnym w Mińsku Mazowieckim 26 czerwca 2019.

</doc>
<doc id="1887904" url="https://pl.wikipedia.org/wiki?curid=1887904" title="Dirty Weaponry">
Dirty Weaponry

Dirty Weaponry - drugi album studyjny amerykańskiej grupy hip-hopowej Killarmy wydany 11 sierpnia 1998 roku nakładem wytwórni Wu-Tang (w Europie i USA) oraz Priority (tylko w USA) i PIAS (tylko w Europie). Album został niemal w całości wyprodukowany przez producenta grupy, 4th Disciple (10 z 13 utworów); dwa utwory wyprodukował Mathematics a jeden – Russ Prez. Podobnie jak przy pierwszym albumie grupy producentem wykonawczym był RZA z Wu-Tang Clan.
Wydawnictwo było promowane singlami „Red Dawn” oraz „The Shoot Out”, debiutując w pierwszym tygodniu po premierze na 40. miejscu notowania Billboard 200 oraz 13. miejscu notowania Top R&amp;B/Hip-Hop Albums.

</doc>
<doc id="1887905" url="https://pl.wikipedia.org/wiki?curid=1887905" title="Ruch robaczkowy">
Ruch robaczkowy



</doc>
<doc id="1887906" url="https://pl.wikipedia.org/wiki?curid=1887906" title="Grazalema">
Grazalema

Grazalema – miejscowość w Hiszpanii we wspólnocie autonomicznej Andaluzja w północno-wschodniej części prowincji Kadyks u podnóża gór Sierra del Pinar.
Ze względu na to iż miejscowość leży w Parku Narodowym Andaluzji, dużą rolę odgrywa tu turystyka, a także rolnictwo i hodowla owiec. Wśród licznie przybywających tu turystów popularna jest wspinaczka skalna.
W ostatnią niedzielę maja w oczekiwaniu na przybycie lata odbywa się fiesta "Romería San Isidro Labrador" na cześć patrona miasta św. Antoniego.

</doc>
<doc id="1887907" url="https://pl.wikipedia.org/wiki?curid=1887907" title="Alaksandar Zimouski">
Alaksandar Zimouski



</doc>
<doc id="1887908" url="https://pl.wikipedia.org/wiki?curid=1887908" title="CSK WWS Samara (piłka nożna kobiet)">
CSK WWS Samara (piłka nożna kobiet)

CSK WWS Samara (ros. Женский футбольный клуб «ЦСК ВВС» Самара, "Żenskij Futbolnyj Kłub "CSK WWS" Samara") – rosyjski kobiecy klub piłkarski z siedzibą w Samarze.
Historia.
Chronologia nazw:
Kobieca drużyna piłkarska Gracija Ałma-Ata została założona w mieście Ałma-Ata w 1988. W 1990 klub debiutował w Wysszej Lidze ZSRR, w której zajął 7 miejsce. W następnym sezonie 1991 zajął 3 miejsce w 2 grupie. Również debiutował w rozgrywkach Pucharu ZSRR, w których odpadł w drugiej rundzie. W 1992 klub przeniósł się najpierw do Togliatti, a potem do Samary i pod nazwą CSK WWS Samara debiutował w Wysszej Lidze, w której zajął 2 miejsce. W 1993 zdobył pierwsze mistrzostwo, a w 1994 pierwszy Puchar Rosji. W sezonie 2002/03 klub startował w rozgrywkach Ligi Mistrzów, gdzie w ćwierćfinale przegrał z klubem Arsenal Ladies 0:2, 1:1. W 2004 przez problemy finansowe klub został rozwiązany.

</doc>
<doc id="1887909" url="https://pl.wikipedia.org/wiki?curid=1887909" title="CSK WWS Samara">
CSK WWS Samara



</doc>
<doc id="1887911" url="https://pl.wikipedia.org/wiki?curid=1887911" title="Hans Reisser">
Hans Reisser

Hans Reisser (ur. 15 czerwca 1909 w Memmingen zm. ?) – niemiecki oficer, od 1928 członek SA.
W 1930 wstąpił do NSDAP i Schutzstaffel. W 1933 roku otrzymał stopień Sturmmann w SS Leibstandarte „Adolf Hitler”, był członkiem osobistej ochrony Adolfa Hitlera. W 1939 roku został awansowany na stopień SS-Untersturmführer, a w 1942 roku na stopień SS-Obersturmführer. W kwietniu 1944 roku rozpoczął służbę w Waffen-SS. 1 maja 1945 podjął próbę ucieczki z bunkra Hitlera i został aresztowany przez wojska radzieckie. W 1955 roku został zwolniony do RFN.

</doc>
<doc id="1887915" url="https://pl.wikipedia.org/wiki?curid=1887915" title="Prado del Rey">
Prado del Rey

Prado del Rey – miejscowość w Hiszpanii w południowej Andaluzji położone w prowincji Kadyks, oddalone 105 km. od siedziby prowincji. Jedno z najstarszych miast Hiszpanii, ludzkie szczątki znalezione na terenie dzisiejszego miasta pochodzą z epoki paleolitu, niektóre z nich zachowane są w fasadzie kościoła. Prado del Rey przechodziło w czasie swej historii z rąk do rąk, początkowo miasto należało do królestwa Al-Andalus, następnie w czasie panowania króla Alfonsa VII przeszło we władanie Kastylii. Miasto zostało założone na mocy edyktu królewskiego z dnia 29 kwietnia 1768 i zasiedlone przez 189 kolonistów. Układ urbanistyczny oparty jest na prostokątnej siatce ulic o szerokości ok. 10m obsadzonych drzewami pomarańczowymi tworzącymi kwartały o wymiarach ok. 60x30m.

</doc>
<doc id="1887921" url="https://pl.wikipedia.org/wiki?curid=1887921" title="Fear, Love &amp; War">
Fear, Love &amp; War

Fear, Love &amp; War – trzeci album amerykańskiej grupy hip-hopowej Killarmy wydany 11 września 2001 roku nakładem wytwórni 36 Chambers Records/Loud Records.

</doc>
<doc id="1887925" url="https://pl.wikipedia.org/wiki?curid=1887925" title="SuperNigga">
SuperNigga

 SuperNigga – minialbum amerykańskiego rapera U-God'a członka Wu-Tang Clan wydany 10 maja 2003 roku nakładem wytwórni Landspeed Records. SupaNigga zostało w całości wyprodukowane przez DJ Homicide'a, a w utworze "WildStyle SuppaFreak" gościnnie wystąpił przyjaciel rapera Leatha Face. Sesja nagraniowa oraz miks zostały wykonane przez Arty Skye'a w Quad Recording Studios w Nowym Jorku natomiast mastering został wykonany w The Cutting Room tamże. Album ukazał się tylko w wersji winylowej.
Lista utworów.
Opracowana na podstawie źródła.

</doc>
<doc id="1887926" url="https://pl.wikipedia.org/wiki?curid=1887926" title="Supa Nigga">
Supa Nigga



</doc>
<doc id="1887932" url="https://pl.wikipedia.org/wiki?curid=1887932" title="Szwedzki Korpus Ochotniczy">
Szwedzki Korpus Ochotniczy

Szwedzki Korpus Ochotniczy (szw. Svenska frivilligkåren) – ochotnicza formacja wojskowa złożona ze Szwedów, Duńczyków i Norwegów podczas wojny zimowej między ZSRR i Finlandią.
Historia.
Podczas trwania wojny zimowej Szwecja zachowała neutralność, ale pomimo tego przesyłała do Finlandii pomoc wojskową. 4 grudnia 1939 r. z inicjatywy ppłk. Carla Augusta Ehrensvärda, ppłk. Magnusa Dyrssena i ppłk. Vikinga Tamma powstał w Szwecji Komitet Fiński (Finlandskommittän), który zaczął organizować werbunek ochotników na pomoc Finom. Początkowo szwedzkie władze ograniczały jego działalność, ale z powodu społecznej presji zrezygnowały z tego. Ponadto dowództwo szwedzkich sił zbrojnych postanowiło, że żołnierze, którzy zgłoszą się na wojnę z ZSRR, zostaną oficjalnie zwolnieni ze służby wojskowej na ten okres, a następnie ponownie przywróceni. Uzyskali też zgodę na zgłaszanie się z całym osobistym wyposażeniem i uzbrojeniem, co było szczególnie ważne dla strony fińskiej. Początkowo zgłosiło się ok. 5 tys. ochotników. W późniejszym okresie ta liczba jeszcze wzrosła. Szwedzcy ochotnicy przeszli przeszkolenie w Tornio i Kemi przy granicy z Finlandią. Po przybyciu do Finlandii został sformowany na początku stycznia 1940 r. Szwedzki Korpus Ochotniczy, liczący ponad 9,6 tys. ludzi. W jego skład – oprócz Szwedów – weszli też ochotnicy z Danii i Norwegii, aby zaakcentować skandynawską jedność. Na czele ponad 1-tysięcznego kontyngentu duńskiego stał kpt. Jagd, a następnie emerytowany ppłk Valdemar Tretow-Loof. Dowódcą całego korpusu został generał w stanie spoczynku Ernst Linder. Funkcję szefa sztabu pełnił ppłk C. A. Ehrensvärd. Korpus składał się z trzech batalionów piechoty, kompanii saperów, łączności i przeciwpancernej oraz trzech baterii artylerii. Już 12 stycznia do akcji wszedł ochotniczy 19 Pułk Lotniczy, złożony ze szwedzkich pilotów myśliwskich. W tym czasie w północnej Finlandii rozmieszczono oddział przeciwlotniczy. Reszta korpusu rozpoczęła działania bojowe 28 lutego na północnym odcinku frontu w rejonie miasta Salla. Korpusowi podporządkowano fiński Oddział Willamo. Jeszcze tego samego dnia dwa wzmocnione bataliony korpusu przyszły z pomocą pięciu fińskim batalionom, walczącym na zachód od Zatoki Viipuri. 1 marca zginął dowódca 1 Batalionu ppłk M. Dyrssen. Wkrótce nastąpił spokojny okres na tym odcinku frontu, gdyż Sowieci skoncentrowali swoje siły na Przesmyku Karelskim, aby przełamać Linię Mannerheima. Po zakończeniu wojny 13 marca 1940 r., korpus został rozwiązany 2 dni później. Tego dnia marsz. Carl Gustaf Mannerheim podczas odwiedzin korpusu mianował gen. E. Lindera generałem kawalerii armii fińskiej. Łączne straty korpusu wyniosły 28 zabitych, w tym 2 Norwegów, 50 rannych i 140 żołnierzy z odmrożeniami.
Wyposażenie.
Korpus miał 83 motocykle, 83 samochody różnego rodzaju, 350 ciężarówek i 13 traktorów do holowania dział. Z broni ciężkiej był uzbrojony w działa 75 mm M/02, działa przeciwlotnicze 75 mm, działka przeciwlotnicze 40 mm M/36, działka automatyczne 40 mm, działka przeciwpancerne 37 mm M/38, moździerze 80 mm M/29, karabiny przeciwpancerne 13 mm.

</doc>
<doc id="1887933" url="https://pl.wikipedia.org/wiki?curid=1887933" title="Kitakami (miasto)">
Kitakami (miasto)

 – miasto w Japonii, w regionie Tōhoku, w prefekturze Iwate. Ma powierzchnię 437,55 km2 . W 2020 r. mieszkało w nim 93 089 osób, w 38 871 gospodarstwach domowych (w 2010 r. 93 147 osób, w 34 051 gospodarstwach domowych).
Położenie.
Miasto leży w południowej części prefektury nad rzeką Kitakami. Graniczy z miastami:
Historia.
Miasto powstało 1 kwietnia 1954 roku.

</doc>
<doc id="1887935" url="https://pl.wikipedia.org/wiki?curid=1887935" title="Hanamaki">
Hanamaki

 – miasto w Japonii, na wyspie Honsiu, w prefekturze Iwate. Ma powierzchnię 908,39 km2 . W 2020 r. mieszkały w nim 93 234 osoby, w 34 715 gospodarstwach domowych (w 2010 r. 101 451 osób, w 33 756 gospodarstwach domowych).
Położenie.
Miasto leży w środkowej części prefektury. Graniczy z miastami:
Historia.
Miasto powstało 1 kwietnia 1954 roku.

</doc>
<doc id="1887937" url="https://pl.wikipedia.org/wiki?curid=1887937" title="Patriz Ilg">
Patriz Ilg

Patriz Ilg (ur. 5 grudnia 1957 w Aalen) – niemiecki lekkoatleta długodystansowiec, startujący w barwach RFN, mistrz świata i Europy.
Specjalizował się w biegu na 3000 metrów z przeszkodami. Na mistrzostwach Europy w 1978 w Pradze zdobył w tej konkurencji srebrny medal, przegrywając jedynie z Bronisławem Malinowskim. Wskutek bojkotu przez RFN nie wystąpił na igrzyskach olimpijskich w 1980 w Moskwie. Zwyciężył na mistrzostwach Europy w 1982 w Atenach, a następnie na pierwszych mistrzostwach świata w 1983 w Helsinkach. Jego czas z Helsinek – 8:15,06 pozostał jego rekordem życiowym. Na mistrzostwach Europy w 1986 w Stuttgarcie zdobył brązowy medal (wyprzedzili go Hagen Melzer z NRD i Francesco Panetta z Włoch). Na mistrzostwach świata w 1987 w Rzymie zajął 12. miejsce.
Ilg odnosił również sukcesy w hali. Na halowych mistrzostwach Europy w 1978 w Mediolanie zajął 12. miejsce w biegu na 3000 metrów. Cztery lata później, na halowych mistrzostwach Europy w 1982, także w Mediolanie, zdobył złoty medal na tym dystansie. Na halowych mistrzostwach Europy w 1984 w Göteborgu był szósty na 3000 m.
W 1981 zdobył złoty medal mistrzostw kraju w biegu przełajowym (krótki dystans), był mistrzem RFN na 3000 m z przeszkodami w latach 1978, 1980-1982 i 1985-1988, a także mistrzem w hali na 3000 m w latach 1978, 1981, 1982 i 1984.

</doc>
<doc id="1887941" url="https://pl.wikipedia.org/wiki?curid=1887941" title="Stocznie rzeczne we Wrocławiu">
Stocznie rzeczne we Wrocławiu

Wraz z rozwojem wykorzystania rzeki Odra na potrzeby żeglugi i przebudową Wrocławskiego Węzła Wodnego, pojawiła się potrzeba budowy jednostek pływających. Stało się to przyczyną rozwoju przemysłu stoczniowego i tym samym budowy oraz funkcjonowania stoczni rzecznych we Wrocławiu.
Historyczne stocznie.
Stocznie nad Odrą we Wrocławiu budowane były począwszy od XIX wieku. Jedną z pierwszych, dużych stoczni była "Caesar Wollheim" istniejąca w miejscu dzisiejszego Portu Kozanów. Kolejne stocznie, istniejące po części do dnia dzisiejszego, to wybudowana w latach 1928-1930 "Wasserbaugehoft Wilhelmsruh". Ostatnią stocznią uruchomioną we Wrocławiu była "Remontowa Stocznia Rzeczna", która powstała w 1945 roku.
Wrocławski przemysł stoczniowy w okresie powojennym.
Po zakończeniu drugiej wojny światowej i przejęciu administracji przez władze polskie, rozpoczęto również odbudowę zakładów stoczniowych. W początkowym okresie stocznie zajmowały się remontami statków i innych jednostek pływających przejętych przez administrację polską lub jednostek zatopionych podczas działań wojennych, a następnie podniesionych z dna rzeki i kanałów. Z czasem działalność stoczni została ukierunkowana na budowę nowych jednostek pływających, w tym między innymi pchaczy i barek, a także na remonty i naprawy jednostek niezbędne w okresie ich eksploatacji. Wrocławskie stocznie budowały jednostki pływające nie tylko na rynek krajowy ale również na eksport, w tym do krajów zachodnich. W okresie PRL działały we Wrocławiu dwie stocznie państwowe: Wrocławska Stocznia Rzeczna i Remontowa Stocznia Rzeczna. Obecnie znaczna część terenów i obiektów dawnych stoczni została zaadaptowana pod inną działalność. Tylko niewielka część dawnej infrastruktury służy działalności związanej z przemysłem stoczniowym; działalność taka prowadzona jest przez spółkę z o.o. ODRATRANS-STOCZNIA i Stocznia Wrocławska. Działalność związaną z bieżącymi naprawami prowadziły również przedsiębiorstwa żeglugowe we własnym zakresie, między innymi na terenach Zimowiska Osobowice.
Przedsiębiorstwa związane z przemysłem stoczniowym.
Oprócz samych stoczni na terenie Wrocławia prowadzona była działalność związana z projektowaniem jednostek pływających. Największym przedsiębiorstwem w tym zakresie było Navicentrum. W historii jego funkcjonowania, szczególnie w okresie PRL, następowały przekształcenia w zakresie nazwy, organizacji, zasięgu działania i organu nadzorującego. Firma działała i współpracowała między innymi z "Technikum Żeglugi Śródlądowej we Wrocławiu", "Wrocławską Stocznią Rzeczną", "Płocką Stocznią Rzeczną", posiadała filie w Warszawie i Gdańsku. Po okresie PRL przedsiębiorstwo zostało przekształcone w "Przedsiębiorstwo Projektowo-Usługowe "Navicentrum" spółka z o.o.".

</doc>
<doc id="1887942" url="https://pl.wikipedia.org/wiki?curid=1887942" title="Miyako">
Miyako

 – miasto w Japonii, na wyspie Honsiu, w prefekturze Iwate. Ma powierzchnię 1 259,15 km2 . W 2020 r. mieszkało w nim 50 401 osób, w 21 303 gospodarstwach domowych (w 2010 r. 59 442 osoby, w 22 504 gospodarstwach domowych).
Położenie.
Miasto leży we wschodniej części prefektury nad Oceanem Spokojnym. Graniczy z miastami:
Gospodarka.
W mieście rozwinął się przemysł spożywczy, metalowy, drzewny, elektrotechniczny oraz chemiczny.
Historia.
Miasto powstało 11 lutego 1941 roku.

</doc>
<doc id="1887945" url="https://pl.wikipedia.org/wiki?curid=1887945" title="Khaled Souissi">
Khaled Souissi

Khaled Souissi (ur. 20 maja 1985 w Tunisie) – piłkarz tunezyjski grający na pozycji bocznego obrońcy w Club Africain Tunis. Mierzy 180 cm wzrostu.
Kariera klubowa.
Karierę Souissi rozpoczął w klubie Club Africain Tunis. W 2005 roku zadebiutował w jego barwach w rozgrywkach pierwszej lidze tunezyjskiej. W 2006 roku wystąpił w finale Pucharu Tunezji. Z kolei w 2008 roku wywalczył swoje pierwsze w karierze mistrzostwo kraju oraz wygrał Puchar Mistrzów Afryki Północnej. Grał też w Arles-Avignon i EGS Gafsa.
Kariera reprezentacyjna.
W reprezentacji Tunezji Souissi zadebiutował w 2008 roku. W 2010 roku w Pucharze Narodów Afryki 2010 zagrał we 2 meczach: z Zambią (1:1) i z Kamerunem (2:2).

</doc>
<doc id="1887952" url="https://pl.wikipedia.org/wiki?curid=1887952" title="Mistrzostwa Świata w Piłce Ręcznej Kobiet 1993">
Mistrzostwa Świata w Piłce Ręcznej Kobiet 1993

Mistrzostwa Świata w Piłce Ręcznej Kobiet 1993 – 11. Mistrzostwa świata w piłce ręcznej kobiet, które odbyły się Norwegii w dniach 24 listopada - 5 grudnia. Mistrzyniami świata zostały Niemki, które sięgnęły po ten tytuł po raz pierwszy jako zjednoczona drużyna. Reprezentacja Niemiec pokonała drużynę Danii w doliczonym czasie gry wynikiem 22 – 21. 
Faza grupowa.
Grupa A.
24 listopada
24 listopada
26 listopada
26 listopada
27 listopada
27 listopada
&lt;br&gt;
Grupa B.
24 listopada
24 listopada
26 listopada
26 listopada
27 listopada
27 listopada
&lt;br&gt;
Grupa C.
24 listopada
24 listopada
26 listopada
26 listopada
27 listopada
27 listopada
&lt;br&gt;
Grupa D.
24 listopada
24 listopada
26 listopada
26 listopada
27 listopada
27 listopada
&lt;br&gt;
Druga faza.
Grupa I.
30 listopada
30 listopada
30 listopada
1 grudnia
1 grudnia
1 grudnia
3 grudnia
3 grudnia
3 grudnia
&lt;br&gt;
Grupa II.
28 listopada
28 listopada
28 listopada
30 listopada
30 listopada
30 listopada
1 grudnia
1 grudnia
1 grudnia
&lt;br&gt;
Runda klasyfikacyjna o miejsca 13–16.
30 listopada
30 listopada
1 grudnia
1 grudnia
3 grudnia
3 grudnia
&lt;br&gt;
Mecz o 11. miejsce.
5 grudnia
Mecz o 9. miejsce.
5 grudnia
Mecz o 7. miejsce.
5 grudnia
Mecz o 5. miejsce.
5 grudnia
Mecz o 3. miejsce.
5 grudnia
Finał.
5 grudnia

</doc>
<doc id="1887956" url="https://pl.wikipedia.org/wiki?curid=1887956" title="Alexandroupolis">
Alexandroupolis



</doc>
<doc id="1887959" url="https://pl.wikipedia.org/wiki?curid=1887959" title="Snowkite">
Snowkite



</doc>
<doc id="1887962" url="https://pl.wikipedia.org/wiki?curid=1887962" title="Ammar Jemal">
Ammar Jemal

Ammar Jemal (ur. 20 kwietnia 1987 w Susie) – piłkarz tunezyjski grający na pozycji środkowego obrońcy.
Kariera klubowa.
Karierę Jemal rozpoczął w klubie Étoile Sportive du Sahel. W 2007 roku zadebiutował w jego barwach w rozgrywkach pierwszej lidze tunezyjskiej. W tym samym roku wygrał z Étoile Sportive Ligę Mistrzów (0:0, 3:1 z Al-Ahly Kair) oraz wywalczył mistrzostwo kraju. W 2008 roku wystąpił w finale Pucharu Tunezji, a także zdobył Superpuchar Afryki.
W 2010 roku Jemal przeszedł do szwajcarskiego BSC Young Boys z Berna. Z kolei w 2011 roku został wypożyczony do 1. FC Köln.
28 sierpnia 2012 roku Jemal podpisał kontrakt z AC Ajaccio.
Kariera reprezentacyjna.
W reprezentacji Tunezji Jemal zadebiutował 11 lutego 2009 roku w zremisowanym 1:1 towarzyskim spotkaniu z Holandią. W 2010 roku w Pucharze Narodów Afryki 2010 był podstawowym zawodnikiem i zagrał w 3 meczach: z Zambią (1:1), Gabonem (0:0) i z Kamerunem (2:2).

</doc>
<doc id="1887966" url="https://pl.wikipedia.org/wiki?curid=1887966" title="Janusz Wiśniowiecki">
Janusz Wiśniowiecki



</doc>
<doc id="1887968" url="https://pl.wikipedia.org/wiki?curid=1887968" title="Khaled Korbi">
Khaled Korbi

Khaled Korbi (ur. 16 grudnia 1985 w Tunisie) – piłkarz tunezyjski grający na pozycji środkowego pomocnika. Mierzy 186 cm wzrostu.
Kariera klubowa.
Karierę piłkarską Korbi rozpoczął w klubie Stade Tunisien wywodzącego się ze stolicy kraju, Tunisu. W 2004 roku zadebiutował w jego barwach w rozgrywkach pierwszej lidze tunezyjskiej. Zawodnikiem Stade Tunisien był do końca 2008 roku. Na początku 2009 roku przeszedł do Espérance Tunis. W tamtym roku wywalczył z nim mistrzostwo Tunezji, wygrał Arabską Ligę Mistrzów oraz Puchar Zdobywców Pucharów Afryki Północnej.
Kariera reprezentacyjna.
W reprezentacji Tunezji Korbi zadebiutował 6 czerwca 2009 roku w wygranym 2:0 spotkaniu eliminacji do Mistrzostw Świata w RPA z Mozambikiem. W 2010 roku w Pucharze Narodów Afryki 2010 był podstawowym zawodnikiem i zagrał w 3 meczach: z Zambią (1:1), Gabonem (0:0) i z Kamerunem (2:2).

</doc>
<doc id="1887972" url="https://pl.wikipedia.org/wiki?curid=1887972" title="Oussama Darragi">
Oussama Darragi

Oussama Darragi (ur. 3 kwietnia 1987 w Tunisie) – tunezyjski piłkarz grający na pozycji ofensywnego pomocnika. Mierzy 190 cm wzrostu.
Kariera klubowa.
Karierę piłkarską Darragi rozpoczął w klubie Espérance Tunis wywodzącym się ze stolicy kraju, Tunisu. W 2007 roku zadebiutował w jego barwach w rozgrywkach pierwszej ligi tunezyjskiej. W 2008 roku osiągnął swój pierwszy sukces w karierze, gdy zdobył Puchar Tunezji. W 2009 roku wywalczył z nim mistrzostwo Tunezji, wygrał Arabską Ligę Mistrzów oraz Puchar Zdobywców Pucharów Afryki Północnej.
Kariera reprezentacyjna.
W reprezentacji Tunezji Darragi zadebiutował w 2008 roku. W eliminacjach do Mistrzostw Świata w RPA strzelił 2 gole w spotkaniach z: Mozambikiem (2:0) i Nigerią (2:2). W 2010 roku w Pucharze Narodów Afryki 2010 zagrał w jednym meczu, z Zambią (1:1).

</doc>
<doc id="1887975" url="https://pl.wikipedia.org/wiki?curid=1887975" title="Grunt nośny">
Grunt nośny

Grunt nośny - grunt budowlany, zewnętrzna warstwa (warstwy) skorupy ziemskiej, który może przejmować obciążenia od określonego obiektu budowlanego. Nośność gruntu (jako wartość liczbowa) jest zależna tylko od jego właściwości, natomiast określenie danego gruntu jako grunt (nie)nośny dla danego obiektu budowlanego wynika z porównania, czy ten grunt może przenieść obciążenie od fundamentów tego obiektu (grunt nośny), czy nie (grunt nienośny, grunt słaby). Zatem nie można mówić o gruntach nośnych (lub nienośnych) w ogólności a tylko w konkretnych analizowanych przypadkach; niemniej spotyka się w literaturze (np. w "Dokumentacjach geotechnicznych" itp.) ogólne określenia gruntów jako (nie)nośny i należy to rozumieć jako charakterystykę danego gruntu w odniesieniu do typowego wykorzystania (np. pod dom jednorodzinny lub kilkukondygnacyjny budynek mieszkalny wielorodzinny).
Badaniami gruntów i ich przydatności do celów budowlanych zajmuje się geotechnika (mechanika gruntów oraz gruntoznawstwo).

</doc>
<doc id="1887987" url="https://pl.wikipedia.org/wiki?curid=1887987" title="Irynarch Rostowski">
Irynarch Rostowski

Irynarch Rostowski, imię świeckie: Ilja (ur. w 1548 w Kondakowie – zm. 13 stycznia 1616 w Rostowie) – święty mnich Rosyjskiego Kościoła Prawosławnego.
Pochodził z rodziny chłopskiej. Do monasteru św. św. Borysa i Gleba w Rostowie wstąpił w wieku 30 lat. Wbrew zaleceniom przełożonego, zaczął tam prowadzić niezwykle surowy tryb życia: ograniczał ilość spożywanej żywności, chodził boso, spał na ziemi. Na skutek konfliktu z ihumenem, który nie pozwalał mu na dalsze umartwienia, zmuszony był przenieść się do monasteru Objawienia Pańskiego w Abramiewie. Tam miał mieć sen, w którym ujrzał świętego mnicha Abrahama Rostowskiego. Ten nakazał mu rozdawać wszystko co miał najuboższym. Wkrótce po tym wydarzeniu Irynarch porzucił monaster i przeniósł się do klasztoru św. Łazarza w Rostowie. Zamieszkał tam w odosobnionej celi. Spotykał się jedynie z rostowskim jurodiwym Janem. Po pewnym czasie uznał jednak, że powinien wrócić do swojego pierwszego klasztoru.
Przez nowego przełożonego, mnicha Warłaama, został przyjęty serdecznie. Tym razem pozwolono mu na zostanie zatwornikiem - zakonnikiem żyjącym w całkowitym odosobnieniu. Mnich Irynarch skuł się kajdanami, nosił ciężkie krzyże, a następnie przykuwając się do drewnianego słupa. W ten sposób przeżył 25 lat. Jego postawa budziła jednak kontrowersje wśród innych zakonników. Wreszcie ihumen ponownie usunął go z klasztoru, uwierzywszy, że Irynarch nakłaniał mnichów do rezygnacji z pracy na rzecz monasteru, by skupić się wyłącznie na osobistej ascezie. Mnich wrócił wówczas do monasteru św. Łazarza, gdzie żył przez rok, po czym wrócił, gdy przełożony monasteru św. św. Borysa i Gleba ponownie rozważył sprawę. Od tej pory Irynarch łączył jednak umartwienia z wykonywaniem tych samych prac, co inni mnisi. Czynił to jednak, stale nosząc kajdany, ograniczając sen do dwóch godzin i regularnie się chłoszcząc.
Ascetyczny tryb życia miał sprawić, że otrzymał dar przewidywania przyszłości: na kilka lat wcześniej przewidział wojnę polsko-rosyjską rozpoczętą w 1607. Kiedy wojska polskie zajęły monaster św. św. Borysa i Gleba, mnich Irynarch zapowiadał im rychłą klęskę i śmierć, a także otwarcie modlił się za Wasyla Szujskiego. Prosforę i swoje błogosławieństwo przesłał Dymitrowi Pożarskiemu. 
Zmarł 13 stycznia 1616. Należy do Soboru Świętych Jarosławskich i Rostowskich.

</doc>
<doc id="1887998" url="https://pl.wikipedia.org/wiki?curid=1887998" title="Eleazar Anzerski">
Eleazar Anzerski

Eleazar Anzerski (Елеазар Анзерский), nazwisko świeckie: Siewriukin (ur. w Kozielsku – zm. na Wyspach Sołowieckich) – święty mnich prawosławny. 
Urodził się w rodzinie kupców w Kozielsku. Za zgodą rodziców wstąpił do Monasteru Sołowieckiego, gdzie pracował nad rozbudową klasztoru i wykonywał z drewna ozdoby dla wznoszonego soboru Przemienienia Pańskiego. W 1612 igumen zgodził się, by mnich Eleazar opuścił wspólnotę i samotnie zamieszkał na wyspie Anzerskij. W 1616 złożył śluby wielkiej schimy. Wkrótce wokół niego zaczęli gromadzić się uczniowie, którzy założyli na jego wyspie skit Trójcy Świętej. Jego mieszkańcy nadal prowadzili życie pustelnicze i spotykali się jedynie w czasie Świętej Liturgii. Eleazar zajmował się również przepisywaniem ksiąg. Miał zostać obdarzony darem przewidywania przyszłości. Zmarł 13 stycznia 1656.
Jednym z uczniów duchowych schimnicha Eleazar był mnich Nikon (Minow), późniejszy patriarcha moskiewski i całej Rusi. Złożył on śluby zakonne w skicie kierowanym przez Eleazara i przeżył w nim pierwsze lata swojego życia mniszego, jednak w 1639 przeniósł się do innego klasztoru po konflikcie z przełożonym

</doc>
<doc id="1887999" url="https://pl.wikipedia.org/wiki?curid=1887999" title="Brat ogień">
Brat ogień

Brat Ogień "(Brother Fire/Fratello Fuoco)" – serial animowany produkcji włoskiej. Emitowany na kanale Religia.tv i TV Trwam w wersji z polskim lektorem, którym był Roman Baczyński. Zawiera 26 odcinków, które mówią o życiu św. Franciszka z Asyżu.
Treść.
Serial przedstawia życie św. Franciszka z Asyżu. Narrator wprowadza w świat idee franciszkańskie, takie jak: pokora, ubóstwo, prostota. Film opisuje wielu bohaterów, ale przede wszystkim św. Franciszka, który mimo lat wciąż przemawia do ludzkich serc.
"Brat Ogień" został stworzony w głównej mierze w oparciu o Kwiatki św. Franciszka oraz książkę Louisa de Wohla "Radosny Żebrak", a także o dokumenty kościelne na temat św. Franciszka. 
Każdy odcinek ma charakter dydaktyczny, zachęcający odbiorcę (głównie dzieci) do czynienia dobrych uczynków. Kreują wzór osobowy cieszącego się z życia ascety, dostrzegającego Boga w każdym stworzeniu, żyjącym w zgodzie z Ewangelią.

</doc>
<doc id="1888001" url="https://pl.wikipedia.org/wiki?curid=1888001" title="Bayer Dormagen">
Bayer Dormagen



</doc>
<doc id="1888002" url="https://pl.wikipedia.org/wiki?curid=1888002" title="TSV Dormagen">
TSV Dormagen



</doc>
<doc id="1888003" url="https://pl.wikipedia.org/wiki?curid=1888003" title="Tuukka Rask">
Tuukka Rask

Tuukka Rask (ur. 10 marca 1987 w Savonlinnie) – fiński hokeista, reprezentant Finlandii, olimpijczyk.
Jego brat Joonas (ur. 1990) jest także hokeistą.
Kariera.
Wychowanek klubu SaPKo. Zawodnik został wybrany w drafcie NHL w 2005 przez Toronto Maple Leafs. Nie zagrał jednak w kanadyjskim zespole żadnego spotkania i 5 maja 2007 podpisał kontrakt z Boston Bruins. W sezonach 2007-2008 i 2008-2009 występował głównie w Providence Bruins (zespół stanowiący zaplecze Boston Bruins, występujący w AHL). W tym czasie w NHL rozegrał tylko 5 spotkań. Od sezonu 2009-2010 jest podstawowym (obok Tima Thomasa) bramkarzem Boston Bruins. Od września do listopada 2012 na okres lokautu w sezonie NHL (2012/2013) związany kontraktem z czeskim klubem HC Pilzno 1929. W lipcu 2013 przedłużył kontrakt z Boston Bruins o osiem lat. W 2021 rozstał się z klubem, a w styczniu 2022 podpisał nowy roczny kontrakt.
Uczestniczył w turniejach zimowych igrzysk olimpijskich 2014, Pucharu Świata 2016.

</doc>
<doc id="1888007" url="https://pl.wikipedia.org/wiki?curid=1888007" title="Maciej Dmytruszyński">
Maciej Dmytruszyński

Maciej Dmytruszyński (ur. 31 lipca 1980 w Poznaniu) − polski piłkarz ręczny grający na pozycji rozgrywającego, reprezentant Polski. Medalista mistrzostw Polski, najlepszy strzelec polskiej ligi w sezonie 2001/2002.
Kariera sportowa.
Był wychowankiem zespołu Metalplast Oborniki, w którym grał od 1993 do likwidacji sekcji na 7 kolejek przed końcem sezonu 2001/2002 Sezon 2001/2002 dokończył w Śląsku Wrocław i grał w nim do 2005, następnie był zawodnikiem klubów niemieckich: SC Magdeburg (2005/2006), Frisch Auf Göppingen (2006/2007), TSV Dormagen (od 2010 pod nazwą DHC Rheinland) (2007-2011 Eintracht Hagen (2011-2013) i SG Schalksmühle Halver.
Ze Śląskiem zdobył trzy brązowe medale mistrzostw Polski (2002, 2003, 2004). W sezonie 2001/2002 był najlepszym strzelcem ligi, z dorobkiem 215 bramek.
W reprezentacji Polski seniorów wystąpił w latach 2001-2006 49 razy, zdobywając 154 bramki, zagrał m.in. mistrzostwach Europy w 2012 (15. miejsce) i mistrzostwach świata grupy A w 2003 (10. miejsce). Reprezentował także Polskę na młodzieżowych mistrzostwach świata w 2001 (10. miejsce) i młodzieżowych mistrzostwach Europy w 2000 (7. miejsce).

</doc>
<doc id="1888008" url="https://pl.wikipedia.org/wiki?curid=1888008" title="Stephen Mallory">
Stephen Mallory

Stephen Russell Mallory (ur. 1812, zm. 9 listopada 1873) – amerykański polityk i Sekretarz Marynarki Wojennej Stanów Skonfederowanych, podczas wojny secesyjnej. Uważany za jednego z najzdolniejszych współpracowników prezydenta Davisa. Był ojcem Stephena Mallory'ego Jra, kongresmena i senatora z Florydy.

</doc>
<doc id="1888010" url="https://pl.wikipedia.org/wiki?curid=1888010" title="Gone Away">
Gone Away

Gone Away – ballada rockowa zespołu The Offspring, którą wydano jako drugi singiel z ich czwartego albumu studyjnego "Ixnay on the Hombre". Na albumie jest to czwarta piosenka. Piosenka również się znajduje na Greatest Hits jako szósta piosenka.
Utwór zadebiutował na # 1 na Hot Mainstream Rock Tracks, stając się ich jedynym singlem na #1 pozycji, a z kolei na Hot Modern Rock Chart utworów miał #4. Przez 2009, The Offspring odegrał „Gone Away” na fortepianie, na żywo w całej Europie oraz w Stanach Zjednoczonych.

</doc>
<doc id="1888014" url="https://pl.wikipedia.org/wiki?curid=1888014" title="Team US F1">
Team US F1



</doc>
<doc id="1888018" url="https://pl.wikipedia.org/wiki?curid=1888018" title="Anonimowi Jedzenioholicy">
Anonimowi Jedzenioholicy

Anonimowi Jedzenioholicy (dawniej Anonimowi Żarłocy) – oparte na programie 12 kroków Anonimowych Alkoholikow grupy dla osób mających problem z jedzeniem (jedzenie kompulsywne, bulimia, anoreksja, ortoreksja, jedzenie nocne, etc.). 
AJ szczególnie polecane jest dla osób, które spróbowały już wszystkich możliwych środków i nic nie było w stanie im pomóc przestać jeść w sposób destrukcyjny i zagrażający ich zdrowiu. Zainteresowani mogą znaleźć pomoc na mityngach które odbywają się w wielu miastach i przez Internet (Skype).
Dwanaście Kroków Anonimowych Jedzenioholików:.
AJ powstało w 1960 r. i posiada grupy istniejące w ponad 75 krajach.

</doc>
<doc id="1888021" url="https://pl.wikipedia.org/wiki?curid=1888021" title="Ulica Dworcowa w Bydgoszczy">
Ulica Dworcowa w Bydgoszczy

Ulica Dworcowa – jedna z głównych ulic miejskich położonych na terenie Śródmieścia w Bydgoszczy.
Położenie.
Ulica znajduje się w zachodniej części Śródmieścia Bydgoszczy. Rozciąga się od skrzyżowania z ulicą Gdańską do skrzyżowania z ul. Zygmunta Augusta, gdzie mieści się dworzec Bydgoszcz Główna.
Historia.
Do 1851 była to polna droga prowadząca z Bydgoszczy do Koronowa. Rozwój ulicy nastąpił z chwilą wybudowania w 1851 dworca kolejowego oraz włączenia w obręb miasta gminy Bocianowo (niem. "Brenkenhoff").
Na planie miasta z 1861 zabudowa ul. Dworcowej jest rozproszona, tworząc zwarte pierzeje w kilku miejscach, natomiast w pełni zwarta zabudowa ulicy powstała na początku XX w. Postępowała zwłaszcza zabudowa kwartałów przyległych do ul. Gdańskiej i dworca kolejowego, gdzie rozwijało się budownictwo hotelowe.
Pod koniec XIX w. ulica miała charakter przemysłowo-handlowy. W jej otoczeniu kwitł handel, rozwijały się warsztaty rzemieślnicze oraz gastronomia. Zabudowania i składy przemysłowe zajęły obszar między ulicą a rzeką Brdą, natomiast w kamienicach położonych wzdłuż ulicy znajdowały się mieszkania i sklepy. Do największych przedsiębiorstw w otoczeniu ul. Dworcowej należały:
W latach 1890-1914 kamienice wzdłuż ulicy przebudowywano na trzy- i czteropiętrowe budynki o bogato zdobionych fasadach, w związku z czym ulica stała się jedną z najbardziej reprezentacyjnych w mieście. Na końcowym odcinku ulicy przylegającym do dworca kolejowego istniało pięć hoteli, urządzonych w kamienicach.
Od 1888 po ulicy zaczęły kursować tramwaje, początkowo konne, a od 1896 elektryczne. Od dworca kolejowego do ul. Gdańskiej, przez całą długość ulicy przebiegała linia „A” zwana czerwoną, której oznaczenie od 1948 zamieniono na cyfrowe. W 1990 ruch tramwajów zawieszono ze względów technicznych. Od tego czasu ranga ulicy podupadła, czemu władze miasta usiłowały zaradzić poprzez rewitalizację ulicy oraz częściowe przywrócenie ruchu tramwajowego.
Nazwy.
Ulica w przekroju historycznym posiadała następujące nazwy:
Sławni mieszkańcy.
Przy ulicy Dworcowej mieszkali m.in.:
Charakterystyka.
Ulica Dworcowa w Bydgoszczy ma długość 1242 m i niemal w całości jest zabudowana stylowymi kamienicami. Uznawana jest za jedną z ważniejszych pod względem historycznym i funkcjonalnym ulicę Śródmieścia Bydgoszczy.
Pierzeje ulicy Dworcowej stanowią w większości kamienice czynszowe wzniesione w latach 1860-1914 w stylach: eklektyzmu, neorenesansu, klasycyzującego baroku, secesji i modernizmu klasycyzującego.
Krajobraz architektoniczny ulicy jest dość zróżnicowany. Sąsiadują tutaj ze sobą domy mieszkalne o różnej skali i stylistyce. Najstarsze budynki wzniesiono w stylu klasycznym – zazwyczaj o prostych, symetrycznych fasadach i skromnej dekoracji. W ostatniej ćwierci XIX w. zaczęto stawiać domy w tonacjach neorenesansowych, manierystycznych i neobarokowych. Najokazalsze kamienice powstały w pierwszym piętnastoleciu XX w. Wznoszono je w stylach zrywających z historyzmem – secesji i wczesnego modernizmu. W latach 1886–1889 wzniesiono budynek Dyrekcji Kolei Wschodniej, który był najokazalszym obiektem użyteczności publicznej nie tylko przy ulicy Dworcowej, ale również w całym mieście.
Przy ulicy swoje dzieła zostawiło wielu bydgoskich i berlińskich architektów. Jednak w odróżnieniu do ulicy Gdańskiej, gdzie aż 29 realizacji jest autorstwa dwóch architektów (Święcickiego i Weidnera), przy Dworcowej zostawili oni zaledwie cztery swoje dzieła.
Najokazalsze kamienice czynszowe w typie wielkomiejskim znajdują się w południowej pierzei ulicy, w środkowej i tylnej jej części. W rejestrze zabytków znajdują się dwa obiekty położone przy ulicy Dworcowej.
Do ważniejszych budynków użyteczności publicznej położonych przy ul. Dworcowej należą:
Rewitalizacja.
Ulica Dworcowa stanowi jedną z najważniejszych ulic Śródmieścia Bydgoszczy, którą w większym stopniu, niż inne arterie dotknęły problemy restrukturyzacyjne. Niekorzystnie dla wizerunku ulicy przyczyniły się zwłaszcza: likwidacja linii tramwajowej, spadek znaczenia kolei oraz przeprowadzka ekskluzywnych sklepów do centrów handlowych.
W 2009 w Lokalnym Planie Rewitalizacji Miasta Bydgoszczy zapisano projekt pod nazwą „"Rewitalizacja ulicy Dworcowej"”. Jego koszt opiewa na 6,4 mln zł. Uzyskał on dofinansowanie unijne w wysokości 4,2 mln zł w ramach Regionalnego Programu Operacyjnego Województwa Kujawsko-Pomorskiego na lata 2007-2013. Projekt obejmował modernizację ul. Dworcowej na ciąg pieszo-jezdny oraz wprowadzenie zieleni i małej architektury na odcinku od ul. Gdańskiej do ul. Matejki. Dodatkowo na odcinku od ul. Matejki do dworca kolejowego, w ramach oddzielnego projektu odtworzona została komunikacja tramwajowa, zaś przy ul. Marcinkowskiego, w bezpośrednim otoczeniu ul. Dworcowej przebudowano siedzibę Miejskiego Ośrodka Kultury, w zabytkowym budynku autorstwa Fritza Weidnera.
W II dekadzie XXI wieku prezydent Bydgoszczy wydał nakaz wykonania remontów budynków, oznaczonych numerami 10, 12, 17, 33, 49, 60 i 89. W 2018 przeprowadzono na tej podstawie remont budynków nr 39, 41 i 48 (z końca XIX w.).
W 2019 pracami remontowymi objęto kamienice nr 23 (z końca XIX w.), 57, 62 i 96.
Komunikacja.
Od 2012 na ul. Dworcowej kursują tramwaje na odcinku od ul. Matejki do ul. Zygmunta Augusta, skręcające następnie do nowej pętli przy ul. Rycerskiej. Aktualnie kursują tutaj linie nr 5, 8 i 9. Ponadto na odcinku między Dworcem Głównym a ul. Królowej Jadwigi kursują linie autobusowe (54, 57, 67, 71, 77, 79, 80, 31N, 33N).

</doc>
<doc id="1888024" url="https://pl.wikipedia.org/wiki?curid=1888024" title="Souheïl Ben Radhia">
Souheïl Ben Radhia

Souheïl Ben Radhia, Suhajl ibn Radija (ar. سهيل بن راضية, ur. 26 sierpnia 1985 w Bizercie) – tunezyjski piłkarz występujący na pozycji bocznego obrońcy, były reprezentant kraju.
Życiorys.
Karierę piłkarską Ben Radhia rozpoczął w CA Bizertin. W 2003 roku zadebiutował w jego barwach w rozgrywkach Championnat de Tunisie, a rok później zdobył z zespołem Puchar Ligi Tunezyjskiej. W 2005 roku Ben Radhia przeszedł do Espérance Tunis. Po roku gry, został z tym klubem mistrzem Tunezji oraz wywalczył krajowy puchar. W 2007 roku rozegrał tylko jeden ligowy mecz, ponownie zdobywając z Espérance Puchar Tunezji. Jeszcze tego samego roku wrócił na krótki okres do CA Bizertin.
Na początku 2008 roku Ben Radhia został piłkarzem Étoile Sportive du Sahel. Podczas pobytu w tej drużynie, jego największymi sukcesami był występ w finale krajowego pucharu oraz triumf w Superpucharze Afryki.
W marcu 2010 roku przeniósł się do Widzewa Łódź, z którym podpisał 2,5-letni kontrakt. W barwach „Czerwono-biało-czerwonych” zadebiutował 27 marca w spotkaniu z Motorem Lublin. Z łódzkim klubem wywalczył awans do Ekstraklasy, a w najwyższej klasie rozgrywkowej zagrał po raz pierwszy 24 października 2010 roku przeciwko Jagiellonii Białystok. Ben Radhia reprezentował Widzew przez trzy lata, rozgrywając 32 mecze. Po zakończeniu sezonu 2011/2012 ponownie został zawodnikiem CA Bizertin. W ciągu sezonu rozegrał tylko jeden mecz, ale zdobył Puchar Tunezji.
Kariera reprezentacyjna.
Ben Radhia zadebiutował w reprezentacji Tunezji w 2008 roku, choć był to mecz nieoficjalny i nie jest uwzględniany przez FIFA. W Pucharze Narodów Afryki 2010 zagrał w jednym meczu - z Gabonem (0:0).

</doc>
<doc id="1888025" url="https://pl.wikipedia.org/wiki?curid=1888025" title="Zagubieni (seria 6)">
Zagubieni (seria 6)

Zagubieni (sezon 6) – szósta i ostatnia seria amerykańskiego serialu telewizyjnego "Zagubieni" emitowana w roku 2010. Premiera odbyła się na 2 lutego 2010. W jej ramach wyemitowano: godzinny odcinek podsumowujący sezon 5 (6x00) oraz dwa pierwsze odcinki 6 sezonu (6x01 i 6x02). Premiera tej serii odbyła się w TVP 3 stycznia 2011 o 20:25 roku a zakończyła 22 lutego 2011 roku. Początkowo odcinki emitowane były tylko w poniedziałki o 20:25 i 21:25, potem przeniesiono emisję na poniedziałek po 22 i wtorek po 22.
Lista odcinków.
Szósta seria serialu liczy 18 epizodów oraz zerowy odcinek (6x00) streszczający wszystkie poprzednie sezony.
&lt;onlyinclude&gt;&lt;/onlyinclude&gt;

</doc>
<doc id="1888026" url="https://pl.wikipedia.org/wiki?curid=1888026" title="Souheil Ben Radhia">
Souheil Ben Radhia



</doc>
<doc id="1888027" url="https://pl.wikipedia.org/wiki?curid=1888027" title="HMS Royal Oak (1674)">
HMS Royal Oak (1674)

HMS Royal Oak – angielski (następnie brytyjski) XVII-wieczny okręt liniowy III rangi.
Historia.
"Royal Oak" został zbudowany pod kierunkiem szkutnika Jonasa Shisha w stoczni w Deptford w oparciu o poprzednio istniejący "Royal Oak".
Zwodowany w 1674 "Royal Oak" nie zdążył już wziąć udziału w trzeciej wojnie angielsko-holenderskiej.
W 1690 "Royal Oak" został po raz pierwszy przebudowany w stoczni w Chatham.
Następnie okręt brał udział w wojnie o sukcesję hiszpańską, w której Anglia i jej koalicjanci starali się nie dopuścić do nadmiernego wzrostu potęgi Francji. 24 sierpnia 1704 roku w bitwie morskiej pod Malagą "Royal Oak" wchodził w skład centrum połączonej floty angielsko-holenderskiej, która odniosła strategiczne zwycięstwo nad flotą francusko-hiszpańską (bitwa była taktycznie nierozstrzygnięta, ale Francuzi wycofali się do Tulonu, a Anglicy umocnili swoje panowanie nad zdobytym niedawno Gibraltarem).
21 października 1707 roku "Royal Oak" wraz z czterema innymi okrętami Royal Navy ochraniał, składający się z kilkudziesięciu statków handlowych, konwój wiozący zaopatrzenie dla wojsk walczących w Hiszpanii. Eskadra angielska została zaatakowana i zniszczona w pobliżu przylądka Lizard przez przeważające siły francuskie, a jedynym ocalałym okrętem był "Royal Oak".
W 1713 roku "Royal Oak" został przebudowany po raz drugi w stoczni w Woolwich na podstawie wymagań standaryzacyjnych stworzonych przez Admiralicję w 1706 roku. Standaryzacja miała na celu obniżenie kosztów budowy i eksploatacji okrętów poprzez budowę statków o jednakowych parametrach.
11 sierpnia 1718 roku "Royal Oak" brał udział w zwycięskiej bitwie koło sycylijskiego przylądka Passero w ramach toczonej właśnie kolejnej wojnie przeciwko Hiszpanii.
W latach 1729-31 "Royal Oak" wchodził w skład brytyjskiej Floty Śródziemnomorskiej i pływał pod dowództwem kapitana (późniejszego admirała) Richarda Lestocka.
W 1737 roku "Royal Oak" został skierowany na kolejną przebudowę (na podstawie wymagań standaryzacyjnych Admiralicji z 1733 roku) do Plymouth, która zakończyła się w 1741.
Następnie "Royal Oak" ponownie stał się częścią sił brytyjskiej Floty Śródziemnomorskiej i brał udział w wojnie o sukcesję austriacką. 22 lutego 1744 "Royal Oak" był obecny składzie brytyjskiej floty, która poniosła strategiczną porażkę w bitwie pod Tulonem. Dowodzący niegdyś "Royal Oak" jako kapitan, obecnie wiceadmirał Richard Lestock i admirał Thomas Mathews zostali za to niepowodzenie postawieni przed sądem wojennym.
W 1756 roku "Royal Oak" został skreślony ze stanu floty i po rozbrojeniu zamieniony na hulk więzienny. Ostatecznie okręt został rozebrany w 1763 roku.

</doc>
<doc id="1888029" url="https://pl.wikipedia.org/wiki?curid=1888029" title="Edward Lisle Strutt">
Edward Lisle Strutt

Edward Lisle Strutt (ur. 8 lutego 1874, zm. 7 lipca 1948) – brytyjski wojskowy i alpinista, prezydent Alpine Club (1935–1938).
Życiorys.
Był wnukiem Edwarda Strutta, 1szego Barona Belper, synem Arthura Strutta i Alice Mary Elizabeth March Phillipps de Lisle. Po ukończeniu Beaumont College w Old Windsor i Christ Church w Oksfordzie oraz Uniwersytetu w Innsbrucku, Strutt służył w armii brytyjskiej podczas II wojny burskiej oraz I wojny światowej, zdobywając liczne odznaczenia i rangę podpułkownika w prestiżowym Royal Regiment of Foot.
Z inicjatywy króla Jerzego V zapewniał ochronę Karolowi I, zdetronizowanemu władcy Austro-Węgier, przebywającemu z całą rodziną w pałacu w Eckartsau, a następnie eskortował ich w marcu 1919 do Szwajcarii. W lutym 1921 uczestniczył w nieudanej próbie restauracji Habsburgów na Węgrzech, a następnie w listopadzie 1921 był łącznikiem pomiędzy parą cesarsko-królewską na pokładzie krążownika HMS "Cardiff" w drodze na Maderę, a ich dziećmi w Szwajcarii.
W 1920 przebywał w Gdańsku jako zastępca Wysokiego Komisarza Ligi Narodów Reginalda Towera i 15 listopada 1920 ogłosił oficjalnie powstanie Wolnego Miasta Gdańska.

</doc>
<doc id="1888043" url="https://pl.wikipedia.org/wiki?curid=1888043" title="Xperyment 2004–2007">
Xperyment 2004–2007

Xperyment 2004–2007 – pierwszy solowy album Jacka Kuderskiego wydany w 2008 roku. Jest to zbiór 11 autorskich utworów z różnego okresu. Z założenia miał być to projekt studyjny, jednak wydanie albumu było poparte koncertami, podczas których Jackowi towarzyszył zespół Kid A. Za całą warstwę muzyczną i liryczną jak i za samą produkcję odpowiada Jacek Kuderski. Zdjęcie do okładki zrobił wraz z Wojtkiem Powagą, projekt okładki zrobił Darek Kocurek. Masteringu materiału dokonał Grzegorz Piwkowski.

</doc>
<doc id="1888045" url="https://pl.wikipedia.org/wiki?curid=1888045" title="Maybe It's Me">
Maybe It's Me



</doc>
<doc id="1888047" url="https://pl.wikipedia.org/wiki?curid=1888047" title="Armando Filiput">
Armando Filiput

Armando Filiput (ur. 19 grudnia 1923 w Ronchi dei Legionari, zm. 30 marca 1982 tamże) – włoski lekkoatleta płotkarz, mistrz i wicemistrz Europy.
Specjalizował się w biegu na 400 metrów przez płotki. Na mistrzostwach Europy w 1950 w Brukseli zdobył w tej konkurencji złoty medal. Został również wraz z kolegami (Baldassare Porto, Luigim Paterlinim i Antonio Siddim) wicemistrzem Europy w sztafecie 4 × 400 metrów. Zwyciężył w biegu na 400 metrów przez płotki na igrzyskach śródziemnomorskich w 1951 w Aleksandrii.
Na igrzyskach olimpijskich w 1952 w Helsinkach zajął 6. miejsce w finale biegu na 400 metrów przez płotki, a w sztafecie 4 × 400 metrów odpadł w przedbiegach. Na mistrzostwach Europy w 1954 w Bernie odpadł w półfinale na 400 m przez płotki. Zdobył brązowy medal w tej konkurencji na igrzyskach śródziemnomorskich w 1955 w Barcelonie. 
Był mistrzem Włoch na 400 metrów przez płotki w latach 1942, 1946 i 1949-1954 oraz w sztafecie 4 × 400 metrów w 1949, 1951 i 1952.
W 1950 czterokrotnie ustanawiał rekord Włoch w biegu na 400 metrów przez płotki (do czasu 51,6 s) oraz raz w sztafecie 4 × 400 metrów (czas 3:11,0).

</doc>
<doc id="1888051" url="https://pl.wikipedia.org/wiki?curid=1888051" title="Untergiesing-Harlaching">
Untergiesing-Harlaching

Untergiesing-Harlaching, Stadtbezirk 18 Untergiesing-Harlaching – 18. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 51 937 mieszkańców. Składa się z osiedli Untergiesing i Harlaching. Zgodnie z nazwą Untergiesing obejmuje dolną część historycznego Giesing, natomiast górna część znajduje się w Obergiesing-Fasangarten. Na terenie dzielnicy znajduje się ogród zoologiczny Tierpark Hellabrunn i zabytkowy kościół św. Anny "(St. Anna)".

</doc>
<doc id="1888052" url="https://pl.wikipedia.org/wiki?curid=1888052" title="Dubians">
Dubians

Dubians – zespół francuskiej sceny dub. W ich muzyce można dostrzec wpływ zespołu Zion Train. Zespół powstał w 1997 w Lille i nazywał się 10 Dubians aż do 2002 roku.

</doc>
<doc id="1888055" url="https://pl.wikipedia.org/wiki?curid=1888055" title="C/1652 Y1">
C/1652 Y1

 C/1652 Y1 – kometa najprawdopodobniej jednopojawieniowa, którą można było obserwować gołym okiem w 1652 roku.
Odkrycie i obserwacje komety.
Kometa została zaobserwowana po raz pierwszy 17 grudnia 1652 roku w Kapsztadzie przez dowódcę holenderskiej wyprawy osadniczej, Jana van Riebeecka.
Orbita komety.
C/1652 Y1 porusza się po orbicie w kształcie zbliżonym do paraboli o mimośrodzie 1,0. Jej peryhelium znalazło się w odległości 0,85 j.a. od Słońca. Nachylenie jej orbity do ekliptyki wynosi 79,5˚. Kometa ta nie powróci najprawdopodobniej już nigdy w okolice Słońca.

</doc>
<doc id="1888057" url="https://pl.wikipedia.org/wiki?curid=1888057" title="Ls (ujednoznacznienie)">
Ls (ujednoznacznienie)



</doc>
<doc id="1888059" url="https://pl.wikipedia.org/wiki?curid=1888059" title="Henryk Antosiak">
Henryk Antosiak

Henryk Antosiak (ur. 17 stycznia 1946 w Topoli Szlacheckiej) – polski działacz państwowy, wojewoda sieradzki (1986–1989), wiceminister rolnictwa i gospodarki żywnościowej (1989–1992).
Życiorys.
Ukończył studia w Wyższej Szkole Rolniczej w Olsztynie. Od 1973 pracował na różnych stanowiskach w administracji powiatu i województwa sieradzkiego. Sprawował m.in. funkcję wiceprezesa Wojewódzkiego Zarządu Gminnych Spółdzielni (WZGS) w Sieradzu. Działał w Zjednoczonym Stronnictwie Ludowym, był członkiem Prezydium Głównej Komisji Rewizyjnej. Z ramienia stronnictwa pełnił funkcję wiceprzewodniczącego Rady Wojewódzkiej Patriotycznego Ruchu Odrodzenia Narodowego. Członek Rady Krajowej PRON w 1983 roku.
W listopadzie 1986 został powołany na stanowisko wojewody sieradzkiego z ramienia ZSL. W 1989 został powołany na stanowiska podsekretarza stanu w Ministerstwie Rolnictwa i Gospodarki Żywnościowej (1989–1992). W okresie rządów koalicji SLD-PSL został wiceprezesem Agencji Własności Rolnej Skarbu Państwa, a następnie prezesem Agencji Restrukturyzacji i Modernizacji Rolnictwa. Po przegranych przez PSL wyborach w 1997 pracował w BGŻ, m.in. jako jego wiceprezes oraz dyrektor oddziału podlaskiego.

</doc>
<doc id="1888063" url="https://pl.wikipedia.org/wiki?curid=1888063" title="Miodówka">
Miodówka



</doc>
<doc id="1888068" url="https://pl.wikipedia.org/wiki?curid=1888068" title="Bronisław Siemieniecki">
Bronisław Siemieniecki

Bronisław Franciszek Siemieniecki (ur. 10 września 1950 w Toruniu) – polski profesor specjalizujący się w zastosowaniu komputerów w szeroko rozumianej humanistyce oraz pedagogice medialnej a szczególnie teorii konstruktywistyczno – kognitywistycznej edukacji medialnej oraz problemach roli i miejsca mediów w społeczeństwie informacyjnym.
Zainteresowania badawcze.
Przedmiotem badań jest stosowanie mediów w edukacji, nie tylko informatycznej, ale także humanistycznej, wykorzystanie technologii informacyjnej (technologii informacyjno – komunikacyjnej) w kształceniu, dokształcaniu i samokształceniu na odległość, problemy wpływu mediów na procesy poznawcze, stymulacja uczących się do myślenia twórczego z pomocą komputerów. Wykorzystanie komputerów w procesie kształcenia a szczególnie w procesie monitorowania dydaktycznego, diagnostyce i terapii a także problemy związane z pierwszym kontaktem uczącego się z komputerem. Zastosowania komputerów w rewalidacji osób niepełnosprawnych oraz badanie zagrożeń, jakie dotykają człowieka wraz z rozwojem technologii komunikacyjnej i ich wpływ na jednostkę oraz na społeczeństwo.
Dorobek naukowy.
Dokonania na Uniwersytecie.
W 1994 roku na Wydziale Pedagogicznym Uniwersytetu Warszawskiego obronił swoją rozprawę habilitacyjną pt. "„Przekaz poglądowy i werbalny w procesie myślenia twórczego”".
W 1998 roku uzyskał tytuł profesora nauk humanistycznych nadawany przez prezydenta RP.
Od 2007 roku jest kierownikiem Katedry Dydaktyki i Mediów w Edukacji na Wydziale Nauk Pedagogicznych Uniwersytetu Mikołaja Kopernika w Toruniu.
Był wykładowcą na wydziale Humanistycznym UMK, na Wydziale Pedagogicznym Wyższej Szkoły Humanistyczno-Ekonomicznej we Włocławku, którego był dziekanem, w Wyższej Szkole Suwalsko-Mazurskiej im. Papieża Jana Pawła II, której był rektorem, w Szkole Wyższej im. Pawła Włodkowica.
Współpracował z University of Cantabria, The School of Information, University of Michigan w USA.
Zorganizował i sprawuje opiekę naukową nad Studium Podyplomowym "„Metody komputerowe pedagogiki szkolnej”".
przygotowującym nauczycieli i pedagogów do efektywnego wykorzystania najnowszych osiągnięć techniki komputerowej w pracy dydaktycznej.
Jest pomysłodawcą i organizatorem cyklicznej konferencji odbywającej się w Toruniu "Technologia informacyjna w zmieniającej się edukacji”.
Przez osiem lat pełnił funkcję kierownika studiów doktoranckich na kierunku Pedagogika na Wydziale Humanistycznym Uniwersytetu Mikołaja Kopernika w Toruniu (od ich organizacji do 2007 roku).
Ponadto pełnił funkcje: wicedyrektora Instytutu Pedagogiki, kierownika Wyższych Studiów Licencjackich z Pedagogiki, specjalność: "Technologia informacyjna w edukacji" oraz opiekuna specjalizacji "Metody komputerowe pedagogiki szkolnej" na pięcioletnich studiach magisterskich.
Praca redakcyjna.
Jest twórcą poświęconej problemom Technologii Informacji pod nazwą "Multimedialna Biblioteka Pedagogiczna". Dotychczas ukazało się trzydzieści sześć tomów z tej biblioteki, dalsze są w przygotowaniu redaktorskim. Biblioteka poświęcona jest wykorzystaniu technologii informacyjnej w edukacji oraz służy dyskusji naukowej nad wykorzystaniem nowoczesnych technologii komunikacyjnych w edukacji
Jest redaktorem naczelnym pisma naukowego "„Kognitywistyka i media w edukacji”" wydawanym przez Wydawnictwo Adama Marszałka w Toruniu, które jest poświęcone problemom przetwarzania informacji w mózgu.
Jest członkiem trzech zespołów redakcyjnych czasopism naukowych: "„Komputer w edukacji”, „Kultura i edukacja”, „Ateneum”".
Współpraca z Ministerstwem Edukacji Narodowej.
W latach 1994-2001 przeprowadził liczne wykłady poświęcone dydaktyce ogólnej i dydaktyce mediów. Ministerstwo Edukacji Narodowej kilkakrotnie powierzało mu prowadzenie warsztatów komputerowych dla nauczycieli szkół podstawowych i średnich z całej Polski, które realizowane były w ramach OSI CompuTrain.
W 2008 r. został powołany przez minister Katarzynę Hall na członka Rady do Spraw Edukacji Informatycznej i Medialnej, organu pomocniczego Ministra Edukacji Narodowej, utworzonej na mocy Zarządzenia nr 14 z dnia 17 czerwca.

</doc>
<doc id="1888069" url="https://pl.wikipedia.org/wiki?curid=1888069" title="Strefa płatnego parkowania">
Strefa płatnego parkowania

Strefa płatnego parkowania – obszar miasta lub gminy w Polsce, w którym ze względu na deficyt miejsc postojowych wprowadzono obowiązek płacenia za parkowanie. Przepisy związane z SPP reguluje ustawa o drogach publicznych.
Cele i efekty.
Strefę płatnego parkowania ustala się na obszarach charakteryzujących się znacznym deficytem miejsc postojowych, jeżeli uzasadniają to potrzeby organizacji ruchu, w celu zwiększenia rotacji parkujących samochodów lub realizacji lokalnej polityki transportowej, w szczególności w celu ograniczenia dostępności danego obszaru dla samochodów lub wprowadzenia preferencji dla komunikacji zbiorowej.
W 2015 roku w Krakowie przeprowadzono analizę wpływu rozszerzenia SPP na zachowanie kierowców, stwierdzono w niej, że wprowadzenie SPP na obszarze Starych Dębnik poskutkowało redukcją popytu na miejsca postojowe w omawianym rejonie oraz uporządkowało parkowanie, co poskutkowało możliwością szybszego znajdowania wolnego miejsca parkingowego oraz znajdowania miejsca parkingowego bliżej miejsca docelowego.
Rodzaje.
Zgodnie z ustawą o drogach publicznych przewiduje się dwa rodzaje stref:
Opłaty.
Ustalenie wysokości opłat należy do kompetencji rady miasta lub gminy i muszą one być zgodne z zasadami wynikającymi z ustawy o drogach publicznych:
Sposób wnoszenia opłat również należy do kompetencji rady miasta lub gminy. Radni najczęściej wybierają tak zwane parkomaty, w niektórych przypadkach można jeszcze spotkać bilety parkingowe sprzedawane w kioskach lub wnoszenie opłaty za pośrednictwem inkasenta. Jednocześnie powstaje coraz więcej aplikacji mobilnych umożliwiających wnoszenie opłat za parkowanie.
Oznakowanie.
Strefa płatnego parkowania na wjazdach oznacza sią znakami D-44 – „Strefa parkowania”, a na wyjazdach znakami D-45 – „Koniec strefy parkowania”. Dodatkowo same miejsca postojowe oznacza się znakami pionowymi i poziomymi. Zgodnie z wyrokiem Naczelnego Sądu Administracyjnego z 2017 roku obowiązek płacenia dotyczy jedynie miejsc, które są tak oznakowane.
Opinie.
Strefy płatnego parkowania spotykają się z różnymi reakcjami społeczeństwa. Cześć organizacji społecznych popiera SPP argumentując, że przyczyniają się do większej rotacji miejsc parkingowych co ułatwia znalezienie miejsca parkingowego, zmniejszają ruch samochodowy w strefie, a tym samym redukują smog i hałas oraz zwiększają płynność ruchu. Jednocześnie powstają organizacje żądające ograniczenia lub likwidacji stref jak np. "Nowa Bydgoszcz". Przeciwnicy stref protestują także na portalach społecznościowych. Część przedsiębiorców zwraca uwagę, że często ograniczają one lub zabierają zyski – ich zdaniem klienci coraz częściej wybierają centra handlowe z bezpłatnym parkingiem zamiast kupować na znanych ulicach z płatnym parkingiem.
W 2015 roku po wprowadzeniu SPP na obszarze Starych Dębnik w Krakowie przeprowadzono badania ankietowe odnośnie do wprowadzenia SPP. 69% mieszkańców nowej strefy uznało wprowadzenie strefy za zasadne, 45% ankietowanych stwierdziło iż sami są głównymi beneficjentami zmian, a 40% wskazywało, że beneficjentem jest Urząd Miasta. W podobnej ankiecie przeprowadzonej wśród kierowców niemieszkających na terenie strefy 54% ankietowanych było przeciwnych wprowadzeniu SPP, a jako głównego beneficjenta wskazano Urząd Miasta (57%).

</doc>
<doc id="1888070" url="https://pl.wikipedia.org/wiki?curid=1888070" title="Say You’ll Be There">
Say You’ll Be There

Say You’ll Be There – drugi singel brytyjskiej żeńskiej grupy muzycznej Spice Girls, pochodzący z debiutanckiego albumu "Spice" (1996). Autorami piosenki są wokalistki zespołu i Eliot Kennedy. Producenci nadali utworowi charakter muzyki pop i R&amp;B. Charakterystyczną solówkę na harmonijce ustnej zagrał Judd Lander. Tekst opowiada o zażyłości członkiń grupy, ale może też odnosić się do relacji romantycznych. Piosenka otrzymała zróżnicowane recenzje krytyków; niektórzy opisywali tekst jako „mylący” i negatywnie wyrażali się o stylu wykonania. Inną dość popularną wersją utworu jest ta wykonana przez duńską wokalistkę MØ.
Teledysk.
Teledysk do utworu „Say You’ll Be There” został zainspirowany filmami „Szybciej koteczku! Zabij! Zabij!” i „Pulp Fiction”. Członkinie zespołu występują w nim jako kontrowersyjne wojowniczki:
Teledysk wywołał pozytywne reakcje krytyków i zdobył nominacje do nagród „1997 MTV Video Music Awards” i „1997 BRIT Awards”. Zwyciężył w „Smash Hits! Awards” zdobywając tytuł „Best Pop Video 1996”.

</doc>
<doc id="1888073" url="https://pl.wikipedia.org/wiki?curid=1888073" title="Kod Z">
Kod Z

Kod Z – zbiór kodów używanych do komunikacji radiowej z użyciem emisji CW, TTY i RTTY. Istnieją różne zestawy kodów Z. Pierwszy, stworzony przez Cable &amp; Wireless Ltd., stosowany był w łączności komercyjnej na początku rozwoju komunikacji przewodowej i radiowej. Kolejny został niezależnie opracowany przez NATO dla potrzeb wojskowych. Istnieją również kody Z używane przez siły zbrojne ZSRR i inne służby.

</doc>
<doc id="1888074" url="https://pl.wikipedia.org/wiki?curid=1888074" title="Adam Bronikowski">
Adam Bronikowski



</doc>
<doc id="1888080" url="https://pl.wikipedia.org/wiki?curid=1888080" title="Święty Franciszek z Asyżu na modlitwie (obraz Bartolomé Estebana Murilla)">
Święty Franciszek z Asyżu na modlitwie (obraz Bartolomé Estebana Murilla)

Święty Franciszek z Asyżu na modlitwie – powstały w XVII w. obraz autorstwa hiszpańskiego barokowego malarza Bartolomé Estebana Murilla.
Obraz znajduje się w Katedrze Najświętszej Marii Panny w Antwerpii.
Opis.
Artysta przedstawił założyciela franciszkanów, nazywanego również Biedaczyną z Asyżu, w charakterystycznej dla tego typu barokowego malarstwa religijnego pozie: święty klęczy ze złożonymi rękami. Na obrazie widnieją dwa typowe dla ikonografii Asyżanina elementy: krzyż i czaszka.
Mistyczny kontakt z Bogiem przedstawiony został za pomocą bijącego z nieba blasku. Scena przedstawiona została w konwencji pochmurnego wieczoru. Franciszek ubrany jest w połatany dużymi kawałkami jaśniejszego sukna brązowy habit z kapturem. Strój zakonny przepasany jest białym sznurem, jak to mają w zwyczaju minoryci. Święty klęczy na skale. Przychodzi tutaj na myśl pobyt Biedaczyny w jednej z franciszkańskich pustelni już po „Wydarzeniu z La Verny”, w którym na jego ciele odciśnięte zostały święte stygmaty. Zarówno na dłoniach, jak i w rozerwaniu habitu na lewym boku świętego widać namalowane przez Murilla rany po gwoździach i włóczni.

</doc>
<doc id="1888081" url="https://pl.wikipedia.org/wiki?curid=1888081" title="Lech Marek Gorywoda">
Lech Marek Gorywoda

Lech Marek Gorywoda (ur. 20 lipca 1950 w Grudziądzu) – polski inżynier budownictwa i samorządowiec, prezydent Gorzowa Wielkopolskiego (1992–1994).
Życiorys.
Ukończył studia z dziedziny inżynierii budownictwa na Politechnice Poznańskiej. W latach 1992–1994 sprawował funkcję prezydenta Gorzowa Wielkopolskiego, był radnym miejskim, a w latach 1998–2002 radnym sejmiku lubuskiego I kadencji (z ramienia AWS). Bez powodzenia ubiegał się o mandat senatorski w wyborach w 1993 w województwie gorzowskim jako przedstawiciel Porozumienia Centrum – Zjednoczenia Polskiego.
Pracował jako inżynier-konsultant, rzeczoznawca majątkowy i wykładowca akademicki. Zajmował stanowisko dyrektora Departamentu Współpracy z Zagranicą w Narodowym Funduszu Ochrony Środowiska i Gospodarki Wodnej.
W lutym 2006 objął obowiązki prezesa Przedsiębiorstwa Eksploatacji Rurociągów Naftowych, jednak po kilku miesiącach został odwołany z tej funkcji. Był także członkiem rady nadzorczej Kompanii Węglowej. W 2008 powołano go na prezesa Zakładów Mechanicznych PZL-Wola.

</doc>
<doc id="1888085" url="https://pl.wikipedia.org/wiki?curid=1888085" title="Ramón Fagoaga">
Ramón Fagoaga

Ramón Alfredo Fagoaga Romero (ur. 12 stycznia 1952) – salwadorski piłkarz grający na pozycji pomocnika.
Kariera klubowa.
W czasie kariery piłkarskiej Ramón Fagoaga występował w salwadorskich klubach C.D Dragon i Atlético Marte San Salvador. Z Atletico Marte zdobył Mistrzostwo Salwadoru w 1981, 1982, 1985 oraz był finalistą Pucharu Mistrzów CONCACAF w 1981 roku.
Kariera reprezentacyjna.
Ramón Fagoaga występował w reprezentacji Salwadoru w latach 1976-1986. W 1976 i 1977 uczestniczył w eliminacjach do Mistrzostw Świata 1978. W 1980 i 1981 uczestniczył w zakończonych sukcesem eliminacjach do Mistrzostw Świata 1982. Na Mundialu w Hiszpanii wystąpił w dwóch spotkaniach z Węgrami oraz Belgią. W 1984 i 1985 uczestniczył eliminacjach do Mistrzostw Świata 1986. Łącznie w latach 1976-1986 w reprezentacji wystąpił 105 razy.

</doc>
<doc id="1888087" url="https://pl.wikipedia.org/wiki?curid=1888087" title="Ernst Linder">
Ernst Linder

Ernst Linder (ur. 25 kwietnia 1868 w Pohja, zm. 14 września 1943 w Sztokholmie) – szwedzki i fiński wojskowy (generał), dowodzący grupami bojowymi podczas fińskiej wojny domowej w latach 1918–1919, mistrz olimpijski, dowódca Szwedzkiego Korpusu Ochotniczego, a następnie komendant odcinka frontu w rejonie gminy Salla na pocz. 1940 podczas wojny zimowej 1939–1940.
Życiorys.
Ernst Linder urodził się w fińskim mieście Pohja. Pochodził ze szwedzkiej rodziny. Od 1887 służył w szwedzkiej armii. W 1889 zdał egzamin oficerski, zaś w 1894 ukończył korpus kadetów w Sztokholmie. W 1918 wstąpił ochotniczo do armii fińskiej. Uczestniczył w fińskiej wojnie domowej pomiędzy białymi i komunistami. Został w stopniu generała majora dowódcą Grupy Bojowej "Stakunta", Grupy Bojowej „Linder”, a następnie Grupy Bojowej „Savo”, które działały na odcinku od Zatoki Botnickiej do Näsijärvi. Poznał wówczas gen. Carla Gustafa Mannerheima, z którym się zaprzyjaźnił. Od grudnia 1918 do 1919 pełnił funkcję inspektora kawalerii. W 1920 powrócił do Szwecji, gdzie przeniesiono go do rezerwy. W 1924 uczestniczył w letnich igrzyskach olimpijskich w Paryżu w składzie szwedzkiego zespołu jeździeckiego, zdobywając złoty medal. W 1927 awansowano go na generała majora rezerwy. W 1938 został mianowany generałem rezerwy w fińskiej armii. Podczas wojny zimowej pomiędzy ZSRR i Finlandią od 6 stycznia do 27 lutego 1940 roku dowodził Szwedzkim Korpusem Ochotniczym, w skład którego – oprócz szwedzkich ochotników – wchodzili też Norwegowie i Duńczycy. Korpus działał w rejonie gminy Salla. 28 lutego gen. E. Linder został przez marsz. C. G. Mannerheima mianowany generałem kawalerii armii fińskiej. Do końca kwietnia stał na czele odcinka frontu w okolicy Salla. Następnie powrócił do Szwecji.

</doc>
<doc id="1888088" url="https://pl.wikipedia.org/wiki?curid=1888088" title="Nymphe">
Nymphe

Nymphe (ang., niem., fr.: nimfa)
Nazwa noszona przez okręty, m.in.:
Inne znaczenia:

</doc>
<doc id="1888091" url="https://pl.wikipedia.org/wiki?curid=1888091" title="Wasilij Stalin">
Wasilij Stalin

 
Wasilij Iosifowicz Stalin, gruz. ვასილი იოსების სტალინი, ; znany także jako Wasilij Iosifowicz Dżugaszwili, , (ur. 21 marca 1921 w Moskwie, zm. 19 marca 1962 w Kazaniu) – radziecki dowódca wojskowy, generał porucznik lotnictwa ZSRR, dowódca Sił Powietrznych Moskiewskiego Okręgu Wojskowego.
Życiorys.
Dzieciństwo i młodość.
Urodził się 21 marca 1921 w Moskwie jako syn Józefa Stalina i jego drugiej żony, Nadieżdy Alliłujewej. W szkole otrzymywał niskie oceny, często naruszał szkolną dyscyplinę. Po śmierci matki Wasilija ojciec – Józef Stalin – przestał odwiedzać swoje dzieci, a Wasilijem i jego siostrą Swietłaną opiekowali się niańka i szef straży bezpieczeństwa Stalina. 
W wieku 17 lat za wstawiennictwem Ławrentija Berii, koniecznym ze względu na niskie oceny, został przyjęty do Kaczyńskiej Wyższej Wojskowej Szkoły Lotniczej dla Pilotów. Początkowo traktowany był w sposób specjalny (pokój jednoosobowy, posiłki w oficerskiej stołówce), po osobistej interwencji ojca utracił przywileje.
Służba wojskowa.
Rozpoczął czynną służbę wojskową w 16 Pułku Lotnictwa Myśliwskiego 57 Brygady Lotniczej w Moskwie, większość czasu spędzając nie w jednostce wojskowej, lecz na obiektach sportowych. Tam poznał Galinę Burdonską, swoją przyszłą żonę – pobrali się, gdy Wasilij miał 19 lat. 
Wasilij otrzymywał szybkie awanse. Na początku II wojny światowej był inspektorem Sił Powietrznych w Sztabie Generalnym RKKA. W grudniu 1941 roku był jednym z głównych oficerów w Inspektoracie Sił Powietrznych i po kilku miesiącach awansował na pułkownika. 
W 1946 roku otrzymał awans do stopnia generała majora, a w 1947 roku na generała porucznika. W 1948 roku został mianowany dowódcą Sił Powietrznych Moskiewskiego Okręgu Wojskowego. Został jednak zwolniony z tego stanowiska, m.in. z powodu wypadku lotniczego podczas defilady wojskowej 1 maja 1952 roku, za jaki był odpowiedzialny. 
Aresztowanie i więzienie.
Po śmierci ojca, 28 kwietnia 1953 roku został aresztowany i oskarżony o „oczernianie przywódców ZSRR, antysowiecką propagandę i zaniedbania w sprawach karnych”. Dochodzenie sądowe było prowadzone przez jednego ze stalinowskich prokuratorów – Lwa Włodzimirskiego. Podczas dochodzenia Wasilij przyznał się do winy. Wkrótce potem, w grudniu 1953 roku, prokurator i jego szef Ławrentij Beria zostali straceni jako winni polityki terroru.
Wasilij Stalin poprosił nowych przywódców radzieckich – Nikitę Chruszczowa i Gieorgija Malenkowa – o ułaskawienie, ale uznano go za zbyt niebezpieczną osobę i był sądzony za zamkniętymi drzwiami. Został skazany na 8 lat pozbawienia wolności i dyscyplinarne wydalenie z armii. Osadzono go w więzieniu pod nazwiskiem Wasilij Pawłowicz Wasiljew. 11 stycznia 1960 został zwolniony z odbywania kary. Musiał jednak zrezygnować z nazwiska Stalin i zmienić je na Dżugaszwili. Komitet Centralny Komunistycznej Partii Związku Radzieckiego postanowił przyznać mu emeryturę, rekompensatę finansową w wysokości 30 000 rubli, trzypokojowe mieszkanie w Moskwie oraz skierować go na trzymiesięczną rekonwalescencję do Kisłowodzka. Otrzymał również pozwolenie na występowanie w mundurze generalskim oraz zachował wszystkie odznaczenia i medale. 
Wasilij spodziewał się otrzymać oficjalne przeprosiny, ale nigdy do tego nie doszło. Jego problemy z alkoholem pogarszały jego stan zdrowia. 9 kwietnia 1960 roku poprosił marszałka Klimienta Woroszyłowa o ponowne powołanie do czynnej służby wojskowej. 15 kwietnia – zirytowany brakiem odpowiedzi – poszedł do chińskiego konsulatu i poprosił o wizę. Stosunki między Związkiem Radzieckim a Chińską Republiką Ludową były już wówczas napięte i dlatego Rada Najwyższa ZSRR postanowiła 16 kwietnia zatrzymać Wasilija w areszcie domowym w Kazaniu i pozbawić go wszelkich przywilejów. Zmarł 19 marca 1962 roku w Kazaniu z powodu przewlekłego alkoholizmu, tam również został pochowany.
W 1999 roku Wasilij Stalin został częściowo zrehabilitowany, a w 2002 roku jego ciało ponownie pochowano na cmentarzu w Moskwie.

</doc>
<doc id="1888092" url="https://pl.wikipedia.org/wiki?curid=1888092" title="Nashi">
Nashi



</doc>
<doc id="1888094" url="https://pl.wikipedia.org/wiki?curid=1888094" title="Silvio Aquino">
Silvio Aquino

Silvio Aquino (ur. 30 czerwca 1949) – salwadorski piłkarz grający na pozycji pomocnika.
Kariera klubowa.
W czasie kariery piłkarskiej Silvio Aquino występował w salwadorskich klubie Alianza San Salvador. Nie osiągnął jednak większych sukcesów.
Kariera reprezentacyjna.
Silvio Aquino występował w reprezentacji Salwadoru w latach 1977–1983. W 1977 uczestniczył w eliminacjach do Mistrzostw Świata 1978. W 1980 i 1981 uczestniczył w zakończonych sukcesem eliminacjach do Mistrzostw Świata 1982. Na Mundialu w Hiszpanii był rezerwowym i nie wystąpił w żadnym spotkaniu.

</doc>
<doc id="1888095" url="https://pl.wikipedia.org/wiki?curid=1888095" title="Kosmiczna Odyseja Helvisa">
Kosmiczna Odyseja Helvisa

Kosmiczna Odyseja Helvisa – debiutancki album muzyczny zespołu Robotix, wydany w 2003 roku przez "Cosmic Records" na płytach CD oraz przez "Black Sky Records" na płytach winylowych. Płytę zespół nagrał w składzie: Sivax (wokal, gitara), Guma (gitara, chórki), Pleban (kontrabas, chórki, instrumenty klawiszowe), Arczi (perkusja, chórki, wokal, gitara). Płyta zawiera teledysk do utworu "Vampirella".

</doc>
<doc id="1888097" url="https://pl.wikipedia.org/wiki?curid=1888097" title="Pseudo Echo">
Pseudo Echo

Pseudo Echo − australijska grupa muzyczna grająca muzykę z pogranicza popu, rocka i new wave.
Historia.
Zespół w 1982 roku założyli dwaj przyjaciele ze szkoły średniej − Brian Canham (wokalista, gitarzysta i keyboardzista) oraz Pierre Gigliotti (basita, keyboardzista). W szeregi grupy wstąpili następnie perkusista Anthony Argiro i gitarzysta/klawiszowiec Tony Lugton.
Pseudo Echo swój pierwszy album, "Autumnal Park", wydali w 1984 roku. Promowana przez cztery single, płyta spotkała się z wielkim sukcesem w rodzimej Australii i uczyniła ze swoich wykonawców drugi w kolejności (po INXS) najpopularniejszy zespół australijski. Zawarty na albumie utwór "His Eyes" wykorzystano w filmie "" (1985), co przysporzyło grupie fanów także w Stanach Zjednoczonych.
Do chwili obecnej zespół nagrał dziewięć płyt − sześć albumów studyjnych i trzy kompilacje, a także jeden minialbum. Działalności zaprzestali wprawdzie w 1990 r., lecz karierę w branży muzycznej kontynuują ponownie od 1999, a już rok później ukazał się dwupłytowy album "Teleporter" zawierający jednak tylko cztery nowe utwory (druga płyta jest płytą koncertową). Z okazji 30-lecia zespołu, na początku kwietnia 2014 roku, ukazał się album "Ultraviolet" zawierający zupełnie nowy materiał.
Członkowie Pseudo Echo uznają, że ich wczesne dokonania artystyczne inspirowane były aktywnością zespołów Simple Minds, Ultravox i Japan, późniejsze zaś − Duran Duran i The Human League.
W Polsce zespół mało znany, w latach 80. XX wieku płyty Pseudo Echo prezentował Tomasz Beksiński.

</doc>
<doc id="1888104" url="https://pl.wikipedia.org/wiki?curid=1888104" title="Obręb ochronny">
Obręb ochronny

Obręb ochronny – forma ochrony miejsca stałego tarła oraz rozwoju narybku gromadnego zimowania, bytowania i przepływu ryb w Polsce. Obejmuje ona obszar wodny, w którym zabrania się połowu oraz czynności szkodliwych dla ryb, a w szczególności naruszania urządzeń tarliskowych, dna zbiornika i roślinności wodnej, uprawiania sportów motorowodnych i urządzania kąpielisk. 
Obręby ochronne ustanawia lub znosi zarząd województwa, w drodze uchwały, z urzędu albo na wniosek uprawnionego do rybactwa lub właściwego dyrektora regionalnego zarządu gospodarki wodnej. Obręb ochronny może być ustanowiony na czas nieokreślony albo na czas określony. Formę obrębu ochronnego określiła ustawa z dnia 18 kwietnia 1985 r. o rybactwie śródlądowym. 
Obręby ochronne są ustanawiane w ramach obwodu rybackiego.

</doc>
<doc id="1888105" url="https://pl.wikipedia.org/wiki?curid=1888105" title="Guillermo Ragazzone">
Guillermo Ragazzone

Guillermo Ragazzone Lorenzana (ur. 5 stycznia 1956) – salwadorski piłkarz grający na pozycji napastnika.
Kariera klubowa.
W czasie kariery piłkarskiej Guillermo Ragazzone występował w salwadorskich klubach Atlético Marte San Salvador i Cojutepeque F.C. Z Atletico Marte zdobył Mistrzostwo Salwadoru w 1981, 1982, 1985 oraz był finalistą Pucharu Mistrzów CONCACAF w 1981 roku.
Kariera reprezentacyjna.
Guillermo Ragazzone Lorenzana występował w reprezentacji Salwadoru w latach osiemdziesiątych. W 1982 uczestniczył w Mundialu w Hiszpanii, na którym był rezerwowym i nie wystąpił w żadnym spotkaniu. W 1989 uczestniczył eliminacjach do Mistrzostw Świata 1990.

</doc>
<doc id="1888106" url="https://pl.wikipedia.org/wiki?curid=1888106" title="Stanisław Szymański (dyplomata)">
Stanisław Szymański (dyplomata)

Stanisław Szymański (ur. 3 maja 1932 w Łężynach) – polski dyplomata i działacz państwowy, ambasador w Tanzanii (1982–1986) i Irlandii (1996–1997), wiceminister spraw zagranicznych (1993–1995). 
Życiorys.
Ukończył studia na Wydziale Dyplomatyczno-Konsularnym Szkoły Głównej Służby Zagranicznej oraz podyplomowe studium międzynarodowych stosunków gospodarczych SGPiS. Członek Związku Młodzieży Wiejskiej RP „Wici” oraz Zjednoczonego Stronnictwa Ludowego. 
W 1955 podjął pracę w Ministerstwie Spraw Zagranicznych, gdzie doszedł do stanowiska doradcy ministra i naczelnika Wydziału w Departamencie Prasy i Informacji. Przebywał na placówkach w Londynie, Pjongjangu, Kairze, Chicago. Pełnił misję ambasadora PRL w Tanzanii (1982–1986). W okresie rządów SLD-PSL sprawował funkcję podsekretarza stanu w resorcie spraw zagranicznych z ramienia Polskiego Stronnictwa Ludowego. Od 1996 do 1997 był ambasadorem RP w Irlandii. 

</doc>
<doc id="1888108" url="https://pl.wikipedia.org/wiki?curid=1888108" title="STR">
STR



</doc>
<doc id="1888109" url="https://pl.wikipedia.org/wiki?curid=1888109" title="Klub Polskich Nieudaczników">
Klub Polskich Nieudaczników

Klub Polskich Nieudaczników (niem. "Club der polnischen Versager") – stowarzyszenie znajdujące się przy Ackerstraße 168 w Berlinie, w dzielnicy Mitte.
Według statusu stowarzyszenie propaguje komunikację między ludźmi, którzy zajmują się w szeroko rozumianym pojęciu sztuką i zwraca się przede wszystkim do tych, którzy nie odnajdują się w miejscu i czasie, w którym się znajdują, także do tych, którzy się nisko oceniani, pomijani lub pogardzani. Zadaniem stowarzyszenia jest promowanie międzynarodowego zrozumienia i tolerancji we wszystkich dziedzinach kultury i sztuki. W szczególności stowarzyszenie wspiera komunikację między Polakami a Niemcami, zgodnie z traktatem o dobrym sąsiedztwie i przyjaznej współpracy z 1991 roku.
Zamieszkali w Berlinie polscy emigranci, dążyli do utworzenia miejsca spotkań i wymiany poglądów. Stowarzyszenie zostało zainaugurowane 1 września 2001 przez „Bund der polnischen Versager – Polenmarkt e.V.” (Stowarzyszenie Polskich Nieudaczników). Początkowym rdzeniem Związku byli: Piotr Mordel i Leszek Oświęcimski. Później dołączyli również Wojciech Stamm, Joanna Bednarska, Tomasz Sosiński i Adam Gusowski. Wszyscy oni byli imigrantami z Polski w latach 80. Każdy z nich miał potrzebę bycia aktywnym i kreatywnym na obczyźnie. W roku 1994 Leszek Oświęcimski ogłosił „Mały Manifest Polskich Nieudaczników” – akt powstania ruchu „polskich nieudaczników”, będący polemiką z niemieckimi stereotypami o polskich emigrantach.
W Berlinie i w innych miastach Niemiec zaczęły odbywać się „Festiwale Polskich Nieudaczników”. W roku 1995 ukazał się pierwszy, zerowy egzemplarz czasopisma artystycznego „Kolano”. „Kolano” było pierwszym organem Związku i późniejszego Klubu Polskich Nieudaczników. Zerowy numer datuje powstanie Polskiego Nieudacznictwa w Niemczech. W nim zawarty był “Mały Manifest Polskich Nieudaczników”. Oprócz życia klubowego w „Kolanie” ukazywały się krótkie formy literackie, berlińskich i polskich autorów, wiersze, skecze, rysunki i zdjęcia. Redakcja „Kolana” to na początku duet Leszek Oświęcimski i Piotr Mordel. Osoby ważne dla „Kolana” to Piotr Konnak (tylko na początku), Wojciech Stamm, Roman Lipski, Izabela Patrykus. „Kolano” ukazywało się nieregularnie do 2001 roku, ukazało się 17 numerów.
W roku 1997 powstała grupa teatralna „Babcia Zosia”. Inicjatorem teatru Babcia Zosia był Wojciech Stamm aka Lopez Mausere, poeta i pisarz, w latach 1988–1994 związany z „BruLionem”, uczestnik działań gdańskiego ruchu artystycznego TOTART, choreografem pierwszej sztuki “Babcia Zosia” był Krzysztof Leon Dziemaszkiewicz, związany z sopockim Teatrem Ekspresji, twórca gdańskiego Teatru Patrz Mi Na Usta, aktorami Krzysztof Leon Dziemaszkiewicz, Wojciech Stamm (Lopez Mausere), Leszek Oświęcimski, Roman Lipski, Andrzej Fikus „Filet”, scenografem Roman Lipski, choreografem Krzysztof Leon Dziemaszkiewicz, kostiumy zaprojektowała Lidia Visconti. Sztuka była napisana w językach polskim i niemieckim, odniosła sukces w wielu miastach niemieckich. Powstały kolejne dwie sztuki: „Ciocia Leosia” i „Dziadek Stanisław”. Teatr działał do roku 2003.
W roku 2000 członkowie grupy założycielskiej zdecydowali o utworzeniu stowarzyszenia „Związek Polskich Nieudaczników” (Bund der Polnischen Versager) i wnieśli o oficjalne zarejestrowanie do Niemieckiego Rejestru Stowarzyszeń. W rok później powstał Klub przy ulicy Torstraße 66 w dzielnicy Berlin-Mitte jako realizacja wieloletnich oczekiwań środowiska artystycznego, miejsce spotkań i akcji polskiej awangardy artystycznej Berlina.
Członkostwo w stowarzyszeniu jest otwarte dla każdej osoby fizycznej lub prawnej. Stowarzyszenie składa się z członków zwyczajnych i wspierających stowarzyszenie, a także członków honorowych.
Osoby organizujące działalność klubu pełnią swoje funkcje społecznie, nie pobierając żadnego wynagrodzenia. Utrzymują się z pracy w swoich zawodach.
Do klubu należało wydawnictwo „Versager Verlag” (Wydawnictwo Nieudaczników), które wydało książkę "Club der polnischen Wurstmenschen" (Klub Kiełboludów) Leszka „Hermana” Oświęcimskiego oraz "Das Kapital" Krzysztofa Jaworskiego i Wojciecha Wilczyka.
Klub przyjął programowo w urządzeniu i nazwie kierunek zwrócony przeciw kulturze sukcesu. Zamiast tego prezentuje się niepowodzenie pod wszelkimi aspektami jako cel, do którego warto dążyć. "„W polszczyźnie nieudacznik to ktoś, który niczego nie potrafi, ale – pozytywnie – też ktoś, kto nie spoczywa na laurach”."
Program klubu obejmuje literaturę, wystawiennictwo, projekcje filmów, działalność na rzecz tolerancji i społecznego zaangażowania, workshopy, wykłady oraz koncerty.
Klub od pierwszych chwil stał się miejscem bardzo popularnym i wizytówką oraz adresem dla tych, którzy chcieli rozważyć ideę nieudacznictwa. Bardzo szybko stał się platformą nowej, wolnej wielonarodowej oraz polsko-niemieckiej komunikacji, w której akcje artystyczne i wydarzenia kulturalne były jedynie koniecznymi ramami.
W lokalu klubu, ale też w innych lokalach na terenie Niemiec i Austrii, a nawet w Tokio, odbywają się występy satyryczne członków klubu.
Adam Gusowski i Piotr Mordel przedstawiają dialogi „Adam Gusowski und Piotr Mordel Leutnant-Show” w języku niemieckim. Każdy występ urozmaicony jest pokazami slajdów i filmów, odbywa się według innego, tworzonego na tę okazję scenariusza.
Audycja „Gaulojzes Golana”, to radiowa audycja satyryczna powstała w roku 1998, w której Polscy Nieudacznicy satyrycznie komentują współżycie polsko-niemieckie. Produkowana była początkowo w mieszkaniach autorów, głównie z kręgu redakcyjnego „Kolana”, jak Leszek Oświęcimski, Piotr Mordel, Piotr Konnak, Wojciech Stamm, Gregor Pliszka. Później doszli Adam Gusowski, Piotr Olszówka, Ewa Lewy.
Od roku 2012 zespół „Gaulojzes Golana” tworzą Ewa Lewy, Adam Gusowski i Piotr Mordel. Już od 2005 roku i obecnie audycja nadawana jest co miesiąc, w każdy trzeci piątek miesiąca w stacji radiowej COSMO, stanowiącej koprodukcję WDR i RBB, a także na stronie Klubu Polskich Nieudaczników.
„Gaulojzes Golana” to najstarsza polska audycja satyryczna nadawana w publicznym radiu niemieckim. Obecnie stałe rubryki to „Rozmowa z ciekawym człowiekiem”, „Reporter Wscipski”, „Podsłuchane rozmowy prezydentów”, „Wiersze strefy Ewy”. Między rubrykami, minisłuchowiskami pojawiają się luźne rozmowy prowadzących program. “Wielka Gala Gaulojzes Golana”, która odbyła się w 2008 roku w Haus des Rundfunks w Berlinie na dziesiąty jubileusz audycji przyciągnęła do wielkiej sali budynku RBB 1200 gości.
„Kollisionsgespräche” (rozmowy kolizyjne) to satyryczna audycja radiowa w języku niemieckim z udziałem Adama Gusowskiego i zamieszkałego w Niemczech Austriaka Christopha Theußla, aktora i muzyka. Z perspektywy eksilantow rozmawiają oni o swojej miłości do Niemiec i Niemców, o ich podziwie dla kraju, kultury, języka, sztuki, historii. Ten satyryczny format wyolbrzymia wszystko do absurdu, pokazując w ten sposób inną stronę medalu. Audycje nadawane były w niezależnym berlińskim radio Pi-Radio na falach 88,4 MHz, a obecnie w internecie na stronie Klubu.
Klub wyprodukował 150 odcinków filmowych „Das Gespräch mit einem interessanten Menschen” (Rozmowa z ciekawym człowiekiem), w których uczestniczą dwie osoby, red. Gusowski (Adam Gusowski) i wcielający się w za każdym razem w inną postać Piotr Mordel. Jest to forma satyrycznego, często absurdalnego komentarza aktualnych polsko-niemieckich wydarzeń.
Klub zrealizował też ponad 30 odcinków „Umgefragt in Bernau” (Wywiady w Bernau), czyli sondy ulicznej w miasteczku Bernau pod Berlinem. W tej sondzie ulicznej Adam Gusowski pyta mieszkańców Bernau o polsko-niemieckie tematy, ale też o ich bolączki, radości i smutki. Odcinki filmowe dostępne są na YouTube.
Dzięki prowokacyjnej nazwie klub uzyskał szybko popularność w niemieckich mediach.
W roku 2007 siedziba klubu przeniosła się z ulicy Torstraße 66 na ulicę Ackerstraße 168.
Od listopada 2011 dostępna jest w Internecie kronika imprez organizowanych przez Klub. W YouTube dostępna jest seria filmów związanych z działalnością Klubu.
Klub zorganizował 6 stycznia 2017 pokaz filmu Antoniego Krauzego „Smoleńsk” w berlińskim kinie Babylon. Po tym wydarzeniu do życia został powołany nowy format satyryczny w formie korespondencji dziennikarskiej z cyklu „Korespondent wyjaśnia”. Filmy te są produkowane jedynie w języku polskim i pokazują w satyryczny sposób pracę korespondenta polskiej telewizji publicznej/narodowej w Berlinie. Korespondent występuje pod nazwiskiem Czarosław Gzyms.
9 maja 2017 roku Klub Polskich Nieudaczników w Berlinie został nagrodzony statuetką Niebieskiego Misia („Blauer Bär”). Nagroda Komisji Europejskiej i Senatu Berlina przyznawana jest berlińskim inicjatywom i projektom, a także berlińczykom przyczyniającym się do integracji Europy i jej obywateli. „Idea wspólnej Europy towarzyszy nam początku. Jesteśmy otwarci na Berlin, na Europę, na wielokulturowość. Nagroda, którą dostaliśmy jest swoistym kredytem zaufania, który chcielibyśmy spłacić, motywacją do tworzenia kolejnych projektów europejskich” – podkreślił Adam Gusowski.

</doc>
<doc id="1888111" url="https://pl.wikipedia.org/wiki?curid=1888111" title="Elżbieta Solska">
Elżbieta Solska

Elżbieta Bronisława Solska (ur. 20 lipca 1954 w Trzebnicy, zm. 15 czerwca 2016 w Zielonej Górze) – polska dziennikarka i polityk, senator III kadencji (1993–1997).
Życiorys.
Córka Bronisława i Zofii. Ukończyła w 1978 studia politologiczne na Uniwersytecie im. Adama Mickiewicza w Poznaniu. Pracowała początkowo w zarządzie wojewódzkim Związku Socjalistycznej Młodzieży Polskiej w Koninie, a od 1982 do 1984 jako dziennikarka konińskiego dwutygodnika międzyzakładowego „Wielkopolskie Zagłębie”. Od 1984 publikowała w „Gazecie Lubuskiej”.
W 1993 uzyskała mandat senatora III kadencji w województwie zielonogórskim jako kandydatka Komitetu Wyborczego „Solska”, będąc jednocześnie członkinią Unii Pracy. Zasiadała w Komisji Gospodarki Narodowej oraz w Komisji Spraw Zagranicznych i Międzynarodowych Stosunków Gospodarczych. W 1997 bez powodzenia ubiegała się o reelekcję z ramienia Komitetu Wyborczego „Solska”.
Pochowana na cmentarzu komunalnym w Zielonej Górze.

</doc>
<doc id="1888113" url="https://pl.wikipedia.org/wiki?curid=1888113" title="MythBusters">
MythBusters



</doc>
<doc id="1888114" url="https://pl.wikipedia.org/wiki?curid=1888114" title="José Luis Rugamas">
José Luis Rugamas

José Luis Rugamas Portillo (ur. 5 czerwca 1956) - były salwadorski piłkarz grający na pozycji pomocnika.
Kariera klubowa.
W czasie kariery piłkarskiej José Luis Rugamas występował w salwadorskich klubach Atlético Marte San Salvador i FAS Santa Ana. Z Atletico Marte zdobył Mistrzostwo Salwadoru w 1981, 1982 oraz był finalistą Pucharu Mistrzów CONCACAF w 1981 roku. Z FAS zdobył Mistrzostwo Salwadoru w 1984 roku.
Kariera reprezentacyjna.
José Luis Rugamas występował w reprezentacji Salwadoru w latach 1973-1986. W 1976 uczestniczył w eliminacjach do Mistrzostw Świata 1978. W 1980 i 1981 uczestniczył w zakończonych sukcesem eliminacjach do Mistrzostw Świata 1982. Na Mundialu w Hiszpanii wystąpił w dwóch spotkaniach z Węgrami oraz Argentyną. W 1984 i 1985 uczestniczył eliminacjach do Mistrzostw Świata 1986. W 1989 uczestniczył eliminacjach do Mistrzostw Świata 1990.

</doc>
<doc id="1888117" url="https://pl.wikipedia.org/wiki?curid=1888117" title="Khalil Chemmam">
Khalil Chemmam

Khalil Chemmam (ur. 24 lipca 1987 w Tunisie) – tunezyjski piłkarz grający na pozycji bocznego obrońcy w tunezyjskim klubie Espérance Tunis.
Kariera klubowa.
Karierę piłkarską Chemmam rozpoczął w klubie Espérance Tunis wywodzącego się ze stolicy kraju, Tunisu. W 2007 roku zadebiutował w jego barwach w rozgrywkach pierwszej lidze tunezyjskiej. W 2008 roku osiągnął swój pierwszy sukces w karierze, gdy zdobył Puchar Tunezji. W 2009 roku wywalczył z nim mistrzostwo Tunezji, wygrał Arabską Ligę Mistrzów oraz Puchar Zdobywców Pucharów Afryki Północnej. W sezonach 2009/2010, 2010/2011 i 2011/2012 także został mistrzem kraju. W 2011 roku wygrał Afrykańską Ligę Mistrzów, a w 2012 roku zdobył Superpuchar Afryki.
Kariera reprezentacyjna.
W reprezentacji Tunezji Chemmam zadebiutował w 2008 roku. W 2010 roku został powołany do kadry na Puchar Narodów Afryki 2010. Był tam rezerwowym i nie rozegrał żadnego spotkania. W 2012 roku zagrał w Pucharze Narodów Afryki 2012, a w 2013 roku został powołany na Puchar Narodów Afryki 2013.

</doc>
<doc id="1888119" url="https://pl.wikipedia.org/wiki?curid=1888119" title="Time Has Come (album)">
Time Has Come (album)

Time Has Come – czwarty album francuskiego zespołu Dubians wydany w 2003 roku. Zawiera 14 utworów.

</doc>
<doc id="1888120" url="https://pl.wikipedia.org/wiki?curid=1888120" title="SimulationX">
SimulationX

SimulationX jest wieloobszarowym oprogramowaniem CAE służącym do symulacji fizycznych komponentów i urządzeń, stworzone i sprzedawane przez ESI ITI GmbH z Drezna.
Naukowcy i inżynierowie z przedsiębiorstw przemysłowych i instytucji naukowych stosują to oprogramowanie do projektowania, modelowania, symulacji, analizy i wirtualnego testowania złożonych systemów mechatronicznych. Na jednej platformie oprogramowanie to symuluje zależne działanie różnych efektów fizycznych – od mechaniki 1D, systemów mechanicznych składających się z wielu ciał (MBS), techniki napędów poprzez hydraulikę, pneumatykę i termodynamikę aż do elektryki, magnetyki, a także analogowej i cyfrowej automatyki. Jednym z głównych obszarów zastosowania jest rozwój obszaru napędu samochodu osobowego, np. stacjonarna analiza napędu, za co rozwiązanie to zostało odznaczone nagrodą AEI (Towarzystwa Inżynierów Automobilowych) w kategorii „Najlepszy produkt symulacyjny układu napędowego” w roku 2006.
Firma.
SimulationX jest tworzone przez firmę ESI ITI GmbH. Działając w wirtualnej inżynierii systemów głównym obszarem działalności jest rozwój i sprzedaż standardowych oprogramowań. Firma działa na całym świecie za pomocą sieci spółek zależnych i dystrybutorów.
Obszary i biblioteki.
Oprogramowanie wspomaga funkcjonalność Windows i dysponuje przygotowanymi elementami oraz gotowymi do użycia bibliotekami modeli wszystkich fizycznych obszarów. Biblioteki te klasyfikują obiekty modeli według ich cech fizycznych, a także według cech odnoszących się do ich zastosowania. Gotowe do użycia elementy modeli z wszystkich fizycznych obszarów zastosowania są gotowe do budowania modeli. Hydrauliczne, pneumatyczne i elektryczne napędy, tak samo, jak i układ sterowniczy mogą zostać włączone do już istniejącego modelu razem z mechanicznym systemem składającym się z wielu ciał (MBS) może być obserwowane i analizowane. Podczas przebiegu obliczeń możliwe jest obserwowanie i analizowanie zachowania wszystkich systemów, a także dopasowanie online parametrów. Przykładem tutaj są np. systemy, w których stosuje się układy sterowania techniką płynów. Zalicza się do nich przykładowo przemysł maszyn budowlanych, w którym chodzi o sterowanie hydrauliczne, napędy i kinematykę. To oprogramowanie symulacyjne systemów odtwarza pojedyncze komponenty jako całościowy system i nadaje się do symulacji zadań tribologicznych i jest stosowane do analiz efektywności energetycznej urządzeń i konceptów sterowania. W dziedzinie techniki płynów znajduje się biblioteka, która zawiera specjalne komponenty z tak zwanego obszaru podwodnego (hydraulika podwodna, elektryka podwodna, obsługa offshore). Za jego pomocą można obliczyć dynamiczne zachowanie komponentów i systemów do wydobywania i rozprowadzania ropy naftowej i gazu ziemnego. Kolejnym obszarem zastosowania jest wirtualne testowanie urządzeń, wydobywań i wierceń na głębokim morzu, zaopatrywanie nad powierzchnią wody, sejsmografia, a także konstrukcji i techniki procesów podwodnych w warunkach rzeczywistych. SimulationX wspiera język Modeliki, w celu przeprowadzenia symulacji własnych, realistycznych (Sub-)modeli. Możliwe jest wykonanie modeli ze standardowej biblioteki Modeliki, a także takich, które na języku Modeliki bazują.
Interfejsy.
SimulationX dysponuje otwartymi, obszernymi CAx-interfejsami do innych programów przeróżnych zastosowań, np.: CAE, CAD (SolidWorks, Pro/ENGINEER, Autodesk Inventor), CAM, skomputeryzowana optymalizacja (CAO) (np. Isight, modeFRONTIER, OptiY), FEA/FEM, CFD.

</doc>
<doc id="1888123" url="https://pl.wikipedia.org/wiki?curid=1888123" title="Chadi Hammami">
Chadi Hammami

Chadi Hammami (ur. 14 czerwca 1986 w Safakisie) – piłkarz tunezyjski grający na pozycji pomocnika.
Kariera klubowa.
Hammami pochodzi z miasta Safakis i tam też rozpoczął karierę piłkarską w klubie Club Sportif Sfaxien. W 2005 roku zadebiutował w jego barwach w rozgrywkach pierwszej lidze tunezyjskiej. W 2006 roku awansował ze Sfaxien do finału Ligi Mistrzów (1:1, 0:1 z Al-Ahly Kair). W 2007 i 2008 roku dwukrotnie z rzędu wygrał ze Sfaxien Afrykański Puchar Konfederacji. Natomiast w 2009 roku wywalczył pierwszy w karierze Puchar Tunezji.
W 2012 roku Hammami został zawodnikiem klubu Al Kuwait Kaifan.
Kariera reprezentacyjna.
W reprezentacji Tunezji Hammami zadebiutował w 2007 roku. W 2010 roku został powołany do kadry na Puchar Narodów Afryki 2010. Był tam rezerwowym i nie rozegrał żadnego spotkania. W 2013 roku powołano go do kadry na Puchar Narodów Afryki 2013.

</doc>
<doc id="1888133" url="https://pl.wikipedia.org/wiki?curid=1888133" title="Norberto Huezo">
Norberto Huezo

José Norberto Huezo Montoya (ur. 6 czerwca 1956 w San Salvador) – salwadorski piłkarz grający na pozycji pomocnika.
Kariera klubowa.
Norberto Huezo swojąkarierę rozpoczął w 1975 roku w klubie ANTEL. W 1976 przeszedł do Atlético Marte San Salvador. W 1977 roku przeszedł do meksykańskiego CF Monterrey. W latach 1978–1981 ponownie grał w Atlético Marte San Salvador. Z Atletico Marte zdobył Mistrzostwo Salwadoru w 1981 oraz był finalistą Pucharu Mistrzów CONCACAF w 1981 roku. Dobra zaowocowała transferem do Hiszpanii. W 1982 roku grał w trzecioligowej Palencia CF, z którą awansował do Segunda División. W latach 1982–1983 grał w drugoligowej Cartagena FC, po których powrócił do Atlético Marte San Salvador. W latach 1986–1987 grał w kostarykańskim CS Herediano, z którym zdobył Mistrzostwo Kostaryki 1987. W latach 1988–1990 grał w gwatemalskim CD Jalapa. W latach 1991–1992 grał w klubie Deportivo Escuintla, po czym przeszedł do FAS Santa Ana, w którym zakończył piłkarską karierę w 1993 roku.
Kariera reprezentacyjna.
Norberto Huezo występował w reprezentacji Salwadoru w latach 1976–1989. W 1976 i 1977 uczestniczył w eliminacjach do Mistrzostw Świata 1978. W 1980 i 1981 uczestniczył w zakończonych sukcesem eliminacjach do Mistrzostw Świata 1982. Na Mundialu w Hiszpanii wystąpił we wszystkich trzech spotkaniach z Węgrami, Belgią oraz Argentyną. W 1984 i 1985 uczestniczył eliminacjach do Mistrzostw Świata 1986.
Kariera trenerska.
Norberto Huezo po zakończeniu kariery piłkarskiej został trenerem. W latach 2006–2008 prowadził reprezentację Salwadoru U-17, a od 2008 roku prowadzi reprezentację Salwadoru U-20.

</doc>
<doc id="1888140" url="https://pl.wikipedia.org/wiki?curid=1888140" title="Ułudka wiosenna">
Ułudka wiosenna

Ułudka wiosenna ("Omphalodes verna" Moench) – gatunek rośliny należący do rodziny ogórecznikowatych ("Boraginaceae"). Pochodzi ze środkowej i południowo-wschodniej Europy. Jest uprawiana w wielu krajach jako roślina ozdobna (w Polsce rzadko), czasami dziczeje z upraw.
Biologia.
Kwitnie od kwietnia do maja. Liczba chromosomów 2n = 48.
Zastosowanie i uprawa.
Nadaje się jako roślina okrywowa lub do alpinarium. Może być uprawiana w strefach 6–9, w rejonach zimniejszych wymaga okrycia na zimę. Oprócz typowej formy uprawiane są kultywary różniące się kolorem kwiatów, wielkością. Gleba powinna być stale wilgotna i przepuszczalna. Rozmnaża się przez wysiew nasion wczesną wiosną wprost do gruntu, lub jesienią przez podział.

</doc>
<doc id="1888142" url="https://pl.wikipedia.org/wiki?curid=1888142" title="Omphalodes verna">
Omphalodes verna



</doc>
<doc id="1888144" url="https://pl.wikipedia.org/wiki?curid=1888144" title="Parkiet (matematyka)">
Parkiet (matematyka)



</doc>
<doc id="1888159" url="https://pl.wikipedia.org/wiki?curid=1888159" title="Rafał Kupidura">
Rafał Kupidura

Rafał Kupidura (ur. 27 stycznia 1974 w Radomiu) – polski piłkarz, grający na pozycji pomocnika, przedsiębiorca.
W I lidze występował jako zawodnik Wisły Kraków, Stali Mielec i Łódzkiego Klubu Sportowego. Rozegrał w niej 51 meczów i strzelił 7 bramek. Karierę piłkarską zakończył niespodziewanie szybko, w roku 1996, mając 22 lata.
Po zakończeniu kariery piłkarskiej pracował w branży telekomunikacyjnej, m.in. w firmach: BCH Telecommunication, Formus Polska. W Polskiej Telefonii Cyfrowej (operator sieci Era) pełnił funkcję Dyrektora Rozwoju Produktów. W 2003 roku założył agencję usług marketingowych Focus Media Group, której został prezesem. Członek zarządu i szef grupy agencyjnej Stowarzyszenia Marketingu Bezpośredniego.
Od 2018 żonaty z wokalistką Katarzyną Grabowską-Kupidurą.

</doc>
<doc id="1888161" url="https://pl.wikipedia.org/wiki?curid=1888161" title="Reprezentacja Bośni i Hercegowiny w koszykówce mężczyzn">
Reprezentacja Bośni i Hercegowiny w koszykówce mężczyzn

Reprezentacja Bośni i Hercegowiny w koszykówce mężczyzn - drużyna, która reprezentuje Bośnię i Hercegowinę w koszykówce mężczyzn. Za jej funkcjonowanie odpowiedzialny jest Bośniacki Związek Koszykówki ("KSBIH"). Sześciokrotnie brała udział w Mistrzostwach Europy - 1993, 1997, 1999, 2001, 2003, 2005 i 2013. Jej najlepszym osiągnięciem w tych zawodach było zajęcie 8 miejsca w 1993 roku. Reprezentacja Bośni i Hercegowiny w międzynarodowych rozgrywkach występuje od rozpadu Jugosławii w 1992 roku. Wcześniej koszykarze z Bośni i Hercegowiny występowali w Reprezentacji Jugosławii.

</doc>
<doc id="1888162" url="https://pl.wikipedia.org/wiki?curid=1888162" title="Magda Parus">
Magda Parus

Magda Parus (ur. 7 grudnia 1975 w Opolu) – polska pisarka i tłumaczka.
Ukończyła studia w Akademii Ekonomicznej (obecnie Uniwersytet Ekonomiczny) w Poznaniu. Po studiach osiadła w Wielkopolsce. Początkowo pracowała w wyuczonym zawodzie, od paru lat zajmuje się tłumaczeniami literackimi z języka angielskiego. 
Debiutowała w 2007 roku pierwszą częścią trylogii o wilkołakach „Wilcze dziedzictwo: Cienie przeszłości”, cyklu łączącego w sobie różne gatunki – horror, powieść drogi, urban fantasy, kryminał, thriller i powieść obyczajową.
Oprócz fantastyki pisze także powieści obyczajowe.

</doc>
<doc id="1888166" url="https://pl.wikipedia.org/wiki?curid=1888166" title="Kamala Das Suraiya">
Kamala Das Suraiya

Kamala Das Suraiya (ur. 31 marca 1934 zm. 31 maja 2009) – indyjska poetka i pisarka, tworząca w języku angielskim i malajalam.

</doc>
<doc id="1888170" url="https://pl.wikipedia.org/wiki?curid=1888170" title="Jorgen Matthias Christian Schiodte">
Jorgen Matthias Christian Schiodte



</doc>
<doc id="1888172" url="https://pl.wikipedia.org/wiki?curid=1888172" title="Haytham Mrabet">
Haytham Mrabet

Haytham Mrabet (ur. 15 października 1980 w Safakisie) – piłkarz tunezyjski grający na pozycji pomocnika.
Kariera klubowa.
Mrabet pochodzi z miasta Safakis i tam też rozpoczął karierę piłkarską w klubie Club Sportif Sfaxien. W 2001 roku zadebiutował w jego barwach w rozgrywkach pierwszej lidze tunezyjskiej. Swój pierwszy sukces w karierze osiągnął w 2003 roku, gdy zdobył Puchar Ligi Tunezyjskiej. W 2004 roku wygrał Arabską Ligę Mistrzów oraz Puchar Tunezji. W 2005 roku został po raz pierwszy mistrzem Tunezji. W 2006 roku awansował ze Sfaxien do finału Ligi Mistrzów (1:1, 0:1 z Al-Ahly Kair). W 2007 i 2008 roku dwukrotnie z rzędu wygrał ze Sfaxien Afrykański Puchar Konfederacji. Natomiast w 2009 roku wywalczył pierwszy w karierze Puchar Tunezji. W 2010 roku został wypożyczony do sudańskiego Al-Merreikh Omdurman, a w 2011 roku przeszedł do Étoile Sportive du Sahel.
Kariera reprezentacyjna.
W reprezentacji Tunezji Mrabet zadebiutował w 2004 roku. W 2010 roku został powołany do kadry na Puchar Narodów Afryki 2010. Był tam rezerwowym i rozegrał jedno spotkanie, z Kamerunem (2:2).

</doc>
<doc id="1888176" url="https://pl.wikipedia.org/wiki?curid=1888176" title="Jaime Rodríguez">
Jaime Rodríguez

Jaime Alberto Rodríguez Jiménez (ur. 17 stycznia 1959 w San Salvador) – salwadorski piłkarz grający na pozycji obrońcy.
Kariera klubowa.
Jaime Rodríguez swoją karierę rozpoczął w 1975 roku w klubie Alianza San Salvador. W 1978 przeszedł do FAS Santa Ana. Z FAS zdobył Mistrzostwo Salwadoru w 1978 i 1979 oraz Puchar Mistrzów CONCACAF w 1979 roku. W 1990 roku przeszedł do niemieckiego Bayeru Uerdingen. Z Bayerem spadł z Bundesligi w 1981. W latach 1982-1984 grał w meksykańskim Club León. W latach 1984-1985 grał w fińskim KPV Kokkola. W 1986-1990 ponownie grał w Meksyku w klubie Atlas Guadalajara. W 1991-1992 grał w japońskim klubie NKK FC, a potem kolejnym japońskim – Yokohamy Flügels. W 1994 powrócił do Alianzy San Salvador, gdzie zakończył karierę.
Kariera reprezentacyjna.
Jaime Rodríguez występował w reprezentacji Salwadoru w latach 1980-1990. W 1980 i 1981 uczestniczył w zakończonych sukcesem eliminacjach do Mistrzostw Świata 1982. Na Mundialu w Hiszpanii wystąpił we wszystkich trzech spotkaniach z Węgrami, Belgią oraz Argentyną. W 1985 uczestniczył w eliminacjach do Mistrzostw Świata 1986. W 1989 uczestniczył w eliminacjach do Mistrzostw Świata 1990.
Kariera trenerska.
Jaime Rodríguez po zakończeniu kariery piłkarskiej został trenerem. W 2000 prowadził Alianzę San Salvador, a w 2002 roku prowadził San Salvador FC.

</doc>
<doc id="1888184" url="https://pl.wikipedia.org/wiki?curid=1888184" title="Verte">
Verte

Verte (z łac. „odwróć”) – słowo umieszczane na końcu stronicy (recto), wskazujące znajdowanie się dalszego ciągu tekstu na odwrocie (na stronie verso).
"Verte" jest głównie umieszczane na ulotkach i folderach, a także na notatkach odręcznych, kiedy zachodzi obawa niedomyślenia się przez czytelnika znajdowania się dalszego ciągu na odwrocie (głównie wtedy, gdy z tekstu nie wynika jego kontynuacja).
Odpowiednikiem polecenia "verte" w tekstach gazetowych najczęściej jest dopisek typu „cd. na str. 14” – umieszczony pod ostatnim łamem (często jest to znak graficzny).

</doc>
<doc id="1888185" url="https://pl.wikipedia.org/wiki?curid=1888185" title="Ratusz w Ypres">
Ratusz w Ypres



</doc>
<doc id="1888187" url="https://pl.wikipedia.org/wiki?curid=1888187" title="Agha Shahid Ali">
Agha Shahid Ali

Agha Shahid Ali (ur. 4 lutego 1949 w Nowym Delhi, zm. 8 grudnia 2001 w Amherst) – indyjski poeta i krytyk literacki tworzący w języku angielskim

</doc>
<doc id="1888189" url="https://pl.wikipedia.org/wiki?curid=1888189" title="Twin Mustang">
Twin Mustang



</doc>
<doc id="1888190" url="https://pl.wikipedia.org/wiki?curid=1888190" title="Pomnik Chopina w Żelazowej Woli">
Pomnik Chopina w Żelazowej Woli



</doc>
<doc id="1888193" url="https://pl.wikipedia.org/wiki?curid=1888193" title="Jack Shea">
Jack Shea

John Amos "Jack" Shea (ur. 7 września 1910 w Lake Placid, zm. 22 stycznia 2002 w Saranac Lake) – amerykański łyżwiarz szybki, dwukrotny mistrz olimpijski.
Kariera.
Największe sukcesy w karierze Jack Shea osiągnął podczas igrzysk olimpijskich w Lake Placid w 1932 roku, zorganizowanych w jego rodzinnym mieście. Triumfował na dwóch najkrótszych dystansach: 500 i 1500 metrów. Nigdy nie zdobył medalu na mistrzostwach świata. W 1929 roku był mistrzem Stanów Zjednoczonych.
Mógł wystartować na igrzyskach w Garmisch-Partenkirchen w 1936 roku, jednak został poproszony przez rabina z Lake Placid o niebranie udziału w olimpiadzie organizowanej w nazistowskich Niemczech. Znajdował się w gronie organizatorów igrzysk w Lake Placid w 1980 roku.
Olimpijczykiem w biegach narciarskich był jego syn James, a w 2002 roku mistrzem olimpijskim w skeletonie został jego wnuk Jimmy. Zarówno Jack, jak i Jimmy składali ślubowanie olimpijskie w imieniu zawodników.
Zginął 22 stycznia 2002 roku w Saranac Lake w wypadku samochodowym.

</doc>
<doc id="1888194" url="https://pl.wikipedia.org/wiki?curid=1888194" title="Diana Quijano">
Diana Quijano

Diana Quijano Valdivieso (ur. 12 kwietnia 1962 w Limie, Peru) – peruwiańska aktorka.
W Polsce znana z ról z telenoweli Bezwstydnice (2007).

</doc>
<doc id="1888195" url="https://pl.wikipedia.org/wiki?curid=1888195" title="Amy Yasbeck">
Amy Yasbeck

Amy Marie Yasbeck (ur. 12 września 1962 w Blue Ash w stanie Ohio) – amerykańska aktorka filmowa i telewizyjna. Największą popularność przyniosły jej role w komediach, a szczególnie udział w filmach Mela Brooksa "" i "Dracula – wampiry bez zębów". Pojawiła się także w takich filmowych przebojach jak: "Pretty Woman" (1990) czy "Maska" (1994). Przez 3 lata (1994-97) grała w popularnym serialu "Skrzydła".
Córka Johna Yasbecka (1921-1982), rzeźnika, i Dorothy Murphy (1922-1984), gospodyni domowej. Uczyła się w Summit Country Day School i Usuline Academy. Po śmierci rodziców wyjechała do Nowego Jorku.
Była związana z aktorem Johnem Ritterem, który zmarł 11 września 2003. Mieli córkę Stellę (ur. 1998). Ma korzenie libańskie i irlandzkie.

</doc>
<doc id="1888198" url="https://pl.wikipedia.org/wiki?curid=1888198" title="Reprezentacja Bułgarii w koszykówce mężczyzn">
Reprezentacja Bułgarii w koszykówce mężczyzn

Reprezentacja Bułgarii w koszykówce mężczyzn - drużyna, która reprezentuje Bułgarię w koszykówce mężczyzn. Za jej funkcjonowanie odpowiedzialny jest Bułgarski Związek Koszykówki ("BFB"). Dwadzieścia trzy razy brała udział w Mistrzostwach Europy zdobywając srebrny medal w 1957 i brązowy w 1961. Wystąpiła również czterokrotnie na Igrzyskach Olimpijskich.

</doc>
<doc id="1888199" url="https://pl.wikipedia.org/wiki?curid=1888199" title="Michał Archanioł">
Michał Archanioł



</doc>
<doc id="1888204" url="https://pl.wikipedia.org/wiki?curid=1888204" title="Andreu Guerao Mayoral">
Andreu Guerao Mayoral

Andreu Guerao Mayoral ( [andrew gerɑo majorɑl]; ur. 17 czerwca 1983 w Barcelonie) – hiszpański piłkarz występujący na pozycji defensywnego pomocnika.
Kariera.
Andreu rozpoczynał swoją karierę w Barcelonie, gdzie spędził w sumie 12 lat. W wieku 18 lat grał w Juvenil A, a rok później trafił do drużyny Barca C i zajął tam miejsce Andrésa Iniesty, który przeszedł do drugiego zespołu Barcelony. Następnie przeniósł się do rezerw Málagi, występującej wówczas w drugiej lidze, a jej trenerem był José Mari Bakero.
Po odejściu szkoleniowca do Realu Sociedad, Andreu podpisał czteroletni kontrakt ze Sportingiem Gijón, gdzie grał niewiele spotkań. W sierpniu 2009 roku chciał odejść z drużyny, ale nie znalazł nowego klubu. W sezonie 2009/2010 wystąpił tylko w dwóch meczach Pucharu Króla. W grudniu przebywał na testach w Skodzie Xanthi, jednak nie został jej zawodnikiem.
26 stycznia 2010 roku Andreu ustalił warunki umowy z Polonią Warszawa. Następnego dnia pomyślnie zaliczył badania medyczne i złożył podpis na półtorarocznym kontrakcie. Hiszpan zakończył grę w barwach Polonii z powodu nieprzedłużenia umowy, trwającej do 30 czerwca 2011 roku.
We wrześniu 2011 roku przeszedł do nowozelandzkiego Auckland City. Wiosnę 2012 roku Andreu spędził w gruzińskim Dinamo Tbilisi. 30 czerwca 2012 roku powrócił do Ekstraklasy, zostając piłkarzem Lechii Gdańsk. Na początku następnego roku parafował kontrakt z Racingiem Santander.

</doc>
<doc id="1888206" url="https://pl.wikipedia.org/wiki?curid=1888206" title="One Kind Favor">
One Kind Favor

One Kind Favor to studyjny album B. B. King, wydany w roku 2008.
Album ten zdobył nagrodę Grammy w kategorii Best Traditional Blues Album.

</doc>
<doc id="1888207" url="https://pl.wikipedia.org/wiki?curid=1888207" title="Zbigniew Szczurek">
Zbigniew Szczurek

Zbigniew Stefan Szczurek (ur. 10 września 1932 w Gdyni) – polski prawnik, sędzia, doktor nauk prawnych, specjalizujący się w prawie cywilnym. Ojciec Wojciecha Szczurka.
Życiorys.
Syn Kazimierza i Antoniny. W latach 1948–1949 więziony za przynależność do organizacji „Orlęta”. Absolwent prawa na Uniwersytecie Łódzkim (1955). Stopień doktora uzyskał w 1972 roku na Uniwersytecie Mikołaja Kopernika w Toruniu. Następnie pracował jako sędzia (w latach 1990–1998 był prezesem Sądu Wojewódzkiego w Gdańsku). W 1998 roku został kierownikiem Katedry Postępowania Cywilnego na Wydziale Prawa i Administracji Uniwersytetu Gdańskiego.
Autor licznych publikacji książkowych oraz artykułów z zakresu postępowania cywilnego.
Członek Związku Harcerstwa Polskiego (ma stopień harcmistrza). W latach 1991–1999 był przewodniczącym Komisji Historycznej Zarządu Głównego Związku Byłych Więźniów Politycznych.

</doc>
<doc id="1888214" url="https://pl.wikipedia.org/wiki?curid=1888214" title="Biegi narciarskie na mistrzostwach świata w narciarstwie klasycznym">
Biegi narciarskie na mistrzostwach świata w narciarstwie klasycznym

Biegi narciarskie na mistrzostwach świata w narciarstwie klasycznym są częścią MŚ w narciarstwie klasycznym odbywających się co 2 lata. Pierwsze zawody odbyły się na mistrzostwach świata w 1925 roku w Jańskich Łaźniach (Czechosłowacja). Przed II wojną światową impreza rozgrywana była praktycznie corocznie, a od 1950 roku wprowadzono czteroletni cykl, na przemian z sezonem olimpijskim. Dopiero w 1985 roku zdecydowano o 2 letniej przerwie między mistrzostwami.
Program konkurencji rozgrywanych na mistrzostwach świata zmieniał się bardzo często. Na pierwszych MŚ w 1925 r. rozegrano tylko biegi na 18 i 50 km mężczyzn. Biegi narciarskie kobiet pojawiły się na mistrzostwach świata dopiero na MŚ w Falun w 1954 r. Obecnie w programie mistrzostw świata znajdują się biegi: na 15 km, 30 km łączony, 50 km, sprint, sprint drużynowy i sztafeta 4 x 10 km mężczyzn oraz biegi na 10 km, 15 łączony, 30 km, sprint, sprint drużynowy i sztafeta 4 x 5 km kobiet.
Trzykrotnie MŚ odbyły się w Polsce, w Zakopanem (1929, 1939 i 1962). W całej historii MŚ w narciarstwie klasycznym reprezentanci Polski zdołali wywalczyć w biegach narciarskich 11 medali: Jan Staszel - brąz (1974, 30 km), Józef Łuszczek - złoto i brąz (1978, 15 i 30 km), Justyna Kowalczyk - dwa złote medale, trzy srebrne i trzy brązowe (2009 i 2011, łączony 15 km, 30 i 10 km, 2013, 30 km), a także sprint drużynowy (2015 w składzie: Justyna Kowalczyk, Sylwia Jaśkowiec)
Nad rozgrywaniem MŚ czuwa Międzynarodowa Federacja Narciarska (FIS).
Medaliści MŚ.
Tabele poniżej przedstawiają liczbę zdobytych medali przez poszczególne państwa.

</doc>
<doc id="1888221" url="https://pl.wikipedia.org/wiki?curid=1888221" title="Tadeusz Schiele">
Tadeusz Schiele

Tadeusz Kazimierz Schiele (ur. 19 lutego 1920 w Zakopanem, zm. 22 marca 1986 tamże) – taternik, polski pilot, kapitan Wojska Polskiego, kapitan (ang. "Flight Lieutnant") Królewskich Sił Powietrznych (podczas II wojny światowej), pilot szybowcowy, autor książek wspomnieniowych, kawaler Virtuti Militari.
Życiorys.
Syn Kazimierza Schiele (taternika, alpinisty, narciarza, działacza PZN i współzałożyciela wytwórni nart mieszczącej się w Zakopanem). W Zakopanem ukończył szkołę powszechną i gimnazjum. W czasach szkolnych był czynnym członkiem Klubu Wysokogórskiego, a jednocześnie uczestnikiem kursów szybowcowych w Bezmiechowej i Szkole Szybowcowej w Tęgoborzy. Uzyskał kategorię C pilota szybowcowego, odbył kurs skoków z wieży spadochronowej oraz kurs pilotażu silnikowego. W 1937 roku uzyskał kategorię C pilota szybowcowego. W 1938 przeszedł trzymiesięczny kurs unitarny w Cieszynie w 21. Dywizji Piechoty Górskiej. Szkołę Podchorążych Rezerwy Lotnictwa w Sadkowie ukończył z pierwszą lokatą, tam zaskoczył go wybuch II wojny światowej. Wszedł w skład załóg eskadry szkolnej latających na PZL.23 Karaś. Podczas kampanii wrześniowej 1939 roku dostał się do niewoli niemieckiej, po ucieczce z obozu jenieckiego wrócił do Zakopanego. 31 grudnia 1939 roku przeszedł granicę i przez Słowację, Węgry, Jugosławię, Włochy i Francję dotarł do Wielkiej Brytanii. W Manstone, założył z kolegami i redagował czasopisma „Wiadomości ze świata” oraz „Skrzydła”.
Zgłosił się do służby w Polskich Siłach Powietrznych, otrzymał numer służbowy RAF P-1890. W 1940 roku odbył przeszkolenie w Blackpool i Carlisle i – jako pilot myśliwski – otrzymał 2 czerwca 1941 roku przydział do brytyjskiego 122 dywizjonu myśliwskiego. Wkrótce został przeniesiony do 308 dywizjonu myśliwskiego „Krakowskiego” dowodzonego przez kapitana Mariana Pisarka. 19 sierpnia 1942 roku brał udział w dwóch lotach bojowych na osłonę lądowania w Dieppe. 20 września, podczas lotu na osłonę operacji Circus 100 lądował przymusowo w Tangmere z braku paliwa. Samolot, na którym latał miał swoje godło indywidualne, był nim gwiazdozbiór Wielkiej Niedźwiedzicy. 13 lipca 1943 roku został ranny w wyniku zderzenia samolotów podczas startu, do latania bojowego powrócił jesienią tego samego roku. Po ukończeniu drugiej tury lotów bojowych został pod koniec 1944 roku przeniesiony do szkoły lotniczej w Rednall na stanowisko instruktora. W Polskiej Sekcji radia BBC wygłaszał relacje z walk powietrznych, był też autorem słuchowiska radiowego "Dwa pierścionki". Dał się też poznać z nietypowych działań, np. pod koniec działań wojennych zainicjował proceder przewożenia piwa z Wielkiej Brytanii na lotnisko polowe w Plumetot we Francji w dodatkowym zbiorniku paliwowym Spitfire'a.
W czasie służby w lotnictwie wykonał 201 lotów bojowych, 17 lipca 1941 roku wspólnie z kpt. Marianem Pisarkiem zestrzelił Messerschmitta Bf 109 na pewno, drugiego samodzielnie 24 października. Trzeci Bf 109 został mu uznany za zestrzelony prawdopodobnie. Zniszczył również kilka samolotów wroga na ziemi oraz stanowisko artyleryjskie. Za czyny bojowe otrzymał odznaczenia polskie i brytyjskie, m.in. Krzyż Srebrny Orderu Virtuti Militari
We wrześniu 1947 roku wrócił do Polski. Został aresztowany przez ówczesne władze i na rok osadzony w więzieniu. Po zwolnieniu wrócił do Zakopanego, gdzie mieszkał do końca życia. W związku ze służbą w Polskich Siłach Zbrojnych na Zachodzie nie został dopuszczony do latania, pracował jako niewykwalifikowany robotnik fizyczny. Uprawiał taternictwo i speleologię, pisał książki i artykuły o tematyce lotniczej. Był jednym ze współzałożycieli Zakopiańskiej Sekcji Speleologicznej przy PTTK. W 1968 roku powrócił do latania, przez kilka lat był też pilotem szybowcowym, samolotowym i instruktorem w Aeroklubie Tatrzańskim w Nowym Targu. Miał Złotą Odznakę Szybowcową z dwoma diamentami (diament za przewyższenie zdobył nad Tatrami w 1969 roku). W 1968 roku został członkiem zarządu Aeroklubu Tatrzańskiego, w ramach działalności sportowej wykonywał również skoki spadochronowe. Wykorzystywał swą znajomość topografii Tatr jako pilot holujący, dzięki niemu wielu pilotów szybowcowych spełniło warunki do diamentów Odznak Szybowcowych. Brał udział w licznych spotkaniach z młodzieżą, dał się poznać jako niezrównany gawędziarz i bohater anegdot o tematyce lotniczej i górskiej. W 1985 roku towarzyszył polskiej reprezentacji w Szybowcowych Mistrzostwach Świata w Rieti.
Zmarł 22 marca 1986 roku. 26 marca został pochowany na Nowym Cmentarzu przy ulicy Nowotarskiej w Zakopanem (kw. F3-3-22).
Życie prywatne.
W grudniu 1941 roku Tadeusz Schiele wziął ślub z Jeanne Johnstone, poznaną w Northolt Angielką odbywającą służbę w WAAF. Z tego małżeństwa urodził się 30 stycznia 1943 roku w Wielkiej Brytanii syn Kazimierz. Po wojnie przyjechała z mężem do Polski, jednak małżeństwo rozpadło się po kilku latach. Jej osoba była pierwowzorem postaci Angielki Mary w filmie "Sprawa pilota Maresza". W latach 50. śpiewała z polskimi zespołami jazzowymi, nagrywała płyty, jednak na przełomie lat 50. i 60. wyjechała nie potrafiąc pogodzić się z warunkami panującymi w kraju rządzonym przez komunistów.
Zwycięstwa powietrzne.
Na liście Bajana zajmuje 197. pozycję z wynikiem 1 i 1/2 zestrzeleń pewnych i 1 prawdopodobne.
Odznaczenia.
Podczas służby w Wojsku Polskim otrzymał odznaczenia:
Upamiętnienie.
Od 2019 w Nowym Targu podczas Podhalańskiego Festiwalu Modelarskiego Ciupaga przyznawana jest nagroda specjalna "Nojpiykniyjsy Polowac" im. kpt. pil. Tadeusza Schiele.

</doc>
<doc id="1888224" url="https://pl.wikipedia.org/wiki?curid=1888224" title="Cleavon Little">
Cleavon Little

Cleavon Jake Little (ur. 1 czerwca 1939 w Chickasha w stanie Oklahoma, zm. 22 października 1992 w Los Angeles) – amerykański aktor.
Życiorys.
Największą popularność zawdzięcza dwóm rolom: czarnego szeryfa w komedii Mela Brooksa "Płonące siodła" (1974) oraz niewidomego DJ-a Super Soula w filmie "Znikający punkt" (1971; reż. Richard Sarafian). Po sukcesach w latach 70. jego kariera załamała się, później nie miał już większych ról. W latach 80. pojawił się gościnnie w kilku popularnych serialach TV, m.in.: "Statek miłości", "Fantastyczna wyspa", "MacGyver", "Alf", "Opowieści z krypty".
Zmarł na raka jelita grubego w wieku 53 lat.

</doc>
<doc id="1888236" url="https://pl.wikipedia.org/wiki?curid=1888236" title="John Hay (amerykański polityk)">
John Hay (amerykański polityk)

John Milton Hay (ur. 8 października 1838 w Salem w stanie Indiana, zm. 1 lipca 1905 w Newbury w stanie New Hampshire) – amerykański dyplomata. W 1899 wystosował notę o „otwartych drzwiach” postulującą równe stawki celne i równe szanse w handlu z Chinami (nie było jednoznacznej odpowiedzi na forum międzynarodowym poza sprzeciwem Rosji), w roku 1900 wystosował drugą notę, postulującą zachowanie „integralności terytorialnej” Chin.
Młodość.
Hay urodził się w Salem, w stanie Indiana. Był trzecim synem szkockich emigrantów Charlesa Haya i Helen Leonard, którzy przybyli do Salem żyć ze swoją siostrą. Wychowywał się w Warsaw w stanie Illinois, uczył się w prywatnej szkole Stephena Childsa. W 1851 roku John udał się do akademii, w Pittsfield w Pike County. W 1852 roku poszedł do college’u w Springfield, w 1855 został wysłany do Brown University, gdzie wstąpił do Theta Delta Chi. w 1858 roku przed otrzymaniem dyplomu i powrócił do domu w Warsaw, by studiować prawo ze stryjem Miltonem Hayem.
Sekretarz Lincolna.
Kancelaria Abrahama Lincolna znajdowała się w sąsiedztwie biura Miltona Haya, stryja Johna, dzięki czemu przyszły prezydent zawarł z nim znajomość. Kiedy Lincoln wygrał wybory na prezydenta, jego sekretarz, John G. Nicolay, polecił Johna Haya Lincolnowi na stanowisko asystenta i osobistego sekretarza. W wieku 22 lat zaczął kształcenia zawodowego w administracji, z wyjątkiem krótkiego okresu od 1870-1878. Pełnił funkcję sekretarza Lincolna do 1864 roku. 
Przez kilka miesięcy służył w Armii Unii pod dowództwem Davida Huntera i Quincy Adamsa Gillmore. Awansował do stopnia majora, a później podpułkownika i pułkownika. Jego dziennik i pisma z okresu wojny secesyjnej stanowią podstawowe źródła historyczne. Niektórzy przypisują Hayowi list Lincolna do Pani Bixby, w którym prezydent pocieszał ją po utracie synów na wojnie.
Hay był obecny podczas śmierci Lincolna po tym jak został postrzelony w Ford’s Theatre. Hay i Nicolay napisali 10-tomową biografię Lincolna (Abraham Lincoln: A History, 1890) i przygotowali wydanie jego dzieł zebranych.
Kariera dyplomatyczna.
W latach 1865 i 1870, był sekretarzem poselstwa w Paryżu (1865-1867) oraz Madrycie (1867-1868). W 1868 roku został chargé d’affaires w Wiedniu. Funkcję tę sprawował do 1870 roku. W 1878 roku został asystentem sekretarza stanu w administracji Hayes. Hay został mianowany ambasadorem USA w Wielkiej Brytanii w 1897 roku, kiedy William McKinley objął urząd prezydenta.

</doc>
<doc id="1888237" url="https://pl.wikipedia.org/wiki?curid=1888237" title="Lucjan Lewandowski">
Lucjan Lewandowski

Lucjan Lewandowski (ur. 29 listopada 1899 w Gniewie, zm. 24 grudnia 1964 w Biłgoraju) – polski malarz.
Życiorys.
Był synem drogisty Ludwika Lewandowskiego oraz Antoniny z Porawskich. W latach 20. studiował malarstwo w Paryżu. Do kraju powrócił na początku lat 30. Malował najczęściej pejzaże i portrety, jeżdżąc po wielkopolskich dworach. Po wojnie był nauczycielem w szkole plastycznej w Kole, a następnie w Nałęczowie, gdzie stworzył cykl pejzaży nałęczowskich. Ostatnim miejscem pracy Lucjana był Biłgoraj. Tam też zmarł.
Kilka obrazów Lucjana znajduje się w Muzeum Archidiecezjalnym w Poznaniu, wiele z nich jest obecnie w rękach prywatnych.

</doc>
<doc id="1888241" url="https://pl.wikipedia.org/wiki?curid=1888241" title="Abdelhamid Abdou">
Abdelhamid Abdou

Ibrahim Abdou Abdelhamid – egipski piłkarz, reprezentant kraju.
Kariera klubowa.
Podczas kariery piłkarskiej występował w klubie Olympia Aleksandria.
Kariera reprezentacyjna.
Abdelhamid Abdou występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech był rezerwowym i nie wystąpił w żadnym spotkaniu.

</doc>
<doc id="1888249" url="https://pl.wikipedia.org/wiki?curid=1888249" title="Kursy Wołyńskiej Szkoły Podchorążych Rezerwy Artylerii">
Kursy Wołyńskiej Szkoły Podchorążych Rezerwy Artylerii

Wołyńska Szkoła Podchorążych Rezerwy Artylerii im. Marcina Kątskiego – szkoła podchorążych rezerwy artylerii Wojska Polskiego II RP.
Poniżej znajduje się lista kursów Wołyńskiej Szkoły Podchorążych Rezerwy Artylerii:
I Kurs (1926-1927).
I Kurs Wołyńskiej Szkoły Podchorążych Rezerwy Artylerii - wykaz absolwentów I Kursu Wołyńskiej Szkoły Podchorążych Rezerwy Artylerii w garnizonie Włodzimierz Wołyński, w latach 1926-1927.
Pierwszy kurs utworzono w strukturze dwóch plutonów artylerii konnej:
pluton artylerii konnej w 2. baterii
pluton artylerii konnej w 4. baterii
Kurs ukończyło 53 podchorążych, w tym 17 z 2. baterii i 36 z 4. baterii.
Podchorążowie (w nawiasach podano przydziały po ukończeniu szkoły):
II Kurs (1927-1928).
Wykaz absolwentów II Kursu Wołyńskiej Szkoły Podchorążych Rezerwy Artylerii w garnizonie Włodzimierz Wołyński, w latach 1927–1928.
Słuchacze II kursu tworzyli jeden pluton artylerii konnej w 1 baterii. Kurs ukończyło 417 podchorążych, lecz ich wykaz pozostaje nieznany. Znana jest natomiast obsada personalna 1 baterii.
Podchorążowie:
por. Kazimierz Makarowski - 1 Morski pułk strzelców (od 1936)
Ponadto w 1928 SPR ukończył por. Marian Paszkiewicz.
III Kurs Wołyńskiej Szkoły Podchorążych Rezerwy Artylerii.
Wykaz absolwentów III Kursu Wołyńskiej Szkoły Podchorążych Rezerwy Artylerii w garnizonie Włodzimierz Wołyński, w latach 1928–1929.
III Kurs ukończyło 717 podchorążych. Prymusem został plut. pchor. Wacław Setkiewicz.
Pełny wykaz podchorążych 1 baterii, którzy po zakończeniu szkolenia skierowani zostali na praktyki do dywizjonów artylerii konnej:
Naukę ukończyło również 2 ogniomistrzów zawodowych:
Kadra 1 baterii szkolnej:
Naukę ukończył również plut. pchor.Jan Szwejkowski – 8 pułk artylerii polowej
IV Kurs (1929–1930).
Wykaz absolwentów IV Kursu w latach 1929-1930.
Począwszy od 13 sierpnia 1929 na kurs przyjętych zostało 942 kandydatów. Słuchacze zorganizowani zostali w trzech dywizjonach szkolnych, w każdym po trzy baterie.
20 października 1929 słuchacze złożyli przysięgę wojskową. 3 lutego 1930 trzydziestu szeregowych z cenzusem skierowanych zostało do Centrum Wyszkolenia Artylerii Przeciwlotniczej w Warszawie i tam w 15 maja zakończyło szkolenie. Prymusem został pchor. Zygmunt Widelec. W tej grupie podchorążych był między innymi Zygmunt Hertz.
W dniach 6-8 lutego 1930 szkołę inspekcjonował szef Departamentu Artylerii MSWojsk., płk Jan Maciej Bold. Od 3 do 14 czerwca 1930 w Czeremosznie słuchacze wszystkich baterii odbyli strzelania z dział.
Kurs ukończyło 645 podchorążych. Prymusem został plut. pchor. Jerzy Tyborowski z 6 baterii. Uroczysta promocja odbyła się w sobotę 21 czerwca 1930. Absolwenci otrzymali świadectwa ukończenia Szkoły i tytuły podchorążych.
79 podchorążych 1 baterii szkolnej (w nawiasach podano przydziały po ukończeniu szkoły):
Tytuł podchorążego otrzymało 678 uczniów:
V Kurs (1930–1931).
V kurs odbył się w latach 1930-1931 w trzech dywizjonach.
Pierwszy dywizjon szkolny.
1 bateria artylerii konnej i artylerii piechoty
tytuł podchorążego uzyskało 78 absolwentów:
2 bateria artylerii ciężkiej
tytuł podchorążego uzyskało 62 absolwentów:
3 bateria artylerii ciężkiej
tytuł podchorążego uzyskało 62 absolwentów:
Drugi dywizjon szkolny.
4 bateria artylerii polowej
tytuł podchorążego uzyskało 70 absolwentów:
5 bateria artylerii polowej
tytuł podchorążego uzyskało 68 absolwentów:
6 bateria artylerii polowej
tytuł podchorążego uzyskało 70 absolwentów:
Trzeci dywizjon szkolny.
7 bateria artylerii polowej
tytuł podchorążego uzyskało 42 absolwentów:
8 bateria artylerii polowej
tytuł podchorążego uzyskało 78 absolwentów:
9 bateria artylerii polowej
tytuł podchorążego uzyskało 78 absolwentów:
VI Kurs (1931–1932).
VI kurs trwał od 11 sierpnia 1931 do 29 czerwca 1932.
Tytuł podchorążego otrzymało (...) uczniów:
VII Kurs (1932–1933).
W dniach 11-13 sierpnia 1932 do szkoły przyjęto 960 uczniów. 1 października po raz pierwszy w historii szkoły został zorganizowany pluton weterynaryjny. 30 października rekruci złożyli przysięgę.
Tytuł podchorążego otrzymało (...) uczniów:
34 podchorążych zostało skierowanych na praktyki w oddziałach artylerii przeciwlotniczej.
VIII Kurs (1933–1934).
Poborowi z cenzusem przybyli do szkoły w dniach 18-19 września 1934. 29 listopada rekruci złożyli przysięgę.
IX Kurs (1934-1935).
Poborowi z cenzusem przybyli do szkoły w dniach 18-20 września 1934. Trzy dni później miało miejsce uroczyste rozpoczęcie roku szkolnego. 23 października na strzelnicy w Poniczowie przeprowadzono pierwsze strzelanie z użyciem amunicji bojowej. 18 listopada szeregowi z cenzusem złożyli przysięgę. 10 grudnia podoficerowie i szeregowcy z cenzusem z plutonu artylerii piechoty 1. baterii otrzymali tytuły podchorążych artylerii. W tym samym miesiącu 12 bombardierów z cenzusem zostało przeniesionych do Szkoły Podchorążych Rezerwy Lotnictwa w Dęblinie, a dwóch do Plutonu Podchorążych Rezerwy przy 1 Batalionie Balonowym w Toruniu.
XI Kurs (1936–1937).
Wykaz absolwentów XIII Kursu w latach 1936-1937. XI Kurs utworzono w strukturze dwóch plutonów artylerii konnej i artylerii piechoty:
W I baterii było 73 absolwentów.
Nie jest znana pełna lista podchorążych, którzy ukończyli ten kurs:
tytuł podchorążego uzyskało 76 absolwentów:
tytuł podchorążego uzyskało 101 absolwentów:
XIII Kurs (1938–1939).
Wykaz absolwentów XIII Kursu w latach 1938-1939.
Oficerowie i podoficerowie 9 baterii
Podchorążowie (w nawiasach podano przydziały po ukończeniu szkoły):

</doc>
<doc id="1888250" url="https://pl.wikipedia.org/wiki?curid=1888250" title="Londynek.net">
Londynek.net

Londynek.net – polskojęzyczny portal internetowy, stanowiący własność JD Blayer Ltd. z siedzibą w Londynie. Dostępny w dwóch wersjach językowych: polskiej i angielskiej. 
Charakterystyka.
Portal powstał w 2002 roku. Od początku przygotowywany jest głównie z myślą o Polakach mieszkających w Wielkiej Brytanii oraz Irlandii. Po polskiej akcesji do Unii Europejskiej w 2004 roku oraz fali emigracji na Wyspy Brytyjskie, Londynek.net stał się popularnym źródłem informacji o życiu w Wielkiej Brytanii dla Polaków, którzy przeprowadzili się do Wielkiej Brytanii lub planują taką przeprowadzkę.
Portal często pełni rolę głosu Polaków na Wyspach, wypowiadając się dla polskich, brytyjskich i zagranicznych mediów.
Struktura.
Portal podzielony jest na następujące działy:
Wiadomości – bieżące informacje z Polski, Wielkiej Brytanii, Irlandii oraz ze świata.
Sport – osobny dział, wprowadzony w 2013 roku.
Lajt – krótkie artykuły z kategorii lifestyle, kuchnia, życie gwiazd, ciekawostki.
Czytelnia – zbiór artykułów, najczęściej o charakterze publicystycznym, tworzonych przez autorów zewnętrznych (freelancerów) oraz samą redakcję.
Poradnik Polaka w UK – stanowi źródło informacji i porad na temat wszelkich aspektów życia w Wielkiej Brytanii.
Wydarzenia – baza zapowiedzi różnego rodzaju wydarzeń polonijnych na Wyspach Brytyjskich (imprezy kulturalne m.in. koncerty, wystawy, spektakle; imprezy sportowe, społeczne, konferencje, warsztaty, seminaria).
Ogłoszenia – portal posiada największą bazę ogłoszeń na rynku polonijnych mediów w UK (liczba miesięcznie dodawanych ogłoszeń: w dziale Nieruchomości – 2148, w dziale Praca – Oferty– 1800; dane za marzec 2017) z następującymi kategoriami: Nieruchomości, Praca – Oferty, Praca – Profile, Kupię-Sprzedam, Usługi, Towarzyskie, Motoryzacja.
Forum – miejsce wymiany poglądów użytkowników serwisu.
Oglądalność.
Londynek.net jest 2334. najczęściej otwieraną stroną internetową w Wielkiej Brytanii oraz 3112. w Polsce (stan na 23 maja 2017)
Według Google Statistics, w ciągu miesiąca strona odsłaniana jest ok. 10 mln razy (stan na I kwartał 2017). Rośnie liczba unikalnych użytkowników – w styczniu 2017 roku było to ponad 650 000 unikalnych adresów IP.
Według badania sondażowego, wykonanego wśród polskich obywateli zamieszkałych w Wielkiej Brytanii i Irlandii we wrześniu 2007 roku, Londynek.net jest najbardziej popularną stroną internetową. Odwiedza ją 43% badanych. Natomiast gdy zawęzimy grupę respondentów do osób mieszkających w Londynie i okolicach, odsetek ten rośnie do 76%.

</doc>
<doc id="1888254" url="https://pl.wikipedia.org/wiki?curid=1888254" title="Mostafa Taha">
Mostafa Taha

Mostafa Kamel Taha (ur. 23 marca 1910, zm. w listopadzie 1969) – egipski piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej występował w klubie Zamalek SC.
Kariera reprezentacyjna.
Mostafa Kamel Taha występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech wystąpił w przegranym 2-4 spotkaniu I rundy z Węgrami.

</doc>
<doc id="1888257" url="https://pl.wikipedia.org/wiki?curid=1888257" title="Joazaf (Bołotow)">
Joazaf (Bołotow)

Joazaf, imię świeckie Joann Iljicz Bołotow (ur. 22 stycznia 1761 w Strażnowie, zm. w kwietniu 1799 na Morzu Ochockim) – rosyjski biskup prawosławny, pierwszy naczelnik misji Rosyjskiego Kościoła Prawosławnego na Alasce. 
Urodził się w rodzinie kapłana prawosławnego. Naukę w seminarium duchownym rozpoczął w Twerze, zaś ukończył w Jarosławiu. Następnie został wykładowcą seminarium duchownego w Ugliczu. 
W 1786 złożył śluby wieczyste w Monasterze Tołgskim, w tym samym roku został hieromnichem. Według niektórych źródeł z klasztoru tego przeniósł się do Monasteru Wałaam. W 1794 wyznaczony naczelnikiem rosyjskiej misji prawosławnej na Aleutach i Alasce. Był już wtedy archimandrytą. W tym samym roku dotarł na wyspę Kodiak, gdzie razem z innymi uczestnikami misji (w tym późniejszymi świętymi mnichami Hermanem i Juwenaliuszem) wzniósł pierwszą cerkiew w regionie i rozpoczął akcję nawracania na prawosławie miejscowej ludności. 19 czerwca 1796 otrzymał nominację na biskupa kodiackiego, biskupa pomocniczego eparchii irkuckiej, jednak dopiero trzy lata później udał się do Irkucka na uroczystość swojej chirotonii. Miała ona miejsce 10 kwietnia 1799. Według M. Stokoe i ks. Leonida Kishkovsky'ego archimandryta wyjechał do Rosji również w celu przedstawienia Grigorijowi Szelichowowi informacji o złym traktowaniu rdzennych mieszkańców Alaski przez rosyjskich kolonizatorów.
Wracając na Aleuty, zginął w czasie burzy morskiej. Jego statek „Feniks” zatonął razem ze wszystkimi pasażerami.
Kanonizowany jako święty biskup, należy do Soboru Świętych Twerskich

</doc>
<doc id="1888258" url="https://pl.wikipedia.org/wiki?curid=1888258" title="Charlejów (gmina)">
Charlejów (gmina)

Charlejów – dawna gmina wiejska istniejąca do 1870 roku w guberni siedleckiej. Siedzibą władz gminy był Charlejów.
Za Królestwa Polskiego gmina Charlejów należała do powiatu łukowskiego w guberni siedleckiej. 13 stycznia 1870 gmina została zniesiona, a jej obszar włączony do nowo utworzonych gmin wiejskich Łysobyki i Serokomla (powstałych z obszarów pozbawionych praw miejskich miast Łysobyki i Serokomla).

</doc>
<doc id="1888266" url="https://pl.wikipedia.org/wiki?curid=1888266" title="Lotion">
Lotion

Lotion – płynny preparat o mlecznej konsystencji, niskiej lub średniej lepkości (mniejszej od żeli i kremów), przeznaczony do stosowania miejscowego na nieuszkodzoną skórę. Jest emulsją typu "olej w wodzie". Jako emulgatora przy sporządzaniu lotionów używa się alkoholu cetylowego. Przeważnie nie zawiera środków leczniczych, ale używany jest w celach kosmetycznych do wygładzenia i zmiękczenia skóry.

</doc>
<doc id="1888269" url="https://pl.wikipedia.org/wiki?curid=1888269" title="Walking with a Panther">
Walking with a Panther

Walking with a Panther – trzeci solowy album amerykańskiego rapera o pseudonimie LL Cool J. Ukazał się 9 czerwca 1989 nakładem wytwórni Def Jam. Za warstwę muzyczną na krążku prawie w całości odpowiedzialny jest LL Cool J. Tylko jeden utwór, "Going Back to Cali", wyprodukował Rick Rubin.

</doc>
<doc id="1888274" url="https://pl.wikipedia.org/wiki?curid=1888274" title="Kock (gmina w powiecie łukowskim)">
Kock (gmina w powiecie łukowskim)

Kock – gmina wiejska istniejąca na przełomie XIX i XX wieku w guberni siedleckiej i chełmskiej. Siedzibą władz gminy była osada miejska Kock.
Gmina Kock powstała za Królestwa Polskiego – 13 stycznia 1870 w powiecie łukowskim w guberni siedleckiej w związku z utratą praw miejskich przez miasto Kock i przekształceniu jego w wiejską "gminę Kock" w granicach dotychczasowego miasta. W 1912 roku gmina weszła w skład nowo utworzonej guberni chełmskiej.
Jako gmina wiejska jednostka przestała funkcjonować 7 lutego 1919 w związku z przywróceniem Kockowi praw miejskich i przekształceniem jednostki w gminę miejską.

</doc>
<doc id="1888281" url="https://pl.wikipedia.org/wiki?curid=1888281" title="Liczba stałoprzecinkowa">
Liczba stałoprzecinkowa



</doc>
<doc id="1888282" url="https://pl.wikipedia.org/wiki?curid=1888282" title="Adhemar Gelb">
Adhemar Gelb



</doc>
<doc id="1888283" url="https://pl.wikipedia.org/wiki?curid=1888283" title="Bitwa pod Hawaną">
Bitwa pod Hawaną

Bitwa pod Hawaną – niewielkie morskie starcie pomiędzy francuskim okrętem klasy awizo a pruską kanonierką, w czasie wojny francusko-pruskiej w 1870.
Prolog.
7 listopada do Hawany przybyła pruska kanonierka "Meteor" (płynąca z Nassau), a krótko później francuski awizo "Bouvet" (na kursie z Martyniki). 8 listopada dowodzący "Meteorem" Eduard von Knorr wyzwał francuskiego dowódcę – Alexandre'a Franqueta - na bitwę. Wyzwanie zostało przez Francuzów przyjęte i obie jednostki przygotowywały się przez kolejną dobę do walki: Prusacy w porcie, a Francuzi poza nim.
Bitwa.
9 listopada "Bouvet" czekał na "Meteora" ok. 10 mil morskich (ok. 18,5 km) od hiszpańskich wód terytorialnych. Pruska jednostka przybyła w towarzystwie dwóch hiszpańskich okrętów, które miały pilnować, aby starcie toczyło się wyłącznie na wodach neutralnych.
Gdy "Meteor" wypłynął z wód hiszpańskich, Francuzi rozpoczęli ostrzał. Kanonierka była nieco gorzej uzbrojona, ale za to bardzo zwrotna, a francuski awizo miał słaby punkt w postaci nie osłoniętego kotła parowego (przed bitwą – na rozkaz Franqueta – częściowo osłonięto go workami piasku i węgla), co wyrównywało w pewien sposób szanse w starciu. 
Po początkowej fazie ostrzału z dystansu, "Bouvet" niespodziewanie zmienił kurs i zaczął zbliżać się do niemieckiego okrętu. Próba staranowania przeciwnika nie zakończyła się sukcesem, ale próba abordażu ze strony pruskiej także zakończyła się fiaskiem, gdyż statki stykały się z sobą tylko chwilę. W międzyczasie jednak "Meteor" został unieruchomiony, gdyż jego turbina zaplątała się w liny. Załoga "Bouveta", dostrzegając to, wykonała manewr ale doszło do wybuchu rur z parą wodną (właśc. tzw. pary przegrzanej) i z kolei Francuzi zostali unieruchomieni. Podczas gdy Prusacy starali się odblokować swoją turbinę, aby wykorzystać nadarzającą się okazję, marynarze z "Bouveta" postawili żagle i wpłynęli na wody hiszpańskie. 
Po bitwie.
Okręty hiszpańskie rozdzieliły walczące strony i odeskortowały z powrotem do portu w Hawanie. Podczas bitwy obydwa okręty poniosły pewne straty, ale były one niewielkie: nieliczne uszkodzenia w poszyciu i na pokładach oraz 2 zabitych i 1 ranny po stronie pruskiej, a po stronie francuskiej – w zależności od źródła – albo 3 rannych, albo 10 zabitych i rannych.
Bitwa pozostała nierozstrzygnięta, a żadna ze stron nie podjęła już próby walki. "Meteor" pozostał do końca wojny (maj 1871) w Hawanie.
Wkrótce później dowódcy walczących jednostek otrzymali awanse: Franquet został komandorem, a von Knorr komandorem podporucznikiem i został odznaczony Krzyżem Żelaznym II Klasy.

</doc>
<doc id="1888287" url="https://pl.wikipedia.org/wiki?curid=1888287" title="Kim Pyung-seok">
Kim Pyung-seok

Kim Pyung-seok (ur. 29 września 1958) – koreański piłkarz i trener, reprezentant kraju grający na pozycji obrońcy. 
Kariera klubowa.
Jako piłkarz grał w takich klubach jak Ulsan Hyundai Horang-i i Jeju United FC.
Kariera reprezentacyjna.
Karierę reprezentacyjną rozpoczął w 1983. Został powołany na MŚ 1986. Po raz ostatni w reprezentacji zagrał w 1987, dla której wystąpił w 27 spotkaniach.
Kariera trenerska.
Jako trener pracował w takich klubach jak Ulsan Hyundai Horang-i, Hyundai Steel Red Angels WFC i Soongsil University. W latach 1997–1998 był asystentem trenera reprezentacji Korei Południowej Cha Bum kuna.

</doc>
<doc id="1888288" url="https://pl.wikipedia.org/wiki?curid=1888288" title="Jimmy Mainfroi">
Jimmy Mainfroi

Jimmy Mainfroi (ur. 28 marca 1983 w Mâcon) – francuski piłkarz występujący na pozycji obrońcy. Obecnie jest zawodnikiem klubu Grenoble Foot 38. 
Kariera.
Mainfroi zawodową karierę rozpoczynał w sezonie 2003/2004 w pierwszoligowym klubie Montpellier HSC. W Ligue 1 zadebiutował 6 marca 2004 w przegranym 0:1 meczu z Toulouse FC. W 2004 roku spadł z klubem do Ligue 2. 13 kwietnia 2007 w zremisowanym 1:1 spotkaniu z En Avant Guingamp strzelił pierwszego gola w ligowej karierze. W Montpellier grał do końca sezonu 2006/2007. Latem 2007 roku przeszedł do innego drugoligowego zespołu - Grenoble Foot 38. Pierwszy ligowy mecz w jego barwach zaliczył 27 lipca 2007 przeciwko CS Sedan (0:0). W 2008 roku Mainfroi awansował z klubem do Ligue 1.

</doc>
<doc id="1888291" url="https://pl.wikipedia.org/wiki?curid=1888291" title="Margot Kässmann">
Margot Kässmann



</doc>
<doc id="1888294" url="https://pl.wikipedia.org/wiki?curid=1888294" title="GCTU">
GCTU

Generalna Konfederacja Związków Zawodowych lub GCTU (ros. Всеобщая Конфедерация Профсоюзов, Vseyobschya Konfederatsya Profsoyuzov - VKP, ang. General Confederation of Trade Unions) to międzynarodowa konfederacja związków zawodowych. Został założona 16 kwietnia 1992. Obejmuje członków Wspólnoty Niepodległych Państw.

</doc>
<doc id="1888296" url="https://pl.wikipedia.org/wiki?curid=1888296" title="August Rauber">
August Rauber

August Antinous Rauber (ur. w Obermoschel, zm. w Tartu) – niemiecki anatom i embriolog. Wspólnie z Friedrichem Wilhelmem Kopschem zredagował wielokrotnie wznawiany atlas anatomiczny.
Życiorys.
Urodził się jako czwarte z pięciorga dzieci komornika Stephana Raubera i jego żony, pochodzącej z Kirchheimbolanden Rosalie Oberlé. Jego wuj Ignaz Oberlé był doktorem filozofii i członkiem Paryskiej Akademii Nauk.
August Rauber od 1851 uczęszczał do szkoły w Neustadt, cztery lata później podjął naukę w gimnazjum w Spirze. Zgodnie z życzeniem ojca rozpoczął studia prawnicze na Uniwersytecie Ludwika i Maksymiliana w Monachium, ale już od pierwszego roku równolegle uczęszczał na wykłady dla słuchaczy medycyny. Jego nauczycielami anatomii byli Theodor Bischoff i Nikolaus Rüdinger. Od 1864 do 1866 był asystentem i preparatorem w Instytucie Patologii Rüdingera. Tytuł doktora medycyny otrzymał w 1865 roku, rok później opuścił Monachium i udał się do Wiednia. W 1869 habilitował się. W latach 1870 i 1871 jako chirurg wojskowy brał udział w wojnie francusko-pruskiej. W 1872 został prosektorem w Bazylei, potem jako asystent Wilhelma Hisa w Lipsku. W 1873 został profesorem nadzwyczajnym. W 1886 został profesorem zwyczajnym anatomii na Uniwersytecie Dorpackim. W 1911 roku przeszedł w stan spoczynku.
Ożenił się ze swoją estońską gospodynią Christiną Knop (za sprawą tego mezaliansu został wykluczony z życia wyższych sfer Dorpatu). Angażował się w działalność społeczną. Grał na skrzypcach.
Pochowany jest w Tartu. Wspomnienie pośmiertne poświęcił mu Wilhelm Lubosch.
Wikientij Wieriesajew w swoich wspomnieniach ze studiów medycznych w Dorpacie pisał o nim następująco:
"Drugą znakomitością uniwersytetu" [po Alexandrze Schmidcie] "był profesor anatomii August Rauber (...) Jego obszerny podręcznik anatomii był najlepszym z wówczas istniejących, prace zaś z dziedziny neurologii były pracami klasycznymi. Był wysoki, chudy, bardzo zgrabny, miał czarne, błędne oczy, czarne włosy opadające na ramiona i czarną bródkę, z jaką malują Jana Chrzciciela (...) Na ulicę wychodził w czarnym kapeluszu z szerokim rondem i w pelerynie przypominającej płaszcz hiszpański; długie czarne włosy, pałający wzrok – istny zbój z opery! Dnie i noce spędzał pracując w swym gabinecie obok prosektorium" (...).

</doc>
<doc id="1888305" url="https://pl.wikipedia.org/wiki?curid=1888305" title="Jimmy Flynt">
Jimmy Flynt

Jimmy Flynt (właściwie "Jimmy Ray Flynt", ur. 20 czerwca 1948) – amerykański dziennikarz związany z wydawnictwem Larry Flynt Publications, młodszy brat Larry'ego Flynta i jego współpracownik. W latach 70., razem z bratem, aktywnie walczył o wolność prasy, gwarantowaną przez 1. poprawkę do konstytucji USA.

</doc>
<doc id="1888307" url="https://pl.wikipedia.org/wiki?curid=1888307" title="Wilhelm Oettingen">
Wilhelm Oettingen

Wilhelm Oettingen (przed 1420 - 13 kwietnia 1467) - pierwszy książę Oettingen. Syn Fryderyka III i jego żony Eufemii.
Rządy.
Władzę objął po śmierci ojca w 1439 r. Trzy lata później przyjął tytuł książęcy. Zmarł w 1467 r. pozostawiając księstwo swojemu synowi - Wolfgangowi.
Życie prywatne.
W 1431 r. poślubił Beatrycze della Scala. Mieli sześcioro dzieci :

</doc>
<doc id="1888309" url="https://pl.wikipedia.org/wiki?curid=1888309" title="Zouheir Dhaouadi">
Zouheir Dhaouadi

Zouheir Dhaouadi (ar. زهير الذوادي, ur. 1 stycznia 1988 w Kairuanie) – tunezyjski piłkarz grający na pozycji bocznego pomocnika.
Kariera klubowa.
Dhaouadi pochodzi z miasta Kairuan i tam też rozpoczął karierę piłkarską w klubie JS Kairouan. W 2005 roku zadebiutował w jego barwach w rozgrywkach pierwszej ligi tunezyjskiej. W 2006 roku odszedł do innego pierwszoligowca, Club Africain Tunis. W 2008 roku wywalczył wraz z Club Africain swoje pierwsze w karierze mistrzostwo kraju oraz wygrał Puchar Mistrzów Afryki Północnej.
Kariera reprezentacyjna.
W reprezentacji Tunezji Dhaouadi zadebiutował w 2006 roku. W 2010 roku w Pucharze Narodów Afryki 2010 był podstawowym zawodnikiem Tunezji i zagrał w 3 meczach: z Zambią (1:1 i gol w 40. minucie), z Gabonem (0:0) i z Kamerunem (2:2).

</doc>
<doc id="1888311" url="https://pl.wikipedia.org/wiki?curid=1888311" title="Souheil Dhaouadi">
Souheil Dhaouadi



</doc>
<doc id="1888314" url="https://pl.wikipedia.org/wiki?curid=1888314" title="Saguenay (Quebec)">
Saguenay (Quebec)



</doc>
<doc id="1888316" url="https://pl.wikipedia.org/wiki?curid=1888316" title="Elizaveta Parnov">
Elizaveta Parnov

Elizabeth Parnov (ur. 9 maja 1994) – australijska lekkoatletka pochodzenia rosyjskiego, specjalizująca się w skoku o tyczce.
Skok o tyczce uprawia także jej starsza siostra – Vicky, sukcesy w tej konkurencji odnosił także ich ojciec – Aleksandr.
Osiągnięcia.
W 2012 i 2020 reprezentowała Australię na igrzyskach olimpijskich: w Londynie nie zaliczyła żadnej wysokości podczas konkursu eliminacyjnego, natomiast w Tokio zajęła 24. miejsce w eliminacjach i nie awansowała do finału.

</doc>
<doc id="1888318" url="https://pl.wikipedia.org/wiki?curid=1888318" title="Liz Parnov">
Liz Parnov



</doc>
<doc id="1888319" url="https://pl.wikipedia.org/wiki?curid=1888319" title="SOLID">
SOLID

SOLID – mnemonik zaproponowany przez Roberta C. Martina, opisujący pięć podstawowych założeń programowania obiektowego: zasady jednej odpowiedzialności (), zasady otwarte-zamknięte (), zasady podstawienia Liskov (), zasady segregacji interfejsów () oraz zasady odwrócenia zależności ().

</doc>
<doc id="1888324" url="https://pl.wikipedia.org/wiki?curid=1888324" title="Spływanie">
Spływanie



</doc>
<doc id="1888330" url="https://pl.wikipedia.org/wiki?curid=1888330" title="Steve Barton">
Steve Barton

Steve Barton (ur. 26 czerwca 1954 w Hot Springs, zm. 21 lipca 2001 w Bremie) – aktor, śpiewak (baryton), tancerz, choreograf, nauczyciel.
Życiorys.
Steven Neal Barton był najmłodszym z trójki potomków Mary i Toma Bartonów. Urodził się w Arkansas, lecz dorastał w Teksasie, gdzie również studiował na Uniwersytecie w Austin na kierunkach takich, jak śpiew, taniec oraz teatr. Wystąpił w ponad 30 produkcjach Uniwersytetu oraz Baletu Austin. W następnych latach udał się do Europy, gdzie rozkwitła jego kariera – występował w najważniejszych przedsięwzięciach teatralnych na terenie Szwajcarii, Niemiec i Austrii. Zagrał główne role m.in. w: „West Side Story”, „Godspell”, „Romeo and Juliet”, „Jesus Christ Superstar”. 
Ożenił się z tancerką Denny Berry, którą poznał na uniwersytecie. Ich syn Edward urodził się w Wiedniu w 1984.
W 1996 Barton powrócił do Wiednia, gdzie dostał rolę Bestii w Die Schöne und das Biest. Rok później swą premierę miał musical Tanz der Vampire, w którym zagrał główną rolę hrabiego von Krolocka, za którą w 1998 otrzymał nagrodę IMAGE(International Music Award Germany). Był to ostatni musical w jakim wystąpił, a w tym samym roku, w którym miejsce miała jego premiera obchodził 30-lecie swej kariery na scenie.
Steve Barton zmarł 21 lipca 2001 na niewydolność serca pozostawiając dwa nieukończone projekty, Dr. Jekyll &amp; Mr. Hyde oraz Der Glöckner von Notre Dame.

</doc>
<doc id="1888333" url="https://pl.wikipedia.org/wiki?curid=1888333" title="The Believer">
The Believer



</doc>
<doc id="1888334" url="https://pl.wikipedia.org/wiki?curid=1888334" title="Spełzanie">
Spełzanie



</doc>
<doc id="1888335" url="https://pl.wikipedia.org/wiki?curid=1888335" title="Spełzywanie gleby">
Spełzywanie gleby



</doc>
<doc id="1888337" url="https://pl.wikipedia.org/wiki?curid=1888337" title="Amy Pejkovic">
Amy Pejkovic

Amy Pejkovic (ur. 1 lutego 1993) – australijska lekkoatletka specjalizująca się w skoku wzwyż.

</doc>
<doc id="1888339" url="https://pl.wikipedia.org/wiki?curid=1888339" title="Dario Khan">
Dario Khan

Dario Ivan Khan (ur. 24 stycznia 1984) – mozambicki piłkarz, grający na pozycji obrońcy w klubie CD Costa do Sol. Mierzy 185 cm wzrostu.
Kariera.
Klubowa.
Jest wychowankiem mozambickiego klubu Ferroviário de Maputo, w którym grał w 2003 roku. Następnie,w latach 2004-2009 występował w sudańskim Al-Hilal Omdurman. Potem przez krótki czas był graczem egipskiego Ismaily SC. Aktualnie występuje w katarskim Al-Kharitiyath SC. W 2011 roku był wypożyczony do Liga Muçulmana Maputo.
Reprezentacja.
W reprezentacji grał 51 razy. Ani razu nie trafił do siatki rywala. Jednym z jego większych osiągnięć jest występ na angolskich boiskach, podczas Pucharu Narodów Afryki 2010. Mozambik odpadł po fazie grupowej.

</doc>
<doc id="1888341" url="https://pl.wikipedia.org/wiki?curid=1888341" title="Homos">
Homos



</doc>
<doc id="1888343" url="https://pl.wikipedia.org/wiki?curid=1888343" title="Jean Hersholt">
Jean Hersholt

Jean Hersholt (ur. 12 lipca 1886 w Kopenhadze, zm. 2 czerwca 1956 w Los Angeles) – duński aktor filmowy, który osiedlił się w Stanach Zjednoczonych.
Występował zarówno w filmach jak i w audycjach radiowych. Znany głównie ze słuchowiska radiowego "Dr Christian" oraz z roli dziadka postaci granej przez Shirley Temple w filmie "Heidi". Dwukrotnie dostał Oscara honorowego. Amerykańska Akademia Filmowa na jego cześć przyznaje Nagrodę im. Jeana Hersholta.
Śmierć.
Hersholt zmarł na raka 2 czerwca 1956 roku. Został pochowany na cmentarzu Forest Lawn Memorial Park w Glendale.
Na jego grobie stoi wyrzeźbiony przez Edvarda Eriksena posąg pędzącego na ośle "Głupiego Jasia" (dun. "Klods Hans"), bohatera baśni Hansa Ch. Andersena, który porzucił swój dom, aby znaleźć swoje miejsce na Ziemi – tak jak zrobił to Hersholt.

</doc>
<doc id="1888344" url="https://pl.wikipedia.org/wiki?curid=1888344" title="Dario Ivan Khan">
Dario Ivan Khan



</doc>
<doc id="1888346" url="https://pl.wikipedia.org/wiki?curid=1888346" title="Youssef Msakni">
Youssef Msakni

Youssef Msakni (ur. 28 października 1990 w Tunisie) – tunezyjski piłkarz grający na pozycji pomocnika w belgijskim klubie KAS Eupen na wypożyczeniu z Al-Duhail SC.
Kariera klubowa.
Msakni pochodzi z Tunisu i tam też rozpoczął karierę piłkarską w klubie Stade Tunisien. W 2007 roku zadebiutował w jego barwach w rozgrywkach pierwszej ligi tunezyjskiej. Po roku gry w Stade Tunisien odszedł do lokalnego rywala, Espérance Tunis. W 2009 roku wywalczył z nim mistrzostwo Tunezji, wygrał Arabską Ligę Mistrzów oraz Puchar Zdobywców Pucharów Afryki Północnej.
W 2013 roku Msakni przeszedł do klubu Lekhwiya SC.
Kariera reprezentacyjna.
W reprezentacji Tunezji Msakni zadebiutował 9 stycznia 2010 roku w przegranym 1:2 towarzyskim meczu z Gambią. W 2010 roku w Pucharze Narodów Afryki 2010 zagrał we 2 meczach: z Zambią (1:1) i z Gabonem (0:0).

</doc>
<doc id="1888348" url="https://pl.wikipedia.org/wiki?curid=1888348" title="El Al Israel Airlines">
El Al Israel Airlines



</doc>
<doc id="1888351" url="https://pl.wikipedia.org/wiki?curid=1888351" title="Davi Banda">
Davi Banda

Davi John Banda (ur. 29 grudnia 1983 w Zombie) – malawijski piłkarz występujący na pozycji pomocnika.
Kariera.
Klubowa.
Jest wychowankiem Bakili Bullets. W latach 2004-2011 grał w Red Lions FC. W sezonie 2011/2012 grał w Black Leopards FC, a w latach 2012-2019 był zawodnikiem Kamuzu Barracks FC.
Reprezentacyjna.
Wystąpił w 66 meczach reprezentacji Malawi, w których strzelił 5 goli. Podczas Pucharu Narodów Afryki 2010 strzelił bramkę na 3:0 przeciwko Algierii.

</doc>
<doc id="1888352" url="https://pl.wikipedia.org/wiki?curid=1888352" title="Davi John Banda">
Davi John Banda



</doc>
<doc id="1888353" url="https://pl.wikipedia.org/wiki?curid=1888353" title="Dave Banda">
Dave Banda



</doc>
<doc id="1888354" url="https://pl.wikipedia.org/wiki?curid=1888354" title="Irving Jaffee">
Irving Jaffee

Irving Warren Jaffee (ur. 15 września 1906 w Nowym Jorku, zm. 20 marca 1981 w San Diego) – amerykański łyżwiarz szybki, dwukrotny złoty medalista olimpijski.
Kariera.
Urodził się w Nowym Jorku, jako dziecko żydowskich imigrantów z Imperium Rosyjskiego. Dorastał na Bronksie. Z powodu swego pochodzenia pierwotnie nie znalazł się w reprezentacji USA na igrzyska olimpijskie w Sankt Moritz w 1928 roku. Do składu dołączony w ostatniej chwili i w swym najlepszym występie na tych igrzyskach - biegu na 5000 m zajął czwarte miejsce. W walce o medal lepszy okazał się Norweg Bernt Evensen. Na tych samych igrzyskach był też siódmy w biegu na 1500 m i jedenasty na 500 m. Ostatnia konkurencja, biegu na 10 000 m nie została ukończona, ponieważ w trakcie zawodów lód zaczął topnieć, a kolejni zawodnicy nie mieli szans uzyskać porównywalnych rezultatów. W chwili przerwania zawodów Jaffee prowadził, wobec czego organizatorzy ogłosili go mistrzem olimpijskim, jednak decyzją ISU wyniki biegu zostały anulowane. Na rozgrywanych cztery lata później igrzyskach w Lake Placid wystartował w biegach na 5000 i 10 000 m i w obu przypadkach zdobył złote medale. Nigdy nie wystąpił na mistrzostwach świata.
W 1935 roku brał udział w drugiej edycji Olimpiady Machabejskiej.
Po zakończeniu kariery pracował między innymi jako trener.

</doc>
<doc id="1888355" url="https://pl.wikipedia.org/wiki?curid=1888355" title="Mała Pagoda Dzikich Gęsi">
Mała Pagoda Dzikich Gęsi

Mała Pagoda Dzikich Gęsi (chiń.: 小雁塔; pinyin: "Xiǎoyàn Tǎ") – buddyjska pagoda położona w mieście Xi’an, w prowincji Shaanxi, w Chinach, znajdująca się na obszarze Chang’anu, który był stolicą w okresie panowania dynastii Han i Tang. Pagoda była budowana w latach 707-709, podczas rządów cesarza Zhongzonga z dynastii Tang (705-710). Do roku 1556, kiedy to miało miejsce trzęsienie ziemi w Shaanxi, wysokość budowli wynosiła 45 m. Po tym wydarzeniu i zniszczeniach, jakie się wówczas dokonały, pagoda ma 43 m wysokości i składa się z 15 kondygnacji. Wokół pustego wnętrza pagody rozciąga się ceglany szkielet, a jej kwadratowa podstawa i kształt odzwierciedlają typowy styl architektoniczny, występujący również w innych pagodach z epoki.
W czasie panowania dynastii Tang, Mała Pagoda Dzikich Gęsi stała naprzeciwko swojej macierzystej świątyni – Dajianfu. Indyjscy pielgrzymi przywieźli do niej i do pagody święte buddyjskie pisma, gdyż świątynia była wówczas głównym miejscem tłumaczenia buddyjskich tekstów w Chang’anie. Świątynia była starsza od pagody, powstała w 684 roku, dokładnie 100 dni po śmierci cesarza Tang Gaozonga (649-683). Cesarz Zhongzong przekazał swoją rezydencję pod budowę nowej świątyni dla 200 mnichów, ku czci swojego zmarłego ojca Gaozonga. Świątynia nosiła nazwę Daxianfusi, aż do 690 roku, kiedy to cesarzowa Wu Zetian zmieniła jej nazwę na Dajianfusi.

</doc>
<doc id="1888356" url="https://pl.wikipedia.org/wiki?curid=1888356" title="Mohamed Ali Nafkha">
Mohamed Ali Nafkha

Mohamed Ali Nafkha (ur. 25 stycznia 1986 w Susie) – piłkarz tunezyjski grający na pozycji pomocnika.
Kariera klubowa.
Karierę Nafkha rozpoczął w klubie Étoile Sportive du Sahel. W 2005 roku zadebiutował w jego barwach w rozgrywkach pierwszej lidze tunezyjskiej. W 2006 roku zdobył z nim Puchar Konfederacji. W 2007 roku wygrał z Étoile Sportive Ligę Mistrzów (0:0, 3:1 z Al-Ahly Kair) oraz wywalczył mistrzostwo kraju. W 2008 roku wystąpił w finale Pucharu Tunezji, a także zdobył Superpuchar Afryki. W 2011 roku został zawodnikiem FC Zürich, ale następnie został wypożyczony do Étoile Sportive du Sahel.
Kariera reprezentacyjna.
W reprezentacji Tunezji Nafkha zadebiutował w 2007 roku. W 2010 roku w Pucharze Narodów Afryki 2010 zagrał w 3 meczach: z Zambią (1:1), z Gabonem (0:0) i z Kamerunem.

</doc>
<doc id="1888357" url="https://pl.wikipedia.org/wiki?curid=1888357" title="Otto Bogaty">
Otto Bogaty



</doc>
<doc id="1888360" url="https://pl.wikipedia.org/wiki?curid=1888360" title="Bilel Ifa">
Bilel Ifa

Bilel Ifa (ur. 9 marca 1990 w Arjanie) – piłkarz tunezyjski grający na pozycji obrońcy.
Kariera klubowa.
Ifa pochodzi z miasta Arjana, a karierę piłkarską rozpoczął w Tunisie, w tamtejszym klubie Club Africain Tunis. W 2007 roku zadebiutował w jego barwach w rozgrywkach pierwszej lidze tunezyjskiej. W 2008 roku wywalczył wraz z Club Africain swoje pierwsze w karierze mistrzostwo kraju oraz wygrał Puchar Mistrzów Afryki Północnej.
Kariera reprezentacyjna.
W reprezentacji Tunezji Ifa zadebiutował w 2008 roku. W 2010 roku został powołany do kadry na Puchar Narodów Afryki 2010, jednak był tam rezerwowym i nie rozegrał żadnego spotkania.

</doc>
<doc id="1888362" url="https://pl.wikipedia.org/wiki?curid=1888362" title="William R. Day">
William R. Day

William Rufus Day (ur. 17 kwietnia 1849 w Ravennie, w stanie Ohio., zm. 9 lipca 1923 w Mackinac Island) – amerykański dyplomata i prawnik, przez dziewiętnaście lat był sędzią Sądu Najwyższego Stanów Zjednoczonych.
W 1870 roku ukończył University of Michigan, a następnie spędził kilka lat na wydziale prawa. Osiadł w Canton w stanie Ohio w 1872 roku, gdzie rozpoczął pracować w zawodzie prawniczym. Przez 25 lat pracował jako prawnik w korporacjach. Związał się także z Partią Republikańską. W czasie lat pracy stał się dobrym przyjacielem Williama McKinleya. Został jego prawnym i politycznym doradcą podczas kampanii McKinleya na gubernatora Ohio. Po zwycięstwie jego kandydata został zastępcą podsekretarza stanu.
Pięć miesięcy później opuścił stanowisko by negocjować pokój z Hiszpanią. Po wojnie amerykańsko-hiszpańskiej Day stał na stanowisku, że kolonie hiszpańskie poza Kubą powinny być zwrócone Hiszpanii. W przeciwieństwie do decyzji McKinleya, Stany Zjednoczone powinny jego zdaniem przejąć kontrolę nad Filipinami, Portoryko i Guam od Hiszpanii. Day prowadził pokojowe negocjacje z Hiszpanią na warunkach McKinleya. Jego wysiłki doprowadziły do podpisania traktatu paryskiego. Po powrocie z Europy, McKinley powołał go na stanowisko sędziego sądu federalnego.
Day objął stanowisko kierownika Departamentu Stanu. Prezydent McKinley został zamordowany we wrześniu 1901. Jego następca wiceprezydent Theodore Roosevelt w styczniu 1903 roku nominował Daya sędzią Sądu Najwyższego Stanów Zjednoczonych. Senat potwierdził nominację i Day objął swoje nowe stanowisko 2 marca 1903.

</doc>
<doc id="1888365" url="https://pl.wikipedia.org/wiki?curid=1888365" title="Mohammed Bakhati">
Mohammed Bakhati

Mohammed Bakhati – egipski piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej występował w klubie Zamalek SC.
Kariera reprezentacyjna.
Mohammed Bakhati występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech był rezerwowym i nie wystąpił w żadnym spotkaniu.

</doc>
<doc id="1888371" url="https://pl.wikipedia.org/wiki?curid=1888371" title="Bitwa nad rzeką Severn">
Bitwa nad rzeką Severn

Bitwa nad rzeką Severn – starcie zbrojne, które miało miejsce w roku 50 naszej ery. 
Po roku 43 n.e. stacjonujący we Wroxeter nad rzeką Severn legion rzymski pod wodzą Ostoriusza Skapuli podbił plemię Ganganów w północno-zachodniej Walii, docierając do Morza Irlandzkiego. Głównym celem wodza rzymskiego było schwytanie przywódcy Brytów Karatakusa, który zbiegł do Walii po klęsce w bitwie nad rzeką Medway. Kiedy w roku 50 n.e. Rzymianie podjęli kolejną kampanię przeciw Brytom w Walii, Karatakus zgromadził 30 tysięcy wojowników z celtyckich plemion Ordowików, Deceanglów, Demetów, Kornowów i Sylurów. Jego wojska zajęły pozycje obronne za rzeką Severn, przecinającą dolinę o tej samej nazwie. Teren za rzeką osłonięty zalesionymi zboczami wzgórz przypominał literę U i uniemożliwiał wchodzącym do doliny ucieczkę na boki. Wojownicy celtyccy zajęli stanowiska w lesie, kryjąc się za umocnionymi pozycjami obronnymi w postaci muru z kamienia. 
22 tysiące Rzymian weszło do doliny, zatrzymując się nad rzeką. W pierwszej linii stanęły wojska pomocnicze, m.in. Batawowie, za nimi pozycję zajęli legioniści, a na skrzydłach jazda rzymska. Kiedy Ostoriusz Skapula nakazał swym siłom przeprawę przez rzekę, Rzymianie i Batawowie z pierwszego rzutu pod silnym ostrzałem przeciwnika zaatakowali jego pozycje. Po dotarciu do ściany skalnej przy wykorzystaniu drabin wdzierali się na górę odpierając ataki Brytów. W walce ranny został dowodzący Batawami Juliusz Cywilis. Równocześnie nastąpił atak głównych sił rzymskich, które tworząc formację „żółwia” podeszły pod mur, rozbierając go stopniowo. Następnie wdzierając się z dwóch stron poza fortyfikacje, żołnierze rzymscy w ciężkiej walce wyparli Brytów, zadając im duże straty. Łącznie w starciu zginęło tysiące Brytów, do niewoli dostali się też członkowie rodziny Karatakusa. Jemu samemu udało się jednak ponownie zbiec z pola bitwy i schronić się w górach u miejscowych Brygantów, których królowa Kartimandua później wydała go Rzymianom. 

</doc>
<doc id="1888374" url="https://pl.wikipedia.org/wiki?curid=1888374" title="Rebelia islamska w Jemenie">
Rebelia islamska w Jemenie

Rebelia islamska w Jemenie zaczęła się w 1998 roku. 14 stycznia 2010 rząd w Sanie wypowiedział wojnę terrorystycznemu ugrupowaniu. Walki z rebeliantami toczą się w centralnych prowincjach Jemenu. Jednocześnie armia jemeńska zmaga się z szyicką rebelią na północy kraju oraz separatystyczną rebelią na południu kraju.
Początek.
Jemen po 11 września 2001 kilkakrotnie był areną zamachów terrorystycznych organizowanych przez siatkę Al-Ka’idy z Półwyspu Arabskiego. Jednym z najpoważniejszych ataków był zamach na amerykańską ambasadę w Sanie z 17 września 2008.
Główni sojusznicy najbiedniejszego kraju Półwyspu Arabskiego, Stany Zjednoczone oraz Arabia Saudyjska, wywierali presję na Jemen, gdyż napływający do tego kraju bojownicy Al-Ka’idy tworzyli tam swój bastion na Półwyspie Arabskim.
Zintensyfikowane działania antyterrorystyczne Jemen podjął po próbie zamachu w samolocie nad Stanami Zjednoczonymi z 25 grudnia 2009, w wyniku czego 14 stycznia 2010 wypowiedział terrorystom wojnę.
Na początku stycznia 2010, z powodu groźby ataków terrorystycznych ze strony Al-Ka’idy na Półwyspie Arabskim, zamknięto ambasady USA, Wielkiej Brytanii i Francji w Jemenie. Po kilku dniach placówki wznowiły pracę.
W związku z tym, iż jemeńskie siły bezpieczeństwa rozpoczęły walkę z Al-Ka’idą, tamtejszy rząd poprosił zachód o wsparcie finansowe i gospodarcze.

</doc>
<doc id="1888375" url="https://pl.wikipedia.org/wiki?curid=1888375" title="Ali Shafi">
Ali Shafi

Ali Hussein Shafi (ur. 10 kwietnia 1908, zm. ?) – egipski piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej występował w klubie Zamalek SC.
Kariera reprezentacyjna.
Ali Shafi występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech był rezerwowym i nie wystąpił w żadnym spotkaniu.

</doc>
<doc id="1888378" url="https://pl.wikipedia.org/wiki?curid=1888378" title="19 Pułk Lotniczy (Szwecja)">
19 Pułk Lotniczy (Szwecja)

19 Pułk Lotniczy (fi. Lentorykmentti 19 lub LentoR 19), zwany też Ochotniczym Pułkiem Szwedzkim lub F19 - ochotnicza lotnicza jednostka wojskowa złożona ze Szwedów podczas wojny zimowej 1939-1940
Historia.
W ramach nieoficjalnej pomocy wojskowej Szwecji dla Finlandii, walczącej od 30 listopada 1939 r. z ZSRR, dowództwo Królewskich Sił Powietrznych 8 grudnia rozpoczęło werbunek ochotników do planowanej jednostki lotniczej. Przybyli oni na lotnisko Barknarby koło Sztokholmu. Szwedzkie władze zdecydowały, że powstanie dywizjon myśliwski i eskadra lekkich bombowców. W połowie grudnia uzyskano zgodę na wyjazd ochotników do Finlandii. Szwedzcy piloci przybyli do Veitsiluoto na północy Finlandii. Tam 7 stycznia 1940 r. został oficjalnie sformowany w ramach fińskiego lotnictwa 19 Pułk Lotniczy. Miał on na wyposażeniu 12 dwupłatowych myśliwców Gloster Gladiator, 4 dwupłatowe lekkie bombowce Hawker Hart i 8 samolotów innych typów, w tym 1 szkolny Raab-Katzenstein RK-26, 1 transportowy Waco ZQC-6 i 1 komunikacyjny Junkers F 13. Były to maszyny Królewskich Sił Powietrznych Szwecji, na których jedynie namalowano fińskie znaki rozpoznawcze. Szwedzcy piloci byli umundurowani w uniformy szwedzkiej armii. Szwedzi walczyli na północnym odcinku frontu. Mieli trudne zadanie, gdyż byli jedyną jednostką lotniczą na tym obszarze (swoje lotnictwo Finowie zgrupowali na Przesmyku Karelskim, gdzie Sowieci prowadzili główne natarcie). Chrzest bojowy F19 przeszedł 12 stycznia. Szwedzkie samoloty miały dokonać rozpoznania i ataków na sowieckie wojska w rejonie Märkäjärvi-Salmijärvi-Salla. Podczas ataku rozbiły się w powietrzu 2 Hawker Harty (zginął obserwator w jednym z samolotów, a piloci obu skoczyli na spadochronie, ale dostali się do niewoli sowieckiej). Natomiast podczas powrotu do bazy inny Hawker Hart został zestrzelony przez 3 sowieckie myśliwce I-15bis. Pilot i obserwator uratowali się, po czym przedostali do fińskich pozycji. 17 stycznia doszło do kolejnego starcia. 4 Gloster Gladiatory zestrzeliły 2 I-15. 23 stycznia Szwedzi utracili Gloster Gladiatora. Pozostałe myśliwce zostały uszkodzone. 1 lutego 26 sowieckich bombowców SB-2 i 8 DB-3 zaatakowało Rovaniemi. Rzechwyciły je 3 Gloster Gladiatory, zestrzeliwując 1 SB-2. W nocy z 18 na 19 lutego Gloster Gladiator zniszczył na ziemi w Kairala I-15. Następnego dnia Szwedzi uszkodzili 2 SB-2 za cenę rozbitego podczas lądowania Gloster Gladiatora. 21 lutego podczas ponownego bombardowania Rovaniemi zestrzelili 1 SB-2 i 1 DB-3. 7 marca Gloster Gladiator zestrzelił 2 SB-2 z jednostki dalekiego rozpoznania, ale sam został mocno uszkodzony (zdołał jednak wylądować). 8 marca został uszkodzony 1 SB-2. 10 marca Gloster Gladiator uszkodził ciężki bombowiec TB-3, który był zmuszony wylądować po fińskiej stronie frontu (załoga została zabita podczas walki). Tego samego dnia z powodu awarii silnika rozbił się inny Gloster Gladiator. W nocy z 11 na 12 marca Szwedzi wykonali swoją ostatnią akcję bojową, która polegała na ostrzelaniu sowieckiej kolumny samochodowej na północny wschód od Märkäjärvi. Szwedzcy piloci zestrzelili ogółem 12 sowieckich samolotów ze stratą 6 własnych maszyn (2 zostały zestrzelone, a 4 zniszczone w wypadkach). 3 pilotów zginęło, a 2 trafiło do niewoli. Odzyskali oni wolność i powrócili do Szwecji 5 miesięcy po zakończeniu wojny. 30 marca Szwedzi przylecieli do Szwecji na 2 Hawker Hartach i 7 Gloster Gladiatorach.

</doc>
<doc id="1888382" url="https://pl.wikipedia.org/wiki?curid=1888382" title="Povoação Velha">
Povoação Velha

 
Povoação Velha - osada na wyspie Boa Vista, ok. 25 km na południe od Sal Rei, ma ok. 300 mieszkańców. Najstarsza osada na wyspie, kościół "Nossa Senhora da Conceição" z 1828 r.

</doc>
<doc id="1888383" url="https://pl.wikipedia.org/wiki?curid=1888383" title="Kanał na Stępce">
Kanał na Stępce

Kanał na Stępce – kanał w Śródmieściu Gdańska, o długości 600 metrów. Opływa wyspę Ołowiankę od wschodu. Kanał w większej części nie jest zagospodarowany.
Położenie.
Od południa kanał rozpoczyna się na wodach Nowej Motławy. Nad wejściem do niego znajduje się Most Kamieniarski. Uchodzi pod drugim mostem do Starej Motławy, w pobliżu jej końcowego nurtu. 
Wzdłuż kanału biegnie ulica Na Stępce. Jego południowy wlot zlokalizowany jest przy gdańskiej marinie.
Historia.
W 1576 został wykopany Kanał Ciesielski ("Zimmermacher Graben", 1595), zwany też Stępkarskim ("Kielgraben", od warsztatów szkutniczych), obecnie zwany Kanałem na Stępce, który oddzielił od pozostałej części dawnej Szafarni Ołowiankę i utworzył z niej wyspę.
W 2020 zostało oddane do użytku osiedle Riverview (siedem budynków), zwrócone na kanał.

</doc>
<doc id="1888387" url="https://pl.wikipedia.org/wiki?curid=1888387" title="Farouk Ben Mustapha">
Farouk Ben Mustapha

Farouk Ben Mustapha (arabski: "فاروق بن مصطفىur", ur. 1 lipca 1989 w Bizercie) – piłkarz tunezyjski grający na pozycji bramkarza, zawodnik saudyjskiego klubu Asz-Szabab Rijad.
Kariera klubowa.
Ben Mustapha pochodzi z miasta Bizerta i tam też rozpoczął karierę piłkarską w klubie CA Bizertin. W 2009 zadebiutował w jego barwach w rozgrywkach pierwszej ligi tunezyjskiej. Tam stał się pierwszym bramkarzem, gdy latem 2009 jego poprzednik Hassen Bejaoui odszedł do Espérance Zarzis. W 2014 przeszedł do Club Africain Tunis, z którym w sezonie 2014/2015 został mistrzem kraju.
3 lipca 2017 podpisał kontrakt z saudyjskim klubem Asz-Szabab Rijad, umowa do 30 czerwca 2020 (została przedłużona 30 czerwca 2019).
Kariera reprezentacyjna.
W 2010 Ben Mustapha, nie mając na koncie debiutu, został powołany do reprezentacji Tunezji na Puchar Narodów Afryki 2010. Tam był rezerwowym dla Aymena Mathlouthiego i nie rozegrał żadnego spotkania. W kadrze zadebiutował w 2012. W 2013 został powołany na Puchar Narodów Afryki 2013, a w 2015 na Puchar Narodów Afryki 2015.

</doc>
<doc id="1888389" url="https://pl.wikipedia.org/wiki?curid=1888389" title="Ahrensbök">
Ahrensbök

Ahrensbök – gmina w Niemczech w kraju związkowym Szlezwik-Holsztyn, w powiecie Ostholstein.
Historia.
W latach 1912–1933 Ahrensbök był miastem.

</doc>
<doc id="1888391" url="https://pl.wikipedia.org/wiki?curid=1888391" title="Ahrensboek">
Ahrensboek



</doc>
<doc id="1888396" url="https://pl.wikipedia.org/wiki?curid=1888396" title="Ahmed Akaïchi">
Ahmed Akaïchi

Ahmed Akaïchi (ur. 23 lutego 1989 w Bizercie) – tunezyjski piłkarz grający na pozycji napastnika.
Kariera klubowa.
Akaichi pochodzi z miasta Bizerta i tam też rozpoczął karierę piłkarską w klubie CA Bizertin. W 2007 roku zadebiutował w jego barwach w rozgrywkach pierwszej ligi tunezyjskiej. Tam grał przez rok, a w 2008 roku przeszedł do Étoile Sportive du Sahel. W 2011 roku odszedł do niemieckiego FC Ingolstadt 04. W latach 2013-2015 grał w Espérance Tunis. W 2015 wrócił do Étoile Sportive du Sahel.
Kariera reprezentacyjna.
W reprezentacji Tunezji Akaichi zadebiutował 9 stycznia 2010 roku w przegranym 1:2 towarzyskim meczu z Gambią. W 2010 roku w Pucharze Narodów Afryki 2010 zagrał we 2 meczach: z Gabonem (0:0) i z Kamerunem (2:2).

</doc>
<doc id="1888398" url="https://pl.wikipedia.org/wiki?curid=1888398" title="Wielki Meczet w Xi’an">
Wielki Meczet w Xi’an

Wielki Meczet w Xi’an (chiń.: 西安大清真寺; pinyin: "Xī’ān Dà Qīngzhēnsì") – meczet w mieście Xi’an, w prowincji Shaanxi, w Chinach. Jeden z najstarszych i najbardziej znanych w całym kraju.
Meczet został zbudowany w 742 roku, w okresie rządów dynastii Tang (za panowania cesarza Xuanzonga) i był wielokrotnie odnawiany w późniejszych okresach (zwłaszcza podczas panowania cesarza Hongwu z dynastii Ming). Jest ciągle używany przez chińskich muzułmanów (głównie przez mniejszość etniczną Hui), jednakże stanowi również często odwiedzaną atrakcję turystyczną. W przeciwieństwie do większości meczetów z Bliskiego Wschodu i krajów arabskich, Wielki Meczet w Xi’an jest budowlą w typowo chińskim stylu architektonicznym, czyli nie posiada kopuły ani minaretów. Wyjątek stanowią niektóre arabskie napisy i zdobienia.

</doc>
<doc id="1888400" url="https://pl.wikipedia.org/wiki?curid=1888400" title="Changes (singel Willa Younga)">
Changes (singel Willa Younga)

Changes – popowa kompozycja autorstwa Willa Younga i Ega White’a zrealizowana na czwarty album studyjny Younga pt. "Let It Go" (2008). Wrześniem 2008 r. utwór wydano jako inauguracyjny singel promujący ową płytę – początkowo za pośrednictwem Internetu, następnie fizycznie. Premiera singla miała jednak miejsce 28 lipca 2008 r. na antenie stacji radiowej BBC Radio 2.

</doc>
<doc id="1888402" url="https://pl.wikipedia.org/wiki?curid=1888402" title="Scott Westerfeld">
Scott Westerfeld

Scott Westerfeld (ur. 5 maja 1963) – amerykański autor powieści science fiction, steampunku i fantasy. Urodzony w Teksasie, dzieciństwo spędził na ciągłych przeprowadzkach z powodu pracy ojca − programisty. Zanim stał się autorem książek dla młodzieży i dorosłych, pracował między innymi w fabryce ołowianych żołnierzyków, był redaktorem podręczników, nauczycielem i informatykiem. Po przeprowadzce do Nowego Jorku zajął się komponowaniem utworów dla tamtejszych teatrów muzycznych. 
Swoje pierwsze powieści wydał jako ghost writer. Stworzył wtedy thrillery horrory i książki popularnonaukowe z dziedziny historii. Jako ghost writer nie może przyznać się, które dzieła należą do niego, aczkolwiek wiadomo już, że kilka książek młodzieżowych z serii Gęsia Skórka (dokładnie 5) oraz opowieści o Atomówkach zostały napisane jego ręką.
Jak sam przyznaje, woli pisać literaturę young adult, gdyż lubi młodych czytelników - ich umysły otwarte są na wszystkie gatunki, są dociekliwi, a ich maile są bardzo dopingujące.
Jego powieść "Evolution’s Darling" była nominowana do Nagrody im. Philipa K. Dicka w 2002 roku.

</doc>
<doc id="1888408" url="https://pl.wikipedia.org/wiki?curid=1888408" title="Bosau">
Bosau

Bosau (pol. hist. "Bozów") – gmina w Niemczech w kraju związkowym Szlezwik-Holsztyn, w powiecie Ostholstein, administracyjnie należy do Związku Gmin Großer Plöner See w powiecie Plön.

</doc>
<doc id="1888409" url="https://pl.wikipedia.org/wiki?curid=1888409" title="Faouzi Benzarti">
Faouzi Benzarti

Faouzi Benzarti (ur. 3 stycznia 1950 w Monastyrze) – piłkarz tunezyjski, a obecnie trener piłkarski.
Kariera piłkarska.
Benzarti w swojej karierze piłkarskiej występował w klubie US Monastir.
Kariera trenerska.
W swojej karierze trenerskiej Benzarti prowadził takie zespoły jak: US Monastir, Étoile Sportive du Sahel, Club Africain Tunis, Club Sportif Sfaxien, Stade Tunisien i Espérance Tunis. W 1994 roku krótko prowadził reprezentację Tunezji, a w latach 2007-2009 był selekcjonerem reprezentacji Libii. W 2009 roku ponownie objął funkcję selekcjonera reprezentacji Tunezji i poprowadził ją w Pucharze Narodów Afryki 2010.

</doc>
<doc id="1888413" url="https://pl.wikipedia.org/wiki?curid=1888413" title="Sandra">
Sandra



</doc>
<doc id="1888414" url="https://pl.wikipedia.org/wiki?curid=1888414" title="Grace (singel Willa Younga)">
Grace (singel Willa Younga)

Grace – popowa kompozycja autorstwa Willa Younga i Matta Prime’a zrealizowana na czwarty album studyjny Younga pt. "Let It Go" (2008). Grudniem 2008 r. utwór wydano jako drugi (po „Changes”) singel promujący ową płytę.
Teledysk.
Wideoklip do utworu odnotował swoją premierę w listopadzie 2008 r. Klip ukazuje Willa Younga, który zwycięża zawody jeździeckie. Wcześniej, w 2004, sportowa tematyka została także poruszona w teledysku Younga do utworu „Friday’s Child”.

</doc>
<doc id="1888415" url="https://pl.wikipedia.org/wiki?curid=1888415" title="Stratford (stacja)">
Stratford (stacja)

Stratford – stacja kolejowa, metra i Docklands Light Railway (DLR) zlokalizowana na terenie London Borough of Newham. W systemie londyńskiej komunikacji miejskiej, jest zaliczana do trzeciej strefy biletowej. By odróżnić tę stację od stacji Stratford-upon-Avon nazywana jest często Stratford (London), natomiast by odróżnić ją od pobliskiej Stratford International, nazywana jest Stratford Regional.
Kolej.
Kolejowa część stacji jest obecnie obsługiwana przez trzech przewoźników. W sieci London Overground stacja stanowi wschodni kraniec linii North London Line. Pociągi firmy c2c stają tu na trasie z dworca Liverpool Street do Grays (połączenie to realizowane jest po jednej z odnóg linii London, Tilbury and Southend Railway). Stacja leży też na liniach Great Eastern Main Line, Shenfield Metro i Lea Valley Lines, które obsługuje National Express East Anglia. 
Metro i DLR.
Przez stację przechodzą dwie linie metra londyńskiego. Jako pierwsza została tu dociągnięta Central Line, której pociągi zatrzymują się na stacji od 1946 roku. W 1999 stacja stała się też wschodnim krańcem Jubilee Line. Ze stacji korzystają też składy DLR, której perony zostały otwarte w 1987 roku.

</doc>
<doc id="1888416" url="https://pl.wikipedia.org/wiki?curid=1888416" title="Aleja Wojska Polskiego w Bydgoszczy">
Aleja Wojska Polskiego w Bydgoszczy

Aleja Wojska Polskiego – aleja w Bydgoszczy, na Górnym Tarasie, przechodząca przez osiedla: Wzgórze Wolności, Wyżyny i Kapuściska.
Przebieg.
Rozpoczyna się na Rondzie Kujawskim, krzyżuje się m.in. z Trasą Uniwersytecką, Kornela Ujejskiego, Magnuszewską, Władysława Bełzy, Szpitalną, Al. Prezydenta Lecha Kaczyńskiego, Krzysztofa Kamila Baczyńskiego i Chemiczną, do 2016 kończąc się w rejonie bramy do dawnych Zakładów Chemicznych Zachem-Ciech. W 2016 włączono w jej skład dawniej wewnątrzzakładową ulicę J. Zacharewicza, dzięki czemu aleja została przedłużona w kierunku wschodnim. Na odcinku od ul. Szpitalnej do Zachemu prowadzi dawnym przebiegiem ulicy Władysława Bełzy.
Nad Al. Jana Pawła II, którą przebiegała droga krajowa nr 5, aleja przechodzi wiaduktem z lat 1975-1978, którego remont rozpoczęto w lipcu 2016. W praktyce prace budowlane wymagały rozbiórki starej konstrukcji południowego wiaduktu (sierpień-wrzesień 2016) i zastąpienia jej nową (nasuwanie jej rozpoczęto 21 listopada 2016, próby obciążeniowe wykonano w ostatnich dniach 2016, wiadukt otwarto 21 stycznia 2017, a prace zakończono ostatecznie 30 kwietnia 2017). Koszt inwestycji wyniósł 13 mln zł. Realizacja tej przeprawy w grudniu 2017 została wyróżniona nagrodą im. Maksymiliana Wolffa, przyznawaną przez czasopismo „Mosty”. W 2019 przystąpiono do prac projektowych nad przebudową wiaduktu północnego, na którym 15 czerwca 2019 ograniczono prędkość do 30 km/h i nośność do 3,5 t (z wyjątkiem autobusów i pojazdów komunalnych), a jesienią 2020 kosztem 465 tys. zł zastosowano dodatkowe podpory wzmacniające. Prace budowlane przy tym wiadukcie rozpoczęto w 2021 z terminem zakończenia do końca maja 2022. Najkorzystniejszą ofertę na realizację rozbiórki i budowę do końca stycznia 2022 nowego wiaduktu złożył kielecki Mostostal z ofertą o wartości niemal 22,4 mln zl, z którym umowę podpisano w kwietniu 2021. Prace rozbiórkowe rozpoczęto 6 września 2021, poczynając od strony Wzgórza Wolności. Konstrukcja nowego wiaduktu powstała w Radomsku, a jej montaż następował od grudnia 2021 do lutego 2022. W procesie montażu zastosowano dylatacje o profilu falistym, co ogranicza hałas o 40%. Wiadukt północny oddano do ruchu 7 czerwca 2022, a zakończenie inwestycji ogłoszono 2 miesiące później. 26 stycznia 2022 Rada Miejska nazwała wiadukty im. Wielkiej Orkiestry Świątecznej Pomocy.
Komunikacja.
W 1953 roku utworzono w tym rejonie linię tramwajową na osiedle Kapuściska i Glinki, a w 1975 roku na Wyżyny, która w 1984 roku została przedłużona do Ronda Kujawskiego, komunikując tym samym również osiedle Wzgórze Wolności). Przez węzeł na skrzyżowaniu z ul. Władysława Bełzy kursują linie 2, 4, 7, 8 i 9. Przez aleję przejeżdżają też autobusy linii 53, 56, 57, 61, 68, 69, 79, 84, 85, 89 i linii nocnej 31N.
Jesienią 2017 władze miejskie zawarły umowę na zaprojektowanie i realizację przebudowy torowiska tramwajowego od ul. Baczyńskiego do ul. Chemicznej. W jej wyniku kosztem 60 mln zł zmodernizowana została pętla Kapuściska, która zyskała kolejny, trzeci tor. Przebudowane zostały też skrzyżowania z ul. Baczyńskiego oraz z ul. Chemiczną, na którym powstało rondo. Przewidywany termin realizacji, przypadający na wiosnę i lato 2018, uległ przesunięciu na czerwiec, a następnie grudzień 2019. Rok później oddano do ruchu linię tramwajową, łączącą istniejące torowisko ze Zbożowym Rynkiem przez ulicę Kujawską.

</doc>
<doc id="1888417" url="https://pl.wikipedia.org/wiki?curid=1888417" title="Khoratosuchus">
Khoratosuchus

Khoratosuchus – rodzaj krokodylomorfa z grupy Neosuchia żyjącego we wczesnej kredzie na obecnych terenach Azji. Został opisany w 2009 roku przez Laupraserta i współpracowników w oparciu o niekompletną czaszkę (NNRU-A 1803) pochodzącą z datowanych na apt lub alb osadów formacji Khok Kruat w Tajlandii. Mierzy ona 191 mm długości, jednak ocenienie całkowitej długości okazu jest trudne, gdyż nie zachowały się kości przedszczękowe ani fragmenty szczękowych. "Khoratosuchus" miał prawdopodobnie długi i smukły pysk, podniebienie wtórne położone stosunkowo z tyłu czaszki i otoczone kośćmi skrzydłowymi. Zęby znajdujące się w kościach szczękowych były homodontyczne. Według analizy filogenetycznej przeprowadzonej przez Laupraserta i współpracowników "Khoratosuchus" znajduje się na kladogramie w nierozwikłanej politomii wraz z Atoposauridae, Goniopholididae, "Rugosuchus", "Bernissartia", Eusuchia oraz formami długopyskimi, takimi jak Thalattosuchia i Pholidosauridae. "Khoratosuchus" przypomina chińskie i europejskie Neosuchia, co sugeruje bliskie pokrewieństwo pomiędzy wczesnokredowymi przedstawicielami Neosuchia z Chin, Europy i Azji Południowo-Wschodniej.
Nazwa "Khoratosuchus" pochodzi od "Khorat", nieformalnej nazwy prowincji Nakhon Ratchasima, w której odkryto holotyp, oraz greckiego słowa "souchos", oznaczającego krokodyla. Nazwa gatunkowa "jintasakuli" honoruje P. Jintasakula, który odnalazł holotyp i udostępnił skamieniałość do badań. "Khoratosuchus" jest czwartym – po "Sunosuchus thailandicus", "Goniopholis phuwiangensis" i "Siamosuchus phuphokensis" – przedstawicielem Crocodyliformes, którego szczątki odkryto na terenie grupy Khorat.

</doc>
<doc id="1888419" url="https://pl.wikipedia.org/wiki?curid=1888419" title="Tell Me the Worst">
Tell Me the Worst

Tell Me the Worst – popowa kompozycja autorstwa Willa Younga i Ega White’a zrealizowana na czwarty album studyjny Younga pt. "Let It Go" (2008). Lipcem 2009 r. utwór wydano jako czwarty i finalny singel promujący ową płytę.

</doc>
<doc id="1888422" url="https://pl.wikipedia.org/wiki?curid=1888422" title="Kellenhusen (Ostsee)">
Kellenhusen (Ostsee)

Kellenhusen (Ostsee) - gmina uzdrowiskowa w Niemczech w kraju związkowym Szlezwik-Holsztyn, w powiecie Ostholstein. Wraz z gminami Dahme, Grube oraz Grömitz tworzy wspólnotę administracyjną "(Verwaltungsgemeinschaft)" z siedzibą w Grömitz.

</doc>
<doc id="1888423" url="https://pl.wikipedia.org/wiki?curid=1888423" title="Kellenhusen">
Kellenhusen



</doc>
<doc id="1888424" url="https://pl.wikipedia.org/wiki?curid=1888424" title="Kanał Szczuczy">
Kanał Szczuczy

Kanał Szczuczy – kanał, przetoka wodna przechodząca przez mierzeję i łącząca jezioro Bukowo z Morzem Bałtyckim. Długość cieku to ok. 0,5 km.
W ujściu Kanału Szczuczego w półkolu zakreślonym promieniem długości 500 m w kierunku morza z punktu leżącego na środku linii łączącej oba brzegi ujścia ustanowiono stały obwód ochronny, gdzie obowiązuje zakaz połowu organizmów morskich.

</doc>
<doc id="1888425" url="https://pl.wikipedia.org/wiki?curid=1888425" title="Classics (album Ery)">
Classics (album Ery)

Classics – piąty album Ery wydany w 2009 roku.
W piątym utworze "Bach + Ritus Pacis + Concerto No 3" w znacznej części utworu możemy usłyszeć głos Jana Pawła II nagrany do utworu "Ritus pacis - Domine Iesu Christe, qui dixisti apostolis tuis", który można znaleźć na albumie A Hymn For The World.
Lista utworów.
Opracowano na podstawie materiału źródłowego.

</doc>
<doc id="1888426" url="https://pl.wikipedia.org/wiki?curid=1888426" title="Lee Sang-hun">
Lee Sang-hun

Lee Sang-hun (ur. 11 października 1975 w Inczonie) – koreański piłkarz i trener, reprezentant kraju grający na pozycji obrońcy.
Kariera klubowa.
Sang w latach 1994–1997 studiował na Dongguk University, gdzie występował w drużynie uniwersyteckiej. W 1998 dołączył do Anyang LG Cheetahs. Wraz z zespołem osiągnął największe sukcesy w swojej karierze. Zdobył mistrzostwo K League 1 w sezonie 2000 oraz Puchar Korei Południowej w sezonie 1998. Dodatkowo zwyciężył w meczu o Superpuchar Korei Południowej w 2000.
Sang wraz z Anyangiem dotarł również do finału Azjatyckiej Ligi Mistrzów w sezonie 2001/02. W spotkaniu finałowym przeciwko Suwon Samsung Bluewings padł bezbramkowy remis, a w serii rzutów karnym 4:2 górą był zespół Suwon. 
Od 2003 występował w Incheon United, dla którego przez 3 lata gry zanotował 35 występów, w których strzelił 3 bramki. Po sezonie 2006 zakończył karierę, którą to wznowił w 2009, występując w Yongin. Rok 2009 był ostatnim, w którym Sang występował na koreańskich boiskach. 
Kariera reprezentacyjna.
Sang wystąpił wraz z reprezentacją olimpijską Korei Południowej podczas Igrzysk Olimpijskich 1996 w Atenach. Podczas turnieju zagrał w trzech meczach grupowych z Ghaną (1:0), Meksykiem (0:0) oraz Włochami (1:2). Korea Południowa odpadła z turnieju po fazie grupowej.
Karierę reprezentacyjną rozpoczął 22 lutego 1997 w wygranym 2:0 spotkaniu z Hongkongiem. Rok później został powołany na Mistrzostwa Świata. Podczas turnieju zagrał w jednym spotkaniu grupowym z Belgią. Po raz ostatni w reprezentacji zagrał 18 listopada 2003 w przegranym 0:1 towarzyskim meczu z Bułgarią. Łącznie w latach 1997–2003 Sang zagrał dla Korei Południowej w 18 spotkaniach.
Kariera trenerska.
Od 2009 jest trenerem klubu Singal High School.
Sukcesy.
Anyang LG Cheetahs

</doc>
<doc id="1888431" url="https://pl.wikipedia.org/wiki?curid=1888431" title="Siergiej Grigorianc">
Siergiej Grigorianc



</doc>
<doc id="1888436" url="https://pl.wikipedia.org/wiki?curid=1888436" title="Dąbrowa (gmina w guberni siedleckiej)">
Dąbrowa (gmina w guberni siedleckiej)

Dąbrowa (lub "Dombrowa", od 1870 "Łaskarzew") – dawna gmina wiejska istniejąca do 1870 roku w guberni siedleckiej. Siedzibą władz gminy była Dąbrowa.
Za Królestwa Polskiego gmina Dąbrowa należała do powiatu garwolińskiego w guberni siedleckiej. 13 stycznia 1870 do gminy przyłączono pozbawiony praw miejskich Łaskarzew, po czym gminę przemianowano na "Łaskarzew".
Zobacz też: gmina Łaskarzew-Osada

</doc>
<doc id="1888439" url="https://pl.wikipedia.org/wiki?curid=1888439" title="Eratyka">
Eratyka



</doc>
<doc id="1888442" url="https://pl.wikipedia.org/wiki?curid=1888442" title="Laurent Agouazi">
Laurent Agouazi

Laurent Karim Agouazi (ur. 16 marca 1984 w Langres) – francuski piłkarz pochodzenia algierskiego (kabylskiego) występujący na pozycji pomocnika. Od 2016 jest zawodnikiem klubu Chamois Niortais FC.
Kariera klubowa.
Agouazi zawodową karierę rozpoczynał w FC Metz. Zanim zadebiutował w jego barwach, w 2004 roku został wypożyczony do Besançon RC, grającego w Championnat National. W 2005 roku powrócił do Metz. W Ligue 1 zadebiutował 10 września 2005 w przegranym 0:2 meczu z Lille OSC. 6 maja 2006 w przegranym 1:2 spotkaniu z OGC Nice strzelił pierwszego gola w trakcie gry w Ligue 1. W 2006 roku spadł z klubem do Ligue 2. W 2007 roku powrócił z zespołem do ekstraklasy, a w 2008 ponownie spadł z nim do drugiej ligi. W Metz spędził jeszcze rok.
W 2009 roku przeszedł do pierwszoligowego US Boulogne. Pierwszy ligowy mecz zaliczył tam 8 sierpnia 2009 przeciwko Stade Rennais (0:3).
W sezonie 2011/2012 grał w FC Istres. Latem 2012 przeszedł do SM Caen. W sezonie 2014/2015 występował w PAE Atromitos, a w sezonie 2015/2016 - w Tours FC. Latem 2016 przeszedł do Chamois Niortais FC.

</doc>
<doc id="1888450" url="https://pl.wikipedia.org/wiki?curid=1888450" title="Generalny Dyrektor Ochrony Środowiska">
Generalny Dyrektor Ochrony Środowiska

Generalny Dyrektor Ochrony Środowiska – centralny organ administracji rządowej ds. ochrony środowiska oraz ochrony przyrody, wykonujący swoje zadania przy pomocy Generalnej Dyrekcji Ochrony Środowiska.
Siedzibą Generalnego Dyrektora Ochrony Środowiska i większości jednostek Generalnej Dyrekcji Ochrony Środowiska jest dawny gmach Dyrekcji Naczelnej Lasów Państwowych.
Organ został powołany na mocy ustawy z dnia 3 października 2008 r. o udostępnianiu informacji o środowisku i jego ochronie, udziale społeczeństwa w ochronie środowiska oraz ocenach oddziaływania na środowisko. Wykonuje zadania określone w art. 127 tej ustawy, jest także organem w zakresie ochrony przyrody w rozumieniu art. 91 ustawy z dnia 16 kwietnia 2004 r. o ochronie przyrody, organem w zakresie ochrony środowiska w rozumieniu art. 376 ustawy z dnia 27 kwietnia 2001 r. – Prawo ochrony środowiska, a także uczestnikiem krajowego systemu ekozarządzania i audytu w rozumieniu ustawy z dnia 15 lipca 2011 r. o krajowym systemie ekozarządzania i audytu (EMAS).
Generalny Dyrektor Ochrony Środowiska podlega ministrowi właściwemu do
spraw środowiska. Powołuje go Prezes Rady Ministrów na wniosek ministra, po przeprowadzeniu otwartego i konkurencyjnego naboru na to stanowisko. W gestii premiera leży także odwołanie Generalnego Dyrektora. Funkcję tę może pełnić osoba spełniająca warunki ustawowe, dotyczące m.in. obywatelstwa, wykształcenia, doświadczenia zawodowego, niekaralności za przestępstwa umyślne.
Zadania i ich realizacja.
Do ogólnych zadań Generalnego Dyrektora Ochrony Środowiska należy w szczególności:
Powierzone mu zadania organ ten wykonuje m.in. poprzez:
Regionalni dyrektorzy ochrony środowiska.
Regionalny dyrektor ochrony środowiska jest organem administracji rządowej niezespolonej, realizuje zadania przewidziane w ustawach na obszarze województwa. W zakresie swoich kompetencji wydaje akty prawa miejscowego w postaci zarządzeń. Obsługę jego urzędu zapewnia regionalna dyrekcja ochrony środowiska, zgodnie z podziałem terytorialnym Polski powołano 16 tego typu jednostek budżetowych. Regionalnego dyrektora ochrony środowiska powołuje i odwołuje Generalny Dyrektor Ochrony Środowiska. Zadania przypisane temu organowi na obszarze właściwości w zasadzie odpowiadają zadaniom zleconym Generalnemu Dyrektorowi Ochrony Środowiska.

</doc>
<doc id="1888453" url="https://pl.wikipedia.org/wiki?curid=1888453" title="Charaktery (La Bruyère)">
Charaktery (La Bruyère)

Charaktery, pełny tytuł "Charaktery i obyczaje naszego wieku" (oryg. fr. "Les Caractères ou les Mœurs de ce siècle") – utwór literacki Jeana de La Bruyère'a wydany po raz pierwszy w 1688. 
Okoliczności powstania utworu.
Inspiracją dla La Bruyère'a było dzieło filozofa greckiego Teofrasta. Bezpośrednim źródłem zawartych w "Charakterach" obserwacji był jednak dziesięcioletni pobyt autora na dworze rodziny Kondeuszów, gdzie był początkowo prywatnym nauczycielem, a następnie dworzaninem. Dokonywanie prostych analiz i kreślenie portretów psychologicznych, tworzenie celnych aforyzmów, dyskusje na tematy filozoficzne były popularną rozrywką w eleganckich salonach arystokratycznych XVII- i XVIII- wiecznej Francji. Sam autor utrzymywał, że celem szczegółowej analizy społecznej, jakiej efekty przedstawił w utworze, było dojście do wniosków przedstawionych w rozdziałach poświęconych krytyce niewiary i doskonałemu władcy. Krytyka późniejsza uznała je jednak za wstawione w tekst sztucznie, w celu odwrócenia uwagi władz świeckich i duchownych od wymowy całości utworu, krytycznego wobec rzeczywistości współczesnej La Bruyère'owi.
La Bruyère mógł w swoim dziele naśladować "Maksymy" de la Rochefoucaulda, lub przynajmniej ich konwencję literacką: tekst nieciągły, bezpośrednie przekazywanie własnych refleksji i przemyśleń, formułowanie ich w formie chwytliwych maksym lub sugestywnych obrazów-przykładów. 
Treść.
"Charaktery" składają się z szesnastu rozdziałów zawierających maksymy, aforyzmy i luźne refleksje autora podzielone tematycznie: 
Podział na rozdziały nie wynika z pierwotnego rozkładu utworu założonego w momencie tworzenia. La Bruyère spisywał swoje notatki i refleksje na bieżąco, zaś klasyfikacji zebranych aforyzmów i maksym dokonał w momencie, gdy uznał, że zebrał dostatecznie wiele takiego materiału. Podział na grupy-rozdziały nie miał sztywnego charakteru. Za życia twórcy ukazało się osiem wydań "Charakterów"; każde z nich było zmienione w stosunku do poprzedniego, gdyż La Bruyère stale modyfikował układ tekstu i dodawał nowe refleksje. W pierwszym wydaniu ich łączna liczba wynosiła 420, w dziewiątym (pośmiertnym, ale poprawionym wcześniej przez autora) - 1120. 
Cechy utworu.
G. Lanson i P. Tuffrau widzą w "Charakterach" analizę dwóch głównych tematów: natury ludzkiej i systemu społecznego. W pierwszym temacie La Bruyère jest kontynuatorem myśli Montaigne'a oraz La Rochefoucaulda: człowiek jawi się w jego dziele jako istota zmienna, samolubna, próżna i egoistyczna. Szerzej ujęte zostało zagadnienie drugie - autor wskazuje na nadużycia panującego systemu społecznego, które są jego zdaniem konsekwencją niedoskonałości ludzkiej natury. 
Wiele ukazanych przez autora przykładów-portretów psychologicznych przeradza się w szersze scenki rodzajowe; współcześni La Bruyère'a usiłowali doszukiwać się w przedstawianych postaciach portretów prawdziwych bywalców salonów, których znał autor. Ten jednak konsekwentnie zaprzeczał, jakoby wzorował się na konkretnych, autentycznych postaciach. 
W celu zachowania uwagi czytelnika i nieznużenia go wprowadzaniem kolejnych niezwiązanych ze sobą wątków autor starał się możliwie różnicować ich styl i formę: po aforyzmie wprowadzać sceny z elementami pastiszu, dialogi i paradoksy. Jak sam tłumaczył, szczególnie starał się zachować elegancję i błyskotliwość stylistyczną.

</doc>
<doc id="1888454" url="https://pl.wikipedia.org/wiki?curid=1888454" title="Łada Togliatti (piłka nożna kobiet)">
Łada Togliatti (piłka nożna kobiet)

Łada Togliatti (ros. Женский футбольный клуб «Лада» Тольятти, "Żenskij Futbolnyj Kłub "Łada" Toljatti") - rosyjski kobiecy klub piłkarski z siedzibą w Togliatti.
Historia.
Chronologia nazw:
Kobieca drużyna piłkarska Torpiedo Togliatti została założona w mieście Togliatti w 1987. W 1990 klub pod nazwą Łada Togliatti debiutował w Pierwoj Lidze ZSRR, w której zajął 3 miejsce. W następnym sezonie 1991 klub ponownie zajął 3 miejsce w 2 grupie. W 1992 klub debiutował w Pierwoj Lidze Rosji, w której zajął 3 miejsce, a w następnym sezonie drugie, co dało awans do najwyższej ligi. W 1994 klub debiutował w Wysszej Lidze, w której zajął 6 miejsce. Dopiero w 2002 zdobył pierwszy Puchar Rosji, a w 2004 pierwsze mistrzostwo. W sezonie 2005/06 klub startował w rozgrywkach Ligi Mistrzów. W 2007 przez problemy finansowe klub zrezygnował z występów w Wysszej Lidze, występując w Wtoroj Lidze. W 2008 Łada powróciła do Pierwoj Ligi, a w 2009 do Wysszej Ligi.

</doc>
<doc id="1888455" url="https://pl.wikipedia.org/wiki?curid=1888455" title="Kościół św. Ludwika w Monachium">
Kościół św. Ludwika w Monachium

Kościół św. Ludwika (niem. "Ludwigskirche") – katolicki kościół w Monachium w Niemczech. Znajduje się w północnej części Ludwigstrasse, w dzielnicy Maxvorstadt, w pobliżu Uniwersytetu Ludwika i Maksymiliana. Poświęcony jest świętemu Ludwikowi, patronowi króla Ludwika I Bawarskiego.
Podczas przygotowań terenu do budowy gmachu królewskiego Ministerstwa Wojny (dziś mieszczącego Archiwum Bawarskie) dzielnica Schönfeld utraciła swój kościół parafialny. Król Ludwik zdecydował więc wznieść nową świątynię w osi Löwenstrasse (dzisiejsza Schellingstrasse). Projekt wykonał nadworny architekt króla Ludwika, Leo von Klenze, zaś pracami kierował inny architekt monachijski, Friedrich von Gärtner.
Kościół św. Ludwika wzniesiony został w latach 1829–1844. Jest monumentalną, trójnawową bazyliką z wydatnym transeptem i dwuwieżową fasadą. Zbudowany na wzór romańskich kościołów lombardzkich, stał się pierwszym przykładem wielkiej budowli wzniesionej w rozwijającym się właśnie stylu arkadowym. Został poświęcony 8 września 1844, w dzień Narodzenia Najświętszej Marii Panny.
W wielkim wnętrzu kościoła zwracają uwagę wspaniałe malowidła naścienne, będące prawdopodobnie największym zespołem fresków na świecie. Projektantem wszystkich fresków w świątyni był Peter von Cornelius, jeden z głównych przedstawicieli grupy Nazareńczyków. Malowidła te (między innymi "Stwórca", "Narodzenie", "Ukrzyżowanie") wykonali w większości jego współpracownicy. On sam namalował w prezbiterium powyżej ołtarza ogromny fresk pt. "Sąd Ostateczny" (1836–1840), o rozmiarach 18,3 × 11,3 m. Jest to obok "Sądu Ostatecznego" Michała Anioła z Kaplicy Sykstyńskiej w Rzymie jeden z największych fresków świata. Niestety, dzieła te nie przypadły do gustu królowi Ludwikowi i Cornelius opuścił Monachium, przenosząc się do Berlina. W świątyni zwraca również uwagę kompozycja rzeźbiarska "Jezus i czterej ewangeliści", której autorem jest Ludwig von Schwanthaler.
Restaurowany na początku XX wieku kościół doznał wielu uszkodzeń podczas alianckich bombardowań miasta pod koniec II wojny światowej. Do 1949 pełnił rolę kościoła garnizonowego dla przebywających w Monachium amerykańskich oddziałów okupacyjnych.

</doc>
<doc id="1888467" url="https://pl.wikipedia.org/wiki?curid=1888467" title="Parafia Matki Bożej Kodeńskiej w Pilawie">
Parafia Matki Bożej Kodeńskiej w Pilawie

Parafia pw. Matki Bożej Kodeńskiej w Pilawie – została erygowana 8 grudnia 1981 roku przez biskupa siedleckiego Jana Mazura. Odpust parafialny: ostatnia niedziela maja, Święto Nawiedzenia NMP.
Parafia należy do dekanatu osieckiego. Jej zasięg to miasto Pilawa i wieś Lipówki – ulica Graniczna. Liczy 4200 parafian. Księgi parafialne są prowadzone od 1981 r. Cmentarz grzebalny znajduje się 1,5 km od kościoła. 
Pierwszym proboszczem w latach 1981–1989 został ks. Józef Rącz, następnie w latach 1989–2004 ks. Kazimierz Zdunek, w latach 2004–2012 ks. Antoni Sulich, a obecnym proboszczem od 24 lipca 2012 roku jest ks. kan. Andrzej Banasiuk. W parafii działa szereg kółek różańcowych męskich i żeńskich, grupa ministrantów i lektorów, Apostolat Złotej Róży, Wspólnota św. o. Pio, schola dziecięca, chór młodzieżowy, Katolickie Stowarzyszenie Młodzieży oraz Stowarzyszenie Harcerstwa Katolickiego „Zawisza” Federacja Skautingu Europejskiego.
Przez lata Pilawa należała do parafii Osieck, skąd w latach 30. XX wieku przeszła w skład parafii Trąbki, by ostatecznie założyć własną wspólnotę parafialną.
Od 2 lipca 2012 roku wikariuszem parafii jest ks. Mariusz Szyszko. Poprzednim wikariuszem był ks. Andrzej Ognik w latach 2011–2012, ks. Tomasz Sałasiński od sierpnia 2009 do końca czerwca 2011 roku, a wikariuszem parafii w Pilawie od 2005 do końca lipca 2009 roku był ksiądz Mirosław Żaczek.
Kościół.
Murowany kościół wybudowany został w latach 1979–1981 staraniem proboszcza parafii św. Józefa w Trąbkach ks. Franciszka Geniusza. Styl kościoła jest nowoczesny, fasada dekorowana metodą sgraffito przedstawia Matkę Bożą Kodeńską i dwa anioły. Wnętrze budynku podzielone jest dwoma parami filarów na trzy nawy oraz prezbiterium. Stół ołtarzowy, nastawa oraz obudowa ołtarzy wyłożone są marmurem. Chór muzyczny z organami nad wejściem głównym wspiera się na dwóch filarach. W dzwonnicy znajdują się trzy dzwony. 
Wyposażenie kościoła.
W ołtarzu głównym znajduje się kopia obrazu Matki Bożej Kodeńskiej, obok tablice z zawieszonymi wotami. W lewym ołtarzu bocznym wisi obraz Jezusa Miłosiernego, pod nim obraz św. Siostry Faustyny oraz jej relikwie. Po prawej stronie ołtarza głównego znajduje się kaplica św. Jana Pawła II z obrazem Papieża. W kaplicy znajduje się także figura Madonny z Fatimy oraz Maryi Niepokalanej. W kościele zawieszone są stacje Drogi Krzyżowej w formie płaskorzeźb w drewnie lipowym. W dwunastu oknach umieszczone są witraże. Ich tematyka obejmuje: strona lewa: Boże Miłosierdzie, św. o. Pio, Boże Narodzenie, św. Józef, św. Piotr, kłosy – symbol Chleba Eucharystycznego; strona prawa: Jan Paweł II i Prymas Stefan Wyszyński, św. O. Kolbe, śmierć Pana Jezusa, św. Antoni, św. Paweł, winogrona – symbol Krwi Pańskiej. W nawach ustawiono 44 dębowe ławki, 6 konfesjonałów i 4 klęczniki.
Ponadto w kościele znajdują się: figura św. Antoniego Padewskiego, obrazy Jana Pawła II i Benedykta XVI, dwie tablice poświęcone żołnierzom AK i mieszkańcom Pilawy poległym w czasie II wojny światowej. W nawie głównej zawieszone są dwa duże żyrandole-pająki, a w nawach bocznych po 6 mniejszych. W kruchcie mieszczą się: krucyfiks, list z osobistym błogosławieństwem papieża Jana Pawła II skierowany do parafian i obraz Czarnej Madonny oraz tablica pamiątkowa poświęcona budowniczemu kościoła.

</doc>
<doc id="1888468" url="https://pl.wikipedia.org/wiki?curid=1888468" title="Bernt Evensen">
Bernt Evensen

Bernt Sverre Evensen (ur. 18 kwietnia 1905 – zm. 24 sierpnia 1979 tamże) – norweski łyżwiarz szybki, wielokrotny medalista olimpijski i mistrzostw świata.
Kariera.
Pierwszy medal na arenie międzynarodowej zdobył w 1926 roku, kiedy zajął trzecie miejsce na mistrzostwach świata w wieloboju w Trondheim. Na MŚ w Tampere (1927) i MŚ w Helsinkach (1934) zdobywał złoto, podczas MŚ w Helsinkach (1931) był drugi, a na MŚ w Davos (1928) i MŚ w Lake Placid (1932) ponownie zajmował trzecie miejsce.
W 1928 roku wystartował na igrzyskach olimpijskich w Sankt Moritz, zdobywając medale na trzech z czterech dystansów. Zwyciężył wtedy w biegu na 500 m, był drugi za Finem Clasem Thunbergiem na 1500 m, a w biegu na 5000 m był trzeci. W najdłuższym biegu wyprzedzili go jedynie jego rodak Ivar Ballangrud oraz kolejny Fin, Julius Skutnabb. Miał szansę również na czwarty medal, jednak konkurencja 10 000 metrów została przerwana (Evensen zajmował wówczas drugie miejsce). Na rozgrywanych cztery lata później igrzyskach w Lake Placid był drugi w biegu na 500 m, gdzie lepszy był tylko Jack Shea z USA. Na tych samych igrzyskach był też szósty na 5000 i 10 000 m.
Był ponadto mistrzem Norwegii w wieloboju w latach 1927, 1928, 1933 i 1935. W 1928 roku został uhonorowany Egebergs Ærespris.
Ustanowił łącznie 20 rekordów świata na różnych dystansach.
Uprawiał również kolarstwo. Jego wnuk, Stig Kristiansen był kolarzem.

</doc>
<doc id="1888469" url="https://pl.wikipedia.org/wiki?curid=1888469" title="Parafia MB Kodeńskiej w Pilawie">
Parafia MB Kodeńskiej w Pilawie



</doc>
<doc id="1888470" url="https://pl.wikipedia.org/wiki?curid=1888470" title="Jean-François Bédénik">
Jean-François Bédénik

Jean-François Bédénik (ur. 20 listopada 1978 w Seclin) – francuski piłkarz występujący na pozycji bramkarza. Od 2012 jest zawodnikiem klubu Vannes OC.
Kariera.
Bédénik zawodową karierę rozpoczynał w 2000 roku w drugoligowym klubie Le Mans UC 72. W 2003 roku awansował z klubem do Ligue 1. W tych rozgrywkach zadebiutował 2 sierpnia 2003 roku w zremisowanym 0:0 meczu z RC Lens. W Le Mans Bédénik grał do końca sezonu 2003/2004.
Latem 2004 roku odszedł do szwajcarskiego Neuchâtel Xamax. W szwajcarskiej ekstraklasie pierwszy mecz zaliczył 17 lipca 2004 przeciwko FC Schaffhausen (1:1). W Neuchâtel spędził 2 sezony. W 2006 roku trafił do greckiego Ionikosu. W Alpha Ethniki zadebiutował 20 sierpnia 2006 w zremisowanym 1:1 spotkaniu z Ergotelis. W grudniu 2006 roku Bédénik rozwiązał swój kontrakt z Ionikosem.
W lipcu 2007 roku podpisał kontrakt z francuskim drugoligowym zespołem US Boulogne. Zadebiutował tam 27 lipca 2007 w przegranym 1:2 pojedynku z Chamois Niortais. W 2009 roku awansował z klubem do Ligue 1. W 2010 roku wrócił do Neuchâtel Xamax. W 2012 roku przeszedł do Vannes OC.

</doc>
<doc id="1888471" url="https://pl.wikipedia.org/wiki?curid=1888471" title="Jean-Francois Bedenik">
Jean-Francois Bedenik



</doc>
<doc id="1888472" url="https://pl.wikipedia.org/wiki?curid=1888472" title="Dantalion">
Dantalion

Dantalion – w tradycji okultystycznej, demon, znany również pod imieniem Dantalian. Potężny i wielki książę piekła. Dowodzi trzydziestoma sześcioma legionami duchów. 
W demonologii.
Aby go przywołać, potrzebna jest jego pieczęć, która według "Goecji" powinna być wykonana z miedzi. W "Lemegetonie" jest siedemdziesiątym pierwszym duchem.
Naucza o wszystkich rzeczach, zna myśli wszystkich ludzi, może je bez problemu zmieniać. Potrafi wywołać miłość.
Wezwany, może przybrać każdą ludzką postać, może mieć twarz kobiety oraz mężczyzny. W prawej ręce trzyma księgę.

</doc>
<doc id="1888473" url="https://pl.wikipedia.org/wiki?curid=1888473" title="Club de Rugby San Roque">
Club de Rugby San Roque

Club de Rugby San Roque – klub rugby założony w 1971 roku w Walencji. Założycielem klubu jest nauczyciel w szkole publicznej okręgu Benicalap (Valencja). Zebrał on grupę uczniów i stworzył szkółkę rugby. W dzisiejszych czasach drużyna gra w drugiej regionalnej lidze Valencian Rugby Board i posiada skład w każdej podległej kategorii.
Największymi osiągnięciami były: promocja do Pierwszej Ligi w 2000 po sezonie zakończonym bez żadnej porażki oraz bohaterski udział w Promotion Championship w sezonie 2004/05.
Od ponad dziesięciu lat klub skupia się na juniorach. Organizacja połączyła się z Santa María School, Valencia, w utrzymała każdy skład od Under 6 do Junior. Na początku każdego roku w miesiącu przed rozpoczęciem szkoły odbywa się nabór nowych zawodników w wielu szkołach miejskich.
Proces szkolenia kończy się w momencie, gdy dzieci dorosną i przenoszą się do kategorii seniorów.
Czas spędzony na trenowaniu młodych zawodników owocuje wieloma powołaniami do niskich kategorii drużyn rugby w Walencji oraz, z pomocą reprezentacji kraju, udziałem w międzynarodowych turniejach.

</doc>
<doc id="1888478" url="https://pl.wikipedia.org/wiki?curid=1888478" title="Cudowny świat Kopciuszka">
Cudowny świat Kopciuszka

Cudowny Świat Kopciuszka (Cinderella's Wonderworld, Once Upon a Time) – film animowany z 1973 r., w reżyserii Roberto Gavioli I Rolf'a Kauka
Językiem oryginalnym filmu jest język niemiecki. Historia oparta została na baśni braci Grimm "Pani Zima".
Fabuła.
Maria jest dobrą, spokojną i pomocną dziewczyną, jedyną córką bogatego wdowca Pana Kufla. Jej wiernym towarzyszem jest mały niebieski piesek, Bello.
Pewnego dnia do miasta przyjeżdża tabor cygański, a wraz z nim Mary-Lou i jej matka. Mary-Lou jest całkowitym przeciwieństwem Marii. Brunetka, leniwa i przebiegła, marzy tylko o ładnych ciuchach i biżuterii. Matka Mary-Lou poznaje pana Kufla, podczas wróżenia mu z ręki. Dostając w zamian szczerozłotą monetę, wmawia mu, że spadnie na niego nieszczęście, jeśli się natychmiast nie ożeni. Pan Kufel poślubia matkę Mary-Lou, tym samym zapewniając godziwe i obfite życie dla niej i dla jej córki. Maria traktowana jest jak służąca, jednak godnie znosi trudy, nie chcąc niepokoić ojca.
Podczas królewskich polowań, książę oddziela się od reszty myśliwych. Tymczasem Mary-Lou bierze kąpiel w jeziorze, ubliżając Marii, po czym uderza ją, co widzi książę. Książę podchodzi do Marii by ją pocieszyć i przedstawia się jako zwykły myśliwy. Tymczasem Mary-Lou podstępem kradnie mu konia i wraca do domu. Książę wręcza Marii naszyjnik z kamieniem granatu.
W domu Mary-Lou przekonuje się, że koń jest własnością księcia.
W zamku zaś, książę wyznaje ojcu, że jest zakochany i postanawiają odszukać Marię, poprzez selekcję panien z kamieniem granatu.
Pewnego dnia, w akcie zazdrości, Mary-Lou wyrywa siostrze naszyjnik, po czym obydwie, wraz z Bello wpadają do studni. Tam spotykają Żabiego Króla, który dumnie nosi naszyjnik z kamieniem granatu na swoim brzuchu. Nie mogąc dojść do porozumienia, czyj naszyjnik naprawdę jest, w pewnym momencie znika. Żabi król oznajmia, że w jego posiadaniu jest Pani Holle.
Siostry pojawiają się w magicznym świecie pani Holle. Tam spotykają różne stworzenia, które proszą o pomoc. Jabłoń prosi o pozbieranie jabłek, piece o wyciągnięcie chlebów, krowy o wydojenie. Ostatecznie docierają do domu pani Holle, która ma dalsze prośby do dziewczyn. Maria karmi małe dzieci, które w podzięce dla niej śpiewają i tańczą. Mary-Lou, pod naciskiem pani Holle, próbuje, z marnym efektem, nakarmić jedno dziecko. Następnie wyrusza w dalszą podróż, a Maria posyła za nią dla towarzystwa Bello. Gdy robi się ciemno i zimno, Mary-Lou przywiązuje Bello i zostawia, skazując (w zamierzeniu)na śmierć. Tymczasem Maria pomaga pani Holle i dzieciakom wytrzepać pierze z poduszek, robiąc zimę. Gdy nastaje wiosna, wracają do domu obydwie, znajdując po drodze Bello, zamienionego w piękny niebieski kwiat. Bello wraca do postaci pieska. W domu zostają nagrodzone przez panią Holle według uczynków czynionych z własnej woli. Maria odzyskuje naszyjnik, a Mary-Lou zostaje oblana smołą. Maria wychodzi za mąż za księcia i żyją długo i szczęśliwe.

</doc>
<doc id="1888480" url="https://pl.wikipedia.org/wiki?curid=1888480" title="Ostatni przystanek 174">
Ostatni przystanek 174

Ostatni przystanek 174 – dramat z 2008 roku, produkcji brazylijskiej, w reżyserii Bruno Barreto.
Film oparty jest na wydarzeniach autentycznych i opowiada o życiu Sandro Rosa do Nascimento, który dorastał na ulicach Rio de Janeiro, a w 2000 roku porwał autobus.

</doc>
<doc id="1888483" url="https://pl.wikipedia.org/wiki?curid=1888483" title="Film Nicka">
Film Nicka

Film Nicka (ang. "Nick's Film/Lightning Over Water") – niemiecko-szwedzki film dokumentalny w reżyserii Wima Wendersa, opowiadający o wspólnej pracy z umierającym na raka reżyserem, Nicholasem Rayem. Film powstawał w latach 1979–1980. Kręcony był częściowo na taśmie filmowej, a częściowo – techniką wideo. Trwa 90 minut.
Okoliczności powstania i treść filmu.
Podczas kilkumiesięcznej przerwy w kręceniu filmu "Hammett", spowodowanej koniecznością dopracowania scenariusza, Wenders spotkał się w Nowym Jorku z reżyserem Nicolasem Rayem (twórcą m.in. "Buntownika bez powodu" i "Króla królów"). Ray cierpiał już na chorobę nowotworową, przebył trzy operacje i był poddawany radioterapii; zależało mu, aby podczas przerwy w leczeniu móc wrócić do pracy. Wenders odwiedził go, aby pomóc mu w spełnieniu tego zamiaru. Ponieważ większość gotowych scenariuszy, które Ray miał przygotowane, wymagałaby skomplikowanych przygotowań, reżyserzy zdecydowali się opracować własny. Pomysł na scenariusz zainspirowała postać malarza Derwatta, którą Ray zagrał w filmie Wendersa pt. "Amerykański przyjaciel" w 1976 (rola ta została napisana specjalnie dla Raya). 
Tytuł wspólnego obrazu obu reżyserów miał brzmieć "Lightning Over Water". Jego głównym bohaterem miał być śmiertelnie chory malarz, który włamuje się do galerii, kradnie stamtąd swoje obrazy, a na ich miejscu umieszcza namalowane przez siebie falsyfikaty; oryginały sprzedaje, a zyski przeznacza na zakup łodzi, którą, wraz ze swoim przyjacielem Chińczykiem, udaje się w podróż do Chin, w poszukiwaniu lekarstwa na swoją chorobę. Motyw tej wyprawy nawiązuje do amerykańskiego idiomu "to take a slow boat to China" (udać się w powolną żeglugę do Chin), oznaczającego m.in. "umrzeć". 
Ostatecznie jednak nie dochodzi do powstania planowanego filmu; podczas rozmów z Rayem, Wenders namawia go, aby zamiast śmiertelnie chorego malarza, Ray zagrał umierającego reżysera, kradnącego swój nieukończony film, a w końcu – żeby zagrał samego siebie. Ray zgadza się pojawić w filmie, jednak tylko pod tym warunkiem, że wystąpi w nim również Wenders. Tak więc zamiast planowanej fabuły powstaje obraz dokumentujący wspólną pracę obu reżyserów oraz, wobec postępów choroby, umieranie Nicholasa Raya.
W trakcie kręcenia filmu stan Raya stopniowo się pogarszał, codziennie zmuszony był udawać się do szpitala, później także tam nocował. Reżyser nie dożył zakończenia zdjęć – niektóre sceny kręcone były już po jego śmierci.
Forma.
"Film Nicka" nie jest filmem dokumentalnym w ścisłym znaczeniu tego słowa, większość scen była inscenizowana – Wenders i Ray filmowali improwizowane sytuacje i nagrywali na taśmę rzeczywiste dialogi, a następnie odgrywali je ponownie, poprawiając je. Obraz bywa więc nazywany pseudodokumentem lub paradokumentalnym notatnikiem.
Film kręcony jest częściowo za pomocą techniki wideo. Obrazy kręcone kamerą wideo są słabej jakości – rozmazane, nieostre, często urwane. Wideo można interpretować jako nowotwór w ciele filmu, upostaciowienie choroby Raya.
Kontrowersje.
"Film Nicka" wzbudził kontrowersje – Wendersowi zarzucano, że tworząc go, żerował na marzeniu Raya o nakręceniu ostatniego filmu i wykorzystał je, aby móc filmować umieranie reżysera. Z tego powodu z realizacji filmu wycofał się Jon Jost, który twierdził, że potrzebujący w ostatnich tygodniach uczucia, Ray padł ofiarą niewrażliwości filmowców, którzy sprowadzili jego dramat do mechanicznej kinematografii, "przejechali go maszynerią filmową i teraz pokazują jatkę". Sam Wenders twierdzi, że kwestię pracy nad filmem konsultował z lekarzami Raya, którzy uznali, że dla umierającego bardziej korzystne będzie oddanie się kręceniu obrazu, niż bezczynność prowadząca potencjalnie do depresji.
Kathe Geist sytuację umierającego reżysera, któremu obiecano realizację ostatniego filmu przyrównała do fabuły filmu Wendersa "Amerykański przyjaciel", w którym chory na białaczkę malarz Zimmerman przyjmuje ofertę fałszerza dzieł sztuki, Toma Ripleya i godzi się dokonać dwóch morderstw na zlecenie. Podobieństwo wzmacnia jej zdaniem również zbieżność pierwszych scen "Amerykańskiego przyjaciela" i "Filmu Nicka".

</doc>
<doc id="1888484" url="https://pl.wikipedia.org/wiki?curid=1888484" title="Wyspa Motutapu">
Wyspa Motutapu

Wyspa Motutapu () – wyspa położona w zatoce Hauraki, na północ od miasta Auckland w Nowej Zelandii. Wyspa nie jest pochodzenia wulkanicznego, ale jest obecnie połączona przesmykiem z wulkaniczną wyspą Rangitoto. W czasach historycznych wyspa była zamieszkana przez Maorysów, aż do czasu wybuchu wulkanu Rangitoto (w XV wieku).

</doc>
<doc id="1888486" url="https://pl.wikipedia.org/wiki?curid=1888486" title="Parafia Podwyższenia Krzyża Świętego w Gorzkowie">
Parafia Podwyższenia Krzyża Świętego w Gorzkowie

Parafia Podwyższenia Krzyża Świętego w Gorzkowie – parafia Kościoła Polskokatolickiego w RP, położona w dekanacie żółkiewskim diecezji warszawskiej.
Historia.
Parafia polskokatolicka (ówcześnie Kościół ten nazywał się Polskim Narodowym Kościołem Katolickim) w Gorzkowie została założona w 1927 przez ks. Jana Naumiuka z Tarnogóry. Powstała na tle walki między ludnością wsi powiązaną z ruchem ludowym a proboszczem parafii rzymskokatolickiej oskarżanym o zdzierstwo i sprzyjanie posiadaczom ziemskim. Parafia posiada nieotynkowany kościół murowany wybudowany ze składek parafialnych. W 1952 parafia liczyła 211 wiernych, w 1954 – 500, w 1959 – 150, a w 1965 – 224 wiernych, w tym 45% bezrolnych, 45% małorolnych i 10% średniorolnych chłopów.
Od 2009 proboszczem parafii jest ks. mgr Kamil Wołyński, który na stałe rezyduje przy parafii św. Jakuba Apostoła w Żółkiewce. 

</doc>
<doc id="1888490" url="https://pl.wikipedia.org/wiki?curid=1888490" title="Solid (Programowanie Obiektowe)">
Solid (Programowanie Obiektowe)



</doc>
<doc id="1888496" url="https://pl.wikipedia.org/wiki?curid=1888496" title="Gerald Bull">
Gerald Bull

Gerald Vincent Bull (ur. 9 marca 1928, zm. 22 marca 1990) – kanadyjski inżynier, ekspert w dziedzinie balistyki, czołowa postać w rozwoju współczesnej artylerii dalekiego zasięgu.
Uczestniczył przy wielu projektach dla wojska, w tym możliwościami wystrzelenia satelity przy użyciu działa (projekt „HARP”). Końcowy i niedokończony jego projekt (projekt Babylon) to superdziało, realizowany dla rządu Iraku pod koniec lat 80. Zginął, zastrzelony przed drzwiami swojego apartamentu w Brukseli. Nie ustalono sprawców czy zleceniodawców zamachu. Wiele źródeł oskarża Mosad, choć wspomina się również o służbach amerykańskich.

</doc>
<doc id="1888497" url="https://pl.wikipedia.org/wiki?curid=1888497" title="Chengye Zhang">
Chengye Zhang



</doc>
<doc id="1888499" url="https://pl.wikipedia.org/wiki?curid=1888499" title="Krasnoznamiensk (obwód moskiewski)">
Krasnoznamiensk (obwód moskiewski)

Krasnoznamiensk (ros. Краснознаменск) – miasto zamknięte w Rosji, w obwodzie moskiewskim, położone 41 km od Moskwy na federalnej drodze M1 „Białoruś”, 43 tys. mieszkańców (2020).
W mieście stacjonuje dowództwo i sztab 15 Armii Sił Powietrzno-Kosmicznych oraz Główne Kosmiczne Centrum Doświadczalne im. G.S. Titowa, wchodzące w skład tej armii.

</doc>
<doc id="1888502" url="https://pl.wikipedia.org/wiki?curid=1888502" title="Jindřich Roudný">
Jindřich Roudný

Jindřich Roudný (ur. 14 lutego 1924 w Fukovie, zm. 10 maja 2015 w Pradze) – czechosłowacki lekkoatleta długodystansowiec, mistrz Europy.
Specjalizował się w biegu na 3000 metrów z przeszkodami. Na mistrzostwach Europy w 1946 w Oslo zajął w tej konkurencji 7. miejsce, ale wynikiem 9:33,4 ustanowił rekord Czechosłowacji. 
Na mistrzostwach Europy w 1950 w Brukseli zdobył złoty medal w biegu na 3000 metrów z przeszkodami z czasem 9:05,4. Na igrzyskach olimpijskich w 1952 w Helsinkach odpadł w eliminacjach.
Był mistrzem Czechosłowacji w biegu na 3000 metrów z przeszkodami w latach 1946–1948, 1950 i 1953 oraz w biegu na 5000 metrów w 1949, wicemistrzem w biegu na 1500 metrów w 1947 i 1948, w biegu na 3000 metrów z przeszkodami w 1954 i w biegu przełajowym w 1953 oraz brązowym medalistą w biegu na 5000 metrów w 1952 i w biegu ulicznym w 1947.

</doc>
<doc id="1888504" url="https://pl.wikipedia.org/wiki?curid=1888504" title="Malente">
Malente

Malente – gmina w Niemczech w kraju związkowym Szlezwik-Holsztyn, w powiecie Ostholstein.

</doc>
<doc id="1888507" url="https://pl.wikipedia.org/wiki?curid=1888507" title="Schronienie (film 1995)">
Schronienie (film 1995)

Schronienie (ang. "Safe", czasem zapisywane jako [safe] lub [SAFE]) – dramat z 1995 roku, w reżyserii Todda Haynesa.
Zarys fabuły.
Film opowiada historię Carol White, która zapada na wieloczynnikową nadwrażliwość chemiczną (ang. MCS – Multiple Chemicle Sensitivity), kontrowersyjną chorobę polegającą na nadwrażliwości na znajdujące się w powietrzu toksyny. Ponieważ lekarze są bezradni, Carol trafia do ośrodka Wrenwood, który ma pomagać ludziom o podobnych problemach, gdzie dodatkowo korzysta z terapii utrzymanej w duchu New Age.

</doc>
<doc id="1888508" url="https://pl.wikipedia.org/wiki?curid=1888508" title="Łuk retrofleksyjny">
Łuk retrofleksyjny

Łuk retrofleksyjny – jedna z odmian łuku wschodniego. 
Z procesu budowy i kształtu przypomina łuk refleksyjny. Różni się od niego sztywnymi zakończeniami ramion z zaczepami na cięciwę i podkładkami (wspornikami) umieszczonymi poniżej. W początkowej fazie naciągania takiego łuku działa tylko cześć cięciwy, w drugiej – odginają się zakończenia łuku zwalniając całą cięciwę. Dzięki tym udoskonaleniom (wspornikom) energia wypuszczenia strzały jest znacznie większa niż w przypadku łuku refleksyjnego.
W zbiorach Muzeum Wojska Polskiego w Warszawie znajduje się chiński łuk retrofleksyjny z XVII-XVIII wieku. Łęczysko jego jest wykonane z drewna i ścięgien, grzbiet pokrywa warstwa łyka brzozowego i lakieru ozdobiony deseniem przypominającym pojedyncze liście, malowanym czarnym tuszem. Na sztywnych zakończeniach ramion, poniżej gryfów po stronie brzuśca umocowano 2 drewniane wsporniki. Gryfy (zaczepy na cięciwę) wykonano z rogu, cięciwę spleciono z nici jedwabnych, majdan owinięto łykiem brzozowym. Długość broni z nałożoną cięciwą 151,5 cm, masa 0,34 kg. Strzała długości 104,5 cm: drzewce 95, grot (żelazny, płaski, w kształcie wydłużonego trójkąta, zakończony tuleją) – 10. Łubie ze skóry pokryte jest aksamitem z mosiężnymi ozdobami: wys. 56 cm, szer. u góry 32, u doły 13, 5 

</doc>
<doc id="1888511" url="https://pl.wikipedia.org/wiki?curid=1888511" title="Własność Kadieca">
Własność Kadieca

Własność Kadieca (własność Kadieca-Klee) – własność normy w przestrzeniach Banacha. Norma w przestrzeni Banacha "X" ma własność Kadieca (albo jest normą Kadieca), gdy topologie na sferze jednostkowej
dziedziczone odpowiednio z topologii wyznaczonej przez normę oraz topologii słabej w formula_2 pokrywają się. Nazwa pojęcia pochodzi od nazwisk matematków Michaiła Kadieca i Victora Klee.
Czasami użyteczne może być studiowanie pewnych własności normy w przestrzeni sprzężonej formula_3 do danej przestrzeni Banacha "X". Wprowadza się w związku z tym następujące definicje:
Pojęcia zdefiniowane w punkcie 3. są istotnie różne. Odpowiedni kontrprzykład został podany w przypadku niestandardowej normy w przestrzeni formula_12
Własności.
Niech "X" będzie przestrzenią Banacha.

</doc>
<doc id="1888513" url="https://pl.wikipedia.org/wiki?curid=1888513" title="Scharbeutz">
Scharbeutz

Scharbeutz – gmina uzdrowiskowa w Niemczech w kraju związkowym Szlezwik-Holsztyn, w powiecie Ostholstein.
Na terenie gminy znajduje się , na którym także spoczywają robotnicy przymusowi z Polski z czasów nazistowskich Niemiec.

</doc>
<doc id="1888516" url="https://pl.wikipedia.org/wiki?curid=1888516" title="Süsel">
Süsel

Süsel - gmina w Niemczech w kraju związkowym Szlezwik-Holsztyn, w powiecie Ostholstein.

</doc>
<doc id="1888517" url="https://pl.wikipedia.org/wiki?curid=1888517" title="Suesel">
Suesel



</doc>
<doc id="1888523" url="https://pl.wikipedia.org/wiki?curid=1888523" title="FK Krasnoznamiensk">
FK Krasnoznamiensk

FK Krasnoznamiensk (ros. Футбольный клуб «Краснознаменск», "Futbolnyj Kłub "Krasnoznamiensk"") - rosyjski klub piłkarski z siedzibą w mieście Krasnoznamiensk, w obwodzie moskiewskim.
Historia.
Chronologia nazw:
Piłkarska drużyna Interros Moskwa została założona w mieście Moskwa w 1992. W 1992 zespół debiutował w Wtoroj lidze, strefie 3, w której zajął 3 miejsce i awansował do Pierwoj ligi, Grupy centralnej. W 1993 klub zdobył brązowe medale Pierwoj ligi. Ale już w 1994 klub z powodów finansowych opuścił główny sponsor firma Interros, dlatego przeniósł się do podmoskiewskiej miejscowości Moskowskij i zmienił nazwę na Tiechinwiest-M Moskowskij. Ale takie zmiany nie uratowały klub od spadku - ostatnie 22 miejsce w lidze i spadek do Trietjej ligi. W latach 1995-1997 klub reprezentował osiedle typu miejskiego Sielatino i występował w Wtoroj lidze, grupie zachodniej. Od 1998 klub reprezentuje miasto Krasnoznamiensk i nazywa się FK Krasnoznamiensk. Po sezonie 2002 klub opuścił Wtoroj diwizion, grupę zachodniej i pożegnał się z rozgrywkami na poziomie profesjonalnym.

</doc>
<doc id="1888524" url="https://pl.wikipedia.org/wiki?curid=1888524" title="Intierros Moskwa (piłka nożna)">
Intierros Moskwa (piłka nożna)



</doc>
<doc id="1888525" url="https://pl.wikipedia.org/wiki?curid=1888525" title="Sighvatur Björgvinsson">
Sighvatur Björgvinsson

Sighvatur Björgvinsson (ur. 23 stycznia 1942 w Reykjavíku) – islandzki polityk Partii Socjaldemokratycznej a następnie Sojuszu.

</doc>
<doc id="1888526" url="https://pl.wikipedia.org/wiki?curid=1888526" title="Tiechinwiest-M Moskowskij">
Tiechinwiest-M Moskowskij



</doc>
<doc id="1888530" url="https://pl.wikipedia.org/wiki?curid=1888530" title="Timmendorfer Strand">
Timmendorfer Strand

Timmendorfer Strand – miejscowość i gmina uzdrowiskowa w Niemczech w kraju związkowym Szlezwik-Holsztyn, w powiecie Ostholstein.
Timmendorfer Strand, Port Niendorf położony jest u ujścia rzeki Aalbek między Zatoką Lubecką (Morze Bałtyckie) a jeziorem Hemmelsdorf w Szlezwiku-Holsztynie. Od 1945 roku port Niendorf należy do gminy Timmendorfer Strand.
Historia.
Pierwsze wzmianki o Niendorf znaleźć można w XIV wieku.
Początkowo rybacy w Niendorfie wyciągali swoje łodzie rybackie bezpośrednio na plażę lub zakotwiczali bezpośrednio przed nią.
Na plaży odbywała się również obróbka ryb, sprzedaż i suszenie sieci rybackich. Wraz z pojawieniem się turystyki na początku XX wieku, powiat Eutin zdecydował w latach 1920-1922 o utworzeniu portu Niendorf ze sztucznym poszerzeniem ujścia rzeki Aalbek, aby umożliwić korzystanie z plaż turystom. W okresie rozkwitu po 1945 r. łowisko osiągnęło swój szczyt dzięki 140 łodziom rybackim.

</doc>
<doc id="1888531" url="https://pl.wikipedia.org/wiki?curid=1888531" title="Przestrzeń diadyczna">
Przestrzeń diadyczna



</doc>
<doc id="1888532" url="https://pl.wikipedia.org/wiki?curid=1888532" title="Hank &amp; Mike">
Hank &amp; Mike

Hank &amp; Mike – komedia kanadyjska, której reżyserem jest Matthiew Klinck. Premiera filmu miała miejsce na Międzynarodowym Festiwalu Filmów w Vancouver 2008 roku, zaś premiera kinowa miała miejsce 24 października tego samego roku.
Fabuła.
Hank i Mike, choć zupełnie do siebie nie pasują, są najlepszymi przyjaciółmi. Hank spędza swój czas beztrosko spotykając się z przypadkowo poznanymi kobietami na imprezach, zaś jego Mike nie potrafi nawet zagadać do dziewczyny. Są pracownikami firmy, która posiada prawa do wszystkich dni wolnych na całym świecie. Jednak w ramach oszczędności dyrekcja firmy postanawia zredukować liczbę pracowników i niestety w grupie nieszczęśliwców znajdują się nasi bohaterowie. I tak Hank i Mike muszą sobie znaleźć nową pracę co okazuje się nie lada zadaniem.

</doc>
<doc id="1888533" url="https://pl.wikipedia.org/wiki?curid=1888533" title="Karlstor">
Karlstor

Karlstor – jedna z trzech istniejących obecnie, dawnych bram miejskich w Monachium, w Niemczech. Stanowiła fragment średniowiecznych fortyfikacji miejskich.
Historia.
Brama powstała około 1300 roku i składała się z trzech wież. Stała na brzegu szerokiej fosy i była połączona kamiennym mostem z barbakanem po drugiej stronie fosy. Z biegiem lat straciła znaczenie obronne. W 1857 wybuch prochu składowanego w przybudówce bramy spowodował zniszczenia i środkowa wieża została rozebrana. Pozostałe dwie wieże zostały połączone gigantycznym środkowym łukiem, który umożliwiał ruch uliczny. Zrekonstruowana po zniszczeniach z okresu II wojny światowej, prowadzi od ulicy Neuhauserstrasse do znajdującego się już poza obwodem dawnych murów miejskich wielkiego placu Karola (niem. "Karlsplatz"), zdominowanego dziś przez Pałac Sprawiedliwości (niem. "Justizpalast").

</doc>
<doc id="1888535" url="https://pl.wikipedia.org/wiki?curid=1888535" title="Interros Moskwa">
Interros Moskwa



</doc>
<doc id="1888537" url="https://pl.wikipedia.org/wiki?curid=1888537" title="Uzupełnienie zbioru">
Uzupełnienie zbioru



</doc>
<doc id="1888538" url="https://pl.wikipedia.org/wiki?curid=1888538" title="Piękne życie (album)">
Piękne życie (album)

Piękne życie – debiutancki album zespołu Chanel. Ukazał się nakładem firmy Blue Star.

</doc>
<doc id="1888539" url="https://pl.wikipedia.org/wiki?curid=1888539" title="Ministrowie zdrowia Islandii">
Ministrowie zdrowia Islandii

Lista ministrów zdrowia Islandii od 1970 roku.

</doc>
<doc id="1888541" url="https://pl.wikipedia.org/wiki?curid=1888541" title="Grube (Szlezwik-Holsztyn)">
Grube (Szlezwik-Holsztyn)

Grube – miejscowość i gmina w Niemczech w kraju związkowym Szlezwik-Holsztyn, w powiecie Ostholstein. Wraz z gminami Dahme, Grömitz oraz Kellenhusen (Ostsee) tworzy wspólnotę administracyjną ("Verwaltungsgemeinschaft") z siedzibą w Grömitz.

</doc>
<doc id="1888543" url="https://pl.wikipedia.org/wiki?curid=1888543" title="Sendlinger Tor">
Sendlinger Tor

Sendlinger Tor – jedna z trzech zachowanych do dnia dzisiejszego bram miejskich w Monachium w Niemczech. Położona w południowej części miasta, u wylotu Sendlinger Strasse, stanowiła element średniowiecznego systemu obronnego Monachium.

</doc>
<doc id="1888545" url="https://pl.wikipedia.org/wiki?curid=1888545" title="Żylicze (rejon brzostowicki)">
Żylicze (rejon brzostowicki)

Żylicze (biał. Жылічы, "Żyliczy", ros. Жиличи, "Żyliczi") – wieś na Białorusi, w obwodzie grodzieńskim, w rejonie brzostowickim, w sielsowiecie Pograniczny.
Znajduje się tu przystanek kolejowy Żylicze, położony na linii Wołkowysk – Brzostowica.
Geografia.
Wieś położona jest 59 km na wschód od Białegostoku, 10 km od granicy polsko-białoruskiej, tuż przy linii kolejowej Białystok-Wołkowysk. Na południowy wschód od miejscowości przebiega granica administracyjna pomiędzy rejonami brzostowickim i świsłockim. Znajduje się w niej stacja kolejowa.
Historia.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. 
W czasach zaborów w granicach Imperium Rosyjskiego, w guberni grodzieńskiej, w powiecie wołkowyskim, w gminie Świsłocz. W roku 1895 miała powierzchnię 465,5 dziesięciny (ok. 508,6 ha). Od 1919 roku pod administracją II Rzeczypospolitej. 7 czerwca 1919 roku, wraz z całym powiatem wołkowyskim, weszła w skład okręgu brzeskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęta przez bolszewików, następnie odzyskana przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie wołkowyskim, w gminie Świsłocz. W 1921 roku składała się z 13 domów mieszkalnych. W 1929 i 1930 roku liczyła 23 domy.
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska sowieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi.
Do 25 września 2003 roku Żylicze stanowiły część sielsowietu Kwatery. Został on tego dnia zlikwidowany, a wszystkie jego miejscowości włączone do ówczesnego sowietu osiedlowego Pograniczny.
Demografia.
Według spisu powszechnego z 1921 roku, wieś zamieszkana była przez 67 osób, wyłącznie prawosławnych Białorusinów.

</doc>
<doc id="1888546" url="https://pl.wikipedia.org/wiki?curid=1888546" title="Interros Moskwa (piłka nożna kobiet)">
Interros Moskwa (piłka nożna kobiet)

Interros Moskwa (ros. Женский футбольный клуб «Интеррос» Москва, "Żenskij Futbolnyj Kłub "Intierros" Moskwa") - rosyjski kobiecy klub piłkarski z siedzibą w Moskwie.
Historia.
Kobieca drużyna piłkarska Interros Moskwa została założona w mieście Moskwa w 1992 jako sekcja piłki nożnej kobiet klubu Interros Moskwa. W 1992 klub debiutował w Wysszej Lidze i jako beniaminek zdobył mistrzostwo oraz Puchar Rosji. Ale w następnym roku kierownictwo klubu odmówiła finansowania sekcji kobiecej i klub został rozformowany.

</doc>
<doc id="1888552" url="https://pl.wikipedia.org/wiki?curid=1888552" title="Puchar Świata w Chodzie Sportowym 1993">
Puchar Świata w Chodzie Sportowym 1993

16. Puchar Świata w Chodzie Sportowym – zawody lekkoatletyczne, które odbyły się 24 i 25 kwietnia 1993 roku w meksykańskim mieście Monterrey.

</doc>
<doc id="1888554" url="https://pl.wikipedia.org/wiki?curid=1888554" title="Québec (terytorium równoważne)">
Québec (terytorium równoważne)

Québec – terytorium równoważne z regionalną gminą hrabstwa ("territoire équivalent à une municipalité régionale de comté", TÉ) w regionie administracyjnym Capitale-Nationale prowincji Quebec, w Kanadzie. Gminy nie wchodzące w skład żadnej regionalnej gminy hrabstwa łączy się w TÉ głównie do celów statystycznych.
Terytorium ma 551 902 mieszkańców. Język francuski jest językiem ojczystym dla 94,8%, angielski dla 1,4% mieszkańców (2011).
W skład terytorium wchodzą:

</doc>
<doc id="1888556" url="https://pl.wikipedia.org/wiki?curid=1888556" title="Philander C. Knox">
Philander C. Knox

Philander Chase Knox (ur. 6 maja 1853 w Pittsburghu w stanie Pensylwania, zm. 12 października 1921 w Waszyngtonie) – amerykański adwokat i polityk, senator z Pensylwanii, prokurator generalny. W latach od 6 marca 1909 do 5 marca 1913 był sekretarzem stanu.
Wczesne lata życia.
Knox urodził się w Pittsburghu w Pensylwanii na przedmieściach Brownsville, w stanie Pensylwania. Jego ojciec był bankierem, a matka była aktywna w organizacjach dobroczynnych i społecznych. Udał się do prywatnych szkół podstawowych i średnich.
Knox poszedł Mount Union College. Szkołę ukończył w 1872 roku ze stopniem Bachelor of Arts. Nawiązał tam przyjaźń z przyszłym prezydentem USA Williamem McKinleyem, pełnił w tym czasie funkcję lokalnego prokuratora okręgowego.
Prawnik.
W 1875 został przyjęty do adwokatury w Pittsburghu. Od 1876-1877 był asystentem United States Attorney for Western District of Pennsylvania. W 1897 roku został przewodniczącym Pennsylvania Bar Association. Knox był czołowym adwokatem Pittsburghu we współpracy z Hayem Jamesem Reedem. Był również członkiem South Fork Fishing and Hunting Club. Odmówił wsparcia dla konkretnych ofiar powodzi, oraz zakazał mówić w klubie na ten temat. Strategia ta odniosła sukces, i Knox i Reed odparli wszystkie sprawy sądowe, w których stroną byli członkowie klubu. Knox był członkiem Duquesne Club. Wraz z kolegami z South Fork Fishing and Hunting Klubu Jesse H. Lippencott, Knox pełnił funkcję dyrektora Narodowego Bank w Pittsburghu.
Jako adwokat Carnegie Steel Company miał znaczący udział w organizowaniu US Steel w 1901 roku.
Prokurator generalny.
Za czasów McKinleya i Theodore’a Roosevelta w latach 1901-1904 był prokuratorem generalnym. Podczas służby dla Roosevelta, Knox ciężko pracował nad koncepcją dyplomacji dolarowej.
Jest dobrze znany słynny cytat do Roosevelta: „Panie prezydencie, niech nie tak wielkie osiągnięcia cierpią na znamię legalności”, w odniesieniu do budowy Kanału Panamskiego.
Senator.
W czerwcu 1904 roku został mianowany przez gubernatora Samuela W. Pennypackera z Pensylwanii na senatora za Matthew S. Quaya. W 1905 roku został ponownie wybrany do Senatu na całą kadencję. W 1908 i 1920 roku bez powodzenia ubiegał się o nominację Partii Republikańskiej w wyborach prezydenckich. W lutym 1909, William Howard Taft dał senatorowi nominację na sekretarza stanu. Na skutek nominacji zwiększyło się uposażenie oraz złamany został zakaz łączenia funkcji senatora i sekretarza stanu. Senacka komisja zaproponowała zmianę uposażenia według stanu sprzed kadencji senatu. W dniu 4 marca 1909, wynagrodzenie sekretarza stanu zmniejszono 12.000 dolarów do 8000 dolarów, a Knox objął urząd od 6 marca. Mechanizm ten był stosowany wielokrotnie i przyjął nazwę Fix Saxbe.
Sekretarz stanu.
Knox pełnił funkcję sekretarza stanu w gabinecie Tafta aż 5 marca 1913. Jako sekretarz stanu, Knox zajął się reorganizacją wydziału na podstawie wydzielonych, rozszerzony system osiągnięć do służby dyplomatycznej do klasy szefa misji prowadzonej polityki wspierania i ochrony inwestycji amerykańskich za granicą. Reforma ta została wpisana do konstytucji jako XVI Poprawka, A dokonał rozliczenia kontrowersji w sprawie rybołówstwa na Morzu Beringa kontrowersji i północnoatlantyckich.
Senator.
Po upływie kadencji, Knox powrócił do zawodu prawnika w Pittsburghu. Został ponownie wybrany do Senatu z Pensylwanii w 1917 roku. Funkcję sprawował do końca kadencji w 1921. W kwietniu 1921 roku wprowadził rezolucję do Senatu do formalnego zakończenia amerykańskiego zaangażowania w I wojnę światową. To było połączone z podobną rezolucją Knox-Porter Resolution, podpisaną przez prezydenta Warrena G. Hardinga 21 lipca.
Knox zmarł w Waszyngtonie 12 października 1921 roku.

</doc>
<doc id="1888557" url="https://pl.wikipedia.org/wiki?curid=1888557" title="Dahme (gmina)">
Dahme (gmina)

Dahme – miejscowość i gmina uzdrowiskowa w Niemczech w kraju związkowym Szlezwik-Holsztyn, w powiecie Ostholstein. Wraz z gminami Grömitz, Grube oraz Kellenhusen (Ostsee) tworzy wspólnotę administracyjną "(Verwaltungsgemeinschaft)" z siedzibą w Grömitz.

</doc>
<doc id="1888558" url="https://pl.wikipedia.org/wiki?curid=1888558" title="Dahme">
Dahme

Niemcy.
1 miasto:
1 gmina:
1 rzeka

</doc>
<doc id="1888560" url="https://pl.wikipedia.org/wiki?curid=1888560" title="Puchar Świata w Chodzie Sportowym 1991">
Puchar Świata w Chodzie Sportowym 1991

15. Puchar Świata w Chodzie Sportowym – zawody lekkoatletyczne, które odbyły się 1 i 2 czerwca 1991 roku w kalifornijskim mieście San Jose.

</doc>
<doc id="1888562" url="https://pl.wikipedia.org/wiki?curid=1888562" title="Kororaa">
Kororaa

Kororaa – binarna wersja Gentoo Linux, występująca w dwóch odmianach: Kororaa ze środowiskiem graficznym KDE i Gororaa, która domyślnie używa GNOME. Usprawniony instalator zajmuje się większością zadań, które wymagałaby ręcznej konfiguracji w Gentoo.
Autorzy zostali oskarżeni o złamanie licencji GPL, gdyż użyli zamkniętych sterowników do kart graficznych na płycie LiveCD.
Historia.
Kororaa została założona przez Chrisa Smarta jako sposób na szybkie powielanie instalacji Gentoo Linux na kilku komputerach stacjonarnych. W listopadzie 2007 Smart poinformował, że zarzuca prace nad projektem i że nie będzie wydawał nowych wersji Kororaa. 
23 grudnia 2010 Chris Smart na stronie projektu ogłosił wznowienie rozwoju dystrybucji, ale jako odmiany Fedora Linux.
Kororaa XGL Live CD.
W marcu 2006 r. wydano Kororaa na Live CD, zaprojektowane aby pokazać możliwości AIGLX, Xgl, Compiz, KDE, Gnome, Gentoo i technologii Kororaa. Pozwala bezpiecznie eksperymentować z systemem Kororaa i ma możliwość jego instalacji na dysku. Obsługuje karty graficzne NVIDIA, ATI i Intel,
W maju 2006 r. anonimowy deweloper jądra wysłał na adres Chrisa Smarta, lidera projektu Kororaa, sugestię, że użycie zastrzeżonych sterowników NVIDIA i sterowników fglrx było naruszeniem GPL. Ta informacja przyczyniła do tymczasowego usunięcia obrazu CD ze strony internetowej tego projektu w sierpniu 2006 r.
Dwa miesiące później pojawiła się wersja 0.3 (z KDE i GNOME), w której wszystkie firmowe sterowniki zostały usunięte. Z tego powodu ograniczono obsługę kart graficznych ATI i NVIDIA.
Zakończenie rozwoju.
7 listopada 2007 Smart ogłosił, że rozwój Kororaa będzie zakończony. Powody podjęcia takiej decyzji to:

</doc>
<doc id="1888565" url="https://pl.wikipedia.org/wiki?curid=1888565" title="Jan Červinka">
Jan Červinka

Jan Červinka (ur. 27 czerwca 1930 w Opawie) – czeski taternik i alpinista.
Jan Červinka dokonał szeregu pierwszych przejść nowych dróg w Tatrach, taternictwo uprawiał także zimą. W latach 1955–1979 uczestniczył w kilkunastu czechosłowackich wyprawach wspinaczkowych w różne pasma górskie świata. W 1955 r. był we francuskich Alpach, w latach 1958–1962 był członkiem wypraw na Kaukaz, w latach 1965 i 1967 wspinał się w Hindukuszu. Uczestnikiem wypraw w najwyższe góry świata (Karakorum i Himalaje) był w 1970, 1973, 1976 i 1979 roku.

</doc>
<doc id="1888568" url="https://pl.wikipedia.org/wiki?curid=1888568" title="Piotr Niedźwiecki">
Piotr Niedźwiecki

Piotr Wincenty Niedźwiecki (ur. 11 października 1956 w Sieradzu) – polski samorządowiec, od 2009 do 2018 prezydent Zduńskiej Woli. Brat Marka Niedźwieckiego.
Życiorys.
Syn Wojciecha i Kazimiery. Ukończył historię nauczycielską na Uniwersytecie Łódzkim, a także podyplomowe studia z zakresu zarządzania w oświacie i nauczania na odległość. Pracował zawodowo do czasu przejścia na emeryturę. W wyborach samorządowych w 2006 uzyskał mandat radnego Zduńskiej Woli z listy lokalnego ugrupowania.
W trakcie kadencji przystąpił do Platformy Obywatelskiej. W grudniu 2008 po odwołaniu w referendum Zenona Rzeźniczaka został zastępcą pełniącego obowiązki prezydenta miasta. W kwietniu 2009 wygrał w drugiej turze bezpośrednie przedterminowe wybory na urząd prezydenta Zduńskiej Woli, kandydując z ramienia komitetu Forum Praca, Rodzina, Sprawiedliwość (został usunięty z PO za start w tych wyborach bez partyjnej rekomendacji). W listopadzie tego samego roku ponownie przyjęto go do Platformy Obywatelskiej, jednak niespełna rok później z niej wystąpił.
W pierwszej turze wyborów lokalnych w 2010 jako kandydat niezależny zdobył 32,92% głosów, najwięcej spośród sześciu kandydatów. W drugiej turze pokonał swojego kontrkandydata Andrzeja Brodzkiego stosunkiem 57,38%:42,62% (przewagą około 2,1 tys. głosów), co zapewniło mu reelekcję. W 2014 po raz kolejny wygrał wybory w drugiej turze, zwyciężając w niej kandydatkę PO Hannę Iwaniuk przewagą 277 głosów. W 2018 nie został ponownie wybrany, przegrywając w pierwszej turze głosowania.

</doc>
<doc id="1888570" url="https://pl.wikipedia.org/wiki?curid=1888570" title="Wytrębowanie hasła">
Wytrębowanie hasła

Wytrębowanie hasła – melodia wygrywana przez trębacza na polecenie naczelnego wodza.
Oznaczała ona dwie istotne kwestie. Po pierwsze, wprowadzenie nowego hasła, którym żołnierze powinni się posługiwać do dnia następnego. Po drugie, rozpoczęcie specjalnego reżimu prawnego związanego z porą nocną.
Hasło było to wyrażenie wymyślone przez naczelnego wodza, w celu wykrycia szpiegów i identyfikacji żołnierzy. Pierwotny sposób przekazywania treści hasła przez trębacza i naczelny sztab dla prawie nieograniczonej liczby podmiotów, powodował, że łatwo tę wiedzę mogli posiąść wrogowie. Aby temu zaradzić, Krzysztof Radziwiłł zaproponował sanację tej instytucji, której głównym założeniem było wprowadzeniu ekskluzywności podmiotów tak przy wydawaniu, jak i przy odbieraniu hasła. Myśl ta przyjęła się i funkcjonowała w XVIII stuleciu pod zmienioną nazwą „wybicie capu”
Czas nocny był okresem charakterystycznym dla życia obozowego. Zaostrzano wówczas sankcje za popełnione przestępstwa, wprowadzano nowe. Szczególnie przeciwdziałano przywarom szlacheckiego stylu życia przenoszonym na grunt wojskowy. Mowa tu przede wszystkim o zachowaniu ciszy, ograniczeniu zabaw w karczmach, wymywaniu się z obozu itd.
Sposób przekazywania hasła predestynował tę instytucję do oddziaływania propagandowego i wychowawczego wśród żołnierzy. Propagowano pobożność, determinizm związany z wolą bożą, podtrzymywano na duchu: podkreślano w hasłach zwycięstwa, umniejszano klęski; wyśmiewano lub grożono nieposłusznym.

</doc>
<doc id="1888573" url="https://pl.wikipedia.org/wiki?curid=1888573" title="Abraham Myerson">
Abraham Myerson

Abraham Myerson (ur. 23 listopada 1881 w Janowie, zm. 3 września 1948 w Bostonie) – amerykański lekarz psychiatra, neurolog, socjolog.
Do Stanów Zjednoczonych emigrował z rodziną w wieku pięciu lat. Ukończył Tufts Medical School w 1908 roku. Specjalizował się w neurologii i psychiatrii. Praktykował w Alexian Brothers' Hospital w St Louis od 1911 do 1912, potem w Boston Psychopathic Hospital (1912-1913). W 1913 został dyrektorem Trenton State Hospital, od 1917 kierował ambulatorium Boston Psychopathic Hospital. Od 1919 związany z Boston City Hospital. Od 1934 do 1945 był profesorem psychiatrii w Harvard Medical School.
Należał do American Association for the Advancement of Science, American Medical Association, American Board of Psychiatry and Neurology, American Psychopathological Association.
Autor wielu prac naukowych. Przez osiem lat był biegłym sądowym stanu Massachusetts, opiniował w sprawach Sacco i Vanzetti (1921) oraz Millenów i Fabera (1934).
W 1913 ożenił się z Dorothy Marion Loman, mieli troje dzieci: Paula, Davida i Anne.

</doc>
<doc id="1888574" url="https://pl.wikipedia.org/wiki?curid=1888574" title="Les Îles-de-la-Madeleine (terytorium równoważne)">
Les Îles-de-la-Madeleine (terytorium równoważne)

Les Îles-de-la-Madeleine – terytorium równoważne z regionalną gminą hrabstwa ("territoire équivalent à une municipalité régionale de comté", TÉ) w regionie administracyjnym Gaspésie–Îles-de-la-Madeleine prowincji Quebec, w Kanadzie. Gminy nie wchodzące w skład żadnej regionalnej gminy hrabstwa łączy się w TÉ głównie do celów statystycznych.
Terytorium ma 12 781 mieszkańców. Język francuski jest językiem ojczystym dla 94,2%, angielski dla 5,5% mieszkańców (2011).
W skład terytorium wchodzą:

</doc>
<doc id="1888580" url="https://pl.wikipedia.org/wiki?curid=1888580" title="You Are the One">
You Are the One

You Are the One – album szwedzkiego zespołu Baden Baden, wydany w Polsce w 1985 roku na winylu nakładem wytwórni Wifon z numerem seryjnym LP 077. Reżyserem nagrań był Stan Dudzik. Nagrania realizowano częściowo w Polar Music Studios w Sztokholmie, a częściowo w Teatrze STU w Krakowie.

</doc>
<doc id="1888582" url="https://pl.wikipedia.org/wiki?curid=1888582" title="Ivar Ballangrud">
Ivar Ballangrud

Ivar Eugen Ballangrud (ur. 7 marca 1904 w Lunner – zm. 1 czerwca 1969 w Trondheim) – norweski łyżwiarz szybki, wielokrotny medalista olimpijski i mistrzostw świata
Kariera.
Ivar Ballangrud urodził się w 1904 roku i początkowo nosił nazwisko Ivar Eriksen. Zmienił je jednak po tym jak jego matka powtórnie wyszła za mąż po śmierci jego ojca. Był jednym z najbardziej utytułowanych panczenistów w historii. Pierwszy medal na arenie międzynarodowej zdobył w 1926 roku, kiedy zwyciężył podczas mistrzostw świata w wieloboju w Trondheim. Wynik ten powtarzał na MŚ w Lake Placid (1932), MŚ w Davos (1936) i MŚ w Davos (1938), podczas MŚ w Davos (1928), MŚ w Oslo (1929), MŚ w Oslo (1930) i MŚ w Oslo (1935) zajmował drugie miejsce, a na MŚ w Helsinkach (1931), MŚ w Trondheim (1933) i MŚ w Helsinkach (1934) był trzeci. Łącznie zdobył jedenaście medali mistrzostw świata, co pozostaje rekordem wśród mężczyzn.
W 1928 roku wystartował na igrzyskach olimpijskich w Sankt Moritz, zdobywając złoty medal na 5000 m oraz brązowy na 1500 m. Na rozgrywanych cztery lata później igrzyskach w Lake Placid był drugi na dystansie 10 000 m, przegrywając tylko z Irvingiem Jaffee z USA. Podczas igrzysk olimpijskich w Garmisch-Partenkirchen w 1936 roku zdobył medale we wszystkich czterech konkurencjach: złote na 500 m, 5000 m i 10 000 m oraz srebrny w biegu na 1500 m. W tym ostatnim biegu przegrał tylko ze swym rodakiem, Charlesem Mathiesenem. Był ponadto mistrzem Norwegii w wieloboju w latach: 1926, 1929, 1930, 1936 i 1939. Pobił pięć rekordów globu.
W 1940 roku w Hamar ustanowił rekord świata na dystansie 10 000 m. Po zakończeniu kariery prowadził sklep sportowy w Drammen, a później w Trondheim. W miejscowości Jevnaker znajduje się jego posąg.

</doc>
<doc id="1888585" url="https://pl.wikipedia.org/wiki?curid=1888585" title="Óskar Pétursson">
Óskar Pétursson

Óskar Pétursson (ur. 26 stycznia 1989) – islandzki piłkarz, bramkarz, od lipca 2006 roku piłkarz klubu Grindavíkur. Wcześniej występował w rezerwach Ipswich Town.

</doc>
<doc id="1888586" url="https://pl.wikipedia.org/wiki?curid=1888586" title="Deutsche Tourenwagen Masters 2001">
Deutsche Tourenwagen Masters 2001

Deutsche Tourenwagen Masters Sezon 2000 – drugi sezon serii DTM po jej wznowieniu rok wcześniej.
Wyniki i klasyfikacja.
Zespoły.
"(punkty zdobywane podczas poszczególnych wyścigów)"

</doc>
<doc id="1888587" url="https://pl.wikipedia.org/wiki?curid=1888587" title="John M. Clayton (1796–1856)">
John M. Clayton (1796–1856)

John Middleton Clayton (ur. 24 lipca 1796 w Dagsboro, zm. 9 listopada 1856 w Dover) – amerykański prawnik i polityk z Dover w hrabstwie Kent, członek Partii Wigów, senator z Delaware oraz sekretarz stanu.
Życiorys.
Był synem Jamesa i Sarah Middleton Clayton. Jego wuj Joshua Clayton był gubernatorem stanu Delaware oraz amerykańskim senatorem. Jego kuzyn, Thomas Clayton, był znanym amerykańskim prawnikiem i senatorem. John Clayton studiował w Berlinie w stanie Maryland i w Milford w stanie Delaware, kiedy jego rodzice tam się przenieśli. Ukończył studia na Uniwersytecie Yale w 1815, po czym studiował prawo w Litchfield Law School. W 1819 rozpoczął praktykę prawniczą w Dover w stanie Delaware.

</doc>
<doc id="1888589" url="https://pl.wikipedia.org/wiki?curid=1888589" title="Madonna z różańcem (obraz Bartolomé Estebana Murilla)">
Madonna z różańcem (obraz Bartolomé Estebana Murilla)

Madonna z różańcem (hiszp. "La Virgen del Rosario") – powstały w poł. XVII w. obraz autorstwa hiszpańskiego barokowego malarza Bartolomé Estebana Murilla.
Obraz znajduje się w zbiorach Muzeum Prado w Madrycie. Pochodzi z tzw. kolekcji królewskiej.
Opis.
Murillo przedstawił Matkę Bożą trzymającą w objęciach małego Jezusa. Znaczącym elementem jest również trzymany przez Maryję różaniec, od którego obraz bierze swą nazwę. Pobożność różańcowa była jedną z cech charakteryzujących XVII-wieczną Andaluzję. Obraz znajdował się w Escorialu.

</doc>
<doc id="1888591" url="https://pl.wikipedia.org/wiki?curid=1888591" title="Enrico Segusio">
Enrico Segusio

Enrico Segusio (ur. ok. 1194 w Susie, zm. 6 listopada 1271 w Viterbo) – włoski biskup i kardynał, jeden z najbardziej znaczących kanonistów średniowiecza. Znany jako "Hostiensis" lub "Henryk z Ostii", od nazwy swojej diecezji kardynalskiej.
Życiorys.
Urodził w Susa w Piemoncie prawdopodobnie w 1194. Ukończył studia prawnicze w Bolonii i Paryżu, uzyskując stopień magistra. Następnie wykładał prawo na obu tych uniwersytetach i został kanonikiem kapituły katedralnej we Vienne. Towarzyszył kardynałowi Ottone de Tonengo w jego legacji do Anglii (1237–40). W 1240 wstąpił na służbę króla angielskiego Henryka III, który mianował go swoim przedstawicielem wobec Stolicy Apostolskiej. Po niepowodzeniu swych starań o uzyskanie od papieża Innocentego IV depozycji biskupa Winchester powrócił do Francji, gdzie objął funkcję archidiakona Embrun. Uzyskał także prepozyturę Grazu i godność papieskiego kapelana.
W 1244 został mianowany biskupem Sisteron, jednak w następnych latach często gościł w kurii papieskiej, wówczas rezydującej w Lyonie. W 1250 został promowany na arcybiskupstwo w Embrun. Jako arcybiskup przewodniczył synodowi prowincjonalnemu w listopadzie 1257.
W 1262 papież Urban IV mianował go kardynałem-biskupem Ostii i od tego momentu Enrico przeszedł na stałe do pracy w kurii. Występuje jako świadek na licznych bullach papieskich datowanych między 9 stycznia 1263 a 28 lutego 1268. Uczestniczył w blisko trzyletniej elekcji papieskiej 1268-71; z powodu choroby nie uczestniczył w końcowym głosowaniu w dniu 1 września 1271, w wyniku którego Teobald Visconti został papieżem (jako Grzegorz X). Niespełna dwa miesiące później sporządził testament, a 6 listopada 1271 zmarł.
Poglądy i dzieła.
Enrico Segusio jest jednym z najbardziej znaczących kanonistów epoki późnego średniowiecza. Uważał on, że wszelkie prawo oraz władza polityczna na ziemi pochodzą od Boga, jednocześnie stojąc na stanowisku wyższości władzy duchownej nad władzą świecką oraz prawa kanonicznego nad prawem cywilnym. Najwyższym autorytetem na ziemi jest papież, gdyż jest on wikariuszem Boga. Według niego papież, choć powinien przestrzegać praw ziemskich, nie jest nimi związany i nie może być sądzony za jakiekolwiek przestępstwo oprócz herezji. Za wszelkie inne występki może go sądzić tylko Bóg. Co więcej, wszyscy są obowiązani posłuszeństwo papieżowi, nawet gdy nakazuje łamanie praw ziemskich, chyba że z wykonania takiego nakazu wyniknąłby grzech śmiertelny.
Enrico uważał także, że papież jest uprawniony do udzielania dyspens nawet od nakazów prawa bożego („nakazów apostolskich i ze Starego Testamentu”), o ile tylko nie prowadzi to do grzechu śmiertelnego, nie narusza prawd wiary i nie stanowi zagrożenia dla zbawienia duszy. Papież dysponuje na tej ziemi „obydwoma mieczami”, tj. zarówno władzą świecką, jak i duchowną. Władzę świecką na tej ziemi papież powierza wprawdzie cesarzowi, ale z zastrzeżeniem praw zwierzchnich jako wikariusza Chrystusa. Enrico uważał za grzech śmiertelny nieposłuszeństwo władców świeckich wobec papieża.
Najbardziej znaczący wpływ miały poglądy Enrico na relacje między chrześcijanami a niewierzącymi w Chrystusa. Uważał on, że autorytet Kościoła rozciąga się także na ziemie zamieszkane przez pogan. Poganie mogą wprawdzie zachować władzę nad swoimi ziemiami, ale tylko, jeśli uznają nad sobą władzę Kościoła; w przeciwnym razie mogą być całkowicie legalnie pozbawieni suwerenności na rzecz chrześcijan. Teorie te jeszcze w XVI-XVII wieku były wykorzystywane przez Hiszpanów do uzasadnienia ich władzy nad Ameryką.
Do jego głównych dzieł zaliczane są:

</doc>
<doc id="1888592" url="https://pl.wikipedia.org/wiki?curid=1888592" title="W górach jest wszystko co kocham cz. VI">
W górach jest wszystko co kocham cz. VI

W górach jest wszystko co kocham cz. VI - szósty, wydany po dwóch latach przerwy, album projektu poetycko-muzycznego "W górach jest wszystko co kocham". Premiera płyty miała miejsce 18 - 20 lipca 2008 roku w ramach Ogólnopolskiego Festiwalu Piosenki Turystycznej KROPKA w Głuchołazach. W nagraniu wzięły udział zespoły: Dom o Zielonych Progach, Bez Zobowiązań, Na Bani, Siudma Góra oraz Tomasz Jarmużewski i Agnieszka Biniek.

</doc>
<doc id="1888600" url="https://pl.wikipedia.org/wiki?curid=1888600" title="Wyższa dywizja rosyjska w piłce nożnej kobiet">
Wyższa dywizja rosyjska w piłce nożnej kobiet

Rosyjski Wysszij Diwizion (ros. Высший дивизион) – pierwszy i zarazem najwyższy poziom rozgrywek piłkarskich kobiet w Rosji. Początki ligi sięgają 1992 r., kiedy to po rozpadzie ZSRR w 1991 r. Rosja zaczęła organizować własne rozgrywki piłkarskie. Wcześniej w 1990 i 1991 zespoły rosyjskie występowały w lidze ZSRR. Wysszij Diwizion do 1999 nosił nazwę Wysszaja Liga (ros. Высшая лига). Spadkowicze trafiają do Pierwszej dywizji, a od niej zwycięzcy awansują do Wyższej dywizji.
Obecnie (w sezonie 2009) dywizja liczy 7 zespołów.
Medaliści ligi.
"do uzupełnienia"

</doc>
<doc id="1888601" url="https://pl.wikipedia.org/wiki?curid=1888601" title="Jędrzej Nowak">
Jędrzej Nowak

Jędrzej Jan Nowak (ur. 22 maja 1938 w Kaliszu) – polski samorządowiec, prezydent Ostrołęki (w latach 1978–1985 i 1994–1998). 
Życiorys.
Z wykształcenia jest magistrem inżynierem ekonomistą. Od 1963 mieszka w Ostrołęce, gdzie pracował m.in. jako dyrektor naczelny PKS. W latach 1978–1985 i 1994–1998 sprawował funkcję prezydenta miasta (w latach 90. z ramienia Towarzystwa Przyjaciół Ostrołęki). Od 1985 zatrudniony jako dyrektor Wydziału Gospodarki Komunalnej i Mieszkalnictwa Urzędu Wojewódzkiego w Ostrołęce. W wyborach 1998 uzyskał mandat radnego Rady Miejskiej z listy TPO.
Od lat zajmuje się tenisem. Był prezesem klubu MZKS „Narew”, obecnie jest organizatorem i sędzią zawodów tenisowych.

</doc>
<doc id="1888605" url="https://pl.wikipedia.org/wiki?curid=1888605" title="Maryja Niepokalanie Poczęta (obraz Bartolomé Estebana Murilla)">
Maryja Niepokalanie Poczęta (obraz Bartolomé Estebana Murilla)

Maryja Niepokalanie Poczęta – powstały w 2 poł. XVII w. obraz autorstwa hiszpańskiego barokowego malarza Bartolomé Estebana Murilla.
Obraz znajduje się w zbiorach Muzeum Prado w Madrycie. Powstał w latach 1660–1665.

</doc>
<doc id="1888607" url="https://pl.wikipedia.org/wiki?curid=1888607" title="Łokomotiw Nowosybirsk">
Łokomotiw Nowosybirsk



</doc>
<doc id="1888611" url="https://pl.wikipedia.org/wiki?curid=1888611" title="Le Golfe-du-Saint-Laurent">
Le Golfe-du-Saint-Laurent

Le Golfe-du-Saint-Laurent – regionalna gmina hrabstwa (MRC) w regionie administracyjnym Côte-Nord prowincji Quebec, w Kanadzie. Składa się z 5 gmin i jednego terytorium niezorganizowanego. Le Golfe-du-Saint-Laurent powstała 7 lipca 2010 roku z pięciu gmin terytorium równoważnego (TÉ) Basse-Côte-Nord i należącego do MRC Minganie bezludnego terytorium niezorganizowanego Petit-Mécatina.
Le Golfe-du-Saint-Laurent ma 5 126 mieszkańców. Język angielski jest językiem ojczystym dla 63,7%, innu-aimun dla 21,0%, a francuski dla 15,0% mieszkańców (2011).

</doc>
<doc id="1888618" url="https://pl.wikipedia.org/wiki?curid=1888618" title="Edward Pyskło">
Edward Pyskło

Edward Pyskło (ur. 18 maja 1941 w miejscowości Lelis, zm. 10 lipca 2020) – polski działacz partyjny, prezydent Ostrołęki (1975–1978).
Życiorys.
W PZPR działał od 1961. Sprawował funkcję wicenaczelnika powiatu ostrołęckiego. W 1975 objął urząd pierwszego w powojennej historii prezydenta Ostrołęki, który sprawował do 1978, następnie był m.in. kierownikiem Wydziału Ekonomicznego Komitetu Wojewódzkiego PZPR w Ostrołęce.
Zmarł 10 lipca 2020.

</doc>
<doc id="1888624" url="https://pl.wikipedia.org/wiki?curid=1888624" title="Zaginiona kopalnia złota Lost Dutchman’s w Arizonie">
Zaginiona kopalnia złota Lost Dutchman’s w Arizonie

Zaginiona kopalnia złota Lost Dutchman’s w Arizonie () (znana również pod innymi podobnymi nazwami) – rzekoma, bardzo zasobna kopalnia złota ukryta w masywie górskim Superstition Mountains w pobliżu Apache Junction, na wschód od Phoenix, w Arizonie w Stanach Zjednoczonych. W chwili obecnej jest to park stanowy, wszelka działalność niezwiązana z turystyką na tym terenie jest więc całkowicie zakazana.
Nazwa kopalni wzięła się od przezwiska niemieckiego imigranta o nazwisku Jacob Waltz „Dutchman” (co właściwie znaczy „Holender”, ale było powszechnym, choć nieprawidłowym, amerykańskim slangowym określeniem „Niemca”, pochodzącym od niemieckiego słowa „Deutsch”). Chodzi tu o najsłynniejszą zaginioną kopalnię złota w dziejach Ameryki: pochodzący z Arizony ekspert Byrd Granger odnotował, że do roku 1977 Lost Dutchman Mine była opisywana co najmniej sześć razy częściej niż dwie inne legendy: o skarbie pirata kapitana Kidda i zaginionej kopalni Peglega Smitha w Kalifornii. Robert Blair twierdzi, że ludzie szukali Lost Dutchman’s Mine co najmniej od roku 1892, podczas gdy Byrd Granger pisze, iż według jego obliczeń około osiem tysięcy osób poszukuje jej rokrocznie.
Sceptycy twierdzą, że istnienie kopalni nie ma potwierdzenia w faktach i jest jedynie legendą, aczkolwiek, jak odnotowano poniżej, Blair twierdzi, że wszystkie główne składowe całej historii noszą znamiona, przynajmniej częściowo, prawdy.
Należy dodać, że w roku 1997 pasmo Superstition nawiedziło szczególnie silne trzęsienie ziemi, które w sposób znaczący zmieniło uprzednią konfigurację terenu.
Inne kopalnie tajemniczego Niemca.
Blair pisze o co najmniej czterech kopalniach legendarnego Dutchmana na obszarze Amerykańskiego Zachodu, w tym najsłynniejszej kopalni w górach Superstition. Jedna taka kopalnia miała znajdować się w Kolorado, inna w Kalifornii; dwie, jak mówiono, znajdowały się w Arizonie. Ślady opowieści o tych kopalniach sięgają co najmniej lat siedemdziesiątych XIX wieku. Najwcześniejsza z nich, w Arizonie, miała znajdować się w okolicach Wickenburga, 180 km na północny zachód od pasma Superstition: ciało „Dutchmana” miało być jakoby odnalezione na pustyni koło Wickenburga wraz z sakwami pełnymi złota. Blair sugeruje, że "„fragmenty tej legendy zostały w plotkach połączone z historią mitycznej kopalni Jacoba Waltza”". Nie wiadomo jednak, czy pojęcie „kopalnia” dotyczy poszukiwanej kopalni w paśmie Superstition, czy też wiąże się z ukrytym transportem złota w postaci rudy, sztab lub monet w zupełnie innym miejscu.
Granger pisze, że "„prawda i fikcja są tu równo wymieszane”", ale że w całej tej historii jawią się trzy zasadnicze elementy: "„Po pierwsze mamy tu do czynienia z ukrytą kopalnią Apaczów lub też z kopalnią dr. Thorne’a; po drugie ze wszystkimi bajkami na temat Dutchmana; i, na koniec, z historią trzech żołnierzy... najbardziej kompletna wersja to kompilacja wszystkich trzech legend”". Blair nie zgadza się twierdząc, że w każdej z tych legend tkwi ziarno prawdy.
W 1977 roku Granger obliczył, że istnieją 62 wersje historii zaginionej kopalni, ale tylko trzy spośród nich różnią się od siebie zdecydowanie. Oto krótkie podsumowanie każdej z nich:
Historia dr. Thorne’a.
Podobno Indianie z plemienia Apaczów posiadali zasobną kopalnię złota w paśmie Superstition. Czasami wymieniano przy tej okazji znanego wodza Geronimo.
W latach pięćdziesiątych XIX wieku lekarz nazwiskiem Thorne wyleczył chorego lub rannego Apacza, który był wodzem plemienia, i w nagrodę zabrano go do kopalni złota, skąd mógł zabrać tyle kruszcu, ile zdołał unieść. Indianie zachowywali środki ostrożności: w obie strony prowadzili Thorne’a okrężną drogą i z zawiązanymi oczami. Po powrocie do cywilizacji Thorne nie chciał lub nie był w stanie wskazać miejsca, gdzie znajdowała się kopalnia.
Prawda o doktorze.
Szczegół, który rzuca cień na całą historię, to to, że – zdaniem Blaira – ani Armia, ani instytucje rządowe nie zatrudniały żadnego dr. Thorne’a w latach sześćdziesiątych XIX wieku, a tylko taki miał prawo udzielać pomocy rannym lub chorym Indianom. Według Blaira ślad prowadzi przypuszczalnie do cywilnego lekarza o tym samym nazwisku, który miał prywatną praktykę w Nowym Meksyku. Ów dr Thorne twierdził, że w roku 1854 został ujęty przez Nawahów i że w czasie pobytu wśród nich odkrył bogatą żyłę złota. Thorne opowiedział o swym odkryciu trzem żołnierzom US Army w roku 1858. Żołnierze próbowali odnaleźć złoto, ale bezskutecznie. Wraz z upływem lat ta historia wtapiała się stopniowo w legendę zaginionej kopalni.
Opowieść o Peralcie.
W większości tych wariantów opowieści żyłę złota odkryła rodzina niejakiego Miguela Peralty. Gdy przystąpiła do eksploatacji, została napadnięta przez Apaczów i wszyscy jej członkowie zginęli; miało to wydarzyć się około roku 1850.
Według Blaira historia Peralty jest nieprawdziwa. Pisze tak: "„Eksploatacja kopalni złota w Górach Superstition przez Peraltę i jego rodzinę to wymysł XX-wiecznych autorów”". Człowiek o nazwisku Miguel Peralta rzeczywiście eksploatował wraz z rodziną dochodową kopalnię złota, ale było to w latach sześćdziesiątych XIX wieku i nie w Arizonie, a w pobliżu miasta Santa Clarita w Kalifornii. Kopalnia musiała być rzeczywiście dochodowa, skoro dała Peralcie około 35 000 USD w niecały rok; Blair twierdzi, że był to „niezwykle dobry zarobek” jak na tak małą kopalnię i tak krótki okres.
Gdy żyła ta została wyczerpana, a zarobione pieniądze skończyły się, Miguel Peralta nie zawahał się przed popełnieniem przestępstwa. Dr George M. Willing zapłacił Peralcie 20 000 USD za prawa wydobywcze na ogromnym obszarze 12 000 km² w południowej Arizonie i Nowym Meksyku – w oparciu o przywilej wystawiony przez władców Hiszpanii w XVIII wieku. Kłopoty zaczęły się w chwili, gdy Willing zorientował się, że przywilej to falsyfikat. Mimo wysiłków, Willingowi nigdy nie udało się odzyskać pieniędzy, które dał Peralcie.
Mit o zaginionej kopalni.
W legendzie tej występuje dwóch Niemców: Jacob Waltz (lub Weitz, Walls, Welz, Walz, etc) i Jacob Weiser (bądź Weitzer). Jednakże według Blaira jest całkiem prawdopodobne, że nigdy nie było drugiego mężczyzny o nazwisku Weiser, a jedynie Waltz, który w ciągu lat formowania się legendy zaczął być traktowany jak dwie różne osoby. W większości wersji Waltz i/lub Weiser natrafili na bogatą żyłę w Superstition Mountains (w wielu wersjach ocalili życie członkowi rodziny Peralty, a w nagrodę zostali poinformowani o miejscu, gdzie znajduje się kopalnia). Weiser został zaatakowany i zraniony (przez napotkanych Apaczów lub zachłannego Waltza), ale żył jeszcze wystarczająco długo, by opowiedzieć o wszystkim człowiekowi zwanemu dr Walker. Natomiast Waltz miał również opowiedzieć na łożu śmierci o kopalni niejakiej Julii Thomas, a nawet narysować prymitywną mapę.
Julia Thomas miała uzyskać od Waltza następujące informacje:
Historia żołnierzy.
W innej wersji legendy trzech (lub więcej) żołnierzy US Army miało jakoby odkryć żyłę prawie czystego złota w (lub w pobliżu) Superstition Mountains. Żołnierze ci mieli nawet pokazać komuś trochę tego złota, ale wkrótce potem zostali zabici lub też zaginęli.
Opowieść ta jest zazwyczaj datowana na rok 1870 lub około niego. Blair twierdzi, że ma to swe źródła w próbie znalezienia przez trzech żołnierzy żyły złota na podstawie tego, co (prawdopodobnie jest to historia prawdziwa) opowiedział im dr Thorne, lekarz z Nowego Meksyku.
Prawdziwy Jacob Waltz.
Blair przedstawia liczne dowody istnienia Jacoba Waltza i sugeruje, że istnieje jeszcze jeden dowód potwierdzający, że Waltz zgłosił odkrycie (lub też, że słyszał o istnieniu) bogatej żyły bądź miejsca ukrycia złota. Uważa jednocześnie, że pierwotna opowieść została wypaczona kolejnymi dodatkami, co powoduje, że przypomina ona grę w głuchy telefon.
Rzeczywiście istniał Jacob Waltz, który przybył do Stanów Zjednoczonych z Niemiec. Najwcześniejszym dokumentem jest jego podanie o przyznanie prawa stałego pobytu z roku 1848, w którym Waltz podał, że ma „38 lat lub coś koło tego”. Wiemy, że człowiek o nazwisku Jacob Waltz urodził się we wrześniu 1810 w Wirtembergii. Blair sugeruje, że ów Waltz może być tożsamym z Waltzem, który później został legendarnym „Dutchmanem”, nie zapominajmy przy tym, że nazwisko „Waltz” jest w Niemczech dość popularne.
Waltz w latach sześćdziesiątych XIX wieku osiadł w Arizonie i mieszkał w tym stanie przez większość życia. Poszukiwał złota jak wielu innych, ale chyba bez większego powodzenia. W roku 1870 Waltz wszedł w posiadanie 64 ha ziemi w pobliżu Phoenix, gdzie miał niewielkie gospodarstwo rolne.
W roku 1891 okolice Phoenix nawiedziła katastrofalna powódź, a farma Waltza znalazła się wśród tych doszczętnie zniszczonych. Wtedy to zachorował (podobno na zapalenie płuc). Zmarł 25 października 1891, a w ostatnich dniach opiekowała się nim sąsiadka Julia Thomas (zwykle określana jako kwateronka).
Blair uważa, że nie należy wątpić, iż Waltz wyjawił Thomas miejsce, w którym znajdowała się kopalnia. 1 września 1892 gazeta „Arizona Enterprise” donosiła o próbie dotarcia przez Thomas i kilka innych osób do kopalni, o której mówił jej Waltz. Wyprawa się jednak nie udała, a Thomas i jej partnerzy zaczęli sprzedawać kopie mapy po 7 dolarów za sztukę.
Śmierć Adolpha Rutha.
Gdyby nie śmierć amatora-odkrywcy i łowcy złota nazwiskiem Adolph Ruth, historia zaginionej niemieckiej kopalni nie wyszłaby poza szczegóły historii Arizony, jak setki innych „zaginionych kopalń”, o których plotki krążyły po całym Zachodzie Stanów Zjednoczonych. Ruth zaginął w trakcie poszukiwań kopalni latem roku 1931. Jego czaszkę – z dwiema dziurami po kulach – znaleziono w pół roku później, co stało się natychmiast wiadomością z pierwszych stron gazet w całej Ameryce i rozpropagowało legendę zaginionej kopalni.
W historii tej, która nawiązuje do wcześniejszych opowieści, syn Rutha, adwokat Erwin C. Ruth, miał jakoby dowiedzieć się o kopalni Peralty od niejakiego Pedro Gonzalesa (lub Gonzaleza). Podobno około roku 1912 Erwin C. Ruth udzielił kilku porad prawnych Gonzalesowi, ratując go tym samym od uwięzienia; z wdzięczności Gonzales opowiedział Erwinowi o kopalni Peralty w górach Superstition, a nawet dał mu stare mapy tych okolic (Gonzales twierdził, że był potomkiem Peralty ze strony matki). Erwin przekazał informację swemu ojcu Adolphowi, który od dawna interesował się takimi sprawami. W czasie jednej z poprzednich wypraw, poszukując zaginionej kopalni Peglega w Kalifornii, starszy Ruth spadł ze skały i doznał poważnych obrażeń; w kościach nóg miał metalowe trzpienie, a chodząc posługiwał się laską.
Mimo niepełnosprawności, w czerwcu 1931 Ruth postanowił odnaleźć zaginioną kopalnię. Po przybyciu w okolice masywu Superstition, zatrzymał się na ranczu Texa Barkely'ego, gdzie przygotowywał się do wyprawy. Barkely kilkakrotnie prosił Rutha, by zrezygnował, przekonując go, że poszarpane skaliste stoki Superstition Mountains mogą być trudne dla doświadczonego turysty, a co dopiero dla 66-letniego, kulawego Rutha.
Ruth zlekceważył jednak przestrogi Barkely'ego i ruszył w góry, zapowiadając, że wróci po dwóch tygodniach. W wyznaczonym terminie nie wrócił, a pobieżne poszukiwania nie dały rezultatu. Dopiero w grudniu 1931 „Arizona Republic” doniosła o znalezieniu ludzkiej czaszki w masywie Superstition Mountains. By zbadać, czy nie jest to przypadkiem czaszka Rutha, zatrudniono powszechnie znanego czeskiego antropologa Aleša Hrdličkę, któremu dostarczono kilka zdjęć Rutha, wraz z jego kartami leczenia stomatologicznego. Jak pisze Curt Gentry, "„dr Hrdlicka pozytywnie zidentyfikował czaszkę, jako należącą do Adolpha Rutha. Jednocześnie oświadczył, po przebadaniu otworów (w czaszce), że wszystko wskazuje na to, iż dwa strzały, prawdopodobnie ze strzelby, zostały oddane z najbliższej odległości”".
W styczniu 1932 znaleziono kolejne szczątki ludzkie w odległości około 1200 m od miejsca znalezienia czaszki. Jakkolwiek szczątki te były porozrzucane (zapewne przez drapieżniki), udało się ustalić z całą pewnością, że były to szczątki Rutha: znaleziono na miejscu wiele przedmiotów należących do zmarłego, w tym pistolet (z którego ani razu nie wystrzelono) i metalowe trzpienie w kościach nóg. Znaleziono również notatnik Rutha, w którym opisywał całą swoją wspinaczkę, gdy próbował odnaleźć zaginioną kopalnię. Ostatni zapis mówi niewiele (a zarazem wiele) i składa się z trzech słów: „Veni, vidi, vici” („przyszedłem, zobaczyłem, zwyciężyłem”). Jedno, czego nie udało się odnaleźć, to mapa, którą Ruth musiał mieć przy sobie.
Władze Arizony nigdy nie podjęły kroków prawnych w związku ze śmiercią Rutha. Twierdziły, że Ruth zmarł z powodu odwodnienia organizmu lub na skutek choroby serca (jak pisze Gentry, "„jeden z oficjeli posunął się nawet do stwierdzenia, że [Adolph Ruth] popełnił samobójstwo... Wprawdzie teoria ta nie neguje istnienia dwóch otworów po kulach, trudno doprawdy wytłumaczyć, w jaki sposób Ruth mógł wyczyścić i przeładować broń po strzeleniu sobie dwa razy w głowę”". Blair odnotował, że wnioski wyciągnięte przez władze stanowe zostały z oburzeniem odrzucone przez rodzinę, a także „przez tych, którym bardziej przypadła do gustu romantyczna historia morderstwa popełnionego dla zdobycia mapy”.
Blair pisze, że "„krajowe agencje prasowe rzuciły się na temat [śmierci Rutha] i wykorzystywały go do granic możliwości”", przypuszczalnie widząc w tej tajemniczej historii sensację, która mogła odciągnąć uwagę czytelników od codziennych problemów związanych z wielkim kryzysem lat trzydziestych.
Podobne przypadki i czasy obecne.
Po śmierci Rutha doszło do kilku innych tajemniczych przypadków śmierci lub zaginięcia w masywie Superstition, ale nie ma pewności, które z doniesień o nich można uznać za prawdziwe.
Poszukiwania zaginionej kopalni trwają. Jednym z tych, którzy wciąż poszukują śladu kopalni, jest były prokurator generalny Arizony Bob Corbin.
Według wielu ekstremalnych wersji legendy, kopalnia jest albo władana przez upiory, albo chroniona przez nieznanych strażników, którzy chcą utrzymać miejsce jej rzeczywistego istnienia w tajemnicy.

</doc>
<doc id="1888629" url="https://pl.wikipedia.org/wiki?curid=1888629" title="Charles Mathiesen">
Charles Mathiesen

Charles Arthur Mathiesen (ur. 12 lutego 1911 w Drammen, zm. 7 listopada 1994 tamże) – norweski łyżwiarz szybki, mistrz olimpijski oraz dwukrotny medalista mistrzostw świata.
Kariera.
Największy sukces w karierze Charles Mathiesen osiągnął na igrzyskach olimpijskich w Garmisch-Partenkirchen w 1936 roku, gdzie triumfował na dystansie 1500 metrów. Uniemożliwił tym samym swemu rodakowi Ivarowi Ballangrudowi wywalczenie wszystkich czterech złotych medali w łyżwiarstwie szybkim. Na tych samych igrzyskach był siódmy w biegu na 10 000 m i czwarty na dwukrotnie krótszym dystansie, gdzie walkę o medal przegrał z Finem Antero Ojalą. Startował także w biegu na 5000 m podczas igrzysk w Sankt Moritz w 1948 roku, ale nie ukończył rywalizacji. Z powodu problemów z oddychaniem został wtedy przewieziony do szpitala. W 1938 roku zdobył brązowy medal na wielobojowych mistrzostwach świata w Davos, przegrywając z Ivarem Ballangrudem i Austriakiem Karlem Wazulkiem. Wynik ten powtórzył na mistrzostwach świata w Helsinkach, ulegając Finowi Birgerowi Waseniusowi i Łotyszowi Alfonsowi Bērziņšowi. Trzykrotnie zdobywał medale mistrzostw Europy, w tym złoty na ME w Oslo w 1938 roku.
Ustanowił jeden rekord świata.

</doc>
<doc id="1888630" url="https://pl.wikipedia.org/wiki?curid=1888630" title="Jamésie">
Jamésie

Jamésie – terytorium równoważne z regionalną gminą hrabstwa ("territoire équivalent à une municipalité régionale de comté", TÉ) w regionie administracyjnym Nord-du-Québec prowincji Quebec, w Kanadzie. Jamésie jest jedną z trzech części składowych regionu Nord-du-Québec.
Terytorium ma 14 139 mieszkańców. Język francuski jest językiem ojczystym dla 96,8%, angielski dla 1,6% mieszkańców (2011).
W skład terytorium wchodzą:

</doc>
<doc id="1888631" url="https://pl.wikipedia.org/wiki?curid=1888631" title="Clas Thunberg">
Clas Thunberg

Arnold Clas Robert Thunberg (ur. 5 kwietnia 1893 w Helsinkach – zm. 28 kwietnia 1973 tamże) – fiński łyżwiarz szybki, wielokrotny medalista olimpijski i mistrzostw świata.
Kariera.
Clas Thunberg był jednym z najbardziej utytułowanych panczenistów w historii. Pierwszy medal na arenie międzynarodowej zdobył w 1922 roku, kiedy zajął trzecie podczas mistrzostw świata w wieloboju w Kristianii. W kolejnych latach zdobył jeszcze pięć złotych medali: MŚ w Sztokholmie (1923), MŚ w Oslo (1925), MŚ w Davos (1928), MŚ w Oslo (1929) i MŚ w Helsinkach (1931), a podczas MŚ w Tampere (1927) był drugi. W latach 1926, 1930 i 1932 nie startował. Tylko Holender Sven Kramer zdobył więcej złotych medali (6).
W 1924 roku wystartował na igrzyskach olimpijskich w Chamonix, zdobywając medale we wszystkich pięciu rozegranych konkurencjach. Zwyciężył w biegach na 1500 i 5000 m oraz w wieloboju, był drugi na 10 000 m (za swym rodakiem Juliusem Skutnabbem), a bieg na 500 m ukończył na trzeciej pozycji. Na najkrótszym dystansie wyprzedzili go jedynie Amerykanin Charles Jewtraw oraz Norweg Oskar Olsen. Na rozgrywanych cztery lata później igrzyskach w Sankt Moritz obronił tytuł mistrzowski w biegu na 1500 m, zwyciężając ponadto w biegu na 500 m. Na tych samych igrzyskach brał także udział w wyścigu na 5000 m, jednak zajął dopiero dwunastą pozycję.
Thunberg zdobył też osiem medali mistrzostw Europy w wieloboju: złote na ME w Helsinkach (1922), ME w Oslo (1928), ME w Sztokholmie (1931) i ME w Davos (1932) oraz srebrne na ME w Hamar (1923), ME w Kristianii (1924), ME w Sztokholmie (1927) i ME w Davos (1929). Był mistrzem Finlandii w wieloboju w latach 1920, 1922, 1924, 1927 i 1928. Pobił cztery rekordy świata.
Po zakończeniu kariery uzyskał mandat posła do Eduskunty.

</doc>
<doc id="1888632" url="https://pl.wikipedia.org/wiki?curid=1888632" title="Granica dżibutyjsko-erytrejska">
Granica dżibutyjsko-erytrejska

Granica dżibutyjsko-erytrejska to granica międzypaństwowa dzieląca terytoria Dżibuti i Erytrei, ciągnąca się na długości 109 km między wybrzeżem Morza Czerwonego a trójstykiem Dżibuti - Erytrea - Etiopia.
Władze Dżibuti oskarżają Erytreę o pretensje terytorialne do terenów w rejonie Półwyspu Doumeira (Ras Doumeira) na wybrzeżu Morza Czerwonego. Efektem sporów terytorialnych były trzy konflikty graniczne między Dżibuti i Erytreą: w 1996, 1999 r. oraz zbrojny konflikt w 2008 r. W Rezolucji Rady Bezpieczeństwa ONZ nr 1862 z 2008 r. obydwie strony konfliktu zostały wezwane do wycofania sił wojskowych z rejonów nadgranicznych na pozycje sprzed rozpoczęcia walk.
Ze względu na nieustanne napięcie między Dżibuti a Erytreą, granica jest na wielu odcinkach zaminowana.
Granica ma wcześniejsze pochodzenie. Ustalona została w 1901 r. i dzieliła wówczas włoską kolonię Erytrea i Somali Francuskie. Formalnie istniała do 1962 roku (włączenie Erytrei do Etiopii).
Przywrócona została w 1993 roku po proklamowaniu niepodległości przez Erytreę.

</doc>
<doc id="1888633" url="https://pl.wikipedia.org/wiki?curid=1888633" title="Whole Lotta Rosie">
Whole Lotta Rosie

Whole Lotta Rosie – trzeci singel australijskiej grupy hardrockowej AC/DC, pochodzący z jej czwartego albumu studyjnego "Let There Be Rock". Piosenka znajduje się na wydaniach "If You Want Blood You've Got It" z 1978, "Live from the Atlantic Studios", "Let There Be Rock : The Movie - Live in Paris", "AC/DC Live" z 1992 i "The Family Jewels" z 2005. Utwór był wykonywany podczas trasy Black Ice World Tour w 2008. Tekst piosenki opowiada o przeżyciach seksualnych byłego frontmana zespołu Bona Scotta z bardzo otyłą dziewczyną z Tasmanii o imieniu Rosie. Obecnie gdy wykonywana jest piosenka nadmuchiwana jest wielka postać Rosie.

</doc>
<doc id="1888635" url="https://pl.wikipedia.org/wiki?curid=1888635" title="Love at First Feel">
Love at First Feel

Love at First Feel – singiel australijskiej grupy AC/DC wydany w styczniu 1977 roku na albumie "Dirty Deeds Done Dirt Cheap" nakładem wytwórni Albert Productions.
Lista utworów.
Informacje o utworze pochodzą ze strony discogs.com

</doc>
<doc id="1888636" url="https://pl.wikipedia.org/wiki?curid=1888636" title="Shohei Sekimoto">
Shohei Sekimoto



</doc>
<doc id="1888637" url="https://pl.wikipedia.org/wiki?curid=1888637" title="Joss Whedon">
Joss Whedon

Joss Whedon, właśc. Joseph Hill Whedon (ur. 23 czerwca 1964 w Nowym Jorku) – amerykański reżyser, producent wykonawczy, sporadycznie aktor, pisarz oraz twórca i główny scenarzysta seriali telewizyjnych. Jest znany z takich produkcji jak ' (1997–2003), "Anioł ciemności" (1999–2004), "Firefly" (2002), "Dollhouse" (2009–2010) oraz "Agenci T.A.R.C.Z.Y." (2013–2020). Whedon był jednym ze scenarzystów "Toy Story" (1995), napisał i wyreżyserował film "Serenity" (2005), "Dr. Horrible's Sing-Along Blog" (2008), współtworzył i wyprodukował "Dom w głębi lasu" (2012), a także napisał i wyreżyserował film "Avengers" (2012) oraz jego sequel ' (2015).

</doc>
<doc id="1888639" url="https://pl.wikipedia.org/wiki?curid=1888639" title="Superstition Mountains">
Superstition Mountains

Superstition Mountains, znane też jako "The Superstitions" bądź "The Supes" (dosłowne tłumaczenie: „Góry Przesądu”) – pasmo górskie w Arizonie w Stanach Zjednoczonych, położone na wschód od obszaru metropolitalnego Phoenix, popularne miejsce wypoczynku mieszkańców Phoenix. U stóp pasma leży miejscowość Apache Junction.
Pasmo znajduje się na obszarze zarządzanego przez władze federalne rezerwatu Superstition Wilderness Area. Weaver’s Needle, wyróżniająca się turnia pasma, która przyciąga miłośników wspinaczki, położona jest nieco na wschód od głównego szczytu pasma, Superstition Mountain, które odgrywa znaczącą rolę w legendzie opowiadającej o zaginionej kopalni złota. Przez Peralta Canyon, na północnowschodnich stokach góry, wiedzie popularny szlak turystyczny, który wyprowadza zwiedzających na przełęcz Freemonta, skąd można podziwiać malowniczą Weaver’s Needle. Turnia Miner’s Needle to inna wybitna formacja skalna i popularny cel wycieczek.
Podobnie jak większość terenów otaczających metropolię miasta Phoenix, pasmo Superstition Mountains ma klimat pustynny, z wysokimi temperaturami w ciągu lata i niewielkimi rocznymi opadami. Po zachodniej stronie Superstition Mountain znajduje się park stanowy Lost Dutchman (pol. „Zagubiony Holender”), przecięty kilkoma krótkimi szlakami pieszymi.
Legendy Superstition.
Z Superstition Mountains związana jest popularna legenda o zaginionej niemieckiej kopalni złota. Zgodnie z nią pewien imigrant z Niemiec nazwiskiem Jacob Waltz (według innych wersji legendy miał się też nazywać „Walz”, „Wolz”, „Walty”, a nawet „Miller”) odkrył w rejonie Superstition bogate złoże złota i na łożu śmierci w roku 1891 przekazał informację o nim Julii Thomas, właścicielce pensjonatu, która opiekowała się nim w ostatnich latach życia. Na przestrzeni lat wielokrotnie próbowano zlokalizować kopalnię, którą Waltz miał odkryć, ale jak dotąd bez rezultatu. W związku z kilkoma przypadkami śmierci poszukiwaczy popularna wieść głosi, że kopalnią władają upiory albo też pilnują jej nieznani tajemniczy strażnicy, którzy pragną zachować miejsce lokalizacji w tajemnicy.
Niektórzy Indianie z plemienia Apaczów wierzą, że w Superstition Mountains znajduje się dziura łącząca nasz świat z „dolnym światem”, a wiatr wiejący z owej dziury ma powodować gwałtowne i niszczące burze piaskowe na obszarach Arizony i Nowego Meksyku.

</doc>
<doc id="1888645" url="https://pl.wikipedia.org/wiki?curid=1888645" title="C/1729 P1">
C/1729 P1

 C/1729 P1, Kometa Sarabata – kometa najprawdopodobniej jednopojawieniowa, którą można było obserwować gołym okiem w 1729 roku.
Odkrycie i obserwacje komety.
Kometa została zaobserwowana po raz pierwszy wczesnym rankiem 1 sierpnia 1729 roku przez francuskiego matematyka i naukowca Nicolasa Sarrabata, który dokonał tego odkrycia w mieście Nîmes. Kometa ta osiągnęła maksymalną jasność widomą 3–4.
Choć peryhelium C/1729 P1 znajdowało się bardzo daleko od Słońca, to kometa ta osiągnęła stosunkowo dużą jasność, co pozwala wysnuć przypuszczenie, że jej jasność absolutna wynosiła ok. -3. Rozmiary jądra musiały być także bardzo duże jak na kometę (ok. 100 km).
Orbita komety.
C/1729 P1 porusza się po orbicie w kształcie zbliżonym do paraboli o mimośrodzie 1,0. Jej peryhelium znalazło się w odległości aż 4,05 j.a. od Słońca. Nachylenie jej orbity do ekliptyki wynosi 77,1˚. Kometa ta nie powróci najprawdopodobniej już nigdy w okolice Słońca.

</doc>
<doc id="1888646" url="https://pl.wikipedia.org/wiki?curid=1888646" title="Hachimantai">
Hachimantai

 – miasto w Japonii, na wyspie Honsiu, w prefekturze Iwate. Ma powierzchnię 862,30 km2 . W 2020 r. mieszkały w nim 24 042 osoby, w 9 151 gospodarstwach domowych (w 2010 r. 28 690 osób, w 9 667 gospodarstwach domowych).
Położenie.
Miasto leży w północno-zachodniej części prefektury. Graniczy z miastami:
Historia.
Miasto powstało 1 września 2005 roku.

</doc>
<doc id="1888647" url="https://pl.wikipedia.org/wiki?curid=1888647" title="C/1843 D1">
C/1843 D1

C/1843 D1 (Wielka Kometa Marcowa 1843) – kometa długookresowa, którą można było obserwować gołym okiem w 1843 roku. Kometa ta należy do grupy Kreutza.
Odkrycie i obserwacje komety.
Kometa została zaobserwowana po raz pierwszy 5 lutego 1843 roku. Jej jasność gwałtownie wzrastała. Można ją było widzieć nawet za dnia w niewielkiej (1°) odległości od Słońca. Miała bardzo długi warkocz kometarny, jego długość wynosiła ok. 2 j.a. 6 marca kometa osiągnęła największą jasność. Najlepsze warunki do obserwacji tego obiektu były na półkuli południowej. Po raz ostatni widziano ją 19 kwietnia 1843 roku.
Orbita komety.
C/1843 D1 porusza się po orbicie w kształcie bardzo wydłużonej elipsy o mimośrodzie 0,99. Jej peryhelium znalazło się w odległości zaledwie 0,005 j.a. od Słońca (830 000 km), a aphelium to wartość 128,5 j.a. Nachylenie orbity do ekliptyki wynosi 144,35˚.

</doc>
<doc id="1888648" url="https://pl.wikipedia.org/wiki?curid=1888648" title="Ninohe">
Ninohe

 – miasto w Japonii, na wyspie Honsiu, w prefekturze Iwate. Ma powierzchnię 420,42 km2 . W 2020 r. mieszkało w nim 25 528 osób, w 10 511 gospodarstwach domowych (w 2010 r. 29 717 osób, w 10 843 gospodarstwach domowych).
Położenie.
Miasto leży w północnej części prefektury. Graniczy z miastem Hachimantai oraz kilkoma miasteczkami.
Historia.
Miasto powstało 1 kwietnia 1972 roku.

</doc>
<doc id="1888649" url="https://pl.wikipedia.org/wiki?curid=1888649" title="Jałowiec płożący">
Jałowiec płożący

Jałowiec płożący ("Juniperus horizontalis" Moench.) – gatunek roślin należący do rodziny cyprysowatych. Pochodzi z północnej części Ameryki Północnej, gdzie występuje aż po Alaskę i Jukon. Jest powszechnie uprawiany w wielu krajach, również w Polsce, jako roślina ozdobna.
Zastosowanie i uprawa.
Gatunek ma szerokie zastosowanie w ogrodnictwie. Jest całkowicie mrozoodporny. Jest doskonałą rośliną okrywową, mogącą na dużych przestrzeniach zastępować trawnik. Nadaje się też do ogródków skalnych, gdzie można nim obsadzać skały, murki. Może być uprawiany w pojemnikach.
Jest łatwy w uprawie. Najlepiej rośnie na przepuszczalnej glebie. Wymaga pełnego oświetlenia. Nie należy go sadzić na trawniku, gdyż jego pełzające pędy zostaną przez trawnik zagłuszone. Z tego też względu w pierwszym okresie po posadzeniu wymaga starannego plewienia, a najlepiej obszar wokół niego przykryć folią i korą.

</doc>
<doc id="1888650" url="https://pl.wikipedia.org/wiki?curid=1888650" title="Juniperus horizontalis">
Juniperus horizontalis



</doc>
<doc id="1888651" url="https://pl.wikipedia.org/wiki?curid=1888651" title="Węgierski Batalion Ochotniczy">
Węgierski Batalion Ochotniczy

Węgierski Batalion Ochotniczy – ochotniczy oddział wojskowy złożony z Węgrów pod koniec wojny zimowej pomiędzy Finlandią i ZSRR
Zaatakowana 30 listopada 1939 r. przez Armię Czerwoną Finlandia uzyskała z zagranicy dużą pomoc wojskową. Przystąpił do niej również rząd węgierski. 16 grudnia rozpoczął się nieoficjalny werbunek ochotników. Następnie zostali oni zgrupowani w obozie w Hárshegy. Po miesięcznym przeszkoleniu wojskowym sformowano z nich oddział wojskowy w sile mniejszej niż batalion piechoty. Na jego czele stanął por. Imre Kémeri Nagy. Oddział liczył 424 ludzi, w tym 344 szeregowych i podoficerów, 24 oficerów, 52 cywilów obsługi, 2 lekarzy i 2 kapelanów wojskowych. Niemcy odmówili tranzytu przez swoje terytorium, włącznie z okupowanym Generalnym Gubernatorstwem. Stąd musiano odbyć długą podróż na okrągło. 11 stycznia 1940 r. wyruszono w drogę przez Jugosławię, Włochy, Francję, Wielką Brytanię, Norwegię i Szwecję, przybywając do Torniot w Finlandii 2 marca. Finowie rozmieścili Węgrów w obozie szkoleniowym dla zagranicznych ochotników w Lapua. Jednakże przed zakończeniem działań wojennych nie zdążyli oni wejść do walki, co wywołało frustrację wielu z nich. Pod koniec marca do ośrodka w Lapua przybył marsz. Carl Gustaf Mannerheim, wizytując też oddział węgierskich ochotników. Awansował on por. I. Kémeri Nagya do stopnia kapitana, co zaakceptował sztab generalny węgierskiej armii. 16 kwietnia wysłano Węgrów w rejon Lappeenrantaa w Karelii do ochrony granicy. 19 maja Węgrzy przybyli do Turku, gdzie następnego dnia odbyło się ich uroczyste pożegnanie. Wszyscy oficerowie zostali odznaczeni fińskim Medalem Białej Róży. Drogą morską Węgrzy przybyli do Szczecina, skąd pociągiem pod eskortą wojskową 24 maja powrócili na Węgry. 28 maja w Budapeszcie w obecności premiera Pála Telekiego nastąpiło oficjalne rozwiązanie oddziału.

</doc>
<doc id="1888652" url="https://pl.wikipedia.org/wiki?curid=1888652" title="Ōfunato">
Ōfunato

 – miasto portowe w Japonii, na wyspie Honsiu, w prefekturze Iwate. Ma powierzchnię 322,51 km2 . W 2020 r. mieszkało w nim 34 739 osób, w 14 115 gospodarstwach domowych (w 2010 r. 40 738 osób, w 14 814 gospodarstwach domowych).
Położenie.
Miasto leży w południowo-wschodniej części prefektury nad Oceanem Spokojnym. Graniczy z miastami: Rikuzentakata oraz Kamaishi. 
Historia.
Miasto powstało 15 listopada 2001 roku.

</doc>
<doc id="1888654" url="https://pl.wikipedia.org/wiki?curid=1888654" title="Ofunato">
Ofunato



</doc>
<doc id="1888657" url="https://pl.wikipedia.org/wiki?curid=1888657" title="Rikuzentakata">
Rikuzentakata

 – miasto portowe w Japonii, na wyspie Honsiu, w prefekturze Iwate. Ma powierzchnię 231,94 km2 . W 2020 r. mieszkało w nim 18 271 osób, w 7 148 gospodarstwach domowych (w 2010 r. 23 302 osoby, w 7 794 gospodarstwach domowych).
W dniu 11 marca 2011 r. miasto zostało prawie całkowicie zniszczone przez falę tsunami, która powstała po trzęsieniu ziemi o mocy 8,9 w skali Richtera.
Położenie.
Miasto leży w południowej części prefektury nad Oceanem Spokojnym. Graniczy z miastami:
Historia.
Miasto powstało 1 stycznia 1955 roku.

</doc>
<doc id="1888658" url="https://pl.wikipedia.org/wiki?curid=1888658" title="Sarakatsani">
Sarakatsani



</doc>
<doc id="1888659" url="https://pl.wikipedia.org/wiki?curid=1888659" title="Sarakatsanoi">
Sarakatsanoi



</doc>
<doc id="1888660" url="https://pl.wikipedia.org/wiki?curid=1888660" title="Sarakacani">
Sarakacani



</doc>
<doc id="1888661" url="https://pl.wikipedia.org/wiki?curid=1888661" title="Weaver’s Needle">
Weaver’s Needle

Weaver’s Needle – 303-metrowa turnia, widoczna ze znacznej odległości, w paśmie Superstition Mountains na wschód od Phoenix w stanie Arizona. Weaver’s Needle powstała, gdy tuf wulkaniczny, efekt wybuchu pierwotnego wulkanu, zaczął ulegać gwałtownej erozji, pozostawiając wysoką na 1388 metrów turnię. Szczyt otrzymał nazwę na pamiątkę znanego wspinacza, Pauline'a Weavera. Szczyt otacza pustynia z wszechobecnymi kaktusami i krzewami „mesquite”, wśród których wyróżniają się wysokie kaktusy Saguaro.
Weaver’s Needle odgrywa znaczącą rolę w opowieściach o zaginionej kopalni złota. Jak wierzą poszukiwacze, cień turni wskazuje miejsce, gdzie powinno się szukać zaginionej kopalni i wielu z nich podąża tym śladem. Złota wokół Weaver’s Needle poszukiwało setki (według niektórych źródeł tysiące) ludzi, a cały obszar pełen jest wykopanych przez nich dziur i opuszczonych obozowisk, a także szczątków tych, którzy tu zginęli. W grani Weaver’s Needle widoczny jest głęboki żleb, który powoduje, że turnia widziana od południa wygląda jakby składała się z dwóch osobnych wierzchołków.

</doc>
<doc id="1888663" url="https://pl.wikipedia.org/wiki?curid=1888663" title="Ichinoseki">
Ichinoseki

 – miasto portowe w Japonii, na wyspie Honsiu, w prefekturze Iwate. Ma powierzchnię 1 256,42 km2 . W 2020 r. mieszkało w nim 111 970 osób, w 42 192 gospodarstwach domowych (w 2010 r. 118 602 osoby, w 39 951 gospodarstwach domowych).
Położenie.
Miasto leży w południowej części prefektury nad Oceanem Spokojnym. Graniczy z miastami:
Historia.
Miasto powstało 1 kwietnia 1948 roku.

</doc>
<doc id="1888664" url="https://pl.wikipedia.org/wiki?curid=1888664" title="Urząd Lensahn">
Urząd Lensahn

Urząd Lensahn (niem. "Amt Lensahn") - urząd w Niemczech w kraju związkowym Szlezwik-Holsztyn, w powiecie Ostholstein. Siedziba urzędu znajduje się w miejscowości Lensahn.
W skład urzędu wchodzi siedem gmin:

</doc>
<doc id="1888665" url="https://pl.wikipedia.org/wiki?curid=1888665" title="Lensahn (urząd)">
Lensahn (urząd)



</doc>
<doc id="1888668" url="https://pl.wikipedia.org/wiki?curid=1888668" title="Grube">
Grube

Niemcy.
1 gmina:
1 potok:

</doc>
<doc id="1888669" url="https://pl.wikipedia.org/wiki?curid=1888669" title="Urząd Oldenburg-Land">
Urząd Oldenburg-Land

Urząd Oldenburg-Land (niem. "Amt Oldenburg-Land") - urząd w Niemczech w kraju związkowym Szlezwik-Holsztyn, w powiecie Ostholstein. Siedziba urzędu znajduje się w mieście Oldenburg in Holstein.
W skład urzędu wchodzi sześć gmin:

</doc>
<doc id="1888670" url="https://pl.wikipedia.org/wiki?curid=1888670" title="Oldenburg-Land">
Oldenburg-Land



</doc>
<doc id="1888671" url="https://pl.wikipedia.org/wiki?curid=1888671" title="Urząd Ostholstein-Mitte">
Urząd Ostholstein-Mitte

Urząd Ostholstein-Mitte (niem. "Amt Ostholstein-Mitte") - urząd w Niemczech w kraju związkowym Szlezwik-Holsztyn, w powiecie Ostholstein. Siedziba urzędu znajduje się w miejscowości Schönwalde am Bungsberg.
W skład urzędu wchodzi pięć gmin:

</doc>
<doc id="1888672" url="https://pl.wikipedia.org/wiki?curid=1888672" title="Ostholstein-Mitte">
Ostholstein-Mitte



</doc>
<doc id="1888676" url="https://pl.wikipedia.org/wiki?curid=1888676" title="Lensahn">
Lensahn

Lensahn - gmina w Niemczech w kraju związkowym Szlezwik-Holsztyn, w powiecie Ostholstein, siedziba urzędu Lensahn.

</doc>
<doc id="1888678" url="https://pl.wikipedia.org/wiki?curid=1888678" title="Beschendorf">
Beschendorf

Beschendorf – gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Lensahn.

</doc>
<doc id="1888679" url="https://pl.wikipedia.org/wiki?curid=1888679" title="Damlos">
Damlos

Damlos - gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Lensahn.

</doc>
<doc id="1888680" url="https://pl.wikipedia.org/wiki?curid=1888680" title="Mistrzostwa NASCAR Truck Series">
Mistrzostwa NASCAR Truck Series



</doc>
<doc id="1888682" url="https://pl.wikipedia.org/wiki?curid=1888682" title="Ōshū">
Ōshū

 – miasto w Japonii, na wyspie Honsiu, w prefekturze Iwate. Miasto ma powierzchnię 993,30 km2 . W 2020 r. mieszkało w nim 113 027 osób, w 42 303 gospodarstwach domowych (w 2010 r. 124 756 osób, w 41 427 gospodarstwach domowych).
Położenie.
Miasto leży w południowej części prefektury. Graniczy z miastami:
Historia.
Miasto powstało 20 lutego 2006 roku.

</doc>
<doc id="1888685" url="https://pl.wikipedia.org/wiki?curid=1888685" title="Kabelhorst">
Kabelhorst

Kabelhorst - gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Lensahn.

</doc>
<doc id="1888686" url="https://pl.wikipedia.org/wiki?curid=1888686" title="Paciphacops">
Paciphacops

Paciphacops - rodzaj stawonogów z wymarłej gromady trylobitów, z rzędu Phacopida. Żył w okresie dewonu.
Gatunki:

</doc>
<doc id="1888687" url="https://pl.wikipedia.org/wiki?curid=1888687" title="Manhagen">
Manhagen

Manhagen - gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Lensahn.

</doc>
<doc id="1888688" url="https://pl.wikipedia.org/wiki?curid=1888688" title="Paralejurus">
Paralejurus

Paralejurus – rodzaj stawonogów z wymarłej gromady trylobitów, z rzędu Corynexochida. Żył w okresie dewonu.

</doc>
<doc id="1888690" url="https://pl.wikipedia.org/wiki?curid=1888690" title="Riepsdorf">
Riepsdorf

Riepsdorf - gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Lensahn.

</doc>
<doc id="1888693" url="https://pl.wikipedia.org/wiki?curid=1888693" title="Pseudogygites">
Pseudogygites

Pseudogygites – rodzaj stawonogów z wymarłej gromady trylobitów, z rzędu Asaphida. Żył w okresie ordowikuu.

</doc>
<doc id="1888694" url="https://pl.wikipedia.org/wiki?curid=1888694" title="Harmsdorf (powiat Ostholstein)">
Harmsdorf (powiat Ostholstein)

Harmsdorf - gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Lensahn.

</doc>
<doc id="1888697" url="https://pl.wikipedia.org/wiki?curid=1888697" title="Selenopeltis">
Selenopeltis

Selenopeltis – rodzaj stawonogów z wymarłej gromady trylobitów, z rzędu Lichida. Żył w okresie ordowiku. Jego skamieniałości znaleziono w Afryce.

</doc>
<doc id="1888698" url="https://pl.wikipedia.org/wiki?curid=1888698" title="Göhl (gmina)">
Göhl (gmina)

Göhl - gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Oldenburg-Land.

</doc>
<doc id="1888699" url="https://pl.wikipedia.org/wiki?curid=1888699" title="Sphaerocoryphe">
Sphaerocoryphe

Sphaerocoryphe – rodzaj stawonogów z wymarłej gromady trylobitów, z rzędu Phacopida. Żył w okresie ordowiku. Jego skamieniałości znaleziono w Australii, Europie i Ameryce Północnej.

</doc>
<doc id="1888701" url="https://pl.wikipedia.org/wiki?curid=1888701" title="Terataspis">
Terataspis

Terataspis – rodzaj stawonogów z wymarłej gromady trylobitów, z rzędu Lichida. Żył w okresie dewonu.

</doc>
<doc id="1888703" url="https://pl.wikipedia.org/wiki?curid=1888703" title="Heringsdorf (Szlezwik-Holsztyn)">
Heringsdorf (Szlezwik-Holsztyn)

Heringsdorf – gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Oldenburg-Land.

</doc>
<doc id="1888704" url="https://pl.wikipedia.org/wiki?curid=1888704" title="Międzynarodowy Konkurs Lutniczy im. Henryka Wieniawskiego">
Międzynarodowy Konkurs Lutniczy im. Henryka Wieniawskiego

Międzynarodowy Konkurs Lutniczy im. Henryka Wieniawskiego – odbywający się w Poznaniu w cyklu pięcioletnim, konkurs przeznaczony dla zawodowych lutników wszystkich narodowości bez względu na wiek, organizowany przez Towarzystwo Muzyczne im. Henryka Wieniawskiego w Poznaniu we współpracy ze Związkiem Polskich Artystów Lutników oraz Muzeum Narodowym -Oddziałem Instrumentów Muzycznych w Poznaniu. Konkurs odbywa się zawsze w roku edycji Międzynarodowego Konkursu Skrzypcowego im. Henryka Wieniawskiego w Poznaniu.
Informacje ogólne.
Jest to jeden z najbardziej prestiżowych konkursów w dziedzinie lutnictwa na świecie.
Po raz pierwszy konkurs odbył się w dniach 16-19 kwietnia 1956 roku.
Konkurs jest anonimowy, tzn. po zgłoszeniu swojego udziału w konkursie uczestnicy przesyłają do organizatorów konkursu wykonane przez siebie instrumenty (nie więcej niż dwa egzemplarze), jednak jako nadawcę podają wybraną przez siebie zaufaną osobę. Do główki instrumentu przyczepiane jest godło lutnika, do przesyłki dołącza się również, opatrzoną tym samym godłem, zaklejoną kopertę zawierającą szczegółowe informacje na temat autora. Nazwiska lutników oraz godła instrumentów zostają ujawnione dopiero po ustaleniu wyników Konkursu.
W skład jury wchodzą muzycy, którzy oceniają walory użytkowe i artystyczne instrumentów (przeprowadza się również publiczne próby dźwiękowe), oraz lutnicy, przyznający punkty za ich wartość lutniczą.
Główną ideą Konkursu jest wyłonienie instrumentów charakteryzujących się najlepszymi właściwościami dźwiękowymi oraz mistrzostwem pracy lutniczej.
I Międzynarodowy Konkurs Lutniczy im. Henryka Wieniawskiego – Poznań 1 – 11 listopada 1957.
Jury: skrzypkowie Zdzisław Jahnke (przewodniczący), Galina Barinowa – ZSRR, Irena Dubiska – Polska, Istvan Lakatos – Rumunia, Eugenia Umińska – Polska, Tadeusz Wroński – Polska (sekretarz); altowiolista Louis Poulet – Belgia; lutnicy Jean Bauer – Francja, Leandro Bisiach – Włochy (wiceprzewodniczący), Ferdinand W. Jaura – NRF, Piotr Kubas – Polska, Herman Meinel – NRD. Honorowym członkiem Jury był Feliks Pruszak.
II Międzynarodowy Konkurs Lutniczy im. Henryka Wieniawskiego – Poznań 15-30 maja 1962.
Jury: skrzypkowie Tadeusz Wroński (przewodniczący), Irena Dubiska i Eugenia Umińska – Polska; wiolonczelista Boris Dobrochotow – ZSRR; altowiolista Louis Poulet – Belgia (wiceprzewodniczący); lutnicy Jean Bauer – Francja, Leandro Bisiach – Włochy, Ferdinand W. Jaura – NRF, Hermann Meinel – NRD, Marian Niewczyk – Polska (sekretarz), Karel Pilar – Czechosłowacja, Józef Świrek – Polska.
III Międzynarodowy Konkurs Lutniczy im. Henryka Wieniawskiego – Poznań 15-24 września 1967.
Jury: skrzypkowie Tadeusz Wroński (przewodniczący), Irena Dubiska i Eugenia Umińska – Polska; wiolonczelista Boris Dobrochotow – ZSRR; lutnicy Leandro Bisiach – Włochy (wiceprzewodniczący), Wilhelm Gaertner – Szwecja, Eugeniusz Gosiewski – Polska (sekretarz), Přemysl Špidlen – Czechosłowacja, Rene Quenoil – Francja, Helmut Seidl – NRD, Józef Świrek – Polska, Walter Voigt – NRF.
IV Międzynarodowy Konkurs Lutniczy im. Henryka Wieniawskiego – Poznań 4 – 14 maja 1972.
Jury: skrzypaczki Irena Dubiska i Eugenia Umińska – Polska; lutnicy Włodzimierz Kamiński (1930–1993) (przewodniczący) – Polska, Jean Bauer (wiceprzewodniczący) – Francja, Władimir Bystrożyński – ZSRR, Vila Kuzel – Czechosłowacja, Renato Scrollavezza – Włochy, Eckart Richter – NRD, Józef Świrek – Polska, Walter Voigt – NRF.
V Międzynarodowy Konkurs Lutniczy im. Henryka Wieniawskiego – Poznań 30 czerwca – 10 lipca 1977.
Jury: skrzypkowie Jadwiga Kaliszewska – Polska, Zenon Płoszaj – Polska, Jerzy Wielbut – Polska, altowiolista Louis Poulet – Belgia, wiolonczelista Boris Dobrochotow – ZSRR; lutnicy Włodzimierz Kamiński (1930–1993) (przewodniczący) – Polska, Renato Scrollavezza – Włochy, Max Millant – Francja, Eckart Richter – NRD, Přemysl Špidlen – Czechosłowacja, Karl Roy – RFN, Józef Świrek – Polska.
VI Międzynarodowy Konkurs Lutniczy im. Henryka Wieniawskiego – Poznań 9 – 19 maja 1981.
Jury: skrzypkowie Jadwiga Kaliszewska – Polska, Zenon Płoszaj – Polska, Aleksander Muradow – ZSRR; lutnicy Włodzimierz Kamiński (1930–1993) (przewodniczący) – Polska, Józef Bartoszek – Polska, Mieczysław Bielański – Polska, António Capela – Portugalia, Gio Batta Morassi – Włochy, Rene Quenoil – Francja, Vladimír Pilař – Czechosłowacja, Eckart Richter – NRD, Karl Roy – RFN (wiceprzewodniczący).
VII Międzynarodowy Konkurs Lutniczy im. Henryka Wieniawskiego – Poznań 2 – 11 maja 1986.
Jury: skrzypkowie Jadwiga Kaliszewska – Polska, Zenon Płoszaj – Polska, Władimir Grigoriev – ZSRR; lutnicy Włodzimierz Kamiński (1930–1993) (przewodniczący) – Polska, Józef Bartoszek – Polska, António Capela – Portugalia, Apostol Kaloferov – Bułgaria, Anatolij Korczegin – ZSRR, Gio Batta Morassi – Włochy, Soroku Murata – Japonia, Jan Pawlikowski – Polska, Eckart Richter – NRD, Karl Roy – RFN, Přemysl Špidlen – Czechosłowacja.
VIII Międzynarodowy Konkurs Lutniczy im. Henryka Wieniawskiego – Poznań 2 – 11 maja 1991.
Jury: skrzypkowie Jadwiga Kaliszewska – Polska, Zenon Płoszaj – Polska; lutnicy Włodzimierz Kamiński (1930–1993) (przewodniczący) – Polska, Józef Bartoszek – Polska, Wolfgang Buennagel – Niemcy, António Capela – Portugalia, Anatolij Koczergin – ZSRR, Gio Batta Morassi – Włochy, Soroku Murata – Japonia, Jan Pawlikowski – Polska, Eckart Richter – NRD, Michał Więckowski – Polska.
IX Międzynarodowy Konkurs Lutniczy im. Henryka Wieniawskiego – Poznań 11 – 18 maja 1996.
Jury: skrzypkowie Jadwiga Kaliszewska – Polska, Zenon Płoszaj – Polska, Manfred Scherzer – Niemcy, Zofia Szichmurzajewa – Rosja; lutnicy Józef Bartoszek (przewodniczący) – Polska, Antoni Krupa i Jan Pawlikowski z Polski, Soroku Murata – Japonia, Helmut Mueller – Niemcy, Tomaš Pilař – Czechy, Jurij Poczekin – Rosja, Luca Sbernini – Włochy, Pierre Taconne – Francja.
X Międzynarodowy Konkurs Lutniczy im. Henryka Wieniawskiego – Poznań 16 – 22 września 2001.
Jury: skrzypkowie Michael Frischenschlager – Austria, Michał Grabarczyk – Polska, Marina Iaszwili – Rosja, Jadwiga Kaliszewska – Polska; lutnicy Andrzej Łapa (przewodniczący) – Polska, Andrzej Janik – Polska, Jaromir Joo – Czechy, Josef Kantuscher – Niemcy, Wojciech Łukasz – Polska, Soroku Murata – Japonia, Jurij Poczekin – Rosja, Roberto Regazzi – Włochy, Patrick Robin – Francja.
XI Międzynarodowy Konkurs Lutniczy im. Henryka Wieniawskiego – Poznań 7 – 13 maja 2006.
Jury: skrzypkowie Michael Frischenschlager – Austria, Marina Iaszwili – Rosja, Jadwiga Kaliszewska – Polska; lutnicy Gio Batta Morassi (przewodniczący) – Włochy, John Dilworth – Wielka Brytania, Roger Hargrave – Wielka Brytania, Anatolij Koczergin – Rosja, Andrzej Łapa – Polska, Tetsuo Matsuda – Japonia, Tomaš Pilař – Czechy, Tadeusz Słodyczka – Polska.
XII Międzynarodowy Konkurs Lutniczy im. Henryka Wieniawskiego – Poznań 8 – 14 maja 2011.
Jury: skrzypkowie: Herbert Greenberg – USA, Roman Lasocki – Polska, Dima Tkaczenko - Ukraina; lutnicy: Roger Hargrave – Wielka Brytania (przewodniczący), Roland Baumgartner – Szwajcaria, Joseph Grubaugh – USA, Norbert Kijanka – Polska, Wojciech Łukasz – Polska, Primo Pistoni – Włochy, Patrick Robin – Francja, Jan Špidlen – Czechy
XIII Międzynarodowy Konkurs Lutniczy im. Henryka Wieniawskiego - Poznań 8 - 15 maja 2016.
Jury: skrzypkowie: Mariusz Derewecki – Polska, Eszter Perényi – Węgry, Dima Tkaczenko - Ukraina; lutnicy: Raymond Schryer – Kanada (przewodniczący), Ulrike Dederer – Szwajcaria/Niemcy, Andrea Frandsen – Dania/Francja, Dante Fulvio Lazzari – Włochy, Wojciech Łukasz – Polska, Tadeusz Słodyczka – Polska, Jan Špidlen – Czechy

</doc>
<doc id="1888706" url="https://pl.wikipedia.org/wiki?curid=1888706" title="Thysanopeltis">
Thysanopeltis

Thysanopeltis – rodzaj stawonogów z wymarłej gromady trylobitów, z rzędu Corynexochida. Żył w okresie dewonu. Jego skamieniałości znaleziono w Afryce i Europie.

</doc>
<doc id="1888707" url="https://pl.wikipedia.org/wiki?curid=1888707" title="Neukirchen (powiat Ostholstein)">
Neukirchen (powiat Ostholstein)

Neukirchen - gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Oldenburg-Land.

</doc>
<doc id="1888708" url="https://pl.wikipedia.org/wiki?curid=1888708" title="Toxophacops">
Toxophacops

Toxophacops – rodzaj stawonogów z wymarłej gromady trylobitów, z rzędu Phacopida. Żył w okresie dewonu. Jego skamieniałości znaleziono w Japonii.

</doc>
<doc id="1888709" url="https://pl.wikipedia.org/wiki?curid=1888709" title="Chanel (zespół muzyczny)">
Chanel (zespół muzyczny)

Chanel – polski zespół disco polo założony w 1990 przez Bogusława Rosłona, Sylwestra Wasilewskiego i
Jarosława Gędziarskiego.
8 listopada 2015 roku zmarł członek grupy Łukasz Niedźwiadek.

</doc>
<doc id="1888710" url="https://pl.wikipedia.org/wiki?curid=1888710" title="Triarthrus">
Triarthrus

Triarthrus – rodzaj stawonogów z wymarłej gromady trylobitów, z rzędu Ptychopariida. Żył w okresie ordowiku. Jego skamieniałości znaleziono w USA, Kanadzie i Skandynawii.

</doc>
<doc id="1888711" url="https://pl.wikipedia.org/wiki?curid=1888711" title="Operacja Palliser">
Operacja Palliser

Operacja Palliser – kryptonim operacji sił morskich i powietrznych w Sierra Leone przeprowadzonej w roku 2000 przez armię brytyjską podczas wojny domowej w tym kraju.
Sytuacja taktyczna.
Wiosną 2000 roku w Sierra Leone wzrosła aktywność rebeliantów ze Zjednoczonego Frontu Rewolucyjnego (Revolutionary United Front – RUF), stanowiło to rosnące zagrożenie stolicy kraju – Freetown.
Dyslokacja wojsk.
7 maja 2000 w celu ewakuacji obywateli brytyjskich, europejskich i Wspólnoty Brytyjskiej przeprowadzono pokojową akcję z wykorzystaniem następujących jednostek wojskowych:
Po ewakuacji, głównym celem wojsk było utrzymanie kontroli na lotnisku, patrolowanie Freetown i umożliwienie bezpiecznych dostaw organizowanych przez ONZ.
W celu wsparcia wysiłków Royal Navy, w rejon działań skierowano dodatkowo okręty biorące udział w ćwiczeniach NATO w Zatoce Biskajskiej:
oraz w ramach grupy zadań 342.1:
Główna baza logistyczna operacji powstała w Dakarze.
17 maja 2000 przywódca rebeliantów Foday Sankoh został schwytany przez siły rządowe i przetransportowany śmigłowcem do bezpiecznego miejsca.
"Operacja Palliser" zakończona została 15 czerwca 2000, jednak Wielka Brytania ciągle zaangażowana jest w szkolenie armii i wsparcie rządu Sierra Leone.
Dla ratowania brytyjskich żołnierzy pojmanych przez siły West Side Boys oraz ustabilizowania sytuacji w Sierra Leone rozpoczęto Operację Barras z użyciem SAS i spadochroniarzy.

</doc>
<doc id="1888712" url="https://pl.wikipedia.org/wiki?curid=1888712" title="Trimerocephalus">
Trimerocephalus

Trimerocephalus – rodzaj stawonogów z wymarłej gromady trylobitów, z rzędu Phacopida. Żył w okresie dewonu. Jego skamieniałości znaleziono w Maroku i Europie.
Niektóre gatunki:

</doc>
<doc id="1888713" url="https://pl.wikipedia.org/wiki?curid=1888713" title="Bernardus Alfrink">
Bernardus Alfrink



</doc>
<doc id="1888715" url="https://pl.wikipedia.org/wiki?curid=1888715" title="Xystridura">
Xystridura

Xystridura – rodzaj stawonogów z wymarłej gromady trylobitów, z rzędu Redlichiida. Żył w okresie kambru. Jego skamieniałości znaleziono w Australii.

</doc>
<doc id="1888717" url="https://pl.wikipedia.org/wiki?curid=1888717" title="Kämpfer">
Kämpfer

Kämpfer (niem. Kämpfer – wojownik) – seria japońskich light novel stworzonych przez Toshihiko Tsukiji. W 2009 roku wydano na ich podstawie 12-odcinkową serię anime a w 2011 roku wydano 2 kolejne odcinki noszące tytuł Kämpfer für die Liebe (tłum. "wojownik dla miłości"). Anime zawiera elementy ecchi, yuri i komediowe.
Fabuła.
Młody chłopak Natsuru Senou budzi się w ciele kobiety, a maskotka z serii Entrails Animals, którą dostał od przyjaciółki – Sakury, ożywa i mówi do niego. Okazuje się, że Natsuru został tzw. "Kämpferem" (wojownikiem), a ponieważ może nim być tylko dziewczyna, chłopak jako Kämpfer zmienia płeć. Do tego sprawę komplikują dwa fakty – raz, że Kämpfery dzielą się na 2 grupy (Niebiescy i Czerwoni) i ich głównym celem jest walka pomiędzy tymi dwoma drużynami. Dwa, że Sakura, w której Natsuru się podkochuje, zakochała się w jego żeńskiej formie.

</doc>
<doc id="1888720" url="https://pl.wikipedia.org/wiki?curid=1888720" title="Göhl">
Göhl

Niemcy.
1 gmina:
Belgia, Holandia.
Niemiecka nazwa rzeki:

</doc>
<doc id="1888721" url="https://pl.wikipedia.org/wiki?curid=1888721" title="Goehl">
Goehl



</doc>
<doc id="1888722" url="https://pl.wikipedia.org/wiki?curid=1888722" title="Quillajaceae">
Quillajaceae



</doc>
<doc id="1888723" url="https://pl.wikipedia.org/wiki?curid=1888723" title="Swadic Sanudi">
Swadic Sanudi

Swadic Sanudi (ur. 21 października 1983 w Blantyre) – malawijski piłkarz grający na pozycji bramkarza.
Kariera klubowa.
Karierę piłkarską Sanudi rozpoczął w południowoafrykańskim klubie AmaZulu FC z Durbanu. W sezonie 1999/2000 zadebiutował w jego barwach w Premier Soccer League. W AmaZulu rozegrał 4 mecze, a następnie odszedł do Jomo Cosmos z Johannesburga, gdzie przez rok wystąpił 8-krotnie w lidze.
W 2001 roku Sanudi odszedł do malawijskiego Big Bullets. Już w pierwszym sezonie gry w tym klubie wywalczył mistrzostwo Malawi. W latach 2002-2005 jeszcze czterokrotnie z rzędu zostawał mistrzem kraju. W 2005 roku wrócił do RPA i został piłkarzem Dynamos Polokwane. W zespole Dynamos występował do 2010. W sezonie 2010/2011 grał w African Warriors FC. W 2011 wrócił do Big Bullets. W 2014 i 2015 został z nim mistrzem Malawi. W 2016 zakończył w nim swoją karierę.
Kariera reprezentacyjna.
W reprezentacji Malawi Sanudi zadebiutował 12 marca 2000 roku w zremisowanym 1:1 towarzyskim meczu z Zambią, rozegranym w Kitwe. W 2010 roku w Pucharze Narodów Afryki 2010 był podstawowym zawodnikiem i zagrał w 3 meczach: z Algierią (3:0), z Angolą (0:2) i z Mali (1:3). Od 2000 do 2011 wystąpił w kadrze narodowej 62 razy.

</doc>
<doc id="1888728" url="https://pl.wikipedia.org/wiki?curid=1888728" title="Gremersdorf">
Gremersdorf

Gremersdorf - gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Oldenburg-Land.

</doc>
<doc id="1888729" url="https://pl.wikipedia.org/wiki?curid=1888729" title="Lista gmin w stanie Guerrero">
Lista gmin w stanie Guerrero

Meksykański stan Guerrero podzielony jest na 81 gmin "(hiszp. municipios)".
&lt;/noinclude&gt;&lt;noinclude&gt;

</doc>
<doc id="1888730" url="https://pl.wikipedia.org/wiki?curid=1888730" title="Großenbrode">
Großenbrode

Großenbrode - gmina uzdrowiskowa w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Oldenburg-Land.

</doc>
<doc id="1888731" url="https://pl.wikipedia.org/wiki?curid=1888731" title="Grossenbrode">
Grossenbrode



</doc>
<doc id="1888732" url="https://pl.wikipedia.org/wiki?curid=1888732" title="James Cerretani">
James Cerretani

James Cerretani (ur. 2 października 1981 w Reading) – amerykański tenisista specjalizujący się w grze podwójnej.
Kariera tenisowa.
Karierę zawodową rozpoczął w roku 2005.
Wygrywał turnieje z serii ITF Men's Circuit oraz ATP Challenger Tour w grze podwójnej. W rozgrywkach ATP World Tour wygrał cztery turnieje deblowe, w roku 2008 w Kitzbühel, w sezonie 2009 i 2011 w Johannesburgu oraz w roku 2017 w Quito. Był również uczestnikiem finału z rozgrywek deblowych w Casablance (2008), Dubaju (2018) i Winston-Salem (2018).
Najwyżej sklasyfikowany w rankingu singlistów był w październiku 2006 roku na 620. miejscu, natomiast w zestawieniu deblistów w lipcu 2008 roku zajmował 45. pozycję.

</doc>
<doc id="1888735" url="https://pl.wikipedia.org/wiki?curid=1888735" title="Wangels">
Wangels

Wangels - gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Oldenburg-Land.
W Grammdorf znajduje się kamienny grobowiec.

</doc>
<doc id="1888736" url="https://pl.wikipedia.org/wiki?curid=1888736" title="Moses Chavula">
Moses Chavula

Moses Chavula (ur. 8 sierpnia 1985 w Blantyre) – piłkarz malawijski grający na pozycji lewego obrońcy.
Kariera klubowa.
Karierę piłkarską Chavula rozpoczął w klubie Silver Strikers ze stolicy kraju Lilongwe. W 2003 roku zadebiutował w jego barwach w pierwszej lidze Malawi. W 2004 roku odszedł do innego pierwszoligowca, MTL Wanderers Blantyre. W 2006 roku został z nim mistrzem kraju oraz zdobył Tarczę Dobroczynności. W 2008 roku został piłkarzem południowoafrykańskiego Nathi Lions z Durbanu, grającego w drugiej lidze RPA. Następnie grał w takich klubach jak: AmaZulu FC, Mighty Wanderers FC, CD Maxaquene, CD Costa do Sol i ENH Vilankulo. W 2015 zakończył w nim swoja karierę.
Kariera reprezentacyjna.
W reprezentacji Malawi Chavula zadebiutował 17 maja 2003 roku w przegranym 0:1 towarzyskim meczu z Zambią. W 2010 roku w Pucharze Narodów Afryki 2010 był podstawowym zawodnikiem i zagrał w 3 meczach: z Algierią (3:0), z Angolą (0:2) i z Mali (1:3). Od 2013 do 2014 wystąpił w kadrze narodowej 81 razy i strzelił 5 goli.

</doc>
<doc id="1888742" url="https://pl.wikipedia.org/wiki?curid=1888742" title="Schönwalde am Bungsberg">
Schönwalde am Bungsberg

Schönwalde am Bungsberg - gmina w Niemczech w kraju związkowym Szlezwik-Holsztyn, w powiecie Ostholstein, siedziba urzędu Ostholstein-Mitte.
W gminie znajduje się najwyższy punkt kraju związkowego - Bungsberg o wysokości 168 m n.p.m.

</doc>
<doc id="1888743" url="https://pl.wikipedia.org/wiki?curid=1888743" title="Eeyou Istchee">
Eeyou Istchee

Eeyou Istchee – terytorium równoważne z regionalną gminą hrabstwa ("territoire équivalent à une municipalité régionale de comté", TÉ) w regionie administracyjnym Nord-du-Québec prowincji Quebec, w Kanadzie.
Terytorium zostało wydzielone 30 listopada 2007 i obejmuje obszar gmin zamieszkałych przez Indian Kri, wcześniej stanowiących część terytorium Jamésie (w tym jeden obszar część Kativiku). Eeyou Istchee jest jedną z trzech części składowych regionu Nord-du-Québec.
Eeyou Istchee liczy 16 350 mieszkańców. Język kri jest językiem ojczystym dla 89,8%, angielski dla 6,3%, francuski dla 2,6% mieszkańców (2011).
W skład terytorium wchodzą:

</doc>
<doc id="1888744" url="https://pl.wikipedia.org/wiki?curid=1888744" title="Ken Skupski">
Ken Skupski

Ken Skupski (ur. 9 kwietnia 1983 w Liverpoolu) – brytyjski tenisista polskiego pochodzenia, reprezentant w Pucharze Davisa, brązowy medalista igrzysk wspólnoty narodów (2010).
Kariera tenisowa.
Karierę zawodową zainaugurował w roku 2003.
Zwyciężał w rozgrywkach z serii ITF Men's Circuit oraz ATP Challenger Tour. W turniejach ATP Tour wygrał siedem turniejów z siedemnastu rozegranych finałów.
W 2010 roku zdobył brązowy medal na igrzyskach wspólnoty narodów w konkurencji gry mieszanej w parze z Sarą Borwell.
Najwyżej sklasyfikowany w rankingu singlistów był w czerwcu 2008 roku na 527. miejscu, z kolei w zestawieniu deblistów w połowie lipca 2010 roku zajmował 44. pozycję.

</doc>
<doc id="1888746" url="https://pl.wikipedia.org/wiki?curid=1888746" title="Tadeusz Wiejowski">
Tadeusz Wiejowski

Tadeusz Wiejowski (ur. 4 maja 1914 w Kołaczycach, zm. 1941) – polski szewc, więzień niemieckiego nazistowskiego obozu koncentracyjnego Auschwitz-Birkenau, pierwszy, który podjął ucieczkę z obozu.
Tadeusz Wiejowski do obozu został wysłany w pierwszym transporcie, który dotarł do niego 14 czerwca 1940 roku z więzienia w Tarnowie, w obozie otrzymał numer 220. Wiejowski podjął udaną próbę ucieczki 6 lipca tego samego roku, w ucieczce pomogło mu pięciu polskich robotników cywilnych, zatrudnionych w obozie jako elektrycy, Bolesław Bicz, Emil Kowalowski, Stanisław Mrzygłód, Józef Muszyński i Józef Patek. Czterech z nich należało do Związku Walki Zbrojnej. Wiejowski został przebrany w ubranie jednego z nich i w ich towarzystwie wyszedł na zewnątrz obozu, gdzie otrzymał prowiant i pieniądze. Uciekł pociągiem towarowym.
8 lipca pomocnicy Wiejowskiego zostali aresztowani i osadzeni w obozie, do końca wojny dożył tylko Bolesław Bicz.
Wiejowski po ucieczce przez ponad rok ukrywał się w rodzinnej miejscowości Kołaczyce, ale jesienią 1941 roku został aresztowany i uwięziony w Jaśle, a następnie rozstrzelany.
Jako karę dla pozostałych więźniów władze obozu urządziły trwający 20 godzin apel, podczas niego zmarł pierwszy więzień, Dawid Wongczewski.

</doc>
<doc id="1888754" url="https://pl.wikipedia.org/wiki?curid=1888754" title="Altenkrempe">
Altenkrempe

Altenkrempe - gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Ostholstein-Mitte.

</doc>
<doc id="1888755" url="https://pl.wikipedia.org/wiki?curid=1888755" title="Väinö Koskela">
Väinö Koskela

Väinö Koskela (ur. 31 marca 1921 w Virolahti, zm. 10 września 2016 tamże) – fiński lekkoatleta długodystansowiec, medalista mistrzostw Europy.
Startował na igrzyskach olimpijskich w 1948 w Londynie, gdzie zajął 7. miejsce w biegu na 5000 metrów. Na mistrzostwach Europy w 1950 w Brukseli zdobył brązowy medal w biegu na 10 000 metrów (wyprzedzili go Emil Zátopek i Alain Mimoun). Na igrzyskach olimpijskich w 1952 w Helsinkach zajął 16. miejsce w biegu na 10 000 metrów, a w biegu na 5000 metrów odpadł w eliminacjach.
Był rekordzistą Finlandii w biegu na 3000 metrów (8:10,4 – 20 lipca 1950 w Turku) i w biegu na 2 mile (9:05,4 – 29 czerwca 1951 w Helsinkach).

</doc>
<doc id="1888758" url="https://pl.wikipedia.org/wiki?curid=1888758" title="Chiukepo Msowoya">
Chiukepo Msowoya

Chiukepo Msowoya (ur. 23 września 1988 w Karondze) – piłkarz malawijski grający na pozycji napastnika.
Kariera klubowa.
Karierę piłkarską Msowoya rozpoczął w klubie KRADD Eagles Karonga. W 2005 roku zadebiutował w jego barwach w pierwszej lidze Malawi. Następnie w 2006 roku odszedł do Red Lions FC, a w 2007 roku został zawodnikiem Escom United Blantyre, z którym w tym samym roku wywalczył mistrzostwo Malawi i został królem strzelców rozgrywek. W 2009 roku grał w mozambickim Liga Muçulmana Maputo, a w połowie roku odszedł do rwandyjskiego APR FC, z którym zdobył mistrzostwo i Puchar Rwandy. Po zakończeniu sezonu przeszedł do Orlando Pirates. Grał tam niewiele, lecz wywalczył mistrzostwo i Puchar Republiki Południowej Afryki. W 2015 roku z Nyasa Big Bullets FC zdobył mistrzostwo Malawi. Na początku 2017 roku został graczem Golden Arrows. W latach 2017-2021 ponownie grał w Nyasa Big Bullets. W latach 2018, 2019 i 2021 trzykrotnie z rzędu został mistrzem Malawi. W 2022 przeszedł do Mighty Wanderers FC.
Kariera reprezentacyjna.
W reprezentacji Malawi Msowoya zadebiutował 24 czerwca 2006 roku w zremisowanym 1:1 towarzyskim meczu z Zimbabwe, rozegranym w Maputo.. W 2010 roku w Pucharze Narodów Afryki 2010 był podstawowym zawodnikiem i zagrał w 3 meczach: z Algierią (3:0), z Angolą (0:2) i z Mali (1:3).

</doc>
<doc id="1888771" url="https://pl.wikipedia.org/wiki?curid=1888771" title="Kasseedorf">
Kasseedorf

Kasseedorf - gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Ostholstein-Mitte.

</doc>
<doc id="1888774" url="https://pl.wikipedia.org/wiki?curid=1888774" title="Proteosomy">
Proteosomy



</doc>
<doc id="1888777" url="https://pl.wikipedia.org/wiki?curid=1888777" title="Schashagen">
Schashagen

Schashagen – miejscowość i gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Ostholstein-Mitte.
Współpraca.
Miejscowości partnerskie:

</doc>
<doc id="1888780" url="https://pl.wikipedia.org/wiki?curid=1888780" title="James Sangala">
James Sangala

James Sangala (ur. 20 sierpnia 1986 w Blantyre) – piłkarz malawijski grający na pozycji środkowego obrońcy.
Kariera klubowa.
Karierę piłkarską Sangala rozpoczął w klubie MTL Wanderers Blantyre. W 2005 roku zadebiutował w jego barwach w pierwszej lidze Malawi. W 2006 roku wywalczył z nim mistrzostwo kraju i zdobył Puchar Dobroczynności. Następnie w tym samym roku odszedł do południowoafrykańskiego Thanda Royal Zulu FC. W latach 2008-2011 grał w angolskim CD Primeiro de Agosto, a w latach 2012-2013 w innym klubie z tego kraju, Sport Luanda e Benfica. W 2009 zdobył Puchar Angoli. W 2014 grał w wietnamskim Đắk Lắk FC, a w 2015 w rodzimym Mighty Tigers FC, w którym zakończył karierę.
Kariera reprezentacyjna.
W reprezentacji Malawi Sangala zadebiutował 22 lipca 2006 roku w przegranym 1:3 meczu Pucharu COSAFA 2006 z Zambią, rozegranym w Windhuku. W 2010 roku w Pucharze Narodów Afryki 2010 był podstawowym zawodnikiem i zagrał w 3 meczach: z Algierią (3:0), z Angolą (0:2) i z Mali (1:3). Od 2006 do 2014 wystąpił w kadrze narodowej 64 razy.

</doc>
<doc id="1888784" url="https://pl.wikipedia.org/wiki?curid=1888784" title="Katedra (jednostka organizacyjna)">
Katedra (jednostka organizacyjna)

Katedra – jednostka organizacyjna uczelni lub instytutu naukowego, o wąskiej dyscyplinie badań, mniejsza niż instytut, obejmująca zespół pracowników naukowo-dydaktycznych pracujących zazwyczaj pod kierunkiem profesora.
Obecnie w Polsce zastępowana często jest przez zakład, np. "Zakład Historii Polski Nowożytnej" Instytutu Historycznego. Katedra istnieje w strukturze niektórych szkół wyższych jako jednostka organizacyjna odpowiadająca zakładowi lub zrzeszająca kilka zakładów.

</doc>
<doc id="1888788" url="https://pl.wikipedia.org/wiki?curid=1888788" title="Kativik">
Kativik

Kativik – terytorium równoważne z regionalną gminą hrabstwa ("territoire équivalent à une municipalité régionale de comté", TÉ) w regionie administracyjnym Nord-du-Québec prowincji Quebec, w Kanadzie. Siedziba znajduje się w wiosce Umiujaq. Jego ludność to w większości Inuici. Kativik jest jedną z trzech części składowych regionu Nord-du-Québec.
Terytorium ma 12 090 mieszkańców. Język inuktitut jest językiem ojczystym dla 88,2%, francuski dla 6,4%, angielski dla 4,1% mieszkańców (2011).
W skład terytorium wchodzą:

</doc>
<doc id="1888793" url="https://pl.wikipedia.org/wiki?curid=1888793" title="Sierksdorf">
Sierksdorf

Sierksdorf – gmina w Niemczech w kraju związkowym Szlezwik-Holsztyn, w powiecie Ostholstein, wchodzi w skład urzędu Ostholstein-Mitte. W promieniu około 3 kilometrów znajduje się miejscowość Neustadt. W samej miejscowości Sierksdorf możemy znaleźć między innymi park rozrywki Hansa Park, jeden z największych i najbardziej rozwojowych parków w Europie oraz Banana Museum czyli muzeum bananów.
W gminie na powierzchni 46 hektarów znajduje się park rozrywki Hansa Park, z ponad 125 atrakcjami, w tym 35 obiektami lunaparkowymi (np. kilka rollercoasterów i zjeżdżalni wodnych). Największą atrakcją parku jest kolejka górska "Der Schwur des Kärnan" (przysięga Kärnan) o wysokości 73 m, co plasuje ją na czwartym miejscu wśród najwyższych kolejek w Europie. Park nawiązuje do historii średniowiecznej Hanzy - związku kupieckiego zrzeszającego miasta Europy w celu zapewnienia swobody żeglugi morskiej i handlu. Ekspozycja podzielona jest tematycznie na części o nazwach: Kraina Wikingów, Kraina Dzieci, Dreszczyk Emocji, czy Super Splash. W każdym z tych miejsc znajdują się parki linowe, karuzele, kino 4D, rejsy łódką, place zabaw, na których dzieci mogą eksplorować jaskinie, bujać się na linach i szaleć po drzewach. W Hansa Parku odbywają się również liczne pokazy teatralne, kinowe, magiczne, cyrkowe i multimedialne.

</doc>
<doc id="1888801" url="https://pl.wikipedia.org/wiki?curid=1888801" title="W górach jest wszystko co kocham cz. VII">
W górach jest wszystko co kocham cz. VII

W górach jest wszystko co kocham cz. VII - siódmy album projektu poetycko-muzycznego "W górach jest wszystko co kocham", zawierający piosenki w wykonaniu nowego pokolenia tzw. Górskiej Krainy Łagodności. Wykonawcami są laureaci przeglądów kultury studenckiej i festiwali muzycznych. W nagraniu wzięli udział: Szczyt Możliwości, Żeby Nie Piekło, Pod Jednym Dachem, Raz Do Roku oraz Basia Beuth.

</doc>
<doc id="1888803" url="https://pl.wikipedia.org/wiki?curid=1888803" title="Dinamo-Intierros Stawropol">
Dinamo-Intierros Stawropol



</doc>
<doc id="1888806" url="https://pl.wikipedia.org/wiki?curid=1888806" title="Intierros Moskwa (piłka nożna kobiet)">
Intierros Moskwa (piłka nożna kobiet)



</doc>
<doc id="1888807" url="https://pl.wikipedia.org/wiki?curid=1888807" title="Fragilariowate">
Fragilariowate

Fragilariowate (Fragilariaceae Grev. 1833) – rodzina okrzemek z grupy Pennales. Skorupki nie mają szczeliny, a na osi okrywy znajduje się gładkie pole podłużne (pseudorafa). Ornamentowane poprzecznymi prążkami, rzadziej również żeberkami. Wstawki i przegródki występują tylko u niektórych przedstawicieli. Komórki symetryczne w dwóch lub trzech osiach.
Systematyka.
W tradycyjnych systemach okrzemki dzielone były przede wszystkim na podstawie ornamentacji pokryw, co było klasyfikacją sztuczną. W systemach tych rodzina fragilariowatych miała następującą pozycję:
Współczesne systemy taksonomiczne zaliczają okrzemki do protistów z supergrupy Chromalveolata (bądź z królestwa Protista, bądź Chromista). Pozycja rodziny fragilariowatych w katalogu AlgaeBase:

</doc>
<doc id="1888812" url="https://pl.wikipedia.org/wiki?curid=1888812" title="Joseph Kamwendo">
Joseph Kamwendo

Joseph Kamwendo (ur. 23 października 1986 w Mchinji) – piłkarz malawijski grający na pozycji pomocnika.
Kariera klubowa.
Karierę piłkarską Kamwendo rozpoczął w klubie MTL Wanderers Blantyre. W 2003 roku zadebiutował w jego barwach w pierwszej lidze Malawi. W 2004 roku zdobył Puchar Dobroczynności. Następnie w 2005 roku odszedł do zimbabwejskiego CAPS United Harare i w tym samym roku został z nim mistrzem Zimbabwe.
Na początku 2006 roku Kamwendo został piłkarzem duńskiego pierwszoligowca FC Nordsjælland z miasta Farum. W Danii występował przez dwa lata.
W 2008 roku Kamwendo przeszedł do południowoafrykańskiego Orlando Pirates z Johannesburga. W 2009 roku wywalczył z nim wicemistrzostwo RPA. W sezonie 2010/2011 był z niego wypożyczony do Vasco da Gama Kapsztad.
Latem 2011 Kamwendo wrócił do MTL Wanderers. W 2013 roku grał w Liga Muçulmana Maputo, a następnie w tym samym roku odszedł do TP Mazembe, z którym wywalczył mistrzostwo Demokratycznej Republiki Konga. Później kolejno grał w: CS Don Bosco, Liga Desportiva de Maputo, Mighty Wanderers FC, Tshakhuma Tsha Madzivhandila FC i ponownie Mighty Wanderers, w którym w 2019 roku zakończył karierę.
Kariera reprezentacyjna.
W reprezentacji Malawi Kamwendo zadebiutował 16 sierpnia 2003 roku w zremisowanym 1:1 i wygranym po serii rzutów karnych 4:2 półinałowym meczu COSAFA Cup 2003 z Zambią, rozegranym w Blantyre. W 2010 roku w Pucharze Narodów Afryki 2010 był podstawowym zawodnikiem i zagrał w 3 meczach: z Algierią (3:0), z Angolą (0:2) i z Mali (1:3). W kadrze narodowej grał do 2017 roku. Zagrał w niej 101 razy i strzelił 6 goli.

</doc>
<doc id="1888816" url="https://pl.wikipedia.org/wiki?curid=1888816" title="Renatas Juška">
Renatas Juška

Renatas Juška (ur. 21 marca 1972 w Kownie – 4 września 2019) – litewski dyplomata, od 2009-2013 ambasador na Węgrzech.
Życiorys.
W latach 1990–1997 studiował historię na Uniwersytecie Witolda Wielkiego. Od marca 1995 pozostawał zatrudniony w Ministerstwie Spraw Zagranicznych Republiki Litewskiej (m.in. jako III, II i I sekretarz kolejno w: Departamencie Ameryk, Departamencie WNP i Litewskiej Misji przy OBWE). W latach 2000–2003 pełnił obowiązki konsula w Ambasadzie Litewskiej w Białorusi, następnie pozostawał na stanowisku konsula w Departamencie Współpracy na rzecz Rozwoju i Promocji Demokracji MSZ (2006–2009). W czerwcu 2009 rozpoczął misję jako ambasador nadzwyczajny i pełnomocny na Węgrzech.

</doc>
<doc id="1888818" url="https://pl.wikipedia.org/wiki?curid=1888818" title="Fragilariaceae">
Fragilariaceae



</doc>
<doc id="1888819" url="https://pl.wikipedia.org/wiki?curid=1888819" title="Georg von Trapp">
Georg von Trapp

Georg Ludwig Ritter von Trapp (ur. 4 kwietnia 1880 w Zadarze, – zm. 30 maja 1947 w Bostonie) – kapitan Marynarki Wojennej Austro-Węgier. Zasłużony w walkach na morzu podczas I wojny światowej. Odznaczony prestiżowym Orderem Marii Teresy. Głowa rodziny sportretowanej w musicalu "Dźwięki muzyki".
Życie.
Georg Ludwig Ritter von Trapp był synem Hedwig Wepler i Augusta Trappa, oficera marynarki wojennej, który otrzymał tytuł szlachecki Kawalera (niem. "Ritter") w roku 1876. August Ritter von Trapp zmarł w 1884 roku, kiedy Georg Ludwig miał cztery lata. Georg miał siostrę, Hede von Trapp, później artystkę austriacką, oraz brata, Wernera von Trappa, który zmarł podczas I wojny światowej w 1915 roku.
W roku 1894 Georg von Trapp poszedł śladami ojca i rozpoczął karierę wojskową, wstępując do Akademii Marynarki Wojennej Cesarstwa w Rijece. Po jej ukończeniu odbył podróże szkoleniowe, w tym do Australii. W roku 1900 zaczął rozpoczął służbę na krążowniku „SMS Kaiserin und Königin Maria Theresia” i został odznaczony za swe zasługi podczas powstania bokserów w Chinach. W roku 1902 zdał egzamin na oficera.
Georga von Trappa fascynowały okręty podwodne; w roku 1908 skorzystał z okazji i przeniósł się do nowo powstałej jednostki U-boot-Waffe. W roku 1910 przejął dowództwo na nowo skonstruowanym okręcie U-6, którego matką chrzestną została Agathe Whitehead, wnuczka Roberta Whiteheada, wynalazcy torpedy. Georg von Trapp dowodził U-6 aż do roku 1913. W okresie I wojny światowej dowodził okrętami U-5 i U-14, stając się asem wojny podwodnej.
Pierwsze małżeństwo.
W styczniu 1911 roku, von Trapp ożenił się z Agathe Whitehead, która wniosła obfity posag. 1 listopada 1911 narodził się ich pierwszy syn, Rupert von Trapp, w miasteczku Pula, na terenie dzisiejszej Chorwacji. Kolejne dzieci z tego małżeństwo to: Agathe von Trapp urodzona również w Puli, Maria Franziska von Trapp, Werner von Trapp, Hedwig von Trapp i Johanna von Trapp urodzone w domu rodzinnym w Zell am See, i Martina von Trapp, urodzona w Klosterneuburgu, w domu rodzinnym Martinsschlössel w Austrii.
3 września 1922 roku Agathe zmarła na szkarlatynę, którą zaraziła się od córki, Agathe von Trapp.
Rodzina zakupiła dom w Aigen, na przedmieściach Salzburga, i przeniosła się tam w 1924 roku.
Około 1926 roku, Maria Franziska von Trapp z powodu szkarlatyny nie mogła chodzić do szkoły i Georg przyjął do pracy Marię Augustę Kutscherę, z klasztoru Nonnberg na posadę nauczycielki.
Drugie małżeństwo.
Maria Augusta, lat 22, i Georg, lat 47, pobrali się 26 listopada 1927. Z tego małżeństwa narodziła się Rosemarie von Trapp. Na dokumencie przy wjeździe Trappów do USA widnieje data jej urodzin 8 stycznia 1928, co oznaczałoby 2 miesiące po ślubie. Ponieważ na zdjęciu ślubnym nie widać, aby Maria Augusta była w tym czasie w ciąży, prawdopodobnie był to rok 1929. Kolejne dzieci to: Eleonore von Trapp, ur. 14 maja 1931 roku w Salzburgu, i Johannes von Trapp, ur. 17 stycznia 1939 roku w Filadelfii.
Strata majątku.
W roku 1935 Georg zdeponował cały majątek odziedziczony po żonie Agathe, w banku w Anglii. Sytuacja finansowa w Austrii, która była uciskana ekonomicznie przez Niemcy, a zwłaszcza banków była trudna. Aby pomóc swojej znajomej, Auguste Caroline Lammer, która była zatrudniona w branży bankowej, Georg wycofał większość swych pieniędzy z banku angielskiego i zdeponował w banku austriackim swojej znajomej. Bank upadł a wraz z nim przepadły pieniądze rodziny. Jak wspomina później Maria w swojej książce, to całkowicie zdruzgotało i załamało Georga. 
Jeszcze przed stratą pieniędzy, rodzina Trappów chętnie wspólnie muzykowała. W sytuacji braku środków do życia i możliwości ich zdobycia przez Georga, Maria przejęła inicjatywę i zaangażowała się w organizowanie występów muzycznych swojej nowej rodziny, w ten sposób zarabiając pieniądze. Z pomocą przyszedł im też ksiądz katolicki, Franz Wasner, który wkrótce zamieszkał wraz z nimi i został dyrektorem muzycznym grupy von Trappów.
Po roku 1918 Georg przyjął obywatelstwo włoskie, dzięki czemu nie groziło mu służenie w marynarce wojennej Hitlera (jak to przedstawiono w filmie „Dźwięki muzyki”, chyba że dołączyłby tam na ochotnika). Faktem jest, że rodzina Trappów była przeciwko przyłączeniu Austrii do Rzeszy (Anschluss) i opuściła Austrię udając się pociągiem do Włoch.
Lata w USA.
W roku 1938 po raz pierwszy rodzina udała się w trasę koncertową do USA. Początkowo przebywali w USA dzięki wizom turystycznym.
Po krótkim pobycie w Merion, w stanie Pensylwania, gdzie narodził się ostatni syn, Johannes, rodzina von Trappów osiedliła się w Stowe, w stanie Vermont w roku 1941. Zakupili farmę w roku 1942 i przekształcili ją w Trapp Family Lodge.
W roku 1944 von Trappowie (Maria-mama, Johanna, Martina, Maria-córka, Hedwig i Agathe) złożyli wnioski o obywatelstwo amerykańskie w Sądzie Rejonowym w Burlington w stanie Vermont.
Georg von Trapp podobno nigdy nie starał się o obywatelstwo. Rupert i Werner byli naturalizowani dzięki służbie w Amerykańskich Siłach Zbrojnych podczas II wojny światowej. Rosemarie i Eleonore uzyskały obywatelstwo dzięki matce, a Maria i Johannes byli już obywatelami ze względu na miejsce urodzenia.
W styczniu 1947 roku generał Harry J. Collins zwrócił się z prośbą do rodziny Trappów o pomoc dla narodu austriackiego, a zwłaszcza mieszkańców Salzburga. Rodzina von Trappów założyła wtedy organizację charytatywną Trapp Family Austrian Relief, Inc. W roku 1949 papież Pius XII odznaczył Marię Augustę von Trapp Medalem Benemerenti w dowód uznania za działania Trapp Family Austrian Relief Inc.
Georg Ritter von Trapp zmarł na raka płuc 30 maja 1947 roku w Stowe, Vermont.

</doc>
<doc id="1888821" url="https://pl.wikipedia.org/wiki?curid=1888821" title="Autostrada Południe S.A.">
Autostrada Południe S.A.



</doc>
<doc id="1888822" url="https://pl.wikipedia.org/wiki?curid=1888822" title="Autostrada Wielkopolska S.A.">
Autostrada Wielkopolska S.A.



</doc>
<doc id="1888823" url="https://pl.wikipedia.org/wiki?curid=1888823" title="Gdańsk Transport Company S.A.">
Gdańsk Transport Company S.A.



</doc>
<doc id="1888824" url="https://pl.wikipedia.org/wiki?curid=1888824" title="Stalexport Autostrada Małopolska S.A.">
Stalexport Autostrada Małopolska S.A.



</doc>
<doc id="1888827" url="https://pl.wikipedia.org/wiki?curid=1888827" title="Hellings Mwakasungula">
Hellings Mwakasungula

Hellings Mwakasungula (ur. 5 maja 1980 w Lilongwe) – piłkarz malawijski grający na pozycji defensywnego pomocnika.
Kariera klubowa.
Karierę piłkarską Mwakasungula rozpoczął w klubie Silver Strikers. W 2002 roku zadebiutował w jego barwach w pierwszej lidze Malawi. W 2007 roku zdobył z nim FAM Cup. Następnie w tym samym roku odszedł do południowoafrykańskiego zespołu Moroka Swallows FC. W połowie 2008 roku odszedł do Mpumalangi Black Aces, a w 2009 roku grał w Santosie Kapsztad. W połowie tamtego roku wrócił do Malawi, do Silver Strikers Lilongwe. W sezonie 2009/2010 został z nim mistrzem kraju, a w sezonie 2010/2011 - wicemistrzem. W 2011 zakończył karierę.
Kariera reprezentacyjna.
W reprezentacji Malawi Mwakasungula zadebiutował 22 maja 2004 roku w wygranym 2:0 towarzyskim meczu z Zambią, rozegranym w Kitwe. W 2010 roku w Pucharze Narodów Afryki 2010 był podstawowym zawodnikiem i zagrał w 3 meczach: z Algierią (3:0), z Angolą (0:2) i z Mali (1:3). Od 2004 do 2011 rozegrał w kadrze narodowej 32 mecze i strzelił 4 gole.

</doc>
<doc id="1888829" url="https://pl.wikipedia.org/wiki?curid=1888829" title="Podilla-Chmelnyćkyj Chmielnicki">
Podilla-Chmelnyćkyj Chmielnicki



</doc>
<doc id="1888830" url="https://pl.wikipedia.org/wiki?curid=1888830" title="Open AGH">
Open AGH

Open AGH – repozytorium otwartych zasobów edukacyjnych (OZE) przygotowanych przez pracowników, doktorantów i studentów Akademii Górniczo-Hutniczej w Krakowie. AGH jako pierwsza w Polsce uczelnia wyższa oficjalnie włączyła się do ruchu otwartych zasobów edukacyjnych. Pomysłodawcą, twórcą i administratorem samego serwisu jest Centrum e-Learningu AGH.
Serwis został uruchomiony 8 stycznia 2010. 21 stycznia tego samego roku odbyła się konferencja prasowa, podczas której rektor AGH prof. Antoni Tajduś oficjalnie otworzył Open AGH.
Zasoby w Open AGH.
Według polityki serwisu nie ma żadnych limitów dotyczących typów czy formatu zasobu. Autorzy treści mogą dzielić się materiałami dydaktycznymi o dowolnej treści. Dowolność oznacza tu:
W chwili uruchomienia serwisu Open AGH, baza liczyła 69 kursów, których według szacunków własnych serwisu, przestudiowanie zajęłoby jednej osobie 1000-1500 godzin nauki 
Zasady korzystania.
Aby korzystać z zasobów Open AGH nie jest wymagana rejestracja. Dostęp jest nieograniczony i darmowy. Materiały umieszczone w Open AGH objęte są "licencją Creative Commons-Uznanie autorstwa-Użycie niekomercyjne-Na tych samych warunkach Polska 3.0" (CC-BY-NC-SA).
Zasady umieszczania zasobów.
Autorami treści zamieszczanych w Open AGH mogą być wyłącznie pracownicy, doktoranci i studenci AGH. Osoby z innych instytucji nie mogą umieszczać swoich zasobów edukacyjnych w serwisie, za to mogą bez ograniczeń wykorzystywać zawartość Open AGH. Studenci i doktoranci AGH mogą zamieszczać materiały wyłącznie po akceptacji opiekunów naukowych, będących pracownikami AGH i biorących merytoryczną odpowiedzialność za pochodzące od studentów i doktorantów treści.
Współpraca z innymi jednostkami.
18 stycznia 2010 roku Centrum e-Learningu AGH (pomysłodawca, twórca i administrator Open AGH) podpisało z Biblioteką Główną AGH porozumienie o współpracy, które ma na celu rozwijanie Open AGH oraz Akademickiej Biblioteki Cyfrowej - Kraków, tworzonej przez Bibliotekę Główną AGH i Bibliotekę Główną Uniwersytetu Ekonomicznego w Krakowie. Współpraca polega na wymianie metadanych dla gromadzonych zasobów między bazami Open AGH i ABC-Kraków. W efekcie zasoby będzie można przeszukiwać na poziomie obu serwisów.
Członkostwo w organizacjach.
Dzięki Open AGH, Akademia Górniczo-Hutnicza jest pierwszą polską uczelnią należącą do OpenCourseWare Consortium (OCWC), w którego ramach uczelnie z całego świata udostępniają gromadzone przez siebie otwarte zasoby edukacyjne.

</doc>
<doc id="1888831" url="https://pl.wikipedia.org/wiki?curid=1888831" title="Hassan El-Far">
Hassan El-Far

Hassan Ahmed El-Far (arab. حسن أحمد الفار; ur. 21 maja 1912 w Kairze, zm. 30 listopada 1972) − egipski piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Hassan El-Far występował w klubie Zamalek SC.
Kariera reprezentacyjna.
Hassan El-Far występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech wystąpił w przegranym 2-4 spotkaniu I rundy z Węgrami. W 1936 roku uczestniczył w igrzyskach olimpijskich w Berlinie. Wystąpił w przegranym 1-3 spotkaniu I rundy z Austrią.

</doc>
<doc id="1888834" url="https://pl.wikipedia.org/wiki?curid=1888834" title="Hassan Raghab">
Hassan Raghab

Hassan Raghab (ur. 1 stycznia 1904, zm. 1973) – egipski piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Hassan Raghab występował w klubie Union Recreation Ithad.
Kariera reprezentacyjna.
Hassan Raghab występował w reprezentacji Egiptu w latach trzydziestych. W 1934 uczestniczył w mistrzostwach świata we Włoszech, na których wystąpił w przegranym 2–4 spotkaniu I rundy z Węgrami.

</doc>
<doc id="1888838" url="https://pl.wikipedia.org/wiki?curid=1888838" title="Wagih El-Kashef">
Wagih El-Kashef

Wagih El-Kashef (ur. 5 lutego 1909, zm. 1973) − egipski piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Wagih El-Kashef występował w klubie Al-Ahly Kair.
Kariera reprezentacyjna.
Wagih El-Kashef występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu był rezerwowym i nie wystąpił w żadnym spotkaniu. W 1936 roku uczestniczył w igrzyskach olimpijskich w Berlinie. Wystąpił w przegranym 1-3 spotkaniu I rundy z Austrią.

</doc>
<doc id="1888839" url="https://pl.wikipedia.org/wiki?curid=1888839" title="Wieża kwiatowa">
Wieża kwiatowa

Wieża kwiatowa (pion kwiatowy) – obok rzeźb kwiatowych rodzaj kwietnika przestrzennego, złożony z kilku pierścieni ułożonych kaskadowo. Podstawę wieży stanowią pierścienie o największej średnicy, które zwężają się ku górze i opierają o metalowy, trapezowy maszt. Poszczególne pierścieniowe warstwy kwietnika nie posiadają dna. Dzięki temu system korzeniowy nasadzanych kwiatów – w przeciwieństwie do gazonów, donic czy mis – ma nieskrępowane warunki wzrostu.
Wieża kwiatowa może być wykonana z różnych tworzyw, m.in. z plastiku, laminatu lub blachy ogniowo cynkowanej, która odznacza się największą wytrzymałością na działalność czynników atmosferycznych oraz odkształcanie. 
Zastosowanie.
Wieża kwiatowa pozwala zaaranżować miejsca trudne kompozycyjnie, takie jak duże powierzchnie asfaltu, betonu, powierzchnie pokryte kostką brukową i inne.
Możliwe do zastosowania na zewnątrz (ciągi piesze, strefy wejściowe, miejsca reprezentacyjne itp.) lub też wewnątrz obiektów.
Wieża kwiatowa daje nieograniczone możliwości w doborze gatunków roślin, ich barwy, zapachu, wymagań siedliskowych itd. Są to najczęściej gatunki o pędach przewieszających się, gdyż wtedy konstrukcja pionu złożona z piętrowo zamieszczonych pierścieni metalowych zostanie osłonięta przez rośliny.
Ostateczny design wieży zależy od sposobu okwiecenia oraz pielęgnacji roślin. Obecnie wieże kwiatowe wypierają stosowane coraz rzadziej pojemniki betonowe.
Budowa.
Dzięki kaskadowej budowie nasadzone w kwietniku rośliny mają dostęp do wody. Ryzyko gnicia zminimalizowano poprzez zastosowanie specjalnych otworów przelewowych.
Kaskadowa budowa wiszącego kwietnika sprawia, że nasadzone w nim rośliny z czasem formują barwną kopułę. Innowacyjna konstrukcja to również ułatwiony dostęp wody, składników odżywczych, tlenu i swobodny rozrost korzeni.

</doc>
<doc id="1888840" url="https://pl.wikipedia.org/wiki?curid=1888840" title="Robert Ng’ambi">
Robert Ng’ambi

Robert Ng’ambi (ur. 11 września 1986 w Blantyre) – malawijski piłkarz grający na pozycji defensywnego pomocnika.
Życiorys.
Kariera klubowa.
Karierę piłkarską Ng’ambi rozpoczął w klubie Big Bullets. W 2003 zadebiutował w jego barwach w pierwszej lidze Malawi. W latach 2003-2005 trzykrotnie z rzędu wywalczył z nim mistrzostwo malawijskiej ligi. Po zdobyciu trzeciego tytułu mistrzowskiego odszedł do zimbabwejskiej Monomotapy United, a na początku 2006 został piłkarzem południowoafrykańskiego klubu Black Leopards FC. W 2011 przeszedł do Platinum Stars FC.
18 stycznia 2019 podpisał kontrakt z południowoafrykańskim klubem Black Leopards FC. Grał w nim do 2020, czyli do końca swojej kariery.
Kariera reprezentacyjna.
W reprezentacji Malawi Ng’ambi zadebiutował 17 maja 2003 w przegranym 0:1 towarzyskim meczu z Zambią, rozegranym w Blantyre. W 2010 w Pucharze Narodów Afryki 2010 był podstawowym zawodnikiem i zagrał w 3 meczach: z Algierią (3:0), z Angolą (0:2) i z Mali (1:3). Od 2003 do 2017 wystąpił w kadrze narodowej 68 razy i strzelił 7 goli.

</doc>
<doc id="1888842" url="https://pl.wikipedia.org/wiki?curid=1888842" title="Desire Noumandiez Doue">
Desire Noumandiez Doue



</doc>
<doc id="1888843" url="https://pl.wikipedia.org/wiki?curid=1888843" title="Ismail Rafaat">
Ismail Rafaat

Ismail Rafaat (ur. 1912, zm. 2004) – egipski piłkarz, reprezentant kraju. Podczas kariery występował na pozycji obrońcy.
Kariera klubowa.
Podczas kariery piłkarskiej Ismail Rafaat występował w klubie Zamalek SC.
Kariera reprezentacyjna.
Ismail Rafaat występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech wystąpił w przegranym 2-4 spotkaniu I rundy z Węgrami.

</doc>
<doc id="1888844" url="https://pl.wikipedia.org/wiki?curid=1888844" title="Helder de Carvalho">
Helder de Carvalho



</doc>
<doc id="1888845" url="https://pl.wikipedia.org/wiki?curid=1888845" title="Helder Carvalho">
Helder Carvalho



</doc>
<doc id="1888846" url="https://pl.wikipedia.org/wiki?curid=1888846" title="Esam El Fatah">
Esam El Fatah



</doc>
<doc id="1888847" url="https://pl.wikipedia.org/wiki?curid=1888847" title="Esam Abd El-Fatah">
Esam Abd El-Fatah



</doc>
<doc id="1888849" url="https://pl.wikipedia.org/wiki?curid=1888849" title="Peter Wadabwa">
Peter Wadabwa

Peter Wadabwa (ur. 14 września 1983) – malawijski piłkarz grający na pozycji ofensywnego pomocnika.
Kariera klubowa.
Karierę piłkarską Wadabwa rozpoczął w klubie Silver Strikers. W 2003 roku zadebiutował w jego barwach w pierwszej lidze Malawi. Grał w nim do końca 2006 roku, a na początku 2007 odszedł do południowoafrykańskiego Jomo Cosmos z Johannesburga. Po pół roku występów w RPA wrócił do Malawi i grał w Super ESCOM Blantyre, z którym w 2007 roku został mistrzem kraju. W 2010 roku przeszedł do Thandy Royal Zulu. W 2013 grał w Golden Arrows, a w 2014 w Blackburn Rovers. W latach 2014-2015 był ponownie piłkarzem Silver Strikers. W latach 2016-2018 występował w Mighty Wanderers FC, z którym zdobył Puchar Malawi w 2016 i został mistrzem Malawi w 2017. W 2019 roku był piłkarzem mozambickiego Grupo Desportivo de Maputo, a w latach 2020-2021 znów grał w Mighty Wanderers, w którym zakończył karierę.
Kariera reprezentacyjna.
W reprezentacji Malawi Wadabwa zadebiutował 4 września 2005 roku w przegranym 1:3 meczu eliminacji do MŚ 2006 z Gwineą, rozegranym w Konakry. W 2010 roku w Pucharze Narodów Afryki 2010 był podstawowym zawodnikiem i zagrał w 3 meczach: z Algierią (3:0), z Angolą (0:2) i z Mali (1:3). Od 2005 do 2016 wystąpił w kadrze narodowej 45 razy i strzelił 7 goli.

</doc>
<doc id="1888851" url="https://pl.wikipedia.org/wiki?curid=1888851" title="Mahmoud El-Nigero">
Mahmoud El-Nigero

Mahmoud El-Nigero – egipski piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Mahmoud El-Nigero występował w klubie Cairo Shourta Police.
Kariera reprezentacyjna.
Mahmoud El-Nigero występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech był rezerwowym i nie wystąpił w żadnym spotkaniu.

</doc>
<doc id="1888857" url="https://pl.wikipedia.org/wiki?curid=1888857" title="Absorpcja termiczna">
Absorpcja termiczna

Absorpcja termiczna – zachodzi w przypadku, gdy fotony o długościach fali leżących w dalekiej podczerwieni pochłaniane w materii wzbudzają stany oscylacyjne i rotacyjne w cząsteczkach lub sieci krystalicznej, w których zostały pochłonięte.
Zgodnie z prawem zachowania energii absorpcja fotonu w materiale wywołuje wzrost temperatury (w efekcie może to spowodować zmiany właściwości fizycznych materiału). Poprzez analizę tych zmian można stwierdzić, ile światła padło na detektor. Za absorpcję promieniowania w półprzewodniku są odpowiedzialne dwa mechanizmy. Jeden z nich związany jest z absorpcją fotonów na swobodnych nośnikach ładunku, natomiast drugi z absorpcją międzypasmową w półprzewodniku (tzw. Absorpcja podstawowa). Pasmo absorpcji związane z przejściem międzypasmowym jest ograniczone od strony długofalowej przez tzw. główną krawędź absorpcji. Energia fotonów, odpowiadająca głównej krawędzi absorpcji, wystarcza do przeniesienia elektronu z wierzchołka pasma walencyjnego do dna pasma przewodnictwa, tzn. hv = Eg, (Eg -szerokość przerwy wzbronionej). Jeżeli temperatura półprzewodnika lub izolatora jest wyższa, to zwykle absorpcja międzypasmowa zachodzi z udziałem fononu, który dostarcza lub zabiera pewną wartość energii (przy spełnieniu zasady zachowania energii). Możliwa jest również absorpcja do stanów leżących poniżej przerwy energetycznej w półprzewodniku lub izolatorze. Stany wzbudzone, leżące poniżej przerwy energetycznej, nie prowadzą do bezpośredniej generacji ładunku. Działanie termopary, bolometru oraz detektorów piroelektrycznych jest oparte na absorpcji termicznej.

</doc>
<doc id="1888858" url="https://pl.wikipedia.org/wiki?curid=1888858" title="Noh Jung-yoon">
Noh Jung-yoon

Noh Jung-yoon (ur. 28 marca 1971 w Inczonie) − koreański piłkarz, reprezentant kraju grający na pozycji pomocnika.
Kariera klubowa.
Jako piłkarz grał w takich klubach jak Sanfrecce Hiroszima, NAC Breda, Cerezo Osaka, Avispa Fukuoka, Busan I'Park, Ulsan Hyundai Horang-i.
Kariera reprezentacyjna.
Karierę reprezentacyjną rozpoczął w 1990. Został powołany na MŚ 1994 i MŚ 1998. Po raz ostatni w reprezentacji zagrał w 2000, dla której wystąpił w 43 spotkaniach i strzelił 5 bramek.

</doc>
<doc id="1888859" url="https://pl.wikipedia.org/wiki?curid=1888859" title="Ecce Homo (obraz Bartolomé Estebana Murilla)">
Ecce Homo (obraz Bartolomé Estebana Murilla)

Ecce Homo (pol. "Oto Człowiek") – powstały w 2. poł. XVII w. obraz autorstwa hiszpańskiego barokowego malarza Bartolomé Estebana Murilla.
Obraz znajduje się w kolekcji Muzeum Sztuki (The Kress Collection) w El Paso w Stanach Zjednoczonych.
Opis.
Murillo i najprawdopodobniej któryś z jego uczniów przedstawili na obrazie Chrystusa w scenie wyśmiania opisanej w Nowym Testamencie. Jezus ma na głowie koronę z cierni, na ramieniu przerzucony czerwony płaszcz, w związanych dłoniach trzyma trzcinę. Motyw "Ecce homo" jest znanym tematem w sztuce chrześcijańskiej. Po ten motyw sięgali m.in. Caravaggio, Andrea Mantegna, a na gruncie polskim Adam Chmielowski.

</doc>
<doc id="1888862" url="https://pl.wikipedia.org/wiki?curid=1888862" title="DBM (format pliku)">
DBM (format pliku)

DBM – format pliku modułów muzycznych używany przez program DIGIBooster Pro. Struktura formatu oparta jest na samoopisujących się blokach, zwanych "chunkami", podobnie jak w formatach-kontenerach IFF, czy RIFF. Każdy z bloków rozpoczyna się czterobajtowym identyfikatorem, identyfikator to cztery wielkie litery w kodzie ASCII. Po identyfikatorze następuje 32-bitowa liczba określająca długość zawartości bloku (bez uwzględnienia 8 bajtów zajmowanych przez identyfikator i pole długości). W formacie DBM wszystkie liczby wielobajtowe są zapisane w konwencji big endian (od najstarszego do najmłodszego bajtu). Jeżeli chodzi o teksty zapisane w module (np. jego nazwa, nazwy utworów i instrumentów), nie zakłada się żadnej konkretnej strony kodowej. Najczęściej jest to standardowa dla Amigi strona ECMA Latin-1 czyli ISO-8859-1.
Ogólna budowa modułu.
Moduł w formacie DBM zawiera kilka następujących po sobie bloków o następujących identyfikatorach:
Kolejność bloków w module jest dowolna, z zastrzeżeniem, że przed blokiem INFO może występować jedynie blok NAME.
Szczegółowy opis bloków.
Na początku każdego modułu występuje ośmiobajtowy nagłówek, składający się z następujących pól:
Blok NAME.
Blok NAME ma stałą długość 52 bajtów.
Blok INFO.
Blok INFO ma stałą długość 18 bajtów.
Blok SONG.
Po nagłówku następują zapisane kolejno po sobie definicje utworów modułu. Liczba definicji zgodna jest z liczbą utworów zapisaną w bloku INFO. Pojedyncza definicja ma następującą budowę:
Blok INST.
Po nagłówku następują zapisane kolejno po sobie definicje instrumentów. Liczba definicji zgodna jest z liczbą instrumentów zapisaną w bloku INFO. Pojedyncza definicja ma długość 50 bajtów i następującą budowę:
Blok SMPL.
Po nagłówku następują zapisane kolejno po sobie próbki dźwiękowe, każda poprzedzona własnym 8-bajtowym nagłówkiem. Liczba próbek dźwiękowych zgodna jest z liczbą zapisaną w bloku INFO. Pojedyncza próbka jest zapisana następująco:
Blok PATT.
Po nagłówku następują zapisane kolejno po sobie tablice sekwencera (patterny). Liczba tablic zgodna jest z liczbą zapisaną w bloku INFO. Pojedyncza tablica jest zapisana w następujący sposób:
Dane tablicy sekwencera (patternu) są spakowane bardzo prostym algorytmem, opierającym się na założeniu, że większość pól tablicy jest pusta (zawiera zera). Zapisywane są wyłącznie niezerowe pola, co pozwala na spore oszczędności. Pierwszym bajtem pola jest zawsze numer ścieżki. Bajt $00 ma znaczenie specjalne i oznacza natychmiastowe przejście do nowego wiersza. W związku z tym, ścieżki numerowane są od 1. Po numerze ścieżki następuje bajt, którego 6 najmłodszych bitów sygnalizuje obecność kolejno (od najmłodszego bitu) nuty, numeru instrumentu, pierwszej komendy, parametru pierwszej komendy, drugiej komendy i parametru tejże. Bit "0" na danej pozycji oznacza, że odpowiednia wartość jest zerem i nie została zapisana. Nuta zapisana jest w jednym bajcie podzielonym na dwa czterobitowe pola. Starsze 4 bity zawierają numer oktawy (od 1 do 8), młodsze zawierają numer półtonu w oktawie (od 0 do 11, z tym, że ósma oktawa jest niepełna, DigiBooster formalnie obsługuje 7 oktaw). Instrumenty numerowane są od 1. Oto przykład początku tablicy:
$00 – przejście do wiersza 1, wiersz 0 jest cały pusty.
$06 $03 $52 $02 – ścieżka 6, nuta i instrument, nuta D-5, instrument 2. W zapisie trackerowym: D-5 02 000 000
$00 – przejście do wiersza 2, zatem wiersz 1 zawiera dane wyłącznie na ścieżce 6.
$03 $31 $36 $0F $70 – ścieżka 3, nuta, komenda 2, parametr 2. Nuta to F#3, komenda F70. W zapisie trackerowym: F#3 00 000 F70.
Jeżeli spakowane dane patternu liczą sobie nieparzystą liczbę bajtów, są uzupełniane bajtem $00, który nie jest wliczany do długości podanej w nagłówku patternu, ale jest wliczany w długość całego bloku PATT. Kolejność ścieżek w danych jednego wiersza jest teoretycznie dowolna, ale zawsze zapisywane są od lewej do prawej. W przypadku, gdy w danym wierszu występują dane w każdej ścieżce, na zakończenie wiersza i tak umieszczony jest kod $00.
Bloki VENV i PENV.
Ze względu na prawie identyczną strukturę obu tych bloków, są one opisane łącznie. Blok VENV zawiera obwiednie głośności dla instrumentów, blok PENV obwiednie panoramy stereo. Oś czasu obwiedni jest wyskalowana w tzw. "tickach", których czas trwania zależy od tempa modułu. Dla standardowego tempa 125 bpm jeden "tick" trwa 0,02 s. Wartości punktów obwiedni (na osi pionowej) są z zakresu od 0 (cisza) do 64 (pełna głośność) dla obwiedni głośności, oraz od -128 (tylko kanał lewy) do +128 (tylko kanał prawy) dla obwiedni panoramy. Każda obwiednia może posiadać pętlę oraz dwa punkty wybrzmiewania (ang. "sustain"). Opuszczenie pętli lub punktu wybrzmiewania następuje po napotkaniu komendy "key off" w zapisie muzycznym. A oto budowa wewnętrzna bloków:
Po nagłówku zapisane są kolejne obwiednie. Każda obwiednia zajmuje 136 bajtów, sposób zapisu jest następujący:
Dalej następuje kolejne 31 punktów obwiedni. Tablica punktów obwiedni zawiera zawsze 32 pola, niezależnie od tego ile punktów jest wykorzystanych.

</doc>
<doc id="1888865" url="https://pl.wikipedia.org/wiki?curid=1888865" title="Louis Tregardt">
Louis Tregardt

Louis Tregardt (Trichardt, ur. 10 sierpnia 1783 w Oudtshoorn w Kolonii Przylądkowej - zm. 10 sierpnia 1838 w Lourenço-Marquès w Portugalskiej Afryce Wschodniej) − jeden z przywódców Voortrekkerów, na jego cześć nazwano miasto Louis Trichardt.
W 1835 roku Louis Tregardt stanął na czele grupy Burów emigrujących z Kolonii Przylądkowej na północ; razem z innym przywódcą burskim Hansem van Rensburgiem otworzył szlak do Portugalskiej Afryce Wschodniej. Obie grupy osiągnęły pasmo Soutpansberg w 1836 roku, przy czym grupa Tregardta pozostała na miejscu, w pobliżu gór, natomiast Rensburg udał się dalej.
W tym czasie Tregardt porozumiał się z przywódcą plemienia Venda, Ramabulaną, który, według dokumentów, przekazał mu ziemie u stóp Soutpansberg w 1837 roku. W zamian Burowie wspomogli go w walce z bratem, Ramavaagą.
W 1838 roku grupa Tregardta rozpoczęła eksplorację okolicy w poszukiwaniu grupy van Rensburga. W tym celu podjęto siedmiomiesięczną wyprawę do portugalskiego Lourenço-Marquès (obecnie Maputo), która spowodowała śmierć ponad połowy grupy, w tym Tregardta.
W miejscu obozowania grupy Tregardta założone zostało miasto w 1899 roku Louis Trichardt.

</doc>
<doc id="1888867" url="https://pl.wikipedia.org/wiki?curid=1888867" title="Hope for Haiti Now">
Hope for Haiti Now



</doc>
<doc id="1888869" url="https://pl.wikipedia.org/wiki?curid=1888869" title="Krakowskie Otwarte Spotkania Artystyczne">
Krakowskie Otwarte Spotkania Artystyczne

Krakowskie Otwarte Spotkania Artystyczne (KOSA) – cykl multisensorycznych spotkań ze sztuką z udziałem interesujących (często niszowych), przedstawicieli różnych dziedzin twórczości. Główną ideą spotkań jest dialog między ludźmi sztuki oraz wspólna realizacja syntetycznych projektów artystycznych.
Projekt.
W ramach projektu na każde spotkanie KOSA składają się sztuki werbalne wizualne i audytywne oraz synkretyczne formy twórcze, jak również kompilacje poszczególnych gałęzi sztuk.
Niektóre z dotychczas prezentowanych form:
Pomysł zorganizowania Krakowskich Otwartych Spotkań Artystycznych jako miejsca swobodnej konfrontacji przedstawicieli wszystkich sztuk i prądów artystycznych, zrodził się w czerwcu 2007 r. Koordynatorami projektu są: Agnieszka Żuchowska-Arent (poetka, tłumaczka), Marek Arent (poeta) i Piotr Górnikiewicz (grafik).
Miejsce spotkań.
Spotkania KOSA w latach 2007–2009 odbywały się comiesięcznie w „Kawiarni Naukowej” – obecnie nieregularnie w różnych miejscach.
Wybrani twórcy.
Niektórzy twórcy i zespoły biorące udział w dotychczasowych spotkaniach KOSA:

</doc>
<doc id="1888870" url="https://pl.wikipedia.org/wiki?curid=1888870" title="Parafia Podwyższenia Krzyża Świętego w Psarach">
Parafia Podwyższenia Krzyża Świętego w Psarach

Parafia Podwyższenia Krzyża Świętego w Psarach – rzymskokatolicka parafia wchodząca w skład dekanatu Trzebinia archidiecezji krakowskiej. Proboszczem jest ks. mgr Janusz Rączka. Parafia liczy 1296 wiernych. Na terenie parafii znajduje się cmentarz.
Historia.
Psary do 1982 r. były częścią parafii Narodzenia NMP w Płokach. W tym samym roku erygowano parafię Podwyższenia Krzyża Świętego w Psarach. Kościół parafialny wybudowano w latach 1983 –2000. Od 1 października do 1 listopada 1973 r. na terenie obecnej parafii odbywała się wizytacja kanoniczna Arcybiskupa Metropolity krakowskiego Karola Wojtyły.
W latach 1982–2009 proboszczem parafii był ks. Stanisław Mszal.

</doc>
<doc id="1888873" url="https://pl.wikipedia.org/wiki?curid=1888873" title="Ashley Fisher">
Ashley Fisher

Ashley Fisher (ur. 25 września 1975 w Nowej Południowej Walii) – australijski tenisista.
Kariera tenisowa.
Karierę zawodową rozpoczął w 1998 roku, natomiast zakończył ją w październiku 2011 roku.
Sukcesy odnosił głównie jako deblista wygrywając 4 turnieje rangi ATP World Tour i awansując do 7 finałów. Jego największym osiągnięciem w startach wielkoszlemowych jest awans do półfinału deblowego US Open 2006, grając wspólnie z Trippem Phillipsem. Mecz o finał przegrał z parą Jonas Björkman–Maks Mirny. Ponadto jest ćwierćfinalistą Australian Open 2006 (w parze z Justinem Gimelstobem) oraz Wimbledon 2004 (w parze z Nikołajem Dawydienką).
W rankingu gry pojedynczej Fisher najwyżej był na 489. miejscu (24 lipca 2000), a w klasyfikacji gry podwójnej na 19. pozycji (22 czerwca 2009).

</doc>
<doc id="1888880" url="https://pl.wikipedia.org/wiki?curid=1888880" title="Philippe Bär">
Philippe Bär

Ronald Philippe Bär, OSB (ur. 29 lipca 1928 r. w Manado) – holenderski duchowny katolicki, biskup rotterdamski i ordynariusz wojskowy Holandii.
Życiorys.
Urodził się w 1928 r., w Manado, na terenie Indii Holenderskich, w rodzinie kalwińskiej. Podczas II wojny światowej został oddzielony od rodziców przez Japończyków i internowany w obozie dla chłopców.
Po wojnie przeniósł się z rodzicami do Holandii, gdzie rozpoczął studia z teologii protestanckiej na Uniwersytecie w Utrechcie. Wstąpił następnie do Kościoła Starokatolickiego i studiował w seminarium w Amersfoort. Zapoznał się tam przyszłego abpa starokatolickiego Utrechtu, Antoniusa Jana Glazemakera.
Wkrótce potem przeszedł do Kościoła katolickiego i w 1954 r. wstąpił do zakonu benedyktynów. Przyjął imię zakonne "Philippe". Święcenia kapłańskie otrzymał 26 czerwca 1959 r. Pracował następnie przez kilka lat jako kapelan w wojsku holenderskim.
15 stycznia 1982 r. został prekonizowany biskupem pomocniczym diecezji rotterdamskiej ze stolicą biskupią w Leges. 22 listopada 1982 r. został ordynariuszem wojskowym Holandii, a następnie 19 października 1983 r. ordynariuszem rotterdamskim. Funkcję tę sprawował do swojej rezygnacji, która miała miejsce 13 marca 1993 r.
Podejrzenia o przypadki molestowania.
Biskup jest podejrzewany o seksualne wykorzystywanie seminarzystów. W jego sprawie doszło do przedawnienia i nie zostało wszczęte postępowanie sądowe. 

</doc>
<doc id="1888881" url="https://pl.wikipedia.org/wiki?curid=1888881" title="Biskupi wojskowi Holandii">
Biskupi wojskowi Holandii



</doc>
<doc id="1888889" url="https://pl.wikipedia.org/wiki?curid=1888889" title="Muzeum Sztuki w El Paso">
Muzeum Sztuki w El Paso

Muzeum Sztuki w El Paso (ang. El Paso Museum of Art) – mieszczące się w El Paso w amerykańskim stanie Teksas muzeum gromadzące dzieła sztuki.
Od 1998 posiada nową siedzibę w centrum El Paso. Oprócz działalności wystawienniczej placówka organizuje lekcje muzealne, wykłady, projekcje filmów i różnego rodzaju działalność edukacyjną.
Zbiory.
Zbiór sztuki europejskiej.
Muzeum posiada w swych zbiorach kolekcję sztuki europejskiej XII-XVIII wieku. Kolekcja ta, zwana "Kress Collection", składa się z 57 dzieł takich europejskich twórców, jak: Bernardo Bellotto, Benedetto Bonfigli, Canaletto, Giovanni Benedetto Castiglione, Vincenzo Catena, Giuseppe Maria Crespi, Carlo Crivelli, Vittore Crivelli, Macrino d’Alba, Jacopo da Sellaio, Nicolò da Voltri, Juan de Borgoña, Martino di Bartolomeo, Giovanni di Paolo, Giovanni Andrea de Ferrari, Sano di Pietro, Battista Dossi, Lavinia Fontana, Artemisia Gentileschi, Juan de Valdés Leal, Benvenuto Tisi (zwanego Garofalo), Filippino Lippi, Lorenzo Lotto, Alessandro Magnasco, Bartolomé Esteban Murillo, Giacomo Pacchiarotti, Andrea Previtali, Pietro Rotari, Bernardo Strozzi, Antoon van Dyck i Francisco de Zurbarán.
Zbiór sztuki amerykańskiej.
Kolekcja muzealna obejmuje również dzieła amerykańskich twórców, takich jak: Manuel Gregorio Acosta, Frank Duveneck, Childe Hassam, George Inness, Manuel Neri, Rembrandt Peale, Frederic Sackrider Remington i Gilbert Charles Stuart.

</doc>
<doc id="1888895" url="https://pl.wikipedia.org/wiki?curid=1888895" title="Operacja Barras">
Operacja Barras

Operacja Barras – kryptonim operacji sił morskich i powietrznych w Sierra Leone przeprowadzonej 10 września 2000 przez siły specjalne armii brytyjskiej, której celem było uwolnienie zakładników uprowadzonych 25 sierpnia 2000 przez oddział West Side Boys podczas wojny domowej w tym kraju. Biorący w niej udział żołnierze nadali jej nazwę „Operacja Pewna Śmierć”.

</doc>
<doc id="1888898" url="https://pl.wikipedia.org/wiki?curid=1888898" title="Czasownik dwuprzechodni">
Czasownik dwuprzechodni

Czasownik dwuprzechodni (, ) – w językach nominatywno-akuzatywnych czasownik, wymagający dwóch dopełnień. Czasownik ten współtworzy zdanie wraz z podmiotem, dopełnieniem bliższym i dopełnieniem dalszym. W języku angielskim czasowniki dwuprzechodnie dają możliwość tworzenia strony biernej na dwa sposoby, np:

</doc>
<doc id="1888901" url="https://pl.wikipedia.org/wiki?curid=1888901" title="Formuła 3 Euro Series 2010">
Formuła 3 Euro Series 2010

Formuła 3 Euro Series 2010 – ósmy sezon Formuły 3 Euro Series. Sezon rozpoczął się 10 kwietnia 2010 roku wyścigiem w Le Castellet, a zakończył po 18 wyścigach 17 października tego samego roku na torze Hockenheimring. Tytuł w klasyfikacji kierowców zdobył Włoch Edoardo Mortara, natomiast jego zespół Signature-Plus sięgnął po mistrzostwo zespołów.
Klasyfikacja kierowców.
Punktacja:
Punktacja w pierwszym wyścigu: 10-8-6-5-4-3-2-1 (osiem pierwszych pozycji)
Punktacja w drugim wyścigu: 6-5-4-3-2-1 (sześć pierwszych pozycji)

</doc>
<doc id="1888902" url="https://pl.wikipedia.org/wiki?curid=1888902" title="La Tuque (terytorium równoważne)">
La Tuque (terytorium równoważne)

La Tuque – terytorium równoważne z regionalną gminą hrabstwa ("territoire équivalent à une municipalité régionale de comté", TÉ) w regionie administracyjnym Mauricie prowincji Quebec, w Kanadzie. Gminy nie wchodzące w skład żadnej regionalnej gminy hrabstwa łączy się w TÉ głównie do celów statystycznych.
Terytorium ma 15 130 mieszkańców. Język francuski jest językiem ojczystym dla 75,4%, atikamekw dla 22,6%, a angielski dla 1,3% mieszkańców (2011).
W skład terytorium wchodzą:

</doc>
<doc id="1888905" url="https://pl.wikipedia.org/wiki?curid=1888905" title="Shawinigan (Quebec)">
Shawinigan (Quebec)



</doc>
<doc id="1888906" url="https://pl.wikipedia.org/wiki?curid=1888906" title="Marco Wittmann">
Marco Wittmann

Marco Wittmann (ur. 24 listopada 1989 roku w Fürth) – niemiecki kierowca wyścigowy.
Kariera.
Formuła BMW.
Marco karierę rozpoczął w 1996 roku, od startów w kartingu. Po jej zakończeniu postanowił rozpocząć poważną karierę wyścigową, debiutując w 2007 roku w Niemieckiej Formule BMW. Wygrawszy dwa wyścigi, zmagania zakończył 5. miejscu w ogólnej punktacji. W tym samym roku zajął 2. pozycję w Światowym Finale tejże serii. W kolejnym sezonie, po połączeniu brytyjskich i niemieckich mistrzostw, Niemiec startował w Europejskiej Formule BMW. Dzięki konsekwentnej i równej jeździe (zwyciężył w jednym wyścigu na torze Spa-Francorchamps), sięgnął po tytuł wicemistrzowski, ulegając jedynie bezkonkurencyjnemu Meksykaninowi, Estebanowi Gutiérrezowi.
Formuła 3 Euroseries.
W roku 2009 zadebiutował w prestiżowej Formule 3 Euroseries. Najlepiej spisał się podczas ostatniej rundy, na torze Hockenheimring, kiedy to ukończył dwa wyścigi, odpowiednio na siódmym i trzecim miejscu. Cały sezon nie należał jednak dla Marco do najbardziej udanych, gdyż w żadnej z pozostałych eliminacji nie zdołał zdobyć ani jednego punktu. Ostatecznie dorobek zaledwie sześciu punktów pozwolił mu na zajęcie odległej 16. lokatę w końcowej klasyfikacji.
Sezon 2010 spędził na startach we francuskim zespole Signature-Plus. Wittmann dziesięciokrotnie stanął na podium, a podczas zmagań w pierwszym wyścigu na torze Hockenheimring, odniósł jedyne zwycięstwo, po starcie z pole position. Ostatecznie został wicemistrzem serii, ulegając jedynie swojemu włoskiemu partnerowi Edoardo Mortarze.
W drugim roku współpracy z ekipą Signature Marco powtórzył wynik z poprzedniego sezonu, ponownie plasując się na 2. pozycji w końcowej klasyfikacji. Tym razem musiał uznać wyższość Hiszpana Roberto Merhiego. Niemiec pięciokrotnie stanął na najwyższym stopniu podium oraz czterokrotnie uzyskał pole position.
Deutsche Tourenwagen Masters.
W 2013 roku Wittman został etatowym kierowcą BMW w Deutsche Tourenwagen Masters, reprezentując zespół BMW Team MTEK. W wyścigu na Red Bull Ringu stanął na drugim stopniu podium. Z dorobkiem 49 punktów uplasował się na ósmej pozycji w klasyfikacji generalnej.
W kolejnym sezonie startów przedłużył kontrakt z BMW. Już w pierwszym wyścigu na torze Hockenheimring odniósł zwycięstwo. Również na Hungaroringu, Red Bull Ringu i Nürburgringu plasował się na pierwszej pozycji. Po zakończeniu ósmej rundy sezonu zapewnił sobie zwycięstwo w końcowej klasyfikacji kierowców.

</doc>
<doc id="1888909" url="https://pl.wikipedia.org/wiki?curid=1888909" title="Świadkowie Jehowy w Trynidadzie i Tobago">
Świadkowie Jehowy w Trynidadzie i Tobago

Świadkowie Jehowy w Trynidadzie i Tobago – społeczność wyznaniowa w Trynidadzie i Tobago, należąca do ogólnoświatowej wspólnoty Świadków Jehowy, licząca w 2022 roku 10 623 głosicieli, należących do 130 zborów. Na dorocznej uroczystości Wieczerzy Pańskiej w 2022 roku zebrało się 27 960 osób (ok. 2% mieszkańców). Działalność miejscowych i Świadków Jehowy z Gujany koordynuje Biuro Oddziału w Curepe, na przedmieściach Port-of-Spain.
Historia.
Początki.
Działalność na wyspach rozpoczęli w roku 1914 zagraniczni wyznawcy, m.in. Evander Joel Coward ze Stanów Zjednoczonych, a później William R. Brown z Jamajki. Wkrótce dołączyli do nich John Mills (ur. 1888) oraz jego przyszła żona Constance Farmer. Na początku lat 20. XX wieku zorganizowano pierwszą grupę wyznawców i otworzono Biuro Oddziału. W 1922 roku George Young współwyznawca z Kanady rozpoczął wyświetlanie "Fotodramy stworzenia".
W roku 1932 otwarto nowe Biuro Oddziału, nadzorujące również działalność na Grenadzie i na Dominice. W tym samym roku zorganizowano pierwszy kongres. W roku 1936 gubernator Trynidadu pod wpływem duchownych wprowadził zakaz rozpowszechniania publikacji tego wyznania oraz Biblii. W roku 1940 otwarto pierwszą Salę Królestwa. We wrześniu 1942 roku w Princes Town zorganizowano kongres pod hasłem „Nowy świat”; uczestniczyło w nim 371 osób. Głosiciele z miejscowości Tunapuna wykorzystywali samochód z megafonami, którym docierali do odległych zakątków Trynidadu. W roku 1945 tutejsze władze unieważniły wcześniejszy zakaz rozpowszechniania publikacji religijnych.
W roku 1946 przybyli pierwsi misjonarze Szkoły Gilead. Dwa lata później zorganizowano kongres z udziałem ponad 3600 obecnych. Na początku lat 50. XX wieku misjonarze korzystali z 18-metrowego szkunera "Sibia", który później został zastąpiony większą łodzią — "Light", by rozpowszechniać religię w różnych częściach wysp. W tamtych latach kraj kilkakrotnie odwiedzali przedstawiciele Biura Głównego Towarzystwa Strażnica.
W roku 1985 rozbudowano Biuro Oddziału. Na początku lat 90. XX wieku, by zaspokoić potrzeby rosnącej liczby wyznawców, powiększono lub wybudowano nowe Sale Królestwa. W 1994 roku otwarto Salę Zgromadzeń na Trynidadzie. We wrześniu 2001 roku oddano do użytku rozbudowane Biuro Oddziału w Curepe, na przedmieściach Port-of-Spain. W 2007 roku w dorocznej uroczystości Wieczerzy Pańskiej uczestniczył zaproszony prezydent kraju – George Maxwell Richards. W grudniu 2009 roku w stolicy odbył się kongres międzynarodowy pod hasłem „Czuwajcie!”, z udziałem delegatów z 20 krajów, w tym większość z wysp karaibskich oraz z Surinamu, z Wenezueli i ze Stanów Zjednoczonych. W roku 2011 zanotowano liczbę 9291 głosicieli, a na Pamiątce zebrały się 25 423 osoby (ok. 2% mieszkańców). Liczbę 10 tysięcy głosicieli przekroczono w 2018 roku. We wrześniu 2021 roku wydano filmy w języku migowym używanym w Trynidadzie i Tobago, filmy ukazały się też w języku kreolskim używanym na Trynidadzie.

</doc>
<doc id="1888910" url="https://pl.wikipedia.org/wiki?curid=1888910" title="Szanowny panie Gacy">
Szanowny panie Gacy

Szanowny panie Gacy (ang. "Dear Mr.Gacy") – kanadyjski film z 2010 roku w reżyserii Svetozara Ristovskiego. W rolach głównych William Forsythe i Jesse Moss.
Fabuła.
Młody student Jason Moss, zafascynowany seryjnym mordercą, Johnem Wayne'em Gacym, prowadzi z nim korespondencję, by dowiedzieć się dlaczego zabijał.
John Wayne Gacy, w przeszłości aktywista polityczny szanowany przez społeczeństwo, wrażliwy na ludzką biedę. Często pomaga niezamożnym. Prywatnie właściciel posesji, na której ukrył 28 z 33 ciał zamordowanych przez siebie młodych chłopców w wieku od 14 do 21 lat. Po schwytaniu przez policję najbardziej obawiał się tego, że opinia publiczna dowie się o jego homoseksualizmie. Bycie mordercą było na dalszym miejscu listy jego zmartwień.

</doc>
<doc id="1888912" url="https://pl.wikipedia.org/wiki?curid=1888912" title="Kim Hyun-joong">
Kim Hyun-joong

Kim Hyun Joong (김현중) (ur. 6 czerwca 1986 w Seulu) – południowokoreański wokalista, aktor i lider zespołu SS501.
W 2008 roku wziął udział w programie "We got married", gdzie zawarł fikcyjne małżeństwo z 6 lat od niego starszą Hwang Bo. Po zyskanej popularności w tymże programie, zagrał w koreańskiej wersji dramy "Hana yori dango" ("Boys Over Flowers"), gdzie zagrał Yoon Ji Hoo. Drama podbiła serca widzów nie tylko w Korei, ale w całej Azji, a w Ameryce Południowej została wydana na DVD z angielskimi napisami.
We wrześniu 2009 roku, podczas promocji "Boys Over Flowers" zdiagnozowano u niego wirusa grypy H1N1. Podczas leczenia nie mógł uczestniczyć w Seul’s International Drama Awards. W jego imieniu nagrodę odebrali członkowie zespołu SS501. Kim został wypisany do domu 15 września 2009.
Hyun Joong jest ambasadorem kosmetyków marki Tony Moly, która ma siedziby w całej Azji.
W kwietniu 2010 roku wystąpił razem z Jung Ryeo w teledysku koreańskiej piosenkarki Gummy "As a man".
28 czerwca 2010 roku została ogłoszona wiadomość o podpisaniu przez Hyun Joonga kontraktu z wytwórnią Bae Yong Joon’s KeyEast, przez co prawdopodobnie działalność zespołu SS501, którego był liderem, zostanie zawieszona.
Kim Hyun Joong zagrał główną rolę w dramie "Playful Kiss" jako Baek Seung-jo.

</doc>
<doc id="1888914" url="https://pl.wikipedia.org/wiki?curid=1888914" title="Drużynowe Mistrzostwa Świata na Żużlu 1969">
Drużynowe Mistrzostwa Świata na Żużlu 1969

Drużynowe Mistrzostwa Świata na Żużlu 1969 – 10. edycja drużynowych mistrzostw świata na żużlu. Zawody finałowe odbyły się 21 września 1969 roku w Rybniku.
Tytułu mistrzowskiego, wywalczonego w 1968 roku w Londynie, broniła reprezentacja Wielkiej Brytanii.
Eliminacje.
Runda brytyjska.
Wielka Brytania automatycznie w finale.

</doc>
<doc id="1888915" url="https://pl.wikipedia.org/wiki?curid=1888915" title="Władza charyzmatyczna">
Władza charyzmatyczna



</doc>
<doc id="1888917" url="https://pl.wikipedia.org/wiki?curid=1888917" title="Peter Mponda">
Peter Mponda

Peter Mponda (ur. 4 września 1981 w Machindze) – malawijski piłkarz grający na pozycji obrońcy.
Kariera klubowa.
Karierę piłkarską Mponda rozpoczął w klubie Big Bullets. W 1998 roku zadebiutował w jego barwach w pierwszej lidze Malawi. W latach 1999, 2000 i 2001 trzykrotnie z rzędu wywalczył z nim mistrzostwo Malawi. W 2002 roku odszedł do kanadyjskiej Ottawy Wizards i przez 2 lata grał w Canadian Soccer League. W 2004 roku wrócił do Malawi i przez sezon grał w Big Bullets (mistrzostwo kraju). W 2005 roku trafił do zimbabwejskiego CAPS United, a w 2006 do południowoafrykańskiego Black Leopards FC. W latach 2010-2012 grał w Santosie FC, w którym zakończył karierę.
Kariera reprezentacyjna.
W reprezentacji Malawi Mponda zadebiutował w 1998 roku. W 2010 roku w Pucharze Narodów Afryki 2010 był podstawowym zawodnikiem i zagrał w 3 meczach: z Algierią (3:0), z Angolą (0:2) i z Mali (1:3).

</doc>
<doc id="1888918" url="https://pl.wikipedia.org/wiki?curid=1888918" title="Zakład (szkolnictwo wyższe)">
Zakład (szkolnictwo wyższe)

Zakład – jednostka organizacyjna uczelni lub instytutu naukowego, o wąskiej dyscyplinie badań, mniejsza niż instytut, np. "Zakład Historii Polski Nowożytnej" Instytutu Historycznego.

</doc>
<doc id="1888923" url="https://pl.wikipedia.org/wiki?curid=1888923" title="Budownictwo ekologiczne">
Budownictwo ekologiczne

Budownictwo ekologiczne (także: zrównoważone budownictwo) – działalność człowieka związana z projektowaniem i wznoszeniem obiektów budowlanych przy wykorzystaniu zachowań właściwych dla zrównoważonego rozwoju, w szczególności przejawiająca się w dbałości o środowisko naturalne oraz oszczędne gospodarowanie surowcami w całym cyklu budowlanym: począwszy od projektu, poprzez prace konstrukcyjne, eksploatację budynku (właściwą eksploatację, prace remontowe, konserwatorskie i modernizacyjne) - aż do jego rozbiórki. Koncepcja wyznaczania standardów i zasad budownictwa opartego na elementach najmniej szkodliwych dla środowiska przez cały okres "życia" budynku ma źródło w bardzo ważnym miejscu, jakie zajmuje budownictwo w działalności człowieka. Polega m.in. na wykorzystywaniu materiałów bardziej przyjaznych dla środowiska naturalnego, zmniejszeniu poboru energii, zazielenianiu budynków i terenów do nich przylegających.
Wybrane elementy zrównoważonego budownictwa.
Jednakże nowe technologie są stale ulepszane, aby uzupełnić obecnie stosowane metody w tworzeniu struktur ekologicznych. Głównym celem 'ekologicznego budownictwa' jest zmniejszenie wpływu, jaki budownictwo wywiera na zdrowie człowieka oraz na otaczające środowisko naturalne, poprzez:
Budownictwo ekologiczne opiera się na wyborze zdrowych materiałów i budownictwie energooszczędnym. Wykorzystuje energie czyste odnawialne, obejmuje racjonalną eksploatację budynków i dużą trwałość materiałów i obiektów budowlanych.
Podobną koncepcją, zwykle na mniejszą skalę, jest "budowa naturalna", która koncentruje się na wykorzystywaniu naturalnych materiałów dostępnych bezpośrednio na miejscu. Związana jest z tym również tzw. zielona architektura. Mimo iż większość programów 'zielony dom' nie dotyczy budynków już istniejących, ich zasady można wykorzystać w celu modernizacji zabudowań już istniejących. 
Ekologiczne praktyki budowlane mają na celu zmniejszenie wpływu, jaki budynki wywierają na środowisko. Dlatego też ich najważniejsza zasada brzmi: ekologiczny budynek to taki, który nie wymaga budowy. Nowe konstrukcje prawie zawsze powodują zniszczenia w obrębie miejsca budowy, dlatego modernizacja jest lepsza niż nowa budowa. Druga zasada brzmi: każdy budynek powinien być tak mały, jak to tylko możliwe − zmniejszenie powierzchni całkowitej, lepsze jej wykorzystanie, zmiana wykończenia i wyposażenia. Trzecia zasada: nie przyczyniać się do nadmiernego rozprzestrzeniania się (tendencja miast do rozrostu w sposób nieuporządkowany). Nie ma znaczenia, ile trawy można umieścić na dachu budynku oraz ile energooszczędnych okien zostanie zainstalowanych, jeśli tylko budynek przyczynia się do bezładnego rozrostu. Wówczas główne założenie ekologicznego budownictwa nie może zostać spełnione. Wypełnianie wolnych przestrzeni w mieście zawsze będzie bardziej atrakcyjne niż zagospodarowanie zielonych terenów pod miastem.
Unikanie materiałów uciążliwych dla środowiska (wykorzystanie energii, wody i innych surowców).
Materiały budowlane na ogół uważane za „zielone” obejmują między innymi surowiec drzewny pochodzący z lasów certyfikowanych jako ośrodki dobrze zarządzające zasobami leśnymi i przeprowadzające w pełni kontrolowane wycinki. Pośród materiałów ekologicznych wyróżnić możemy także szybko regenerujące się materiały roślinne typu słoma, bambus, przystosowany kamień (naturalny lub z odzysku), metale z odzysku, a także inne materiały ponownego użytku, źródła odnawialne oraz nadające się do recyklingu (w tym: linoleum, wełna owcza, papierowe panele, cegła suszona na słońcu, bloczki ze sprasowanej ziemi, glina, wermikulit, len, trawa morska, korek, kokos, płyty pilśniowe, wapień, wysokiej jakości betony). Agencja Ochrony Środowiska (EPA) sugeruje również używanie jako materiałów konstrukcyjnych odpadów przemysłowych pochodzących z recyklingu, takich jak produkty spalania węgla, piasek odlewniczy oraz gruz z rozbiórek. Materiały budowlane powinny być wyodrębniane i wytwarzane w pobliżu budowy, aby zminimalizować zużycie energii, potrzebnej do ich transportu. Tam, gdzie to możliwe, elementy budowlane należy wyprodukować poza obrębem budowy, a następnie dostarczyć je w docelowe miejsce w celu maksymalizacji korzyści płynących z ich pozamiejscowego wytwarzania (m.in. minimalizacja powstawania odpadów, stosowanie recyklingu, powstawanie elementów wysokiej jakości, zmniejszenie hałasu i pylenia).
Ochrona zdrowia oraz poprawa wydajności pracowników.
Jakość otoczenia w pomieszczeniach (IEQ) to jedna z pięciu kategorii w systemie oceny LEED, stworzona w trosce o komfort, zdrowie i wydajność pracy użytkowników pomieszczeń. Kategoria IEQ obejmuje zwłaszcza tematy jakości powietrza w pomieszczeniu (IAQ), temperatury i oświetlenia. 
Celem IAQ jest redukcja lotnych zanieczyszczeń pochodzenia organicznego.
Na zmniejszenie emisji zanieczyszczeń do powietrza wpływa dobór odpowiednich materiałów budowlanych i wykończeniowych. Wiele z nich może emitować rozmaite gazy, niekiedy toksyczne, np. zawierające formaldehyd. Może to znacząco wpływać na zdrowie użytkowników pomieszczeń, ich samopoczucie i wydajność w pracy. Rezygnacja z takich szkodliwych produktów podwyższy współczynnik IAQ budynku. 
Kolejny ważny czynnik w kontroli jakości powietrza to osiadanie wilgoci. Wilgoć wpływa na przyrost pleśni oraz obecność bakterii, wirusów, roztoczy i innych mikroorganizmów. Do ich rozwoju może prowadzić woda dostająca się pod zewnętrzne powłoki budynku oraz jej kondensacja na chłodnych powierzchniach. Odpowiednia izolacja i szczelna pokrywa zabezpieczy budynek przed wilgocią z zewnątrz, ale nadal niezbędna jest odpowiednia wentylacja, by odprowadzić wilgoć powstającą wewnątrz.
Produkty drewniane, szczególnie podłogi, są często używane w środowiskach, w których przebywają alergicy. W przeciwieństwie do dywanów, nie zbierają się na nich alergeny i kurz. Dlatego alergikom zaleca się użycie drewna, winylu, linoleum i płytek, zamiast tradycyjnych dywanów. Drewniane podłogi przyczyniają się także do polepszenia jakości powietrza, absorbując lub uwalniając wilgoć.
Redukcja odpadów i zanieczyszczeń, ochrona przed degradacją środowiska.
Zielona architektura dąży także do zmniejszenia utraty energii, wody i materiałów używanych podczas budowy. W trakcie budowy, jednym z celów powinno być zmniejszenie ilości materiałów kierowanych na składowiska odpadów.
Kiedy budynki nie nadają się już do użytkowania, są one zazwyczaj burzone, a odpady przenoszone są na składowiska. Dekonstrukcja jest to rodzaj technologii bezodpadowych, wykorzystujących odpady produkcyjne równocześnie z produkcją, bez ich wydalania na zewnątrz systemu produkcyjnego. Poprzez wybór odpowiednich materiałów i stosowanie techniki bezodpadowej można zmniejszyć zapotrzebowanie na energię pierwotną. Przykładami takich technologii są techniki ekstruzji (wyciskania), techniki prasowania i prasoodpowietrzania.

</doc>
<doc id="1888925" url="https://pl.wikipedia.org/wiki?curid=1888925" title="Muzyka XX wieku">
Muzyka XX wieku



</doc>
<doc id="1888926" url="https://pl.wikipedia.org/wiki?curid=1888926" title="Wystawa sztuki">
Wystawa sztuki



</doc>
<doc id="1888927" url="https://pl.wikipedia.org/wiki?curid=1888927" title="SSN688">
SSN688



</doc>
<doc id="1888928" url="https://pl.wikipedia.org/wiki?curid=1888928" title="Most św. Macieja">
Most św. Macieja

Most św. Macieja (Matthias Brücke) – most położony we Wrocławiu, łączący wyspę Tamka (inaczej: Wyspę Świętego Macieja) ze Starym Miastem. Jest to jedyne stałe połączenie z lądem dla tej wyspy. Most stanowi przeprawę nad rzeką Odrą, a dokładniej nad jej ramieniem bocznym nazywanym Kanałem Jazu Macieja, przepływającym na południe od wyspy.
Pierwszy most w tym miejscu był mostem drewnianym. Jego powstanie wiązało się z budową i funkcjonowaniem w tym miejscu młynów wodnych. Pierwszy młyn zlokalizowany był na wyspie – "młyn św. Macieja". O jego istnieniu wzmiankowano już w roku 1254. Później powstał drugi młyn, a w 1539 roku nowy wodociąg. Kolejny most wybudowano w 1880 r., natomiast żelazny most św. Macieja został wybudowany w latach 1905-1907, później przebudowany w 1967 roku, a w 2007 gruntownie odremontowany wraz z przylegającymi nabrzeżami rzeki. W miejscu zlikwidowanych młynów, w przebudowanych rynnach roboczych, istniało przęsło, jedno z trzech, Jazu św. Macieja, o zamknięciach kozłowo-iglicowych, wchodzącym w skład Piaskowego Stopnia Wodnego. Po zwiększeniu w 1959 roku piętrzenia na "Mieszczańskim Stopniu Wodnym", kozły zostały zdemontowane, a z dawnych budowli pozostał most i umocnione brzegi rzeki.
Północny przyczółek mostu położony jest na wyspie Tamka, na prawym brzegu kanału, natomiast południowy leży przy terenie Starego Miasta, na lewym brzegu kanału. Tu ulica biegnąca przez most łączy się z ulicą Grodzką i przebiegającą z południa na północ ulicą Szewską. W latach 30. XX wieku istniały plany poprowadzenia z ulicy Szewskiej przez Most św. Macieja i dalej przez wyspy Śródmiejskiego Węzła Wodnego nowej trasy, lecz nigdy nie zostały zrealizowane. Sama ulica biegnąca przez most na wyspę nie ma odrębnej nazwy; nadano jej nazwę taką jak wyspie czyli "Tamka", i takie adresy obowiązują dla dwóch budynków zlokalizowanych na wyspie.
Długość mostu wynosi 15,75 m, a szerokość 7,5 m, na którą składają się: jezdnia o szerokości 3,5 m i dwa chodniki po 2 m szerokości każdy. Most został wykonany w konstrukcji stalowej, przy zastosowaniu technologii połączeń spawanych, jako belka swobodnie podparta, jednoprzęsłowa. Elementami nośnymi są trzy dźwigary główne – blachownice o zmiennej sztywności. Jako stężenia poprzeczne dźwigarów zastosowano belki dwuteowe umieszczone w połowie rozpiętości mostu i na skrajach. Nawierzchnia jezdni została wykonana z kostki granitowej. Rozpiętość mostu w świetle łożysk wynosi 15,15 m, a w świetle kanału, tzn. między ścianami przyczółków, 14,65 m. Most oparty jest na przyczółkach betonowych z okładziną kamienną, za pośrednictwem łożysk płaskich i betonowej ławy podłożyskowej. Balustrady pomostu wykonano z płaskowników, pochwyt z ceownika, natomiast przyczółki zwieńczone są balustradami kamiennymi z piaskowca i granitowymi nakrywami ozdobione neogotyckim ornamentem. Na przyczółkach mostu znajdują się również nieduże tarasy widokowe.

</doc>
<doc id="1888930" url="https://pl.wikipedia.org/wiki?curid=1888930" title="Raymond Peynet">
Raymond Peynet

Raymond Peynet (ur. 16 listopada 1908 w Paryżu, zm. 14 stycznia 1999 w Mougins) – francuski grafik.
Życiorys.
Studiował w latach dwudziestych XX wieku w Szkole Sztuk Stosowanych w Paryżu. Zajmował się tworzeniem rysunków dla prasy i ilustrowaniem katalogów francuskich domów towarowych.
W jego twórczości światową popularność zdobyły liryczne rysunki przedstawiające „Zakochanych”: poetę i jego narzeczoną. Pierwsze rysunki powstały w roku 1942 w miejscowości Valence, znajdującej się wówczas we władzy rządu Vichy, gdzie na Polu Marsowym znajdowała się ażurowa staroświecka altanka, w której odbywały się koncerty. Postacie „Zakochanych” Peynet stworzył z inspiracji piosenką Georges'a Brassensa „Zakochani z parkowych ławeczek” ("Les amoureux des bancs publics") i umieścił je pod tą altanką.
Peynet stworzył ogółem 6 tysięcy rysunków poświęconych „Zakochanym”. Poczta Francuska wydała w roku 1985 znaczek walentynkowy z rysunkiem Peyneta, w roku 2000 ukazał się znaczek o nominale 3 franków (0,46 €) upamiętniający zmarłego artystę z rysunkiem Zakochanych pod altanką Peyneta.
We Francji twórczości Peyneta poświęcono trzy muzea: w Valence, w Antibes na Lazurowym Wybrzeżu i w Brassac-les-Mines, mieście rodzinnym jego matki, a w Japonii dwa: w Karuizawa i w Sakuto.
W Polsce w roku 1958 ukazał się tom rysunków Peyneta.

</doc>
<doc id="1888932" url="https://pl.wikipedia.org/wiki?curid=1888932" title="Asterionella">
Asterionella

Asterionella ("Asterionella" Hassall) – rodzaj okrzemek z rodziny fragilariowatych. Gatunkiem typowym jest "A. formosa". Jeden z częstszych przedstawicieli słodkowodnego fitoplanktonu, czasem tworzący zakwity. Nie będąc typowym składnikiem fitobentosu, uwzględniana w niewielu wskaźnikach okrzemkowych. Komórki promieniście połączone w cenobia (dając wygląd gwiazdy), które pod wpływem warunków środowiskowych mogą zmieniać liczbę modułów lub się rozpadać. Wydłużone, zwykle rozszerzające się główkowato na końcach, jednakobiegunowe lub różnobiegunowe. Skorupki cienkie, brak wstawek i przegródek. Poprzeczne prążki delikatne, bez żeber. Przedstawiciele występują w wodach różnych części świata, z przewagą stref umiarkowanych. Wśród nich są zarówno umiarkowane acydofile ("Asterionella ralfsii"), jak i umiarkowane alkalifile ("Asterionella gracillima"). W polskiej florze powszechna "A. gracillima", dość częsta również "A. formosa".
Na asterionellach pasożytują skoczkowce "Rhizopydium planktonicum".

</doc>
<doc id="1888933" url="https://pl.wikipedia.org/wiki?curid=1888933" title="Plön (ujednoznacznienie)">
Plön (ujednoznacznienie)

Niemcy.
1 miasto:
1 powiat:
1 zamek:

</doc>
<doc id="1888934" url="https://pl.wikipedia.org/wiki?curid=1888934" title="Ulica Gdańska w Bydgoszczy">
Ulica Gdańska w Bydgoszczy

Ulica Gdańska – główna, reprezentacyjna ulica miejska położona na terenie Śródmieścia w Bydgoszczy.
Początkowo ulica odgrywała głównie rolę komunikacyjną, jednak w II połowie XIX wieku zmieniła się w reprezentacyjny trakt mieszczański, „wizytówkę miasta”, centrum handlu i rozrywki, gdzie koncentrowało się życie rozrastającego się Nowego Miasta, położonego na północ od rozlokowanego nad Brdą Starego Miasta w Bydgoszczy. W dwudziestoleciu międzywojennym była trzecią pod względem długości ulicą w Bydgoszczy, licząc łącznie 3,19 km.
Przebieg.
Ulica łączy Stare Miasto z północnymi terenami bydgoskiej aglomeracji. Rozciąga się od skrzyżowania z ul. Jagiellońską do ul. Armii Krajowej.
Część południowa jest osią bydgoskiego Śródmieścia i najbardziej reprezentacyjną jego ulicą, natomiast część północna – od Stadionu Miejskiego, po granice miasta graniczy z Leśnym Parkiem Kultury i Wypoczynku i Lasem Gdańskim.
Historia.
Dzieje i topografia.
Ulicę Gdańską wytyczono w latach 20. XIX wieku równolegle do zarzuconego w latach 1835–1850 dawnego traktu wiodącego do Gdańska (ul. Pomorskiej). Powstanie ulicy wiąże się z ekspansją zabudowy miasta na północ, co nastąpiło po 1816 r., gdy miasto zakupiło teren na wschód od traktu gdańskiego. Urządzono wówczas gościniec rozwinięty w linii prostej, o szerokości 26 metrów, a grunty położone po obu jego stronach podzielono na działki, które stały się własnością osób prywatnych. Wcześniej zasięg przedmieścia ograniczał się do obszaru przyległego bezpośrednio do mostu na Brdzie, Bramy Gdańskiej, kompleksu Karmelitów i kościoła św. Ducha. Na polach obecnie zabudowanych kamienicami Śródmieścia mieszczanie bydgoscy urządzali coroczne zawody strzeleckie, które kończyły się przyznaniem zwycięzcy odznaki „Złotego Kura”. W miejscu obecnego skrzyżowania ul. Gdańskiej, Dworcowej i Pomorskiej następowało rozwidlenie średniowiecznych traktów prowadzących do Koronowa (ul. Dworcowa) i Świecia (ul. Pomorska).
Gwałtowny rozwój przestrzenny ośrodka miejskiego w kierunku północno-zachodnim nastąpił po 1850 r., po budowie dworca kolejowego na Bocianowie i włączeniu tego obszaru do miasta. Ulica Gdańska stała się wówczas centralną, reprezentacyjną arterią i osią handlową rozwijającego się nowego miasta ().
Nierozerwalnie związane z rozwojem ulicy było wytyczenie i zabudowa ciągów ulic poprzecznych i równoległych do ul. Gdańskiej, umożliwiających jej połączenie z dzielnicami Śródmieścia położonymi po jej stronie zachodniej (Bocianowo) i wschodniej (Grodztwo, Bielawy, Osiedle Leśne). Zasadnicza sieć ulic przyległych powstała w 2. połowie XIX wieku i w pierwszych latach XX stulecia. Jedynie pokrywające się z dawnymi traktami ulice: Focha, Jagiellońska, Dworcowa i Pomorska, podobnie jak początkowy odcinek Gdańskiej, swym rodowodem sięgają wieków średnich.
Szczególnie ważnymi etapami w kształtowaniu się ulicy było wytyczenie Placu Wolności w 1854 r. i Alei Mickiewicza w 1903 r., ponieważ zaważyły one na szczególnie reprezentacyjnym charakterze odcinków ul. Gdańskiej w tych rejonach.
Na Placu Wolności powstała w 1876 r. pierwsza miejska fara ewangelicka, w 1893 r. postawiono konny pomnik cesarza Wilhelma I, a w 1904 r. monumentalną fontannę Potop.
Po 1854 r. w pewnym oddaleniu od miasta po zachodniej stronie ulicy utworzono plac ćwiczeń ze strzelnicą dla wojska, co zapoczątkowało rozwój tzw. dzielnicy koszarowej. W 1861 roku ulica Gdańska na wysokości ul. Artyleryjskiej została przecięta torami linii kolejowej prowadzącej do Torunia, która odcięła obszary wojskowe. Dopiero po likwidacji przejazdu w latach 30. XX w. i rozwoju osiedla Leśnego nastąpił dalszy rozwój ulicy w kierunku północnym.
Ulica podupadła po II wojnie światowej. W czasach Polski Ludowej, do grudnia 1985 roku znajdowała się w ciągu drogi państwowej nr 48 oraz drogi międzynarodowej E83. Dopiero po 1996 r. została poddana stopniowej rewitalizacji. W 1998 r. na początkowym odcinku ulicy (do Placu Wolności) znacznie ograniczono ruch kołowy, w latach 2002–2007 dokonano modernizacji nawierzchni chodników i częściowo jezdni i torowisk oraz wymieniono oświetlenie na stylowe.
Trwają także prace przy odnawianiu elewacji kamienic oraz zabudowie plombowej. W 2017 na odcinku od placu Wolności do ul. Krasińskiego zasadzono 11 jarzębów szwedzkich.
W 2005 i 2006 r. na ulicy stanęły dwie rzeźby autorstwa Michała Kubiaka: „Wędrowiec” i „Marian Rejewski na ławeczce”. W 2013 na budynku nr 13 zainstalowano pierwszy od wielu lat nowy neon w mieście, promujący otwartą 4 lata wcześniej kawiarnię.
Nazwy.
Ulica została ukształtowana w dwóch etapach, co wiąże się z tym, że początkowo posiadała dwie nazwy. Jej pierwotny odcinek do zbiegu z ulicą Dworcową, pochodzący z XIV wieku, nosił miano ulicy Gdańskiej (niem. "Danzigerstraße"), natomiast jego przedłużenie, wytyczone po 1820 r. – Szosa Gdańska (niem. "Danziger Chaussee"). Później wraz z rozwojem zabudowy, ulicą Gdańską nazywano kolejne odcinki traktu (w 1879 r. do wysokości ul. Powstańców Warszawy). Od 1977 r. ulica sięgnęła obecnych granic administracyjnych, w związku z czym ulicą Gdańską nazywa się dziś cały trakt wiodący od Starego Miasta aż do północnej granicy Bydgoszczy.
Nazwy ulicy w przekroju historycznym:
Parcelacja.
Z chwilą urządzenia ulicy Gdańskiej, grunty położone po obu jej stronach podzielono na działki, które stały się własnością osób prywatnych. Prawdopodobnie większość działek, do wysokości ulicy Świętojańskiej, została wytyczona do lat 50. XIX wieku, a ich granice pokrywają się z aktualnymi. Proces kształtowania się układu nieruchomości położonych przy ulicy Gdańskiej i ich numeracji ostatecznie został zakończony w lutym 1931 r. Wówczas wprowadzono obowiązujące nadal numery administracyjne dla parcel z podziałem na stronę parzystą (wschodnią) i nieparzystą (zachodnią). W latach 1879–1931 obowiązywało 169 numerów, a od 1931 r. 190. Późniejsze regulacje dotyczyły rozwoju ulicy w kierunku północnym i wytyczania kolejnych parcel, zwłaszcza po stronie parzystej. Obecnie najwyższy numer administracyjny 260 posiada nieruchomość w rejonie Myślęcinka.
Rozwój zabudowy i komunikacji.
Początki zabudowy traktu sięgają 1448 roku, kiedy powstał z fundacji bydgoskich mieszczan zespół zabudowań szpitala Św. Ducha wraz z kaplicą.
W 1615 r. świątynię przejęły siostry Klaryski, które do połowy XVII wieku znacznie go rozbudowały w formie późnogotycko-renesansowej oraz wzniosły klasztor połączony krużgankiem ze świątynią.
W końcu XVIII wieku przy ul. Gdańskiej poza zespołem klasztornym Klarysek istniało kilka budynków mieszkalnych oraz zajazd na rozwidleniu dróg do Koronowa i Świecia. Do 1816 r. powstał kolejny zajazd Gliszczyńskich w miejscu obecnego hotelu Pod Orłem.
Gwałtowny rozwój zabudowy pierzejowej na całej długości ulicy Gdańskiej nastąpił po 1835 r. Do ok. 1860 r. powstały zwarte pierzeje zabudowy do ul. Śniadeckich, następnie do ul. Świętojańskiej (1870), zaś podstawowa, bazowa zabudowa całej ulicy (do ul. Kamiennej, gdzie znajdował się przejazd kolejowy) powstała do 1890 r.
Po 1900 r. wzniesiono pierwsze duże obiekty w północnej części ulicy: budynki Wodociągów Miejskich (1899–1900), gmach Szkoły Wojennej (1913–1914), a po 1933 r. budynki pierzejowe w obrębie nowo wznoszonego osiedla Leśnego. W latach 50. XX w. powstała dalsza zabudowa os. Leśnego oraz kompleks sportowy WKS „Zawisza”.
W 1860 r. ulicę zaczęły oświetlać latarnie gazowe, a od 1900 r. elektryczne. Ulica na całej długości posiadała jezdnię o brukowanej nawierzchni, wydzieloną krawężnikami, wzdłuż których nasadzony był szpaler drzew. Chodniki ułożone były z płyt granitowych.
18 maja 1888 roku uruchomiono na ulicy tramwaj konny, na tzw. linii „czerwonej” (od Placu Teatralnego do ul. Dworcowej). W 1892 r. uruchomiono drugą linię „zieloną”, prowadzącą ul. Gdańską na całej długości (od koszar artyleryjskich).
W 1896 r. tramwaje zostały zelektryfikowane, a w 1937 r. w związku z powstaniem osiedla Leśnego uruchomiono połączenie autobusowe.
W 1932 r. w związku z budową magistrali węglowej, w ciągu ulicy powstał wiadukt (obecny obiekt nosi im. J. Święcickiego) nad torami kolejowymi, zaś przejazd kolejowy został zlikwidowany. W 1989 roku powstał wiadukt tramwajowy i pętla tramwajowa w bezpośrednim sąsiedztwie Leśnego Parku Kultury i Wypoczynku, przy zbiegu ulic: Gdańskiej i Rekreacyjnej. W 2012 roku na ulicy pojawił się pierwszy w Bydgoszczy wydzielony kontrapas dla rowerzystów.
Architektura.
Krajobraz architektoniczny ulicy kształtował się na przestrzeni ponad 150 lat. Długotrwały proces sprawił, że zespół zabudowy w przebiegu całej ulicy jest znacznie zróżnicowany. Sąsiadują tutaj ze sobą domy mieszkalne z różnych epok, o różnej skali i stylistyce.
Na odcinku ulicy do ul. Świętojańskiej powstały głównie kamienice czynszowe, zaś na dalszym odcinku budownictwo o charakterze podmiejskim, z rezerwą terenu na wzniesienie okazalszych budynków (domy z przed-ogrodami).
W latach 1890–1914 nastąpiła znaczna intensyfikacja i wymiana zabudowy. W pierzejach ulicy wzniesiono dziewięć okazałych kamienic, kilkanaście innych przebudowano oraz wzniesiono wille bogatych przemysłowców i urzędników, które stanowią pozytywne dominanty architektoniczne.
Do końca XIX wieku dominował nurt klasycyzujący. W tym czasie wznoszono kamienice czynszowe o prostych, symetrycznych fasadach i zazwyczaj skromnej dekoracji. W ostatniej ćwierci XIX w. zaczęto stawiać domy w tonacjach klasycystycznych, ale również renesansowych, manierystycznych i barokowych. W latach 1885–1898 wzdłuż ulicy powstało 21 realizacji autorstwa budowniczego Józefa Święcickiego, który tworzył architekturę eklektyczną o różnych kostiumach neostylowych. Trwale wpisały się w krajobraz ulicy jego realizacje neobarokowe, a zwłaszcza hotel Pod Orłem, który stał się wizytówką bydgoskiej architektury.
Z początkiem XX wieku zaczęły powstawać kamienice o architekturze zrywającej z historyzmem. Kamienice projektu Fritza Weidnera reprezentowały nurt architektury malowniczej, Rudolfa Kerna – secesji, zaś Alfreda Schleusenera i Paula Sellnera – wczesnego modernizmu.
W latach 30. XX w. powstały kamienice w północnej części ulicy o architekturze funkcjonalizmu o prostych kubicznych bryłach, m.in. autorstwa Jana Kossowskiego. Po II wojnie światowej dokonywano natomiast zabudowy plombowej o architekturze bezstylowej. Powstały w tym okresie: Dom Handlowy „Rywal” (1971–1973), 10-kondygnacyjny biurowiec oraz trzy kamienice.
W latach 1990–2005 powstały przy ul. Gdańskiej kolejne trzy kamienice, z których nie wszystkie wpasowały się poprawnie w otaczającą stylową zabudowę. W 2019 przy ul. Gdańskiej 133 powstał supermarket Aldi, otwarty 19 lutego 2020. W związku tym, na żądanie konserwatora zabytków, od strony ulicy postawiono elewację kurtynową, mającą wizualnie uzupełnić lukę w istniejącej tam zabudowie pierzejowej. Również w 2019 przeprowadzono remont kolejnych kamienic (nr 107 i 117). W lipcu 2020 dokonano wyburzenia pod nową zabudowę mało wartościowych architektonicznie budynków z numerami od 106 do 112, w ich miejscu powstanie Centrum Innowacyjnych Symulacji Medycznych VR i AR spółki InventionMed. W 2021 wydano pozwolenie na budowę kamienicy mieszkalnej i hotelu na niezabudowanej od 1945 posesji przy skrzyżowaniu z ul. Śniadeckich.
Na przełomie XIX i XX wieku również ciągi ulic poprzecznych i równoległych do ul. Gdańskiej, wyposażono w ciekawe architektonicznie budowle eklektyczne i secesyjne, zgrupowane przede wszystkim przy ulicach: Z. Krasińskiego, J. Słowackiego, A. Mickiewicza, A. Cieszkowskiego, 20 stycznia 1920, I.J. Paderewskiego, pl. Weyssenhoffa, a częściowo przy ul. Świętojańskiej, J. Zamoyskiego i K. Chodkiewicza.
Obraz społeczny.
Ulica Gdańska do połowy XIX wieku odgrywała przede wszystkim rolę komunikacyjną, a następnie stała się reprezentacyjnym, mieszczańskim traktem oraz osią kompozycyjną rozrastającego się Śródmieścia.
W kamienicach reprezentacyjne mieszkania zajmowali zamożni urzędnicy, fabrykanci i handlowcy, w skromniejszych mieszkali mistrzowie różnych profesji, natomiast lokale w oficynach i skromnych domach zasiedlali drobni rzemieślnicy oraz robotnicy. Partery kamienic były z reguły przystosowane do prowadzenia działalności handlowej lub gastronomiczno-usługowej.
W rejonie ulicy Gdańskiej kwitł handel, rozwijały się warsztaty rzemieślnicze i drobny przemysł oraz gastronomia. Natomiast ulica skutecznie oparła się procesowi gwałtownej industrializacji. Dla żadnego przedsiębiorstwa, nie wybudowano przy ulicy Gdańskiej okazałych, typowych budynków fabrycznych. Przedsiębiorstwa działające w tym rejonie były dość skromne i mieściły się w zabudowaniach oficynowych w głębi posesji.
Wśród sklepów przy ulicy Gdańskiej najdłuższą historię posiadała apteka „Pod Łabędziem”, istniejąca przy ul. Gdańskiej 5 od 1853 r. do 2017 r. Na początku XX w. zaczęły powstawać przy ulicy domy towarowe: np. w 1911 r. Dom Towarowy M. Conitzer&amp;Söhne, w 1919 r. sklep Bonifacego Cyrusa. Na początku lat 20. XX w. przy ulicy miało siedziby także 5 banków.
Ulica Gdańska miała również duże znaczenie w branży gastronomicznej i rozrywkowej. W XIX i I połowie XX w. mieściły się tutaj restauracje i cukiernie odwiedzane przez zamożnych bydgoszczan oraz skromne wyszynki i piwiarnie, a także sale koncertowe, hotele, teatry, kina. Przy Gdańskiej mieściła się także pierwsza siedziba Biblioteki Miejskiej.
Święto ulicy.
Od 2002 do 2015 we wrześniu każdego roku organizowane było Święto Ulicy Gdańskiej. Imprezy plenerowe, koncerty i konkursy odbywały się w różnych miejscach i obiektach położonych wzdłuż ulicy. Głównym organizatorem imprezy była Gazeta Wyborcza oddział w Bydgoszczy.
Ulica obecnie.
Charakterystyka.
Ulica Gdańska liczy 7,3 km długości, przy czym odcinek zabudowany stylowymi kamienicami wynosi 2,0 km, a w obrębie dzielnicy koszarowej i osiedla Leśnego 1,5 km. Natomiast 3,8-kilometrowy odcinek ulicy położony na północ od wiaduktu kolejowego posiada całkowicie odmienny charakter, gdyż przebiega przez teren mało zurbanizowany, pomiędzy Lasem Gdańskim i kompleksem działek a Leśnym Parkiem Kultury i Wypoczynku.
Na północnych rubieżach miasta ulica wznosi się na 45-metrowe Zbocze Fordońskie, pokonując w ten sposób granicę makroregionów: Pojezierza Wielkopolskiego i Pojezierza Pomorskiego.
Przy ulicy znajdują się:
Architektura.
Spacer Gdańską i uliczkami do niej przyległymi to przegląd stylów i prądów w budownictwie ostatnich dwóch stuleci. Przy ulicy spotyka się skromne, parterowe budynki frontowe, parterowe domy reprezentujące typ budownictwa podmiejskiego, kamienice czynszowe dwu- i trzypiętrowe (jest ich blisko 100) oraz wielkomiejskie kamienice cztero- i pięciopiętrowe oraz monumentalne gmachy.
92% zabudowy ul. Gdańskiej pochodzi sprzed 1920 r. Z tego połowa istniejącej zabudowy została wzniesiona bądź przebudowana w latach 1890–1914 – czasach, kiedy powstawała w Bydgoszczy najbogatsza architektura historyzująca, ze detalami i zdobieniami nawiązującymi do sztuki renesansu, manierystyzmu i baroku, a następnie secesji i wczesnego modernizmu.
Na Gdańskiej swoje dzieła zostawili najwybitniejsi bydgoscy architekci. Wzdłuż ulicy można podziwiać kamienice i obiekty autorstwa:
Tworzyli tu również swoje dzieła architekci berlińscy: m.in. Heinrich Seeling, Otto Walther, W. Hildebrandt.
Licząc z uliczkami bocznymi zrealizowano tu do 1914 r. ponad 30 kamienic autorstwa J. Święcickiego, 19 projektu Rudolfa Kerna, 14 Fritza Weidnera i szereg innych autorstwa m.in. Karla Bergnera, Paula Böhma, Ericha Lindenburgera i innych.
Zabytki.
W 2015 r. w rejestrze zabytków znajdowało się 28 obiektów położonych przy ulicy Gdańskiej.
Najstarszym zachowanym obiektem jest pochodzący z przełomu XVI i XVII w. kościół Klarysek. Jednak najwięcej zabytków dotyczy stylowych kamienic zbudowanych w okresie 1880–1914 r.
Komunikacja.
Przez ulicę Gdańską przejeżdżają tramwaje linii: 1, 2, 4, 6, 10 i 11, z czego 4, 6 i 11 skręcają na ul. Chodkiewicza na Bielawy, a 1, 2 i 10 kursują do Myślęcinka. Na różnych odcinkach ulicy kursują również autobusy linii 52, 65, 71, 77, 93, 94 i 31N (nocna).
W 2012 na odcinku od ul. Mickiewicza do placu Wolności kosztem 281 tys. zł powstał pierwszy w Bydgoszczy kontrapas rowerowy.
W połowie 2020 zakończyła się budowa buspasów na odcinku na północ od wiaduktu kolejowego w kierunku Osielska (od oddanego do użytku 3 czerwca 2020 ronda przy ul. Rekreacyjnej do pętli w Myślęcinku). W rozstrzygniętym w sierpniu 2017 przetargu na realizację tej inwestycji wybrana została oferta firmy Budimex, opiewająca na kwotę 10,2 mln zł. Realizacja inwestycji miała nastąpić w ciągu 21 miesięcy do lipca 2019, jednak ze względu na problemy projektowe (spór z Miejskimi Wodociągami i Kanalizacją na temat odprowadzania wód opadowych) uległa ona opóźnieniu. Zezwolenie na realizację inwestycji drogowej (ZRID) zostało wydane dopiero 11 września 2019, a zakończenie prac, przewidywane pierwotnie na maj 2020, zostało przesunięte na połowę 2020. Równocześnie z budową buspasów posadzono wzdłuż ulicy 100 drzew, m.in. wiśnie japońskie odmiany amanogawa czy lipy holenderskie, a także mniejsze rośliny takich gatunków, jak sosna kosodrzewina, dzika róża, liliowiec, miskant chiński i magnolia gwiaździsta.
Zobacz też.
Place i ulice:
Świątynie:
Muzea:
Inne obiekty:
Parki:

</doc>
<doc id="1888940" url="https://pl.wikipedia.org/wiki?curid=1888940" title="Szela">
Szela

Szela – postać biblijna z Księgi Rodzaju, syn Judy i jego żony Bat-Szuy. Szela narodził się w Kezib. Był młodszym bratem Era oraz Onana. Po ich bezpotomnej śmierci Juda obiecał swojej owdowiałej synowej, Tamar, że wyda za nią również Szelę, co jednak się nie stało. Od Szela pochodzi ród Szelanitów.

</doc>
<doc id="1888941" url="https://pl.wikipedia.org/wiki?curid=1888941" title="Maćko Korba">
Maćko Korba



</doc>
<doc id="1888945" url="https://pl.wikipedia.org/wiki?curid=1888945" title="KS Sudety Jelenia Góra">
KS Sudety Jelenia Góra

KS Sudety Jelenia Góra - męski klub koszykarski z Jeleniej Góry. Występuje na parkietach II ligi.
Historia.
Klub powstał w 1997 roku po likwidacji klubu JKS Spartakus Jelenia Góra w celu podtrzymania tradycji koszykarskich w tym mieście. W 2000 roku klub awansował do II ligi, a w 2008 do I ligi. Od początku swojego istnienia skład drużyny opiera się głównie na młodych wychowankach klubu. W sezonie 2009/2010 pojawiły się problemy finansowe klubu i jego najlepsi zawodnicy zaczęli z niego odchodzić, co sprawiło, że w ostatnim meczu decydującym o pozostaniu w I lidze klub grał w osłabionym dziewięcioosobowym składzie i przegrał mecz wyjazdowy 59:74 z klubem Start Lublin.

</doc>
<doc id="1888946" url="https://pl.wikipedia.org/wiki?curid=1888946" title="Katastrofa górnicza w kopalni Mount Mulligan">
Katastrofa górnicza w kopalni Mount Mulligan



</doc>
<doc id="1888949" url="https://pl.wikipedia.org/wiki?curid=1888949" title="Stary Port w Bydgoszczy">
Stary Port w Bydgoszczy

Stary Port w Bydgoszczy – dawny port przeładunkowy, położony na rzece Brdzie w Bydgoszczy. Obecnie w miejscu portu znajduje się przystań pasażerska, ulica Stary Port oraz bulwar im. Zbigniewa Urbanyiego.
Położenie.
Stary Port położony jest w centrum Bydgoszczy, na staromiejskim odcinku rzeki Brdy. Nabrzeża cumownicze znajdowały między mostem im. Jerzego Sulimy-Kamińskiego, a budynkiem PZU. Od południa przylegały do nich dwa place miejskie: Rybi Rynek i Plac Solny. Ulica wiodąca północnym nabrzeżem Brdy w 1990 r. została nazwana Stary Port. Obecnie w miejscu nabrzeży służących przede wszystkim przeładunkom towarów, znajdują się bulwary i promenady spacerowe.
Historia.
Pierwsza wodna przystań istniała przy grodzie bydgoskim została odkryta wraz z reliktami łodzi podczas wykopalisk prowadzonych w 1993 r. Port w obecnej lokalizacji powstał równocześnie z lokacją miasta Bydgoszczy przez Kazimierza Wielkiego. Jego istnienie było uzasadnione szerokim wykorzystywaniem rzeki do transportu i handlu przez mieszczan bydgoskich.
Bydgoszcz posiada stare tradycje żeglugi śródlądowej. Spław drewna na Brdzie wzmiankowano już w XIV wieku, od początku XV wieku istnieją zapisy o spławie zboża z Bydgoszczy do Gdańska, a w wieku XVI miasto należało do największych ośrodków handlu spławnego w Rzeczypospolitej. Ocenia się, że w II połowie XVI wieku, co dziesiąty mieszkaniec miasta był gospodarczo związany ze spławem wiślanym. W mieście istniały dwa bractwa trudniące się handlem spławnym: szyprów, założone w 1487 r. oraz sterników i pomagrów (1591 r., ok. 80 członków). W 1579 r. w rejestrze komory wiślanej w Białej Górze zanotowano 225 statków z Bydgoszczy, na ogólną liczbę statków 1391. Wynika z tego, że w tym roku co szósty statek zdążający do Gdańska miał swój port macierzysty w Bydgoszczy. W II połowie XVII wieku ok. 30 mieszczan dysponowało własnymi statkami rzecznymi.
W XVI-XVII wieku przy porcie miejskim istniała stocznia rzeczna, w której naprawiano szkuty oraz spichlerze o trudnej do ustalenia liczbie.
Po zajęciu miasta przez Prusy (1772 r.) dokonano przebudowy nabrzeży Brdy oraz odbudowano most Gdański. W 1778 r. na południowym nabrzeżu wybudowano bulwar o długości ok. 80 m, a w innych miejscach wały chroniące młyny oraz przedsiębiorstwa zlokalizowane nad Brdą.
Na północnym i południowym nabrzeżu rzeki w latach 1774-1805 wybudowano kilkanaście spichlerzy o konstrukcji szachulcowej. Kolejne powstały w I połowie XIX wieku, m.in. zachowany do czasów dzisiejszych spichlerz przy ul. Stary Port.
W XIX wieku głównym miejskim placem przeładunkowym był Rybi Rynek, gdzie mieściły się również biura przedsiębiorstw żeglugowych, w tym największego Lloyda Bydgoskiego, Polskiej Żeglugi Rzecznej „Vistula” i firmy spedycyjnej Johanna Icka z Gdańska.
W latach 70. XIX w. na nabrzeżu Brdy ustawiono obrotowy żuraw, ułatwiający załadunek i wyładunek z berlinek.
Bydgoszcz stanowiła w ówczesnym czasie poważny ośrodek portowy i prawie cały jej przemysł korzystał w mniejszym lub większym stopniu z transportu wodnego.
W 1879 r. powstał bydgoski Port Drzewny, natomiast w latach 90. XIX w. Bydgoskie Towarzystwo Żeglugi Holowniczej wybudowało własny port przeładunkowy poza miastem, w pobliżu ujścia Brdy do Wisły.
Stary Port w okresie międzywojennym wykorzystywano nie tylko do przeładunku towarów, ale także jako przystań pasażerską dla parowców odbywających kursy Brdą, Kanałem Bydgoskim i Wisłą do pobliskich miast.
W czasach okupacji niemieckiej na nabrzeżu Brdy ustawiono kratowy żuraw torowy, który został usunięty w latach 60. XX w. jego torowisko częściowo zachowane jest do dzisiaj na prawym nabrzeżu Brdy.
W latach 1976-1978 i ponownie w 1986-1987 nie używany już do celów przeładunkowych port został przebudowany i zmodernizowany na ciąg spacerowo-wypoczynkowy. W 1989 r. w pobliżu bulwaru ustawiono rzeźbę „Trzy Gracje”.
Współczesność.
Obecnie Stary Port stanowi bulwar spacerowy, wzdłuż którego wiedzie ulica oraz położone są place miejskie: Rybi i Solny. Stanowi reprezentacyjną część Bydgoskiego Węzła Wodnego.

</doc>
<doc id="1888957" url="https://pl.wikipedia.org/wiki?curid=1888957" title="Instytucja szkoleniowa">
Instytucja szkoleniowa

Instytucja szkoleniowa – w myśl polskiej ustawy o promocji zatrudnienia i instytucjach rynku pracy publiczny i niepubliczny podmiot prowadzący na podstawie odrębnych przepisów edukację pozaszkolną.
Osoby prawne i fizyczne mogą zakładać szkoły i placówki niepubliczne po uzyskaniu wpisu do ewidencji prowadzonej przez jednostkę samorządu terytorialnego obowiązaną do prowadzenia odpowiedniego typu publicznych szkół i placówek.
Zarobkowe świadczenie usług przez te podmioty, również usług szkoleniowych, uznane zostało za działalność gospodarczą w myśl ustawy o swobodzie działalności gospodarczej. Usługi szkoleniowe nie zostały w ustawie zaliczone do tzw. działalności regulowanej, czyli takiej, której wykonywanie wymaga spełnienia szczegółowych warunków określonych specjalnymi przepisami prawa, nie wymaga się także dla ich prowadzenia koncesji, zezwolenia, licencji, dokonania zgłoszenia lub otrzymania zgody odpowiedniego organu.
Przedsiębiorca zamierzający prowadzić działalność szkoleniową, a który zgodnie z ustawą może być: osobą fizyczną lub prawną, spółką cywilną oraz jednostką organizacyjną nieposiadającą osobowości prawnej – w zależności od formy prawnej, spełnić powinien następujące warunki:

</doc>
<doc id="1888958" url="https://pl.wikipedia.org/wiki?curid=1888958" title="HMS Royal Katherine (1664)">
HMS Royal Katherine (1664)

HMS Royal Katherine – angielski (następnie brytyjski) XVII-wieczny trzypokładowy okręt liniowy II rangi.
Historia.
Po restauracji monarchii w Anglii w 1660 roku król Karol II zamówił dwa nowe okręty liniowe. Jednym z nich miał być "Royal Katherine" (nazwany tak na cześć małżonki króla, królowej Katarzyny) zaprojektowany i zbudowany przez królewskiego szkutnika Christophera Petta w stoczni w Woolwich nad Tamizą, drugim – "Royal Oak" zbudowany w Portsmouth pod kierunkiem Johna Tippettsa. Oba projekty powstały przy udziale matematyków z powołanego niedawno Londyńskiego Royal Society oraz zakładały budowę silnie uzbrojonych w 70-76 dział okrętów przy jednocześnie niewielkich wymiarach (zakładana długość stępki 118 stóp – 35,97 m) i ograniczonej wyporności. Pomimo zaangażowania do budowy cenionych szkutników i naukowców z Royal Society, oba projekty okazały się nieudane, okręty były niestabilne, dolny pokład działowy znajdował się niebezpiecznie blisko lustra wody (3 stopy – 91,4 cm). Duża liczba ciężkich dział z żeliwa (dopiero po przebudowie zastąpionych lżejszymi działami z brązu) została umieszczona na stosunkowo małym kadłubie kosztem pogorszenia zdolności żeglugowych i manewrowych. Wnioski z eksploatacji "Royal Katherine" zostały jednak uwzględnione podczas projektowania następnych okrętów liniowych. Koszty budowy okrętu wyniosły 14 804 ówczesnych funtów.
"Royal Katherine" wziął udział w drugiej wojnie morskiej przeciw Holandii, która wybuchła w 1665 roku. W bitwie morskiej pod Lowestoft okręt, wspólnie z "Royal Oak", stoczył zwycięską walkę z silnie uzbrojonym w 76 dział, holenderskim statkiem Kompanii Wschodnioindyjskiej "Oranje". W następnym roku "Royal Katherine", jako flagowy okręt eskadry "niebieskiej" pod dowództwem wiceadmirała Thomasa Teddemana, brał udział w bitwie czterodniowej, podczas której został poważnie uszkodzony i czasowo osiadł na mieliźnie, ale zdołał uniknąć losu zdobytego i spalonego przez Holendrów "Prince Royal". W niecałe dwa miesiące później okręt ponownie walczył, pod tym samym dowództwem, w bitwie pod North Foreland (eskadra "biała").
Rok później w 1667, podczas holenderskiego rajdu na Medway, aby zapobiec zdobyciu przez wroga, "Royal Katherine" został zatopiony przez własną załogę, uniknął jednak spalenia przez holenderskie brandery, gdyż Holendrzy zarządzili odwrót. W tym samym roku podniesiony i ponownie włączony do służby.
"Royal Katherine" wziął również udział w kolejnej wojnie angielsko-holenderskiej. W 1672 roku wchodził w skład eskadry "czerwonej" stanowiącej centrum połączonej floty angielsko-francuskiej w nierozstrzygniętej bitwie pod Solebay. "Royal Katherine" został w niej ciężko uszkodzony w starciu z dowodzonym przez holenderskiego admirała Aerta van Nes'a "Eendracht". Dowódca "Royal Katherine" kapitan John Chichely nakazał opuścić banderę na znak poddania się i został wzięty do niewoli, ale jeszcze w trakcie trwania bitwy angielskie okręty odbiły "Royal Katherine" z rąk Holendrów. Rok później "Royal Katherine" brał udział, w składzie awangardy połączonej floty, w przegranej podwójnej bitwie pod Schooneveld oraz zakończonej takim samym rezultatem bitwie pod Texel jako okręt eskadry "czerwonej", w których to, flota holenderska pod dowództwem admirała Michiela de Ruytera, pokonała dwa razy flotę księcia Ruperta.
"Royal Katherine" wziął następnie udział w wojnie przeciwko Francji, gdzie nastąpiło odwrócenie sojuszy i Anglicy walczyli u boku Holendrów z Francuzami. W 1690 roku miała miejsce zwycięska dla Francuzów bitwa pod Beachy Head, w której, pod dowództwem kapitana Matthew Aylmera, brał udział "Royal Katherine". W tym samym roku kapitan Aylmer na "Royal Katherine" był dowódcą floty wysłanej w celu eskorty konwoju płynącego ze Smyrny. W dwa lata później w decydującej bitwie morskiej pod La Houge połączone siły anglo-holenderskie pod dowództwem admirała Edwarda Russela pokonały Francuzów. "Royal Katherine" wchodził wówczas w skład eskadry "czerwonej", będącej centrum sojuszniczej floty.
W lutym 1699 roku "Royal Katherine" został skierowany do Portsmouth, gdzie pod kierunkiem szkutnika Thomasa Podda, został przebudowany według projektu Eliasa Waffe, na całkowicie nowy okręt liniowy II rangi. Powtórne wodowanie miało miejsce 23 lutego 1703 roku.
Następnie okręt brał udział w wojnie o sukcesję hiszpańską, w której Anglia i jej koalicjanci starali się nie dopuścić do nadmiernego wzrostu potęgi Francji. W 1704 roku "Royal Katherine" został flagowym okrętem admirała George'a Rooka. 1-3 sierpnia 1704 brał udział w zdobywaniu Gibraltaru, a następnie 24 sierpnia 1704 roku w bitwie morskiej pod Malagą. "Royal Katherine" jako okręt flagowy admirała Rooka wchodził w skład centrum połączonej floty angielsko-holenderskiej, która odniosła ważne strategicznie zwycięstwo nad flotą francusko-hiszpańską, pozwalając Anglikom zachować swoje panowanie nad zdobytym Gibraltarem, który w XVIII wieku stał się najważniejszą brytyjską bazą w południowej Europie.
Od maja 1706 roku "Royal Katherine" znajdował się w rezerwie w Portsmouth. 18 grudnia 1706 roku okręt został przemianowany na Ramillies dla upamiętnienia zwycięstwa pod Ramillies odniesionego przez księcia Marlborough. Od sierpnia 1709 roku umieszczony w Porthsmouth.
W latach 1712-13 "Ramillies" przeszedł w Portsmouth generalny remont, którego koszt zamknął się kwotą 14 887 ówczesnych funtów.
W 1737 roku Admiralicja podjęła decyzję o powtórnej przebudowie okrętu. W sierpniu 1742 roku "Ramillies" został wycofany ze służby i przebudowany po raz drugi w stoczni w Portsmouth na podstawie wymagań standaryzacyjnych stworzonych przez Admiralicję (tzw. "Establishment") z 1741 roku. Przebudowa trwała dość długo, okręt zwodowano ponownie dopiero 8 lutego 1749 roku, 6 lat po położeniu stępki, a jej koszt wyniósł 33 685 ówczesnych funtów.
W momencie wybuchu wojny siedmioletniej "Ramillies" wszedł w skład brytyjskiej eskadry pod dowództwem admirała Johna Bynga. Jako okręt flagowy brał udział 20 maja 1756 roku w bitwie pod Minorką. Nierozstrzygnięta taktycznie, bitwa była jednak strategicznym sukcesem Francuzów. Brytyjskie niepowodzenie doprowadziło do postawienia admirała Bynga przed sądem wojennym, który skazał go na śmierć.
"Ramillies" zatonął w wyniku sztormu wraz z ok. 700 osobami na pokładzie w pobliżu Bolt Head (hrabstwo Devon) 15 lutego 1760. Z załogi uratowało się tylko 20 marynarzy i jeden aspirant (midshipman).

</doc>
<doc id="1888960" url="https://pl.wikipedia.org/wiki?curid=1888960" title="Eleazar">
Eleazar

Eleazar – postać biblijna występująca w Starym Testamencie, syn Aarona i jego żony Eliszeby, arcykapłan. Miał trzech braci: Nadaba, Itamara i Abihu. Jego synem był Pinchas. Eleazar zmarł w tym samym czasie co Jozue, a pochowano go w mieście Gabata

</doc>
<doc id="1888964" url="https://pl.wikipedia.org/wiki?curid=1888964" title="Sportivo Guzman Tucuman">
Sportivo Guzman Tucuman



</doc>
<doc id="1888968" url="https://pl.wikipedia.org/wiki?curid=1888968" title="Fundacja Ośrodka KARTA">
Fundacja Ośrodka KARTA



</doc>
<doc id="1888969" url="https://pl.wikipedia.org/wiki?curid=1888969" title="Szkolenie">
Szkolenie

Szkolenie – w pedagogice kształcenie w zakresie nieskomplikowanych umiejętności i nawyków praktycznych, które nie wymagają szczegółowego przygotowania teoretycznego.
W ujęciu słownikowym szkolenie to cykl wykładów poświęconych sprecyzowanemu tematowi, którego głównym celem jest uzupełnienie czyjegoś wykształcenia, zdobycie wiedzy, albo uzupełnienie i doskonalenie umiejętności i kwalifikacji zawodowych.
Etymologia.
Szkolenie pochodzi od słowa (ros.) школить – szkolić. Słowo szkolenie to potoczna nazwa procesu kształcenia, która była zapożyczona w czasach zaboru rosyjskiego przez szkoleniowców i instruktorów – często bez przygotowania pedagogicznego do instruowania bądź szkolenia osób, które miały wykonywać czynności proste nie wymagającego przygotowania teoretycznego do działalności produkcyjnej w fabrykach. Zgodnie z zasadą zapożyczeń poprawności leksykalno – językowej stosowano mowę ojczystą w słowach narodu i kraju oraz przyjętego obowiązującego języka urzędowego w Polsce. Polscy pedagodzy są zgodni co do zasad poprawnej wymowy logopedycznej słowa – szkolenie, kształcenie, uczenie, nabywanie wiedzy i na podstawie tej zasadności formują wiedzę dydaktyczną z zakresu szkoleń by przytoczyć wiele idiomów i frazeologizmów, rozważając ich genezę, rozkładając je na czynniki pierwsze i dokonując ich interpretacji, można formułować tj.: Szkoła – szkoli a Uczenia – uczy czy szkoleniowcy – szkolą, szkolonych podczas procesu szkolenia.
Opis.
Szkolenia mają formę zajęć pozaszkolnych. W ujęciu badawczym, szkolenie jest złożoną metodą podnoszenia kwalifikacji, którą można umieścić na styku dziedzin: zarządzania, psychologii i pedagogiki (ściślej metodyki i dydaktyki). Szkolenie należy rozpatrywać z jednej strony jako nauczanie osób dorosłych, gdzie należy uwzględnić psychologię uczenia się oraz psychologię zachowania grupy, a z drugiej strony – z punktu widzenia instytucji zatrudniającej trenerów w celu przeprowadzenia szkolenia – jest ono jednym z elementów zarządzania zasobami ludzkimi, dlatego należy do obszaru zarządzania organizacją.
Pierwotnie szkolenie definiowało się jako przyuczanie pracowników do wykonywania konkretnych zadań. Według takiej definicji szkolenia traktowano wyłącznie jako systematyczne rozwijanie wiedzy, umiejętności i postaw koniecznych do właściwego wykonywania zadań na określonym stanowisku pracy. Szybko jednak nastąpiła zmiana tego podejścia. Szkolenia zaczęto traktować jako szereg systematycznych i celowych działań organizacji, które mają na celu pogłębianie i poszerzanie potencjału pracownika, aby spełniał nie tylko aktualne, ale i przyszłe potrzeby firmy. Tradycyjną definicję szkolenia (przyuczenie w celu wykonywania konkretnych zadań) przejęło określenie instruktaż. Dodatkowym wyróżnikiem szkolenia jest uzupełnienie przez pracownika wiedzy, umiejętności i kompetencji niezbędnych pod kątem awansu. W szkoleniu, w odróżnieniu do liczniejszej pod względem uczestników konferencji, bierze udział najczęściej ok. 15-30 osób.
Funkcje szkoleń.
Wyróżnia się następujące funkcje szkoleń
Etapy w cyklu szkolenia.
Wyróżnia się 7 etapów w cyklu szkolenia:
Fundusz szkoleniowy.
Pracodawcy, którzy na podstawie "Ustawy z dnia 20 kwietnia 2004 r. o promocji zatrudnienia i instytucjach rynku pracy" utworzyli zakładowy fundusz szkoleniowy przeznaczony na finansowanie lub współfinansowanie kosztów kształcenia ustawicznego pracowników i pracodawców, mogą starać się o dofinansowanie szkoleń z Funduszu Pracy oraz z funduszy Unii Europejskiej.
Rejestr instytucji szkoleniowych.
Te instytucje szkoleniowe, które prowadzą finansowane ze środków publicznych szkolenia dla bezrobotnych i poszukujących pracy, podlegają wpisowi do Rejestru instytucji szkoleniowych prowadzonego przez Wojewódzkie Urzędy Pracy.

</doc>
<doc id="1888971" url="https://pl.wikipedia.org/wiki?curid=1888971" title="Wizja św. Augustyna">
Wizja św. Augustyna

Wizja św. Augustyna – obraz namalowany przez włoskiego malarza, mistrza szkoły weneckiej, Vittore Carpaccia.
Dzieło jest trzecim w kolejności płótnem stanowiącym cykl obrazów pt. "Sceny z życia św. Hieronima". Przedstawia św. Augustyna podczas pisania do św. Hieronima rozprawy na temat kwestii teologicznych i w chwili usłyszenia głosu świętego mówiącego o swojej śmierci i jego obecności przy Chrystusie.
Obraz został namalowany dla bractwa Scuola degli Schiavoni, założonego w 1451 roku przez imigrantów z Dalmacji. Ukazany święty znajduje się w pracowni połączonej z biblioteką i kaplicą. Wnętrze wypełnione jest księgami, cennymi przedmiotami do nauki oraz kolekcjonerskimi – przedmiotami z brązu i ceramiki. Artysta umieścił na płótnie egzotyczną muszlę nawiązując do jednej z legend o św. Augustynie. Miejsce, przedmioty i kaplica sugeruje humanistyczne wykształcenie Augustyna i jego próby połączenia Boskich idei z wiedzą starożytną.
Interpretacja obrazu.
Obraz interpretowany jest jako skrót życia św. Augustyna. On to, jako młody człowiek, był zafascynowany rzeczami tego świata i czerpał radość z ich używania. O tym fakcie informował w swoim dziele "Wyznania". Dopiero św. Ambroży zmienił poglądy Augustyna. W ten sposób Carpaccio połączył "sacrum" i "profanum" czyli przedstawił Augustyna jako człowieka światłego i jako tego który porzucił to życie na rzecz ideałów Kościoła. Według innej interpretacji obraz jest hołdem złożonym kardynałowi Bessarionowi, greckiemu uczonemu i prawosławnego duchownymi. Po jego śmierci z jego woli znajdujący się w jego posiadaniu zbiór starożytnych ksiąg został przekazany dla biblioteki San Marco. Bractwo Scuola degli Schiavoni brało udział w planowaniu krucjaty w 1464 roku, a duchowny udzielił im specjalnego odpustu w dniach patronów "scuoli" (Jerzego, Hieronima i Tryfona) oraz w dniu święta Bożego Ciała. Obraz miał upamiętniać to wydarzenie jak i dar dla biblioteki.
Opis obrazu.
Po lewej stronie na półkach widoczne są piękne książki ułożone skośnie zgodnie ze zwyczajem. Odnoszą się one do podarowanej przez Bessariona biblioteki. Pod nimi na półce widoczna jest statuetka bogini Wenus uważanej za ziemski odpowiednik Chrystusa. Obok znajduje się rzeźba, jedna z czterech kopii koni przywiezionych do Wenecji po zakończeniu krucjaty i złupieniu Konstantynopola w 1204 roku. Konie zostały ustawione na fasadzie bazyliki Sam Marco.
W centralnym punkcie obrazu znajduje się statuetka zmartwychwstałego Chrystusa trzymającego chorągiew. Ta sama chorągiew stała się później atrybutem św. Jerzego, patrona "scuoli". Sama postać Augustyna przedstawiona w chwili przerwania pisania, spogląda w stronę okna na blask z niego idący. To, że coś się wydarzyło za oknem, potwierdza postać psa widocznego po lewej stronie u dołu. Pies jest symbolem wierności i wiary, a jego nastroszone uszy i skierowana uwaga na okno świadczy, iż coś tam widzi, ale również i słyszy.
Po prawej stronie u dołu widoczne są strony z nutami, głównie zapis hymnu i pieśni. Nuty takie były zapisywane ręcznie i dopiero w 1481 roku zostały po raz pierwszy wydrukowane w Wenecji. W kolejnych latach miasto stało się głównym ośrodkiem drukarskim w Europie. Obok nich na brzegu widoczna jest pieczęć kardynała Bessariona, a dokument nią opatrzony jest być może pismem udzielającym odpust.
Pod postacią psa znajduje się kawałek papieru, na którym Carpaccio umieścił swój podpis.

</doc>
<doc id="1888973" url="https://pl.wikipedia.org/wiki?curid=1888973" title="Instytucje rynku pracy">
Instytucje rynku pracy

Instytucje rynku pracy – instytucje realizujące zadania na rzecz promocji zatrudnienia i przeciwdziałania bezrobociu, tj. publiczne służby zatrudnienia,
Ochotnicze Hufce Pracy, agencje zatrudnienia, instytucje szkoleniowe, instytucje dialogu społecznego oraz instytucje partnerstwa lokalnego.

</doc>
<doc id="1888974" url="https://pl.wikipedia.org/wiki?curid=1888974" title="Świadkowie Jehowy na Jamajce">
Świadkowie Jehowy na Jamajce

Świadkowie Jehowy na Jamajce – społeczność wyznaniowa na Jamajce, należąca do ogólnoświatowej wspólnoty Świadków Jehowy, licząca w 2022 roku 11 124 głosicieli, należących do 152 zborów. Na dorocznej uroczystości Wieczerzy Pańskiej w 2022 roku zebrały się 35 992 osoby (ok. 2% mieszkańców). Działalność miejscowych głosicieli od 2014 roku koordynuje Amerykańskie Biuro Oddziału w Wallkill.
Historia.
Początki.
Działalność na wyspie rozpoczęli w roku 1897 powracający z emigracji zarobkowej w Kostaryce Louis Facey i H.P. Clare, którzy przyjęli wierzenia Badaczy Pisma Świętego. W roku 1899 ponad 300 osób było obecnych na Wieczerzy Pańskiej (Pamiątce).
Około 1902 roku J.A. Browne został wysłany na Jamajkę, by umacniać i zachęcać 14 tamtejszych niewielkich grup. W 1905 roku w Kingston odbył się pierwszy na wyspie kongres, z udziałem 600 osób. W 1906 roku na Jamajce rozpowszechniono ponad 1 200 000 publikacji tego wyznania, a w stolicy otwarto Biuro Oddziału. W roku 1908 w kongresie w Kingston uczestniczyło 350 osób.
26 lutego 1913 roku w „Collegiate Hall” w Kingston dwukrotnie przemawiał Charles Taze Russell. Wykładów za każdym razem wysłuchało około 1800 osób. W 1914 roku grupa Badaczy Pisma Świętego liczyła około 100 osób.
W latach 20. XX wieku pochodzący z Jamajki William R. Brown rozpoczął działalność na wielu wyspach karaibskich, w Ameryce Południowej, a także w Afryce. W roku 1922 rozpoczęto wyświetlanie na Jamajce "Fotodramy stworzenia". W latach 30. i 40. XX wieku wierzenia Świadków Jehowy rozpowszechniano za pomocą przenośnych gramofonów.
W 1936 roku na kongresie obecnych było około 2000 osób. W 1938 roku zanotowano liczbę 390, a rok później – 543 głosicieli. W czasie II wojny światowej władze zakazały rozpowszechniania publikacji tego wyznania oraz Biblii.
Rozwój działalności.
W roku 1946 otwarto nowe Biuro Oddziału. W listopadzie tego samego roku przybyli pierwsi misjonarze, absolwenci Szkoły Gilead (do roku 1962 przybyło 29 misjonarzy). W roku 1947 na Jamajce działało 1185 głosicieli, rok później – 1739.
Na początku lat 50. XX wieku misjonarze korzystali z 18-metrowego szkunera "Sibia" (który później został zastąpiony większą łodzią – "Light"), by rozgłaszać religię w różnych częściach wyspy. W tamtych latach kraj kilkakrotnie odwiedzali przedstawiciele Biura Głównego Towarzystwa Strażnica. W 1950 roku w stolicy zorganizowano kongres pod hasłem „Rozrost Teokracji”. W roku 1951 zorganizowano pomoc humanitarną dla poszkodowanych przez huragan. W następnym roku w stolicy powstała pierwsza Sala Królestwa. W roku 1954 Jamajkę odwiedził Milton George Henschel. W roku 1956 zanotowano liczbę 3216, a dwa lata później – 4367 głosicieli. 31 sierpnia 1958 roku z udziałem 1276 delegatów otwarto nowe Biuro Oddziału.
W 1966 roku w Kingston odbył się pierwszy w kraju kongres międzynarodowy pod hasłem „Synowie Boży – synami wolności”, z delegatami z 18 krajów (w tym 218 ze Stanów Zjednoczonych i 246 z Wielkiej Brytanii). Wzięło w nim udział 9458 osób, a 189 zostało ochrzczonych. W kraju działało 5162 głosicieli.
W latach 60. XX wieku wiele osób ze względów ekonomicznych wyemigrowało z kraju. Pomimo tego od końca lat 70. XX wieku – by zaspokoić potrzeby rosnącej liczby Świadków – powiększono lub wybudowano nowe Sale Królestwa.
W roku 1980 została oddana do użytku Sala Zgromadzeń. W roku 1983 zanotowano liczbę ponad 7000 głosicieli. W 1986 roku w Kingston otwarto nowe Biuro Oddziału, a w 1997 roku przeniesiono je w okolice Old Harbour. W następnych latach organizowano pomoc humanitarną dla współwyznawców poszkodowanych przez kataklizmy: powódź rzeki Rio Minho (1986), huragan Gilbert (1988), huragan Ivan (2004). Pierwszą Salę Zgromadzeń na Jamajce oddano do użytku 7 listopada 1992 roku. Na uroczystość przybyło 4469 osób. W roku 1995 zanotowano liczbę 10 000 głosicieli. Drugą Salę Zgromadzeń otwarto w roku 1997. Pod koniec roku 2009 do kraju dotarli kolejni misjonarze, ze 127. klasy Szkoły Gilead.
W 2010 roku przekroczono liczbę 12 tysięcy głosicieli – 12 227, a na Wieczerzy Pańskiej zebrało się trzy razy więcej osób. W listopadzie 2020 roku zorganizowano pomoc dla poszkodowanych przez huragan Eta. W 2021 roku na uroczystości Wieczerzy Pańskiej zgromadziło się 48 056 osób (ok. 2% mieszkańców).
Na Jamajce funkcjonują dwa Biura Tłumaczeń (jamajskiego języka migowego oraz miejscowego języka kreolskiego).
Zebrania zborowe i kongresy odbywają się językach angielskim, jamajskim migowym i kreolskim jamajskim.

</doc>
<doc id="1888981" url="https://pl.wikipedia.org/wiki?curid=1888981" title="Ys (album)">
Ys (album)

Ys – drugi album amerykańskiej wykonawczyni Joanny Newsom, wydany w 2006 roku przez wytwórnię Drag City. Nazwa albumu odnosi się do mitycznego miasta Ys, rzekomo wybudowanego na wybrzeżu Anglii lub Francji, a potem zatopionego przez ocean.
Album zawiera pięć długich utworów, które Newsom, jako autorka tekstów, określa jako pięć opowiadań, z których cztery opisują ważne dla niej wydarzenia, a piąty, "Only Skin", jest próbą znalezienia powiązań między nimi. 
Utwory są bogato aranżowane, w większości z nich prócz wokalu, harfy, gitary i gitary basowej można usłyszeć również mandolinę, akordeon oraz dwudziestodziewięcioosobową orkiestrę, której partie opracował znany amerykański kompozytor Van Dyke Parks. 

</doc>
<doc id="1888986" url="https://pl.wikipedia.org/wiki?curid=1888986" title="Let It Go (singel Willa Younga)">
Let It Go (singel Willa Younga)

Let It Go – popowa kompozycja autorstwa Ega White’a, Jeremy’ego Gregory i Karen Poole zrealizowana na czwarty album studyjny Willa Younga pod tym samym tytułem (2008). Marcem 2009 r. utwór wydano jako trzeci singel promujący ową płytę. W momencie wydania był to najgorzej sprzedający się w Wielkiej Brytanii singel Younga, jedyny dotychczas, który na liście przebojów UK Singles Chart uplasował się poza pierwszą czterdziestką.
Teledysk.
Zrealizowany do utworu wideoklip swoją premierę odnotował w popularnym serwisie internetowym YouTube dnia 11 lutego 2009 r. Teledysk przedstawia Willa Younga w kostiumie superbohatera, aresztowanego przez dwóch policjantów. Następnie artysta tańczy z manekinem ukradzionym z jednego ze sklepów, co podkreśla stan towarzyski bohatera – nie posiada on żadnych przyjaciół.
Pozycje na listach przebojów.
Utwór „Let It Go” był notowany zaledwie w jednym zestawieniu – na liście UK Singles Chart, gdzie spędził jeden tydzień. Debiutował nań 14 marca 2009 r., a najwyższą (i jedyną) pozycją, którą osiągnął, było miejsce #58.

</doc>
<doc id="1888991" url="https://pl.wikipedia.org/wiki?curid=1888991" title="Asnyk">
Asnyk



</doc>
<doc id="1888995" url="https://pl.wikipedia.org/wiki?curid=1888995" title="John Henninger Reagan">
John Henninger Reagan

John Henninger Reagan (1818-1906) – amerykański polityk i prawnik pochodzący z Teksasu. Demokrata, był członkiem Izby Reprezentantów. Jednakże po wystąpieniu Teksasu z Unii zrezygnował z tego stanowiska. Został Głównym Poczmistrzem oraz sekretarzem skarbu w gabinecie prezydenta Skonfederowanych Stanów Ameryki Jeffersona Davisa.

</doc>
<doc id="1888996" url="https://pl.wikipedia.org/wiki?curid=1888996" title="Milan Kovačević">
Milan Kovačević

Milan Kovačević (10 lutego 1941, Bozinci - zm. 1 września 1997 w Hadze) – zbrodniarz z czasów wojny w Bośni 1992 - 1995. Odpowiedzialny był za kierowanie Bośniaków, nie-Serbów, do obozu koncentracyjnego w Omarsce koło Prijedoru, dowodzonego przez Simo Drljacę. Równocześnie był dyrektorem szpitala w Prijedorze.

</doc>
<doc id="1889010" url="https://pl.wikipedia.org/wiki?curid=1889010" title="Hopes &amp; Fears">
Hopes &amp; Fears

Hopes &amp; Fears – popowa kompozycja autorstwa Yolandy Quartey i Stew Jacksona zrealizowana na kompilacyjny album Willa Younga pt. "The Hits" (2009). Listopadem 2009 r. utwór wydano jako pierwszy i zarazem finalny singel promujący ową płytę.
Singel notowany był zaledwie w jednym zestawieniu – na liście UK Singles Chart, gdzie zajął pozycję #65.

</doc>
<doc id="1889015" url="https://pl.wikipedia.org/wiki?curid=1889015" title="Peres">
Peres

Peres lub Fares − postać biblijna z Księgi Rodzaju, syn Judy i jego synowej Tamar. Jego bratem bliźniakiem był Zerach, a braćmi przyrodnimi Er, Onan i Szela. Od Peresa pochodzi ród Parsytów.
Wymienia go także Nowy Testament w genealogii Jezusa Chrystusa.

</doc>
<doc id="1889020" url="https://pl.wikipedia.org/wiki?curid=1889020" title="Lütjenburg">
Lütjenburg

Lütjenburg (pol. hist. "Lutynia") – miasto w Niemczech w kraju związkowym Szlezwik-Holsztyn, w powiecie Plön, siedziba urzędu Lütjenburg.

</doc>
<doc id="1889023" url="https://pl.wikipedia.org/wiki?curid=1889023" title="Luetjenburg">
Luetjenburg



</doc>
<doc id="1889024" url="https://pl.wikipedia.org/wiki?curid=1889024" title="Reprezentacja Chorwacji w koszykówce mężczyzn">
Reprezentacja Chorwacji w koszykówce mężczyzn

Reprezentacja Chorwacji w koszykówce mężczyzn – drużyna, która reprezentuje Chorwację w koszykówce mężczyzn. Za jej funkcjonowanie odpowiedzialny jest Chorwacki Związek Koszykówki ("HKS"). Dziewięciokrotnie brała udział w Mistrzostwach Europy, zdobywając brązowe medale w 1993 i 1995. Wystąpiła również trzykrotnie na Igrzyskach Olimpijskich, zdobywając srebrny medal w 1992. Reprezentacja ta ma za sobą również dwa starty w Mistrzostwach Świata, gdzie jej najlepszym wynikiem był brązowy medal w 1994 roku.

</doc>
<doc id="1889025" url="https://pl.wikipedia.org/wiki?curid=1889025" title="Szkolenia">
Szkolenia



</doc>
<doc id="1889031" url="https://pl.wikipedia.org/wiki?curid=1889031" title="Schwentinental">
Schwentinental

Schwentinental – miasto w Niemczech w kraju związkowym Szlezwik-Holsztyn, w powiecie Plön, położone nad rzeką Schwentine.
Współpraca.
Miejscowości partnerskie:

</doc>
<doc id="1889032" url="https://pl.wikipedia.org/wiki?curid=1889032" title="Hope for Haiti Now (album)">
Hope for Haiti Now (album)

Hope for Haiti Now – album koncertowy nagrany podczas charytatywnego telethonu "", mającego na celu pomoc ofiarom tragicznego trzęsienia ziemi na Haiti. Środki zebrane ze sprzedaży płyty przekazano organizacjom niosącym humanitarną pomoc wyspie, w tym Czerwonemu Krzyżowi oraz fundacji Yele Haiti Foundation, założonej przez Wyclefa Jeana. "Hope for Haiti Now" składa się z 19 piosenek wykonywanych na żywo podczas transmitowanego na całym świecie programu pod tym samym tytułem. Poza tym znajduje się na niej studyjna wersja „Stranded (Haiti Mon Amour)”, oryginalnie wykonana przez Jaya-Z, Bono, The Edge'a i Rihannę podczas telethonu w Londynie i stworzona specjalnie na tę okazję.
"Hope for Haiti Now", którego cena wynosi 7,99 dolara, ustanowił rekord dla najlepszej jednodniowej przedsprzedaży w historii iTunes, a także stał się najlepiej sprzedającą się płytą przez iTunes w 18 krajach. Album zadebiutował na szczycie amerykańskiej listy "Billboard" 200, rozchodząc się w pierwszym tygodniu w ponad 170 000 egzemplarzy.

</doc>
<doc id="1889034" url="https://pl.wikipedia.org/wiki?curid=1889034" title="Alain Cantareil">
Alain Cantareil

Alain Cantareil (ur. 15 sierpnia 1983 w Marsylii) – francuski piłkarz występujący na pozycji obrońcy. Obecnie jest zawodnikiem klubu FC Istres.
Kariera klubowa.
Cantareil zawodową karierę rozpoczynał w Olympique Marsylia. Zanim zadebiutował w jego barwach, w 2004 roku został wypożyczony do Nîmes Olympique, grającego w Championnat National. W 2005 roku powrócił do Olympique. W Ligue 1 zadebiutował 21 stycznia 2006 w przegranym 1:3 meczu z AC Ajaccio. W 2007 roku wywalczył z klubem wicemistrzostwo Francji. W tym samym roku dotarł z nim do finału Pucharu Francji, gdzie Olympique uległ po rzutach karnych FC Sochaux-Montbéliard.
Latem 2007 roku Cantareil przeszedł do innego pierwszoligowego zespołu - FC Lorient. Pierwszy ligowy mecz zaliczył tam 4 sierpnia 2007 przeciwko Lille OSC (0:0). W 2008 roku został wypożyczony do drugoligowego AC Ajaccio. W 2009 roku na zasadzie transferu definitywnego trafił do OGC Nice, grającego w Liuge 1. Zadebiutował tam 12 września 2009 w przegranym 0:2 spotkaniu z AJ Auxerre.

</doc>
<doc id="1889035" url="https://pl.wikipedia.org/wiki?curid=1889035" title="Mleczaj najostrzejszy">
Mleczaj najostrzejszy

Mleczaj najostrzejszy ("Lactarius acerrimus" Britzelm.) – gatunek grzybów należący do rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Synonim naukowy: "Lactifluus acerrimus" (Britzelm.) Kuntze 1898 r.
Nazwę polską podali Barbara Gumińska i Władysław Wojewoda w 1983 r., Alina Skirgiełło w 1988 r. opisywała ten gatunek pod nazwą mleczaj piekący.
Morfologia.
Średnicy 6–12 (do 15) cm, barwy bliaławoochrowej lub ochrowozółtawej, czasami z ciemniej, ochrowopomarańczowo, koncentrycznie strefowany, z wgłębionym środkiem. Skórka na powierzchni, u młodych owocników filcowata, staje się mazista przy dużej wilgotności powietrza.
Blaszkowy, blaszki początkowo barwy kremowej, później ochrowożółtawe, przy trzonie rozwidlone i połączone anastomozami. Podstawki dwuzarodnikowe.
Dość krótki, u młodych owocników białawy, po dojrzeniu ochrowy.
Zbudowany jest z kulistawych komórek powodujących ich specyficzną kruchość i nieregularny przełam. Wydziela białe, nieprzebarwiające się mleczko o ostrym smaku.
Zarodniki bardzo duże, 11–13 × 8,5–11 μm, o powierzchni pokrytej brodawkami połączonymi listewkami, tworzącymi siateczkowaty wzór, amyloidalne. Podstawki 50–60 × 10–12 μm. Cheilocystydy i pleurocystydy wrzecionowate, 45–60 × 5–7 μm.
Wśród grzybów o morfologicznie zbliżonych owocnikach wymienia się mleczaja pręgowanego ("Lactarius zonarius").
Występowanie i siedlisko.
W Polsce gatunek rzadki. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Belgii, Danii, Niemczech, Litwie, Norwegii, Holandii, Szwecji, Finlandii.
Naziemny grzyb mykoryzowy. Rośnie w lasach liściastych, pod dębami, bukami i grabami, szczególnie na wapiennych glebach. Wytwarza owocniki (w Europie) od czerwca do września.

</doc>
<doc id="1889036" url="https://pl.wikipedia.org/wiki?curid=1889036" title="Lactarius acerrimus">
Lactarius acerrimus



</doc>
<doc id="1889037" url="https://pl.wikipedia.org/wiki?curid=1889037" title="Let It Go (album Willa Younga)">
Let It Go (album Willa Younga)

Let It Go to czwarty album brytyjskiego wokalisty popowego Willa Younga. Wydany pod koniec września 2008 r., sprzedał się w nakładzie ponad czterystu pięćdziesięciu tysięcy egzemplarzy i zyskał status platynowej płyty. Był to trzydziesty najlepiej sprzedający się na Wyspach Brytyjskich album w roku 2008.

</doc>
<doc id="1889048" url="https://pl.wikipedia.org/wiki?curid=1889048" title="The Hits">
The Hits

The Hits − album kompilujący najpopularniejsze utwory brytyjskiego wokalisty popowego Willa Younga. Wydany w połowie listopada 2009 r., zawiera dwanaście przebojów Younga (pochodzących z czterech albumów studyjnych artysty) oraz dwa utwory bonusowe.
Album sprzedał się w nakładzie blisko czterystu siedemdziesięciu pięciu tysięcy egzemplarzy i w krótkim czasie pokrył się platyną.

</doc>
<doc id="1889059" url="https://pl.wikipedia.org/wiki?curid=1889059" title="Preetz">
Preetz

Preetz – miasto w Niemczech w kraju związkowym Szlezwik-Holsztyn, w powiecie Plön.
Toponimia.
Nazwa miasta ma pochodzenie słowiańskie, od połabskiego "po rece" „nad rzeką”.

</doc>
<doc id="1889060" url="https://pl.wikipedia.org/wiki?curid=1889060" title="Parafia św. Matki Teresy z Kalkuty w Kaliszu">
Parafia św. Matki Teresy z Kalkuty w Kaliszu

Parafia Świętej Matki Teresy z Kalkuty w Kaliszu – rzymskokatolicka parafia w dekanacie Kalisz I. Erygowana w roku 2005 przez księdza biskupa Stanisława Napierałę. Mieści się przy ulicy Szewskiej. Kościół został wybudowany w 2006. Obecnie proboszczem parafii jest ks. Włodzimierz Guzik, założyciel fundacji Mocni Miłością.

</doc>
<doc id="1889061" url="https://pl.wikipedia.org/wiki?curid=1889061" title="Reprezentacja Czech w koszykówce mężczyzn">
Reprezentacja Czech w koszykówce mężczyzn

Reprezentacja Czech w koszykówce mężczyzn - drużyna, która reprezentuje Czechy w koszykówce mężczyzn. Za jej funkcjonowanie odpowiedzialny jest Czeski Związek Koszykówki ("ČBF"). Trzykrotnie brała udział w Mistrzostwach Europy. Jej najlepszym osiągnięciem jest zajęcie w tych zawodach 7. miejsca w 2015 roku.

</doc>
<doc id="1889063" url="https://pl.wikipedia.org/wiki?curid=1889063" title="Parafia bł. Michała Kozala w Kaliszu">
Parafia bł. Michała Kozala w Kaliszu

Parafia Błogosławionego Michała Kozala w Kaliszu – rzymskokatolicka parafia w dekanacie Kalisz I. Erygowana w 1989 roku przez księdza arcybiskupa Henryka Muszyńskiego. Mieści się przy ulicy Chocimskiej.

</doc>
<doc id="1889064" url="https://pl.wikipedia.org/wiki?curid=1889064" title="Ali El-Said">
Ali El-Said

Ali Mohammed El-Kaf El-Said (ur. 10 kwietnia 1908, zm. 1979) − egipski piłkarz, reprezentant kraju. Podczas kariery występował na pozycji obrońcy.
Kariera klubowa.
Podczas kariery piłkarskiej Ali El-Said występował w klubie Zamalek SC.
Kariera reprezentacyjna.
Ali El-Said występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech wystąpił w przegranym 2-4 spotkaniu I rundy z Węgrami.

</doc>
<doc id="1889065" url="https://pl.wikipedia.org/wiki?curid=1889065" title="Psammofilna murawa z kocankami i jasieńcem">
Psammofilna murawa z kocankami i jasieńcem



</doc>
<doc id="1889067" url="https://pl.wikipedia.org/wiki?curid=1889067" title="Pole trzustkowe Chauffarda-Riveta">
Pole trzustkowe Chauffarda-Riveta

Pole trzustkowe Chauffarda-Riveta – orientacyjny obszar na skórze jamy brzusznej określany w badaniu przedmiotowym trzustki, odpowiadający rzutowi trzustki na przednią ścianę brzucha. Pole trzustkowe Chauffarda-Riveta lokalizuje się pomiędzy kresą białą, a linią dzielącą na pół kąt prosty utworzony przez linię pośrodkową i leżącą do niej prostopadle linię pępkową.
Nazwa pochodzi od francuskich internistów, Anatole Chauffarda i Paula Riveta.

</doc>
<doc id="1889069" url="https://pl.wikipedia.org/wiki?curid=1889069" title="Parafia Najświętszej Maryi Panny Królowej Polski w Kaliszu">
Parafia Najświętszej Maryi Panny Królowej Polski w Kaliszu

Parafia Najświętszej Maryi Panny Królowej Polski w Kaliszu – rzymskokatolicka parafia w dekanacie Kalisz I. Erygowana w roku 1984 przez księdza arcybiskupa Henryka Muszyńskiego. Mieści się przy ulicy Żeromskiego.

</doc>
<doc id="1889070" url="https://pl.wikipedia.org/wiki?curid=1889070" title="Mleczaj ostry">
Mleczaj ostry

Mleczaj ostry ("Lactarius acris" (Bolton) Gray) – gatunek grzybów należący do rodziny gołąbkowatych ("Russulaceae"). 
Systematyka i nazewnictwo.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1788 r. James Bolton nadając mu nazwę "Agaricus acris". Obecną, uznaną przez Index Fungorum nazwę nadał mu w 1821 r. Samuel Frederick Gray, przenosząc go do rodzaju "Lactarius". Niektóre synonimy łacińskie:
Nazwę polską podali Barbara Gumińska i Władysław Wojewoda w 1983 r. 
Morfologia.
Średnicy 5–10 cm, barwy beżowobrązowawej, brązowawej lub czarnobrązowej. Pokryty oszronioną, lekko aksamitną (przy dużej wilgotności powietrza mazistą) skórką.
Blaszkowy, blaszki u młodych owocników białe, po dojrzeniu zabarwione kremowożółtawo lub ochrowo. 
Barwy białawej lub bladoochrowej, jaśniejszy niż kapelusz. 
Zbudowany jest z kulistawych komórek powodujących ich specyficzną kruchość i nieregularny przełam. O łagodnym smaku, wydzielający białe, czerwieniejące na powietrzu mleczko (tylko w kontakcie z miąższem) o ostrym smaku. 
Kulistawe, o średnicy 6,5–8 μm, o wystających skrzydełkowatych krawędziach długości do 2 μm, amyloidalne. 
Występowanie i siedlisko.
W Polsce gatunek rzadki. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Niemczech, Norwegii, Holandii, Szwecji, Słowacji, Czechach.
Organizm mikoryzowy, rozwijający się w glebie w lasach liściastych, w obecności grabów. Wytwarza owocniki (w Europie) od sierpnia do października. 
Gatunki podobne.
Wśród grzybów o morfologicznie zbliżonych owocnikach wymienia się następujące gatunki:

</doc>
<doc id="1889072" url="https://pl.wikipedia.org/wiki?curid=1889072" title="Lactarius acris">
Lactarius acris



</doc>
<doc id="1889073" url="https://pl.wikipedia.org/wiki?curid=1889073" title="Charles Jewtraw">
Charles Jewtraw

Charles Henry "Charley" Jewtraw (ur. 5 maja 1900 w Harkness – zm. 26 stycznia 1996 w Palm Beach) – amerykański łyżwiarz szybki, złoty medalista olimpijski.
Kariera.
Największy sukces w karierze Charles Jewtraw osiągnął w 1924 roku, kiedy podczas igrzysk olimpijskich w Chamonix zwyciężył w biegu na 500 m. W zawodach tych wyprzedził bezpośrednio Norwega Oskara Olsena oraz jego rodaka Roalda Larsena i Fina Clasa Thunberga, który ex aequo zajęli trzecie miejsce. Jewtraw został tym samym pierwszym mistrzem olimpijskim w historii na tym dystansie. Był równocześnie pierwszym złotym medalistą zimowych igrzysk olimpijskich w historii - konkurencja w której triumfował została rozegrana jako pierwsza ze wszystkich sportów. na tych samych igrzyskach był też ósmy na 1500 m i trzynasty na 5000 m. Były to jego jedyne międzynarodowe zawody, po igrzyskach zakończył karierę. Był też mistrzem Stanów Zjednoczonych w latach 1921 i 1923.

</doc>
<doc id="1889074" url="https://pl.wikipedia.org/wiki?curid=1889074" title="Parafia św. Mikołaja w Kaliszu">
Parafia św. Mikołaja w Kaliszu

Parafia Świętego Mikołaja w Kaliszu – rzymskokatolicka parafia w dekanacie Kalisz I. Erygowana w roku 1258. Mieści się przy ulicy Kanonickiej.

</doc>
<doc id="1889076" url="https://pl.wikipedia.org/wiki?curid=1889076" title="Sharli Hamidu">
Sharli Hamidu

Abdelhamid Sharli Hamidu (ur. 1907, zm. 2003) - egipski piłkarz, reprezentant kraju. Podczas kariery występował na pozycji obrońcy.
Kariera klubowa.
Podczas kariery piłkarskiej Sharli Hamidu występował w klubie Olympia Aleksandria.
Kariera reprezentacyjna.
Sharli Hamidu występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech wystąpił w przegranym 2-4 spotkaniu I rundy z Węgrami.

</doc>
<doc id="1889080" url="https://pl.wikipedia.org/wiki?curid=1889080" title="Muhammad Abu al-Kasim az-Zuwajj">
Muhammad Abu al-Kasim az-Zuwajj

Muhammad Abu al-Kasim az-Zuwajj (arab. محمد أبو القاسم الزوي, "Muḥammad Abū al-Qāsim az-Zuwayy"; ur. 16 maja 1952) – libijski polityk i dyplomata, sekretarz generalny Powszechnego Kongresu Ludowego i oficjalny szef państwa od 26 stycznia 2010 do 23 sierpnia 2011.
Życiorys.
Muhammad Abu al-Kasim az-Zuwajj, kolega ze szkolnych lat i następnie współpracownik pułkownika Mu’ammara al-Kaddafiego, w 1969 uczestniczył w zamachu stanu, w wyniku którego od władzy został odsunięty król Idris I. W czasie rządów al-Kaddafiego zajmował stanowisko ministra sprawiedliwości. W 2001 został mianowany ambasadorem w Wielkiej Brytanii, dwa lata po przywróceniu przez oba kraje stosunków dyplomatycznych. W tym czasie prowadził działania na rzecz wyprowadzenia Libii z międzynarodowej izolacji z powodu jej zaangażowania w program budowy broni nuklearnej oraz uchylania się od odpowiedzialności za zamach nad Lockerbie. Współpracował w tym zakresie z synem al-Kaddafiego, Sajf al-Islamem. 
26 stycznia 2010 został wybrany sekretarzem generalnym Powszechnego Kongresu Ludowego, będącym oficjalnym szefem państwa. 
Po wybuchu powstania przeciwko al-Kaddafiemu i wojny domowej w 2011, pozostał u boku pułkownika. Stanowisko utracił "de facto" wraz z udaną ofensywą powstańców na Trypolis i zdobyciem siedziby al-Kaddafiego 23 sierpnia 2011. Władzę w kraju przejęła wówczas Narodowa Rada Tymczasowa, która 16 września 2011 została oficjalnie uznana przez ONZ. 
8 września 2011 został osadzony w areszcie domowym w Trypolisie przez siły Narodowej Rady Tymczasowej.

</doc>
<doc id="1889081" url="https://pl.wikipedia.org/wiki?curid=1889081" title="Parafia św. Stanisława Biskupa i Męczennika w Kaliszu">
Parafia św. Stanisława Biskupa i Męczennika w Kaliszu

Parafia św. Stanisława Biskupa i Męczennika w Kaliszu – rzymskokatolicka parafia w dekanacie Kalisz I. Erygowana w roku 1978. Mieści się przy ulicy Sukienniczej. Duszpasterstwo prowadzą w niej franciszkanie.

</doc>
<doc id="1889083" url="https://pl.wikipedia.org/wiki?curid=1889083" title="Bönebüttel">
Bönebüttel

Bönebüttel – gmina w Niemczech w kraju związkowym Szlezwik-Holsztyn, w powiecie Plön

</doc>
<doc id="1889085" url="https://pl.wikipedia.org/wiki?curid=1889085" title="Boenebuettel">
Boenebuettel



</doc>
<doc id="1889088" url="https://pl.wikipedia.org/wiki?curid=1889088" title="Parafia Świętej Rodziny w Kaliszu">
Parafia Świętej Rodziny w Kaliszu

Parafia Świętej Rodziny w Kaliszu – rzymskokatolicka parafia w dekanacie Kalisz I. Erygowana w roku 1981. Mieści się przy ulicy Harcerskiej. Duszpasterstwo prowadzą w niej księża diecezjalni.

</doc>
<doc id="1889090" url="https://pl.wikipedia.org/wiki?curid=1889090" title="My World 2.0">
My World 2.0

My World 2.0 - druga część debiutanckiego albumu kanadyjskiego piosenkarza Justina Biebera. Premiera albumu miała miejsce 23 marca 2010. Pierwszy singel z płyty - "Baby" ukazał się 18 stycznia 2010. W wywiadzie dla "Z100" wyjaśnił, że ludzie nie chcą czekać na album półtora roku i dlatego właśnie postanowł podzielić płytę na 2 części.

</doc>
<doc id="1889092" url="https://pl.wikipedia.org/wiki?curid=1889092" title="Zespół Froina">
Zespół Froina

Zespół Froina – w badaniu płynu mózgowo-rdzeniowego, współistnienie ksantochromii, wysokiego poziomu białka i braku pleocytozy. Występuje w bloku przepływu płynu mózgowo-rdzeniowego, wywołanym np. przez guz rdzenia ("zastoinowy płyn mózgowo-rdzeniowy"). 
Zespół opisał Georges Froin w 1903 roku.

</doc>
<doc id="1889093" url="https://pl.wikipedia.org/wiki?curid=1889093" title="Parafia Wniebowzięcia Najświętszej Maryi Panny w Kaliszu">
Parafia Wniebowzięcia Najświętszej Maryi Panny w Kaliszu

Parafia Wniebowzięcia Najświętszej Maryi Panny w Kaliszu - rzymskokatolicka parafia w dekanacie Kalisz I. Erygowana w 1303. Mieści się przy placu św. Józefa. Duszpasterstwo prowadzą w niej księża diecezjalni.

</doc>
<doc id="1889096" url="https://pl.wikipedia.org/wiki?curid=1889096" title="Parafia Miłosierdzia Bożego w Kaliszu">
Parafia Miłosierdzia Bożego w Kaliszu

Parafia Miłosierdzia Bożego w Kaliszu – rzymskokatolicka parafia w dekanacie Kalisz II. Mieści się przy ul. Adama Asnyka. Duszpasterstwo prowadzą w niej księża diecezjalni.
Erygowana w 1952 przez bpa włocławskiego Franciszka Korszyńskiego. Jej pierwszym proboszczem został mianowany ks. prałat Wincenty Roman Wiliński. Przed wybudowaniem kościoła parafialnego jako miejsce modlitwy służyła kaplica Sióstr Wspólnej Pracy od Niepokalanego Poczęcia Najświętszej Marii Panny. W 1957 parafia otrzymała zgodę na budowę własnego kościoła. Zostało ono wkrótce wstrzymane przez Urząd Wojewódzki w Poznaniu. Kolejną zgodę na budowę świątyni uzyskano w 1974. W 1977 biskup włocławski Jan Zaręba wmurował kamień węgielny poświęcony przez papieża Pawła VI. W lipcu 1982 zmarł pierwszy proboszcz parafii. Na jego miejsce proboszczem został mianowany ks. infułat Bogumił Jóźwiak. Funkcję proboszcza parafii pełnił do końca czerwca 2010, kiedy przeszedł na emeryturę. Od 18 grudnia 1983 rozpoczęto sprawowanie nabożeństw w dolnej części kościoła. 26 września 1993 bp kaliski Stanisław Napierała dokonał konsekracji górnego kościoła i ogłosił go Sanktuarium Miłosierdzia Bożego w diecezji kaliskiej.
Górny kościół zdobi mozaika przedstawiająca postać Jezusa Miłosiernego. Po prawej stronie znajduje się płaskorzeźba z przedstawieniem postaci Marii Ostrobramskiej (zwanej Matką Bożą Miłosierdzia). Obok niej przedstawione są postaci świętych. Po stronie lewej płaskorzeźba przedstawia postaci ludzi oczekujących zbawienia.
W dolnym kościele umieszczone jest ceramiczne przedstawienie obrazu Matki Bożej Częstochowskiej w o otoczeniu polskich świętych i błogosławionych. Poczet ten zamykają przedstawienia postaci Jana Pawła II i biskupa włocławskiego Jana Zaręby, który szczególnie troszczył się o budowę tej świątyni.
Od 19 czerwca 2014 dotychczasowy proboszcz ks. Bogumiła Kempa został mianowany Wikariuszem Sądowym Diecezji Kaliskiej, a jego miejsce zajął ks. Witold Szala.

</doc>
<doc id="1889097" url="https://pl.wikipedia.org/wiki?curid=1889097" title="PZInż 10 TP">
PZInż 10 TP



</doc>
<doc id="1889100" url="https://pl.wikipedia.org/wiki?curid=1889100" title="Parafia Narodzenia Najświętszej Maryi Panny w Kaliszu">
Parafia Narodzenia Najświętszej Maryi Panny w Kaliszu

Parafia Narodzenia Najświętszej Maryi Panny w Kaliszu – rzymskokatolicka parafia w dekanacie Kalisz II. Erygowana w roku 1989. Mieści się przy ulicy Beskidzkiej. Duszpasterstwo prowadzą w niej księża diecezjalni.

</doc>
<doc id="1889103" url="https://pl.wikipedia.org/wiki?curid=1889103" title="Katarzyna Gniewkowska">
Katarzyna Gniewkowska

Katarzyna Gniewkowska, też jako Katarzyna Gniewkowska-Kępka (ur. 25 października 1962 w Katowicach) – polska aktorka.
Życiorys.
Córka aktora Jerzego Gniewkowskiego.
W 1985 ukończyła studia na Wydziale Aktorskim Państwowej Wyższej Szkoły Teatralnej im. L. Solskiego w Krakowie. W teatrze zadebiutowała w 1984, będąc jeszcze studentką PWST. W latach 1984–1987 była aktorką Teatru im. J. Słowackiego w Krakowie, w latach 1987–2013 krakowskiego Starego Teatru, a w latach 2013–2015 Teatru Narodowego w Warszawie, z którym nadal współpracuje.

</doc>
<doc id="1889104" url="https://pl.wikipedia.org/wiki?curid=1889104" title="Parafia Podwyższenia Krzyża Świętego w Kaliszu">
Parafia Podwyższenia Krzyża Świętego w Kaliszu

Parafia Podwyższenia Krzyża Świętego w Kaliszu – rzymskokatolicka parafia w dekanacie Kalisz II, erygowana w 1978. 
Mieści się przy ulicy Wrocławskiej. Duszpasterstwo prowadzą w niej księża diecezjalni.

</doc>
<doc id="1889106" url="https://pl.wikipedia.org/wiki?curid=1889106" title="Krystyna Tkaczewska">
Krystyna Tkaczewska



</doc>
<doc id="1889109" url="https://pl.wikipedia.org/wiki?curid=1889109" title="Agnieszka Kudelska">
Agnieszka Kudelska

Agnieszka Kudelska (ur. 18 grudnia 1981 w Kutnie) – polska aktorka dubbingowa, rzadko występująca przed kamerą. Jest także dialogistką i kierownikiem produkcji. Ukończyła historię kultury na Uniwersytecie Kardynała Stefana Wyszyńskiego i Szkołę Aktorską Haliny i Jana Machulskich w Warszawie w 2005 roku. Współzałożycielka teatru Projekt Teatr Warszawa.

</doc>
<doc id="1889111" url="https://pl.wikipedia.org/wiki?curid=1889111" title="Lactarius salmonicolor">
Lactarius salmonicolor



</doc>
<doc id="1889112" url="https://pl.wikipedia.org/wiki?curid=1889112" title="Parafia św. Apostołów Piotra i Pawła w Kaliszu">
Parafia św. Apostołów Piotra i Pawła w Kaliszu

Parafia Świętych Apostołów Piotra i Pawła w Kaliszu - rzymskokatolicka parafia w dekanacie Kalisz II. Erygowana w roku 1988. Mieści się przy placu Bohaterów Westerplatte. Duszpasterstwo prowadzą w niej księża diecezjalni.

</doc>
<doc id="1889113" url="https://pl.wikipedia.org/wiki?curid=1889113" title="Jonathan Soriano">
Jonathan Soriano

Jonathan Soriano Casas (ur. 24 września 1985 w El Pont de Vilomara i Rocafort) – hiszpański piłkarz, który występował na pozycji napastnika.
Kariera klubowa.
Soriano rozpoczął swoją karierę w młodzieżowych zespołach Espanyolu. Swój debiut w pierwszym zespole zaliczył 1 grudnia 2002 roku, gdy został wprowadzony na boisko na ostatnią minute w wygranym 3–1 spotkaniu z Rayo Vallecano. Wtedy jeszcze był zawodnikiem rezerw i do pierwszej kadry został włączony z powodu braków kadrowych. Do kadry pierwszego zespołu został włączony po sezonie 2005/06.
Lata 2006 i 2007 spędził na wypożyczeniach, kolejno do Almeríi i do Polideportivo Ejido.
Pod koniec stycznia 2009 roku Soriano ponownie trafił na wypożyczenie, tym razem do Albacete Balompié. W klubie tym pozostał do końca sezonu 2008/09. Następnie został wolnym zawodnikiem, ponieważ wygasła jego umowa z Espanyolem.
Pod koniec lipca 2009 roku powrócił do Katalonii i związał się kontraktem z występującymi w Segunda División B rezerwami FC Barcelony. 28 października 2009 roku zadebiutował w pierwszym zespole Blaugrany. Stało się to w wygranym 2–0 spotkaniu Pucharu Króla przeciwko Cultural y Deportiva Leonesa.
W 2013 roku został zawodnikiem Red Bull Salzburg. 21 kwietnia 2013 zaliczył hat tricka w meczu przeciwko Wolfsberger AC, wchodząc na boisko w przerwie meczu. Tego samego dnia urodziła się jego córka, Abril, która jest jego trzecim dzieckiem.
W lutym 2017 roku, zawodnik podpisał kontrakt z Beijing Guo’an.

</doc>
<doc id="1889114" url="https://pl.wikipedia.org/wiki?curid=1889114" title="Zabawy w Pana Boga">
Zabawy w Pana Boga



</doc>
<doc id="1889117" url="https://pl.wikipedia.org/wiki?curid=1889117" title="Parafia św. Michała Archanioła w Kaliszu">
Parafia św. Michała Archanioła w Kaliszu

Parafia Świętego Michała Archanioła w Kaliszu - rzymskokatolicka parafia w dekanacie Kalisz II. 
Erygowana w XIV wieku. Mieści się przy ulicy Dobrzeckiej, na terenie dawnej wsi Dobrzec. Duszpasterstwo prowadzą w niej księża diecezjalni.

</doc>
<doc id="1889120" url="https://pl.wikipedia.org/wiki?curid=1889120" title="Parafia św. Gotarda w Kaliszu">
Parafia św. Gotarda w Kaliszu

Parafia Świętego Gotarda w Kaliszu – rzymskokatolicka parafia w dekanacie Kalisz II. Erygowana w XII wieku. Mieści się przy ulicy Kordeckiego. Duszpasterstwo prowadzą w niej księża diecezjalni.

</doc>
<doc id="1889128" url="https://pl.wikipedia.org/wiki?curid=1889128" title="Jimmy Zakazaka">
Jimmy Zakazaka

Jimmy Zakazaka (ur. 27 grudnia 1984 w Blantyre) – piłkarz malawijski grający na pozycji napastnika.
Kariera klubowa.
Karierę piłkarską Zakazaka rozpoczął w klubie Big Bullets. W 2004 roku zadebiutował w jego barwach w pierwszej lidze Malawi. W latach 2004 i 2005 dwukrotnie z rzędu wywalczył z nim mistrzostwo Malawi. W 2005 roku odszedł do południowoafrykańskiego Free State Stars FC. W 2006 roku spadł z nim z Premier Soccer League do Mvela League. W 2007 roku odszedł z Free State Stars do Bay United FC z miasta Port Elizabeth. W sezonie 2008/2009 grał w Premier League, ale od 2009 roku występował w drugiej lidze RPA. W latach 2010-2012 był piłkarzem African Warriors FC, a w drugiej połowie 2012 w Thanda Royal Zulu FC. Z kolei w latach 2013-2014 był zawodnikiem FC Cape Town. W 2014 grał w Bullets FC, z którym został mistrzem Malawi. W sezonie 2015 występował w Mighty Wanderers FC, z którym zdobył Puchar Malawi, a następnie w Botswana Defence Force XI FC. W latach 2016-2017 ponownie grał w Mighty Wanderers, z którym w 2016 zdobył Puchar Malawi, a w 2017 został mistrzem kraju. W 2018 występował w Tigers FC, w którym zakończył karierę.
Kariera reprezentacyjna.
W reprezentacji Malawi Zakazaka zadebiutował 5 czerwca 2004 roku w zremisowanym 1:1 meczu eliminacji do MŚ 2006 z Marokiem. W 2010 roku w Pucharze Narodów Afryki 2010 zagrał we 2 meczach: z Algierią (3:0) i z Angolą (0:2). Od 2004 do 2013 wystąpił w kadrze narodowej 38 razy i strzelił 5 goli.

</doc>
<doc id="1889133" url="https://pl.wikipedia.org/wiki?curid=1889133" title="Badminton na letnich igrzyskach olimpijskich">
Badminton na letnich igrzyskach olimpijskich

Zawody w badmintonie w ramach igrzysk olimpijskich rozgrywane są od Letnich Igrzysk Olimpijskich 1992 w Barcelonie. Wcześniej, w 1972 roku w Monachium dyscyplina znalazła się w programie igrzysk jako pokazowa, bez przyznawania tytułów i medali zawodnikom.
Zawody.
• = "oficjalne zawody", D = "pokazowe zawody"

</doc>
<doc id="1889136" url="https://pl.wikipedia.org/wiki?curid=1889136" title="Victor Nyirenda">
Victor Nyirenda

Victor Nyirenda (ur. 23 sierpnia 1988 w Blantyre) – malawijski piłkarz grający na pozycji napastnika.
Kariera klubowa.
Karierę piłkarską Nyirenda rozpoczął w klubie Escom United Blantyre. W 2005 roku zadebiutował w jego barwach w pierwszej lidze Malawi. W 2007 roku odszedł do MTL Wanderers Blantyre. W 2006 roku został z nim mistrzem kraju. W latach 2010-2012 grał w rwandyjskim APR FC, z którym trzykrotnie został mistrzem Rwandy w 2010, 2011 i 2012 oraz zdobył Puchar Rwandy w tych samych latach. W 2013 grał w wietnamskim Đồng Nai FC, a w 2012 wrócił do APR, z którym w sezonie 2013/2014 sięgnał po dublet - mistrzostwo i Puchar Rwandy. W 2014 był zawodnikiem klubu Karonda United FC, a w 2015 występował w Mighty Wanderers FC, z którym zdobył Puchar Malawi. W latach 2016-2017 był piłkarzem Blue Eagles FC, a w latach 2018-2019 - Mighty Tigers FC, w którym zakończył karierę.
Kariera reprezentacyjna.
W reprezentacji Malawi Nyirenda zadebiutował 20 lipca 2008 roku w wygranym 1:0 meczu Pucharu COSAFA 2008 z Lesotho, rozegranym w Secundzie. W 2010 roku w Pucharze Narodów Afryki 2010 zagrał w jednym meczu, z Angolą (0:2). Od 2008 do 2010 wystąpił w kadrze narodowej 15 razy i strzelił 4 gole.

</doc>
<doc id="1889138" url="https://pl.wikipedia.org/wiki?curid=1889138" title="August Knoblauch">
August Knoblauch

August Knoblauch (ur. 8 stycznia 1863 we Frankfurcie nad Menem, zm. 24 sierpnia 1919 tamże) – niemiecki lekarz, neurolog i neuroanatom, tajny radca medyczny ("Geheimer Medizinalrat"), przyrodnik. Autor pierwszego modelu poznawczego muzyki, wprowadził do neurologii termin amuzji, zaproponował też podział zaburzeń percepcji muzyki i zdolności jej tworzenia oraz sposób oceny zdolności muzycznych. 
Życiorys.
Syn lekarza Alexandra Knoblaucha i Mimi z domu Kekulé. Jego matka była siostrą Augusta Kekulégo. Bratanek matematyka Johannesa Knoblaucha. 
Ukończył Musterschule we Frankfurcie. Następnie studiował medycynę na Uniwersytecie Fryderyka Wilhelma w Berlinie, Uniwersytecie w Bonn, Heidelbergu i Uniwersytecie Cesarza Wilhelma w Straßburgu. Pracował w zakładzie dla psychicznie chorych w Heidelbergu u Wilhelma Erba. Około 1900 roku został dyrektorem sanatorium miejskiego we Frankfurcie nad Menem. Wykładał neurologię na Uniwersytecie we Frankfurcie nad Menem. 
Jeszcze jako student należał do Niemieckiego Towarzystwa Malakozoologicznego (Deutsche Malakozoologische Gesellschaft). Od 1891 członek, od 1899 dyrektor Senckenbergische Naturforschende Gesellschaft. Członek korespondent Nassauischer Verein für Naturkunde.
Pochowany na Hauptfriedhof Frankfurt.
Dorobek naukowy.
Uważa się, że Knoblauch był autorem pierwszego modelu poznawczego muzyki. W 1888 roku opisał swoje obserwacje i dokonał przeglądu literatury na temat procesu przetwarzania wrażeń muzycznych przez ludzki mózg. Oparł się o przedstawione wcześniej przez Lichtheima modele procesu percepcji języka. Wyróżnił dziewięć hipotetycznych zaburzeń wytwarzania i percepcji muzyki, wynikających z uszkodzenia różnych składowych zaproponowanego diagramu. 
Wyróżnił pięć ośrodków zaangażowanych w proces przetwarzania bodźców muzycznych:
Oraz dodatkowe dwa zaangażowane w sam proces śpiewu:

</doc>
<doc id="1889140" url="https://pl.wikipedia.org/wiki?curid=1889140" title="Eufemija Štorga">
Eufemija Štorga

Eufemija Štorga (ur. 7 października 1975 w Medvode) – słoweńska lekkoatletka, która specjalizowała się w rzucie oszczepem.
W roku 2000 uczestniczyła w igrzyskach olimpijskich – z wynikiem 54,94 zajęła 27. miejsce nie awansując do finału. Rok wcześniej udało jej się wywalczyć srebrny krążek uniwersjady. Cztery razy zdobywała tytuł mistrzyni Słowenii, a dwa razy ustanawiała rekord kraju. Rekord życiowy: 61,14 (8 kwietnia 2000, Koper).

</doc>
<doc id="1889142" url="https://pl.wikipedia.org/wiki?curid=1889142" title="Eufemija Storga">
Eufemija Storga



</doc>
<doc id="1889144" url="https://pl.wikipedia.org/wiki?curid=1889144" title="Kodjovi Obilale">
Kodjovi Obilale



</doc>
<doc id="1889145" url="https://pl.wikipedia.org/wiki?curid=1889145" title="Parafia św. Apostołów Piotra i Pawła w Zabłudowie">
Parafia św. Apostołów Piotra i Pawła w Zabłudowie

Parafia pw. Świętych Apostołów Piotra i Pawła w Zabłudowie – rzymskokatolicka parafia należąca do dekanatu Białystok-Dojlidy, archidiecezji białostockiej, metropolii białostockiej.
Historia parafii.
Parafia została utworzona w 1525.
Miejsca święte.
Kościół parafialny.
Kościół parafialny pw. Świętych Apostołów Piotra i Pawła wybudowany w stylu klasycystycznym w latach 1805–1840, poświęcony 29 czerwca 1840.
Terytorium parafii.
W granicach parafii znajdują się miejscowości:

</doc>
<doc id="1889153" url="https://pl.wikipedia.org/wiki?curid=1889153" title="Święty Mikołaj Junior">
Święty Mikołaj Junior

Święty Mikołaj Junior (ang. "Santa, Jr.", 2002) – amerykański film familijny wyprodukowany przez Alpine Productions.
Opis fabuły.
Syn Świętego Mikołaja, Chris Kringle Jr. (Nick Stabile), niechętnie przejmuje rodzinny biznes. Tymczasem policja bierze go za słynnego przestępcę, Świątecznego Bandytę. Chris zostaje aresztowany przez dwójkę funkcjonariuszy. Z opresji ratuje go atrakcyjna prawniczka Susan Flynn (Lauren Holly).

</doc>
<doc id="1889156" url="https://pl.wikipedia.org/wiki?curid=1889156" title="Albrecht Ernest I von Oettingen">
Albrecht Ernest I von Oettingen



</doc>
<doc id="1889157" url="https://pl.wikipedia.org/wiki?curid=1889157" title="Tom Sherak">
Tom Sherak

Thomas Mitchell Sherak (ur. 22 czerwca 1945 w Brooklynie, Nowy Jork, zm. 28 stycznia 2014 w Calabasas, Kalifornia) – amerykański producent filmowy, prezydent Amerykańskiej Akademii Filmowej w latach 2009–2010. Został ponownie wybrany na drugą kadencję w sierpniu 2010. W 2012 jego następcą został Hawk Koch.

</doc>
<doc id="1889159" url="https://pl.wikipedia.org/wiki?curid=1889159" title="Wilk i owce">
Wilk i owce

Wilk i owce – tradycyjna gra o typie warcabowym.
Jeden z graczy dysponuje czterema pionami białymi (owcami), drugi dysponuje jednym pionem czarnym (wilkiem). Pozycja początkowa wygląda następująco: owce obsadzają pierwszy rząd szachownicy, wilk staje na jednym dowolnym wybranym polu krańcowego rzędu szachownicy.
Celem gracza-wilka jest przedostanie się na pierwszy rząd pól szachownicy.
Gracz dysponujący owcami wygrywa, gdy uda mu się zablokować wilka tak, żeby nie mógł on wykonać posunięcia.
Grę rozpoczyna gracz grający wilkiem. W jednym ruchu może przejść o jedno pole po przekątnej w dowolną stronę.
Piony gracza grającego owcami w kolejnych posunięciach przechodzą także o jedno pole po przekątnej, lecz tylko do przodu. Wilk może cofać się, owce nie mogą się cofać.
Przy bardzo uważnej grze owce zawsze mogą wygrać, w pewnych wypadkach może to jednak wymagać wykonania szeregu precyzyjnych i nieoczywistych ruchów, co oznacza, że w praktycznej grze obie strony mają podobne szanse (o ile grający owcami nie jest ekspertem).
Gra "wilk i owce" jest znana w różnych krajach pod innymi nazwami (np. jako wilk i psy).

</doc>
<doc id="1889162" url="https://pl.wikipedia.org/wiki?curid=1889162" title="Reaper">
Reaper



</doc>
<doc id="1889163" url="https://pl.wikipedia.org/wiki?curid=1889163" title="Urząd Bokhorst-Wankendorf">
Urząd Bokhorst-Wankendorf

Urząd Bokhorst-Wankendorf (niem. "Amt Bokhorst-Wankendorf") – urząd w Niemczech w kraju związkowym Szlezwik-Holsztyn, w powiecie Plön. Siedziba urzędu znajduje się w miejscowości Wankendorf.
W skład urzędu wchodzi osiem gmin:

</doc>
<doc id="1889164" url="https://pl.wikipedia.org/wiki?curid=1889164" title="Bokhorst-Wankendorf">
Bokhorst-Wankendorf



</doc>
<doc id="1889165" url="https://pl.wikipedia.org/wiki?curid=1889165" title="György Bessenyei">
György Bessenyei

György Bessenyei (ur. 1747, zm. 1811) – węgierski poeta okresu oświecenia.
W wieku 18 lat został członkiem gwardii królewskiej Marii Teresy w Wiedniu, gdzie spędził ponad 8 lat. Wokół Bessenyeiego zaczął się tworzyć ośrodek życia kulturalnego i literackiego.
W 1772 r. ukazało się jego największe dzieło pt. "Ágis tragédiája" ("Tragedia Ágisa") - dramat, którego akcja rozgrywała się w starożytnej Sparcie, zadedykował Marii Teresie.
W 1777 r. w Peszcie wydał komedię zatytułowaną "Filozof", którą z dużym powodzeniem grano także za jego życia. 
Pisarz twierdził, że należy pisać w języku węgierskim i rozwijać naukę (postulaty te ukazały się w wydanych w latach 70. broszurach "Węgierski widz" i "Węgierszczyzna"), a literatura powinna mieć charakter świecki (za jej cel stawiał szerzenie wiedzy).

</doc>
<doc id="1889167" url="https://pl.wikipedia.org/wiki?curid=1889167" title="Lisa Gelius">
Lisa Gelius

Lisa Gelius (ur. 23 lipca 1909 w Monachium, zm. 14 stycznia 2006 w Kreuth) – niemiecka lekkoatletka, która specjalizowała się w biegach płotkarskich i sprinterskich oraz rzucie oszczepem.
Cztery razy zdobywała medale światowych igrzysk kobiet (w 1930 złoto w sztafecie 4x100, srebro w biegu na 60 metrów i brąz na dystansie 100 m; w 1934 wygrała rzut oszczepem). Podczas mistrzostw Europy w Wiedniu (1938) została pierwszą w historii mistrzynią Starego Kontynentu w oszczepie oraz wywalczyła srebro w biegu płotkarskim na 80 metrów. Dwunastokrotna mistrzyni Niemiec swoją karierę kontynuowała do 1950 roku. Dwa razy ustanawiała rekordy Niemiec w rzucie oszczepem doprowadzając go do poziomu 45,74 w 1938.

</doc>
<doc id="1889171" url="https://pl.wikipedia.org/wiki?curid=1889171" title="Reabsorpcja fotonu">
Reabsorpcja fotonu

Reabsorpcja fotonu – zjawisko pochłaniania wirtualnego fotonu wyemitowanego przez cząstkę obdarzoną ładunkiem elektrycznym. Emisja i reabsorpcja fotonu może wystąpić zarówno dla izolowanej cząstki, jak i podczas oddziaływania z inną cząstką naładowaną. Uwzględnienie tego zjawiska daje możliwość konstruowania różnych diagramów Feynmana dla oddziaływania cząstek. Umożliwia to uwzględnienie wszystkich procesów związanych z danym oddziaływaniem i w efekcie – obliczenie prawdopodobieństwa tego oddziaływania.

</doc>
<doc id="1889174" url="https://pl.wikipedia.org/wiki?curid=1889174" title="Shiraz Shivji">
Shiraz Shivji

Shiraz Shivji (ur. 1947 iw Tanzanii) – jeden z inżynierów, którzy stworzyli Commodore 64 i główny projektant Atari ST. Nazywany "ojcem Atari ST".
Życie.
Shiraz Shivji studiował elektrotechnikę na uniwersytecie w Stanford, w latach 1969-1973.
Atari ST.
Kiedy Jack Tramiel w roku 1984 przejmował Atari wraz z nim przeszło wielu inżynierów z Commodore. Zakupiona firma nie była w najlepszej sytuacji. Shiraz Shivji został mianowany wiceprezydentem do spraw badań i rozwoju, prowadził zespół sześciu inżynierów, którzy opracowali komputer Atari ST. Praca ta została ukończona w niezwykle krótkim czasie pięciu miesięcy (od lipca do grudnia 1984 roku). Prototyp został zaprezentowany w styczniu 1985 w Las Vegas podczas targów CES. Dzięki komputerowi firma stanęła na nogi.
Shivji zaprojektował pierwszy z serii komputerów Atari ST. Później przewodził jeszcze projektowi Atari TT zanim opuścił Atari.
W 2012 roku, na demoscenicznym party miłośników komputerów Atari, "Silly Venture" w Gdańsku, Shiraz Shivji pozdrowił uczestników podkreślając, że kochają wyjątkowy komputer.
Projekt Momenta.
Po odejściu z Atari, Shivji w roku 1991 zaprojektował komputer Momenta. Był to jeden z pierwszych pełnowymiarowych komputerów typu Tablet PC z niespotykanymi możliwościami jak na owe czasy.

</doc>
<doc id="1889182" url="https://pl.wikipedia.org/wiki?curid=1889182" title="Ferenc Kazinczy">
Ferenc Kazinczy

Ferenc Kazinczy (ur. 27 października 1759, zm. 23 sierpnia 1831) – węgierski pisarz okresu oświecenia, najwybitniejszy organizator życia literackiego na Węgrzech.
Życiorys.
Na świat przyszedł w rodzinie szlacheckiej wyznania protestanckiego. W 1769 roku podjął naukę kolegium w Sarospatak. Przez rok (1777- 1778) studiował w Wiedniu sztuki piękne. Następnie odbywał praktykę prawniczą m.in. w Peszcie. Związał się z masonerią. Został inspektorem szkół powszechnych w Górnych Węgrzech, zasłużył się działalnością na rzecz systemu oświatowego. 
W 1788 roku, wraz z dwoma innymi pisarzami, Jánosem Batsányim i Dávidem Barótim Szabó, założył pismo "Magyar Museum", które było pierwszym periodykiem literackim na Węgrzech. Jednak po wydaniu pierwszego numeru Kazinczy wystąpił z redakcji czasopisma z powodu różnic światopoglądowych i założył swoje własne zatytułowane "Orpheus", wydawane w latach 1790-1791.
W 1774 r. wstąpił do jakobinów, w efekcie został aresztowany i kolejne 7 lat życia spędził w więzieniach (swoje przeżycia z tego okresu opisał w "Dzienniku mojej niewoli"). Na uzyskanych w wyniku małżeństwa z Sophie Török ziemiach Kazinczy stworzył ośrodek życia literackiego. Stał się ogromnym autorytetem dla młodych autorów, którzy kierowali się jego zdaniem (pomógł przyczynić się karierom wielu z nich). Jako utalentowany i obiektywny krytyk prowadził też korespondencję z innymi "ludźmi pióra", wydaną następnie w 23 tomach.
Ponadto Kazinczy był przywódcą obozu neologów, jednego z odłamów ruchu odnowy języka węgierskiego, dążącego do reform. 
W 1806 roku zamieszkał z żoną i siedmiorgiem dzieci w swoim majątku w Szephalom. Tam poświęcił się twórczości literackiej. Przekładał także utwory: Moliera, Szekspira, Sterne’a, Goethego, Schillera, Wielanda, Lessinga. W 1819 r. ukazał się jego esej pt. "Ortolog i neolog u nas i u innych narodów", zamykający okres sporów o odnowienie języka.

</doc>
<doc id="1889183" url="https://pl.wikipedia.org/wiki?curid=1889183" title="Urząd Großer Plöner See">
Urząd Großer Plöner See

Urząd Großer Plöner See (niem. "Amt Großer Plöner See") – urząd w Niemczech w kraju związkowym Szlezwik-Holsztyn, w powiecie Plön. Siedziba urzędu znajduje się w mieście Plön.
W skład urzędu wchodzi dziesięć gmin:
1 stycznia 2014 z urzędu wystąpiły gminy Ascheberg oraz Bösdorf i stały się samodzielnymi gminami.

</doc>
<doc id="1889185" url="https://pl.wikipedia.org/wiki?curid=1889185" title="Riccardo di Montecassino">
Riccardo di Montecassino

Riccardo (zm. 1 marca 1262, Monte Cassino) – włoski benedyktyn, opat klasztoru na Monte Cassino w latach 1251-1262. Zwolennik Manfreda Hohenstaufa. Prawdopodobnie kardynał św. Kościoła Rzymskiego.
Życiorys.
O pochodzeniu Riccardo nic nie wiadomo oprócz tego, że był Włochem. Został wybrany opatem Montecassino prawdopodobnie pod koniec 1251. Po raz pierwszy jest udokumentowany w tej godności 26 stycznia 1252; tego dnia datowany jest jego list do opata Piotra z Glanfeuil. Z listu tego wynika także, że Riccardo był owym czasie w otoczeniu papieża Innocentego IV w Perugii. Między 24 grudnia 1254 a 7 lutego 1255 uzyskał od papieża Aleksandra IV kilka nowych przywilejów dla swojego opactwa. Wkrótce potem jednak popadł w konflikt z tym papieżem, gdyż w marcu 1255 ekskomunikował on Manfreda Hohenstaufa, pretendenta do korony sycylijskiej, któremu sprzyjał Riccardo. 10 sierpnia 1258 Manfred zdołał wreszcie koronować się na króla Sycylii, mimo papieskiego sprzeciwu, a w ceremonii koronacyjnej uczestniczył także opat Riccardo. Z tego powodu w dniu 10 kwietnia 1259 Aleksander IV ekskomunikował go i ogłosił jego depozycję ze stanowiska opata Montecassino. Poparcie króla Manfreda umożliwiło jednak opatowi zignorowanie tego wyroku i zachowanie stanowiska aż do śmierci.
Domniemana promocja kardynalska.
Historycy kościelni z XVI-XIX wieku zajmujący się historią Kolegium Kardynalskiego (Ciaconius, Cardella, Moroni Cristofori itd.) dość zgodnie twierdzili, że opat Riccardo w 1252 lub 1253 został mianowany kardynałem prezbiterem S. Ciriaco przez papieża Innocentego IV. We współczesnej historiografii kwestia promocji kardynalskiej Riccardo uchodzi jednak za bardzo kontrowersyjną. Istnieją wprawdzie dokumenty, w których Riccardo tytułuje się jako kardynał, niektórzy historycy wątpią jednak w legalność tej tytulatury. Wśród tych, którzy przyjmują, że faktycznie należał on do Kolegium Kardynalskiego, nie ma zgody co do tego, który papież mu tę godność nadał: Innocenty IV (1243–54) czy Aleksander IV (1254–61). Wątpliwości te wynikają z niespójnego materiału źródłowego na ten temat. Tytuł kardynalski Riccardo jest poświadczony wyłącznie w jego prywatnych dokumentach wystawionych na Montecassino w latach 1256–62, nie jest jednak potwierdzony przez źródła zewnętrzne, w szczególności nie wspominają o nim dokumenty papieskie.
Przekazy źródłowe.
Dokumenty papieskie.
Przywileje papieskie dla Montecassino, zarówno Innocentego IV z 10 grudnia 1253 jak i te wystawione przez Aleksandra IV 24 grudnia 1254, 18 stycznia 1255 i 7 lutego 1255, tytułują Riccardo jedynie jako opata Montecassino. Również akt Aleksandra IV o jego depozycji z 10 kwietnia 1259 nie wspomina nic o jego godności kardynalskiej, tak samo jak inny dokument tego papieża z 5 czerwca 1259.
Kroniki.
Współczesne kroniki podają następujące informacje o promocjach kardynalskich w latach 50. XIII wieku:
Rozbieżności między Mateuszem z Paryża a Niccolo Calvim co do liczby nowych kardynałów w 1252 w konfrontacji z dokumentami kurialnymi muszą zostać rozstrzygnięte na korzyść Calviego: na podstawie tych dokumentów daje się zidentyfikować tylko trzech nowych kardynałów mianowanych w ostatnich latach pontyfikatu Innocentego IV, właśnie tych wymienionych przez papieskiego biografa. Przekazy kronikarskie zdają się więc nie pozostawiać miejsca dla ewentualnej promocji kardynalskiej Riccardo. Jedynie niezbyt dokładna relacja Mateusza z Paryża sugeruje, że mogło do niej dojść w 1252, a więc jeszcze za pontyfikatu Innocentego IV. W każdym razie jednak kroniki przeczą wnioskom, jakie wypływają z analizy dokumentów z Montecassino.
Próby wyjaśnienia zagadki.
Niemiecki historyk Kościoła Konrad Eubel (zm. 1923), układając w latach 1898–1913 pierwszy krytyczny katalog promocji kardynalskich z lat 1198 do 1431, wbrew stanowisku autorów z poprzednich stuleci wyeliminował Riccardo z listy kardynałów, uzasadniając to tym, że nie występuje on jako sygnatariusz papieskich przywilejów. Eubel najprawdopodobniej nie znał jednak wówczas dokumentów z Montecassino z lat 1256–62, choć niektóre z nich były cytowane już przez osiemnastowiecznego historyka opactwa Erasmo Gattolę. Istnienie dokumentów tytułujących Riccardo jako kardynała potwierdziły ostatecznie prowadzone w latach 20. XX wieku badania benedyktyńskiego paleografa Mauro Inguaneza (zm. 1955), archiwisty i bibliotekarza klasztoru Montecassino. Aż do lat 70. XX wieku godność kardynalska Riccardo nie była już podawana w wątpliwość, jednak wobec sprzeczności między dokumentami i kronikami dyskutowano, kiedy doszło do jej nadania. Inguanez przyznał pierwszeństwo dokumentom z Montecassino i przypisał jego promocję Aleksandrowi IV, odrzucając tym samym podania kronik jako niedokładne. Z kolei Klaus Ganzer (1963) zaufał autorowi "Annales S. Justinae Patavini" i stwierdził, że Riccardo musiał zostać mianowany jeszcze przez Innocentego IV, mimo że jego tytuł nie występuje w dokumentach sprzed 1256. W swej monografii o tzw. zagranicznym kardynalacie w XI-XIII wieku Ganzer wymienił szereg przypadków pomijania tytułu kardynalskiego w oficjalnych dokumentach w odniesieniu do kardynałów nie rezydujących na stałe w kurii papieskiej.
Ponownego zakwestionowania faktu promocji kardynalskiej Riccardo dokonał w 1972 Agostino Paravicini Bagliani. Przede wszystkim stwierdził on, że w połowie trzynastego wieku papieże wymagali od kardynałów bezwzględnej obecności w kurii u swego boku, i byłoby niespotykaną w tym czasie anomalią łączenie przez Riccardo funkcji kardynała i opata Montecassino. Nadto za szczególnie uderzającą uznał on treść dekretu depozycyjnego z 10 kwietnia 1259: Aleksander IV w dekrecie tym pozbawił go godności opata i ekskomunikował, ale w żaden sposób nie odniósł się do jego godności kardynalskiej. Wobec tych faktów, a także w świetle zachowanych przekazów kronikarskich oraz milczenia pozostałych dokumentów papieskich zasugerował on, że używanie przez opata tytułu kardynalskiego mogło być zwyczajną uzurpacją. Na podstawie informacji Mateusza z Paryża o "siedmiu" nowych kardynałach w 1252 wyraził on przypuszczenie, że Innocenty IV w 1252 rozważał powołanie więcej niż tylko trzech duchownych do Kolegium Kardynalskiego, jednak część tych promocji nie doszła do skutku. Późniejsze używanie przez Riccardo tytułu kardynalskiego mogło według niego mieć jakiś związek z jego niedoszłą promocją w 1252. 
Tezę Paravicini Baglianiego podjął i rozwinął Herbert Bloch w swej kompleksowej analizie tego problemu z 1976. Zauważył on, że Riccardo był obecny w otoczeniu Innocentego IV w Perugii w styczniu 1252, a więc dokładnie w czasie, gdy papież ten rozważał dokonanie nowych promocji kardynalskich. Bloch postawił tezę, że Innocenty IV mianował wówczas Riccardo kardynałem prezbiterem S. Ciriaco, ale pod warunkiem złożenia przez niego rezygnacji ze stanowiska opata Montecassino. Ponieważ Riccardo odmówił ustąpienia, promocja ta ostatecznie nie doszła do skutku. Późniejsze roszczenia opata do godności kardynalskiej wiązał on z jego sojuszem z Manfredem Hohenstaufem, przeciwnikiem politycznym Stolicy Apostolskiej. Bloch wysunął przypuszczenie, że Riccardo już w 1256 był w opozycji wobec papieża Aleksandra IV, a właśnie w tym roku zaczął tytułować się jako kardynał-prezbiter S. Ciriaco. Tytulaturą tą posługiwał się zresztą aż do śmierci, nawet po ekskomunikowaniu go przez papieża.
Jeżeli tezy Paravicini Baglianiego i Blocha są poprawne, Riccardo nie byłby jedynym znanym z historii duchownym uzurpującym sobie godność kardynalską. Na początku XII wieku opat Gotfryd z Vendome wysuwał roszczenia do tytułu kardynała-prezbitera S. Prisca, i nie wahał się posługiwać w tym celu sfałszowanymi przez siebie przywilejami nadanymi mu rzekomo przez papieża Urbana II. Słabą stroną ich tezy jest jednak to, że opiera się ona jedynie na poszlakach. Brak tytulatury kardynalskiej w pismach kurialnych w świetle badań Klausa Ganzera może mieć w rzeczywistości dużo mniejsze znaczenie niż autorzy ci mu przypisują. Brak też dowodów na jakiekolwiek sankcje papieskie wobec niego za bezprawne używanie tytułu kardynalskiego, choć wydaje się, że taka uzurpacja nie uszłaby uwadze Stolicy Apostolskiej. Niccolo Del Re (1987) i Salvador Miranda (2008) przyjmują, że Riccardo faktycznie został mianowany kardynałem S. Ciriaco przez Aleksandra IV między sierpniem 1255 a lutym 1256.

</doc>
<doc id="1889186" url="https://pl.wikipedia.org/wiki?curid=1889186" title="The Dark Third">
The Dark Third

The Dark Third – pierwszy album Pure Reason Revolution wydany w 2006 roku. Został wyprodukowany przez Paula Northfielda. Jest jednym z albumów, które zapoczątkowały nurt New Prog. Wszystkie utwory napisał Jon Courtney.

</doc>
<doc id="1889189" url="https://pl.wikipedia.org/wiki?curid=1889189" title="Pij mleko (album)">
Pij mleko (album)

Pij mleko – drugi album zespołu Chanel.

</doc>
<doc id="1889190" url="https://pl.wikipedia.org/wiki?curid=1889190" title="Kławdia Majuczaja">
Kławdia Majuczaja

Kławdija Jakowlewna Majuczaja, ros. Клавдия Яковлевна Маючая (ur. 15 maja 1918, zm. 14 października 1989) – lekkoatletka, oszczepniczka, reprezentantka Związku Radzieckiego.
W 1946 roku wywalczyła złoty medal mistrzostw Europy. Wielokrotna czempionka Związku Radzieckiego w rzucie oszczepem. 23 września 1947 roku w Moskwie Majuczaja rzuciła oszczepem na odległość 50,32 m i ustanowiła rekord kraju. Wynik ten był lepszy od ówczesnego rekordu świata a zawodniczka stała się pierwszą w historii oszczepniczką, która rzuciła ponad 50 metrów. Rezultat ten nie został jednak uznany przez IAAF, ponieważ Związek Radziecki nie był wówczas członkiem światowej federacji.

</doc>
<doc id="1889193" url="https://pl.wikipedia.org/wiki?curid=1889193" title="Klawdija Majuczaja">
Klawdija Majuczaja



</doc>
<doc id="1889195" url="https://pl.wikipedia.org/wiki?curid=1889195" title="Nikodem Pajzderski">
Nikodem Pajzderski

Nikodem Pajzderski (ur. 15 września 1882 w Łęgu koło Śremu, zm. 6 stycznia 1940 w Poznaniu) – polski historyk sztuki, mediewista, konserwator i badacz zabytków, muzealnik; brat Sylwestra.
Życie i działalność.
Uczęszczał do gimnazjum w Śremie, które opuścił przedwcześnie w 1900, w związku z szykanami Procesu Toruńskiego. W latach 1901 – 1903 studiował na Wydziale Architektury Politechniki w Charlottenburgu, później na Uniwersytecie Jagiellońskim. Doktorat uzyskał w 1909. W latach 1909 – 1911 podróżował po Europie, zwiedzając zabytki i zapoznając się z lokalną sztuką krajów takich, jak Francja, Włochy, Austria i Niemcy.
W 1912 został kustoszem Muzeum Czartoryskich na Zamku w Gołuchowie. W 1914 pracował w Centralnym Komitecie Opieki nad Zabytkami w Wiedniu, gdzie poświęcał czas głównie Małopolsce.
W czasie I wojny światowej przeniósł się do Poznania, z którym związał się aż do tragicznej śmierci. Był członkiem Towarzystwa Przyjaciół Sztuk Pięknych, opracowywał liczne publikacje naukowe, kierował powojenną rewindykacją zbiorów. W 1919 został Wojewódzkim Konserwatorem Zabytków w Poznaniu, a od 1922, także na Pomorze. Należał do Komitetu Konserwatorskiego Gmachów Państwowych.
Był jednym z członków założycieli Towarzystwa Miłośników Miasta Poznania. Ważnym etapem w działalności Pajzderskiego był okres PeWuKi. W latach 1928 – 1929 współorganizował dział sztuki na Wystawie. W 1933 został dyrektorem Muzeum Wielkopolskiego w Poznaniu.
W październiku 1939 aresztowany przez Niemców, został zamordowany w miejscu kaźni Wielkopolan – Forcie VII.
Dzieło.
Nikodem Pajzderski zainteresowany był przede wszystkim konserwacją zabytków i badaniem epoki średniowiecza. Był jednym ze znaczących badaczy sztuki wielkopolskiej. Ogłosił wiele prac naukowych poświęconych tej dziedzinie, innym segmentom wiedzy historycznej, a także opracowaniom przekrojowym i dotyczącym innych regionów kraju (np. Sandomierz, Małopolska).
Autorstwa Pajzderskiego był także jeden z projektów Domu Przemysłowego w Poznaniu na Placu Wolności (1900), ostatecznie wybudowany według planów Stanisława Mieczkowskiego.
Życie prywatne.
Żonaty z Kazimierą Pajzderską (z Hallerów) – rzeźbiarką. Posiadał dwie córki – Krystynę (malarkę) i Katarzynę (historyczkę sztuki). Był bratem architekta – Sylwestra Pajzderskiego.

</doc>
<doc id="1889196" url="https://pl.wikipedia.org/wiki?curid=1889196" title="Knoblauch">
Knoblauch



</doc>
<doc id="1889199" url="https://pl.wikipedia.org/wiki?curid=1889199" title="Rondo Toruńskie w Bydgoszczy">
Rondo Toruńskie w Bydgoszczy

Rondo Toruńskie – rondo w Bydgoszczy, gdzie przebiega granica Babiej Wsi, Kapuścisk i Wyżyn.
Położone jest na styku ulic:
od północy: Aleja Kardynała Wyszyńskiego
od południa: Aleja Jana Pawła II
od wschodu i zachodu: ulica Toruńska
Otoczenie.
W pobliżu znajduje się:

</doc>
<doc id="1889200" url="https://pl.wikipedia.org/wiki?curid=1889200" title="Triumph Motor Company">
Triumph Motor Company

Triumph Motor Company – dawne brytyjskie przedsiębiorstwo branży motoryzacyjnej, produkujące samochody osobowe.
Przedsiębiorstwo powstało w 1885 roku, początkowo pod nazwą Triumph Cycle Company i zajmowało się produkcją rowerów. W 1923 roku rozpoczęła się produkcja pierwszych samochodów marki Triumph, a w 1930 roku nazwę przedsiębiorstwa zmieniono na Triumph Motor Company. W 1944 roku Triumph został przejęty przez Standard Motor Company. W 1960 roku Standard-Triumph został częścią Leyland Motors, a w 1968 roku został włączony do British Leyland. Ostatni pojazd pod marką Triumph wyprodukowano w 1984 roku. Obecnie marka jest własnością BMW.

</doc>
<doc id="1889203" url="https://pl.wikipedia.org/wiki?curid=1889203" title="Urząd Lütjenburg">
Urząd Lütjenburg

Urząd Lütjenburg (niem. "Amt Lütjenburg") – urząd w Niemczech w kraju związkowym Szlezwik-Holsztyn, w powiecie Plön. Siedziba urzędu znajduje się w mieście Lütjenburg.
W skład urzędu wchodzi 15 gmin:

</doc>
<doc id="1889204" url="https://pl.wikipedia.org/wiki?curid=1889204" title="Mihály Csokonai Vitéz">
Mihály Csokonai Vitéz

Mihály Csokonai Vitéz (ur. 17 listopada 1773, zm. 28 stycznia 1805) – węgierski poeta okresu oświecenia.
Od urodzenia związany z Debreczynem, pochodził z zubożałej rodziny szlacheckiej. Csokonai od wczesnych lat interesował się poezją – chciał, by zapewniła mu ona dostatnie życie. Wybitnie uzdolniony uczeń kolegium kalwińskiego w Debreczynie, znał wiele języków, już w wieku 11 lat zaczął interesować się poezją (był członkiem koła samokształceniowego poświęconego literaturze) – w efekcie po zakończeniu szkoły powierzono mu prowadzenie lekcji w klasie poezji.
W II połowie lat 90. wędrował po Węgrzech szukając mecenasa, jednak w 1800 r. wrócił do Debreczyna (nie udało mu się opublikować swoich utworów).
Csokonai był autorem różnych utworów – pisał liryki miłosne (np. cykl "Wiersze do Lilly"), ody, bajki, pieśni anakreońskie czy wiersze o tematyce społecznej. W 1795 r. zaczął pisać (niedokończony) dramat pt. "Smutny Tempeüyfi czyli głupi ten, kto chce być poetą na Węgrzech" – utwór w znacznej mierze autobiograficzny, ukazujący świat obojętny na kulturę.

</doc>
<doc id="1889206" url="https://pl.wikipedia.org/wiki?curid=1889206" title="Amor Vincit Omnia">
Amor Vincit Omnia

Amor Vincit Omnia – drugi album studyjny brytyjskiej new progowej grupy Pure Reason Revolution. Tytuł albumu zapisany jest po łacinie i oznacza "miłość wszystko zwycięża". Album wprowadza bardziej elektroniczne brzmienie niż jego poprzednik. Zespół zaczął intensywnie korzystać z syntezatorów, które są najbardziej zauważalne w utworach "Les Malheurs" i "Deus Ex Machina".

</doc>
<doc id="1889210" url="https://pl.wikipedia.org/wiki?curid=1889210" title="Kosaciec niski">
Kosaciec niski

Kosaciec niski ("Iris pumila" L.) – gatunek rośliny z rodzaju kosaćcowatych ("Iridaceae"). Pochodzi z Azji (występuje na Kaukazie) i środkowej, wschodniej i południowo-wschodniej Europy, rozprzestrzenił się w Ameryce Północnej. W Polsce nie występuje dziko, jest uprawiany (rzadko) jako roślina ozdobna. Pochodzi od niego kilka mieszańców, uprawianych jako rośliny ozdobne, np. "Iris ×barbata", "Iris ×hybrida" hort..
Zastosowanie i uprawa.
Nadaje się na rabaty kwiatowe, do ogródków skalnych i na kwiat cięty. Wymaga słonecznego stanowiska, nie ma natomiast specjalnych wymagań co do gleby, nie należy go sadzić na glebach świeżo nawożonych obornikiem. Rozmnaża się łatwo poprzez podział kłączy wczesną wiosna lub w drugiej połowie lata.

</doc>
<doc id="1889211" url="https://pl.wikipedia.org/wiki?curid=1889211" title="Iris pumila">
Iris pumila



</doc>
<doc id="1889214" url="https://pl.wikipedia.org/wiki?curid=1889214" title="Isaac Grünewald">
Isaac Grünewald

Isaac Grünewald (ur. 2 września 1889 w Sztokholmie, zm. 22 maja 1946 koło Oslo) – szwedzki malarz, żonaty z Sigrid Hjertén (1911–1937) i Märtą Grundell (1937–1946). Ojciec Torstena Rydberga, Ivána Grünewalda i Björna Grünewalda. Studiował w Konstnärsförbundets skola (1905–1908) i w Académie Matisse w Paryżu (1908–1911).
Życiorys.
Isaac Grünewald urodził się w biednej, żydowskiej rodzinie w Sztokholmie. Ojciec był antykwariuszem a matka zajmowała się domem. Jako dziecko robił i sprzedawał papierowe zabawki, chcąc w ten sposób podreperować skąpy, rodzinny budżet. Jednocześnie nie zaniedbywał edukacji, najpierw w szkole Katarina läroverk, a potem w Södra Latin. To w tej ostatniej nauczyciel rysunku odkrył u niego talent do rysowania i w 1905 urządził w szkolnej stołówce pierwszą wystawę jego dzieł.
Jesienią 1905 młody Isaac kontynuował naukę w Konstnärsförbundets skola.
17 września 1908 wyjechał razem z przyjacielem Einarem Jolinem do Paryża. Tam obaj mieli okazję zapoznać się z najnowszymi trendami panującymi w sztuce europejskiej. Zwłaszcza spotkanie z Henri Matissem miało się okazać decydujące dla dalszego rozwoju twórczego Isaaca Grünewalda.
3 marca 1909 można przyjąć za datę przełomu modernistycznego w sztuce szwedzkiej, wtedy to założona rok wcześniej grupa artystyczna De Unga (Młodzi) zorganizowała w Sztokholmie swoją pierwszą wystawę. W skład grupy, skupionej wokół Birgera Simonssona (1882–1938), wchodzili między innymi: Isaac Grünewald, Tor Bjurström (1888–1966) i Leander Engström (1886–1927). Większość z nich studiowała malarstwo w szkole Konstnärsförbundet i pozostawała w opozycji do malarzy należących do szwedzkiej Akademii Sztuk Pięknych. Jeszcze w Paryżu zetknęli się oni z Henri Matissem, ale prace, jakie zaprezentowali w roku 1909, świadczyły o większych wpływach Cézanne’a, pośmiertnie fetowanego w Salonie Jesiennym w Paryżu w 1907.
Grupa De Unga miała jeszcze 2 wystawy: 3 kwietnia 1910 i 9 maja 1911, po czym rozpadła się, a jej trzon otworzył w 1912 nową formację De åtta (Ośmiu). Ówczesny krytyk sztuki August Brunius zazwyczaj omawiał obie grupy łącznie, nazywając je „mężczyznami roku 1909”, mimo że jednym z wiodących członków była kobieta, Sigrid Hjertén (1885–1948). Wspólnie z mężem, Isaakiem Grünewaldem, Einarem Jolinem (1890–1976) i Leanderem Engströmem należała ona do sztokholmskiego odłamu grupy De åtta, inspirowanych malarstwem Matisse’a.
Od tego momentu aż do śmierci w 1946 Isaac Grünewald odgrywał wiodącą rolę w szwedzkim modernizmie.
Ważnym etapem w życiu artystycznym Grünewalda była jego wystawa w sztokholmskiej Liljevalchs konsthall w 1918, gdzie zaprezentował ok. 300 swoich prac, w tym "Det sjungande trädet", 1915, "Sigrid med den svarta stolen", 1916, "Tjurfäktningen", 1917 czy "Apachedansen", 1918. W wystawie wzięli udział również jego żona Sigrid Hjertén i Leander Engström.
Grünewald stał się również pionierem jeśli chodzi o rozwój nowoczesnej szwedzkiej scenografii, kiedy zaprojektował w 1921 oprawę plastyczną do opery Samson i Dalila wystawionej w operze sztokholmskiej. Scenografia Grünewalda jest uważana za pierwszą modernistyczną scenografię szwedzkiej proweniencji. Przedstawienie przeszło do historii także ze względu na wysokie honorarium jakiego zażądał Grünewald – 75000 koron.
Największym dziełem Grünewalda jest monumentalne malowidło w Małej Sali sztokholmskiego Konserthus, nazwanej w latach 70. "Grünewaldsalen". Grünewald był również pomysłodawcą charakterystycznego, niebieskiego koloru fasady tego budynku jak również zaproponował w 1918 niebieski kolor dla sztokholmskich tramwajów.
Grünewald wykonał też w 1927 malowidła ścienne w Villa Bonnier, położonej w willowej dzielnicy Diplomatstaden w Sztokholmie, w sali posiedzeń w Tändstickspalatset w 1928 i zaprojektował kurtynę do sztokholmskiego kina Draken w 1942.
Isaac Grünewald był profesorem w Szwedzkiej Królewskiej Akademii Sztuki w latach 1932–1942 a od 1941 prowadził własną szkołę malarską w swoim dawnym atelier przy Slussen. W 1937 rozwiódł się z Sigrid Hjertén i ożenił z Märtą Grundell. Oboje zamieszkali w Saltsjöbaden w domu, który nazwali Saltsjöklack, a który dziś nosi nazwę Grünewaldvillan.
W 1945 roku otrzymał medal Prins Eugen Medaljen
W 1946 oboje zginęli w katastrofie lotniczej w Norwegii koło Oslo.

</doc>
<doc id="1889219" url="https://pl.wikipedia.org/wiki?curid=1889219" title="Tadeusz Katelbach">
Tadeusz Katelbach

Tadeusz Maciej Katelbach, ps. Koterski (ur. 24 lutego 1897 w Warszawie, zm. 9 listopada 1977 w Nowym Jorku) – polski polityk, dziennikarz, publicysta, senator II RP V kadencji, oficer rezerwy WP, członek Prezydium Rady Naczelnej Obozu Zjednoczenia Narodowego w 1939 roku, działacz emigracji politycznej i Polonii w Stanach Zjednoczonych.
Życiorys.
W czasie nauki w Gimnazjum Wojciecha Górskiego w Warszawie w 1910 wstąpił do tajnego Związku Młodzieży Postępowo-Niepodległościowej, od 1913 członek Związku Strzeleckiego. Po wybuchu I wojny światowej od sierpnia 1914 członek Polskiej Organizacji Wojskowej.
Gdy po opuszczeniu przez wojsko rosyjskie Warszawy, w październiku 1915 okupacyjne władze niemieckie zezwoliły na otwarcie polskiego Uniwersytetu Warszawskiego Katelbach wstąpił w listopadzie 1915 na Wydział Prawa i Nauk Państwowych UW. Wstąpił wówczas do Związku Młodzieży Polskiej „Zet”, pozostając jednocześnie w POW. Jeden z przywódców strajku akademickiego w 1917.
Od listopada 1918 do marca 1919 uczestniczył w walkach z Ukraińcami o Lwów i starciach na froncie galicyjskim. Następnie krótko służył w Warszawie w 36 pp. W sierpniu 1919 organizował wraz ze strukturami POW powstanie sejneńskie skierowane przeciw próbom przejęcia władzy nad Sejnami przez administrację litewską. Od tego czasu związany z Oddziałem II Sztabu Generalnego Wojska Polskiego, członek Towarzystwa Straży Kresowej. Po tzw. buncie Żeligowskiego przybył do Wilna, gdzie do końca 1920 był redaktorem naczelnym "Gazety Wileńskiej".
W 1926 awansowany do stopnia podporucznika rezerwy piechoty.
W 1922 przez kilka miesięcy przebywał w Wolnym Mieście Gdańsku, prawdopodobnie na zlecenie Oddziału II. W styczniu 1923, kilka dni po ślubie z Zenaidą Semplińską, Katelbach wyjechał do Berlina, oficjalnie jako redaktor naczelny "Dziennika Berlińskiego" i korespondent prasy polskiej: poznańskiego "Przeglądu Porannego" i "Wieczoru Warszawskiego", faktycznie jako poufny przedstawiciel Związku Obrony Kresów Zachodnich przy tworzącym się wówczas Związku Polaków w Niemczech i był w 1923 bezpośrednim łącznikiem pomiędzy Związkiem Polaków a Warszawą. W końcu 1923 powrócił do Polski i przez rok pracował w banku w Warszawie.
W listopadzie 1925 został wysłany oficjalnie jako korespondent prasy krajowej, faktycznie jako rezydent polskiego wywiadu do Genewy, w przededniu zamachu majowego został odwołany do kraju. Wszedł do Związku Naprawy Rzeczypospolitej. Po przewrocie majowym i spotkaniu z Józefem Piłsudskim został w styczniu 1927 doradcą rządu RP przy Związku Polaków w Niemczech. Głównym celem jego misji była centralizacja ruchu polskiego w Republice Weimarskiej. Berlin opuścił 2 sierpnia 1933 i wyjechał do Kowna, gdzie do początków 1937 był oficjalnie korespondentem Gazety Polskiej, a nieoficjalnie przedstawicielem państwa polskiego na Litwie (oba kraje w latach 1920–1938 nie utrzymywały oficjalnych stosunków dyplomatycznych). W 1935 badał możliwość nawiązania znormalizowanych stosunków dyplomatycznych pomiędzy zwaśnionymi krajami w rozmowach z MSZ Litwy, Stasysem Lozoraitisem, który pośredniczył w relacjach z prezydentem Smetoną. W finalizacji misji przeszkodziła śmierć marszałka Piłsudskiego.
Po powrocie do kraju był kierownikiem wydziału filmowego Polskiej Agencji Telegraficznej i wraz z bratem Stefanem zaangażował się w budowę polskiego przemysłu filmowego. W kwietniu 1938 wszedł w skład Rady Naczelnej Obozu Zjednoczenia Narodowego. W wyborach parlamentarnych w listopadzie 1938 bez powodzenia kandydował do Sejmu RP V kadencji z okręgu wyborczego nr 1 w Warszawie, zaś został wówczas wybrany do Senatu RP V kadencji z województwa lubelskiego. Był członkiem Zarządu Koła Parlamentarnego OZN w 1938. W tym czasie zamieszkiwał w Warszawie przy ulicy Szpitalnej 1.
Po agresji Niemiec na Polskę został 12 września 1939 mianowany przez ministra propagandy RP Michała Grażyńskiego pełnomocnikiem do zorganizowania placówki informacyjno-prasowej Ministerstwa Propagandy w Bukareszcie. 14 września w siedzibie starostwa w Zaleszczykach doszło do spotkania Katelbacha z opozycyjnymi wobec rządu sanacji politykami: Stanisławem Strońskim, Henrykiem Strasburgerem, Aleksandrem Ładosiem, Augustem Zaleskim i Tadeuszem Tomaszewskim – wszyscy oni mieli wkrótce tworzyć trzon ekipy rządowej rządu gen. Władysława Sikorskiego na emigracji we Francji. Katelbach nawiązał z nimi współpracę. 14 września wyjechał do Rumunii, 18 września, po opuszczeniu terytorium Rzeczypospolitej przez rząd gen. Felicjana Sławoja Składkowskiego włączył się czynnie w działania grupy związanej z ambasadorem Rogerem Raczyńskim, której przewodzili radca ambasady Alfred Poniński i attaché wojskowy RP płk Tadeusz Zakrzewski i która sabotowała wszystkie działania przebywającego w Slănic Moldova rządu polskiego, przyczyniając się częściowo do jego internowania w Rumunii. 21 września 1939 wystosował do premiera Składkowskiego list z wezwaniem do dymisji rządu. 22 września wyjechał samochodem przez Jugosławię i Włochy do Francji. 6 października 1939 dotarł do Paryża.
Stanisław Stroński, wicepremier w rządzie Władysława Sikorskiego zaangażował natychmiast Katelbacha w Dziale Dokumentacyjnym Urzędu Informacji i Dokumentacji RP (następnie Dział Prasowo-Polityczny Centrali Informacji i Dokumentacji RP, wreszcie od 11 września 1940 Ministerstwo Informacji i Dokumentacji).
Po klęsce Francji Katelbach 23 czerwca 1940 przez Hiszpanię wyjechał do Portugalii. Wszedł do Komitetu Pomocy Uchodźcom Polskim w Lizbonie, gdzie współpracował z płk Janem Kowalewskim, rezygnując z pierwotnych planów emigracji do Brazylii. Po otrzymaniu w czerwcu 1941 wizy brytyjskiej przybył 14 lipca 1941 do Londynu, gdzie został zaangażowany przez ministra informacji Stanisława Strońskiego jako szef referatu niemieckiego w Dziale Dokumentacji. Stanowisko referenta sekcji niemieckiej w Ministerstwie Informacji Katelbach pełnił nieprzerwanie od lipca 1941 do lipca 1945 – wycofania uznania dyplomatycznego Wielkiej Brytanii Rządowi RP na uchodźstwie.
Pozostał na emigracji. W latach 1945–1956 mieszkał w Londynie, uczestnicząc w życiu politycznym polskiej emigracji. W latach 1952–1956 współorganizował akcję zjednoczeniową polskich środowisk emigracyjnych, od 1947 r. podzielonych na dwa obozy, zgromadzone w dwóch alternatywnych „parlamentach”, Radzie Politycznej (skupiającej opozycję) oraz Radzie Narodowej (powołanej przez prezydenta Augusta Zaleskiego). Twarzą akcji zjednoczeniowej był cieszący się powszechnym autorytetem gen. Kazimierz Sosnkowski, który przyjechał w tym celu do Londynu z Kanady. Katelbach uchodził w tym czasie za najbliższego współpracownika gen. Sosnkowskiego. Współtworzony przez niego program zjednoczenia zakładał zniesienie faktycznego dualizmu parlamentarnego, skupienie polityki zagranicznej w rękach konstytucyjnych organów państwowych oraz wyznaczenie gen. Sosnkowskiego na następcę przez prezydenta Zaleskiego. Akcja zjednoczeniowa nie doszła jednak do skutku, ze względu na obstrukcję ze strony prezydenta Augusta Zaleskiego. Przebieg akcji zjednoczeniowej Katelbach szczegółowo opisał w wydanej w 1975 r. książce "O zjednoczenie i legalizm." "Ostatni akt życia publicznego Kazimierza Sosnkowskiego". Za tę książkę w 1976 otrzymał Nagrodę Pisarską Stowarzyszenia Polskich Kombatantów.
W czerwcu 1955 wyjechał do Monachium, gdzie Jan Nowak-Jeziorański zaproponował mu współpracę z sekcją polską Radia Wolna Europa. Rekomendowany przez Kazimierza Sosnkowskiego i Tadeusza Bieleckiego w styczniu 1956 został zatrudniony w RWE jako etatowy pracownik rozgłośni. Pracę w rozgłośni zakończył w lipcu 1965, przechodząc na emeryturę. W grudniu 1965 wraz z żoną opuścił Monachium i wyjechał do Seattle w Stanach Zjednoczonych, gdzie zamieszkiwała ich córka Janina. W maju 1966 przeniósł się z żoną do Nowego Jorku. Publikował w prasie emigracyjnej, uczestniczył w życiu społecznym Polonii amerykańskiej.
Ciężko chory na cukrzycę, zmarł w oczekiwaniu na operację na zawał serca 9 listopada 1977. Tadeusz i Zenaida Katelbachowie oraz ich córka zostali pochowani na cmentarzu Powązkowskim w Warszawie (kwatera katakumby-115-3).
Życie prywatne.
Od 1923 był żonaty z Zenaidą z Semplińskich (1900–1973). Mieli córkę Janinę – Ninę Polan (1927–2014).

</doc>
<doc id="1889220" url="https://pl.wikipedia.org/wiki?curid=1889220" title="Urząd Preetz-Land">
Urząd Preetz-Land

Urząd Preetz-Land (niem. "Amt Preetz-Land") – urząd w Niemczech w kraju związkowym Szlezwik-Holsztyn, w powiecie Plön. Siedziba urzędu znajduje się w miejscowości Schellhorn.
W skład urzędu wchodzi 17 gmin:

</doc>
<doc id="1889221" url="https://pl.wikipedia.org/wiki?curid=1889221" title="Ralé Rašić">
Ralé Rašić

Zvonimir "Ralé" Rašić (ur. 26 grudnia 1935 w Mostarze) – australijski piłkarz, później trener serbskiego pochodzenia. Grał na pozycji obrońcy.
Kariera klubowa.
Urodzony w Jugosławii Ralé Rašić wyemigrował do Australii na początku lat sześćdziesiątych. Występował w klubie Footscray JUST, skupiającym emigrantów z Jugosławii. Z powodu kontuzji Rašić był zmuszony przerwać karierę piłkarską i powrócił do Jugosławii by odbyć służbę wojskową.
Kariera trenerska.
Ralé Rašić po odbyciu służby wojskowej w Jugosławii powrócił do Australii, tym razem w roli trenera. W 1969 roku został trenerem swojego byłego klubu Footscray JUST. Już w pierwszym roku pracy zdobył Mistrzostwo stanu Victoria - Victorian State League (VPL). To zaowocowało powierzeniem mu funkcji selekcjonera reprezentacji Australii. W roli selekcjonera zadebiutował 10 listopada 1970 w wygranym 1-0 meczu z Izraelem w Tel Awiwie. 13 listopada 1973 roku po pokonaniu 1-0 w Hongkongu Korei Południowej Australia awansowała do finałów Mistrzostw Świata 1974. Na turnieju w RFN Australia przegrała z NRD 0-2, RFN 0-3 oraz zremisowała z Chile 0-0. Na fali krytyki po występie Australii Rašić odszedł ze stanowiska po Mundialu. Bilans jego kadencji to 13 zwycięstw, 7 remisów i 5 porażek przy bilansie bramkowym 45-26.
Obok pracy z reprezentacją, Rašić trenował równocześnie drużyny klubowe. W 1971 roku trenował St. George-Budapest, z którym wywalczył wicemistrzostwo stanu Nowa Południowa Walia. W latach 1972-1973 prowadził klub Marconi Fairfield, który dwukrotnie doprowadził do wicemistrzostwa stanu Nowa Południowa Walia w 1972 i 1973 roku. W 1974 roku prowadził Pan Hellenic, z którym zajął piąte miejsce w lidze stanu Nowa Południowa Walia. W latach 1977-1978 ponownie trenował Marconi Fairfield. W sezonie 1977 zdobył z Marconi wicemistrzostwo National Soccer League, podobnie jak rok później gdy Marconi przegrało w finale ligi z Eastern Suburbs Hakoah. W 1977 Rašić został uznany trenerem roku w lidze NSL. W latach 1979-1980 prowadził klub Adelaide City, z którym zajmował w obu sezonach piąte miejsca w NSL. W latach 1981-1982 trenował Blacktown City, z którym w 1981 roku spadł z NSL. W 1983 trenował South Melbourne, z którym zajął czwarte miejsce w NSL.
W 1987 trenował klub APIA Leichhardt, który doprowadził do Mistrzostwa Australii, za co otrzymał tytuł trenera roku. W 1992 roku prowadził klub Canterbury-Marrickville, z którym zajął siódme miejsce w Super Lidze stanu Nowa Południowa Walia. W 1996 roku prowadził Rockdale Ilinden, a 1997 Fairfield Bulls, z którym awansował do Super Ligi stanu Nowa Południowa Walia. W latach 1997-1999 prowadził Canberra Cosmos, z którym dwukrotnie zajmował ostatnie miejsce w NSL. Ostatnim jego klubem w trenerskiej karierze było Marconi Stallions, z którym zajął przedostatnie miejsce NSL w sezonie 2002-2003.
Za swoją pracę trenerską Ralé Rašić został odznaczony Orderem Australii.
Podczas Mistrzostw Świata 2006 był prezenterem stacji SBS. W tym samym roku ukazała się jego biografia „The Rale Rasic Story”.

</doc>
<doc id="1889223" url="https://pl.wikipedia.org/wiki?curid=1889223" title="Nataša Urbančič">
Nataša Urbančič

Nataša Urbančič (ur. 25 listopada 1945 w Celje, zm. 22 czerwca 2011) – słoweńska lekkoatletka specjalizująca się w rzucie oszczepem, która reprezentowała Jugosławię.
Dwukrotna uczestniczka igrzysk olimpijskich: Meksyk 1968 oraz Monachium 1972. W roku 1974 wywalczyła brązowy medal mistrzostw Europy. W latach 1965 – 1974 sześć razy stawała na najwyższym stopniu podium mistrzostw Jugosławii. Od 1969 przez sześć kolejnych lat wybierana najlepszą sportsmenką Słowenii. Wielokrotna reprezentantka Jugosławii. Rekord życiowy: 62,12 (24 marca 1973, Celje), wynik ten do 1992 był rekordem Słowenii.

</doc>
<doc id="1889224" url="https://pl.wikipedia.org/wiki?curid=1889224" title="Preetz-Land">
Preetz-Land



</doc>
<doc id="1889227" url="https://pl.wikipedia.org/wiki?curid=1889227" title="Uniwersytet Oregonu">
Uniwersytet Oregonu

Uniwersytet Oregonu, Uniwersytet Oregoński () – amerykańska uczelnia publiczna znajdująca się w Eugene w stanie Oregon. 
Powstała w 1876 roku, jako drugi uniwersytet publiczny w tym stanie. Kształci około 22,5 tysiąca studentów, z czego blisko 17 tysięcy stanowią słuchacze studiów licencjackich, a pozostałą część magistranci i doktoranci. Zatrudnia około 1700 pracowników naukowych. 
Uczelnia należy do NCAA Division I, a dokładniej do Pacific-12 Conference. Jej drużyny noszą nazwę Oregon Ducks (Kaczki) i występują w zielono-żółtych barwach. Stadion uniwersytecki (Autzen Stadium) może pomieścić 54 tysiące widzów, a w hali sportowej (Matthew Knight Arena) mieści się ponad 12 tysięcy osób. 

</doc>
<doc id="1889228" url="https://pl.wikipedia.org/wiki?curid=1889228" title="Rale Rasic">
Rale Rasic



</doc>
<doc id="1889230" url="https://pl.wikipedia.org/wiki?curid=1889230" title="Hospodarstwo">
Hospodarstwo



</doc>
<doc id="1889231" url="https://pl.wikipedia.org/wiki?curid=1889231" title="Atusaye Nyondo">
Atusaye Nyondo

Atusaye Nyondo (ur. 15 listopada 1990 w Mzuzu) – piłkarz malawijski grający na pozycji napastnika.
Kariera klubowa.
Karierę piłkarską Nyondo rozpoczął w klubie Silver Strikers. W 2007 roku zadebiutował w jego barwach w pierwszej lidze Malawi. W 2007 roku zdobył FAM Cup, a w 2008 roku wywalczył mistrzostwo Malawi. W 2009 roku odszedł do południowoafrykańskiego zespołu Carara Kicks FC, grającego w Mvela League. W 2011 roku przeszedł do Supersport United FC, z którym w sezonie 2011/2012 zdobył Puchar Południowej Afryki. W latach 2013-2016 grał w Pretoria University FC, a w latach 2016-2018 w Bloemfontein Celtic FC. W sezonie 2018/2019 był piłkarzem Tshakhuma Tsha Madzivhandila FC, a w sezonie 2019/2020 - Saint-George SA. W sezonie 2020/2021 grał w Pretoria Callies FC.
Kariera reprezentacyjna.
W reprezentacji Malawi Nyondo zadebiutował 26 czerwca 2008 roku w wygranym 3:1 towarzyskim meczu z Namibią, rozegranym w Windhuku. W debiucie strzelił gola. W 2010 roku w Pucharze Narodów Afryki 2010 zagrał w jednym meczu, z Mali (1:3). Od 2008 do 2018 wystąpił w kadrze narodowej 41 razy i strzelił 10 goli.

</doc>
<doc id="1889234" url="https://pl.wikipedia.org/wiki?curid=1889234" title="Pomnik Tadeusza Kościuszki w Poznaniu">
Pomnik Tadeusza Kościuszki w Poznaniu

Pomnik Tadeusza Kościuszki w Poznaniu – monument upamiętniający Tadeusza Kościuszkę w Poznaniu na Grunwaldzie na osiedlu administracyjnym Św. Łazarz.
Pierwsze pomysły upamiętnienia Tadeusza Kościuszki pomnikiem powstały w Poznaniu już w 1919, rychło po zniszczeniu niemieckich monumentów, zdobiących miasto pod zaborem (m.in. pomnika Bismarcka, pomnika Wilhelma I, czy Löwendenkmalu).
Pomnik zaprojektowała Zofia Trzcińska-Kamińska na Powszechną Wystawę Krajową w 1929. Pierwotny, patynowany gipsowy posąg zastąpiono po wystawie pomnikiem z brązu. Odsłonięcie nowego pomnika odbyło się u zbiegu ul. Grunwaldzkiej i Roosevelta 27 grudnia 1930, w 12 rocznicę wybuchu powstania wielkopolskiego. Zniszczony przez Niemców podczas II wojny światowej. Został odtworzony w 1967 r. przez autorkę pierwotnego projektu i stanął na skwerze u zbiegu ulic Grunwaldzkiej i Bukowskiej. Za materiał posłużył dzwon z wieży zegarowej dawnego Zamku Cesarskiego, który spadł w trakcie działań wojennych w 1945.

</doc>
<doc id="1889239" url="https://pl.wikipedia.org/wiki?curid=1889239" title="Ołeksandr Zhura">
Ołeksandr Zhura

Ołeksandr Ołeksandrowycz Zhura, ukr. Олександр Олександрович Згура (ur. 20 sierpnia 1985 w Odessie) – ukraiński piłkarz, grający na pozycji napastnika.
Kariera piłkarska.
Kariera klubowa.
Jego starszy brat Serhij Zhura również profesjonalny piłkarz. Występował w juniorskich mistrzostwach Ukrainy (DJuFL) w klubach Czornomoreć Odessa i Tawrija Symferopol. W 2002 rozpoczął karierę piłkarską w drugiej drużynie Czornomorca Odessa, a w 2004 zadebiutował w podstawowej jedenastce. Zimą 2007 opuścił klub i reszta sezonu spędził w amatorskim zespole Digital Odessa. W lipcu 2007 podpisał kontrakt z klubem Dnister Owidiopol, w którym został najlepszym strzelcem drużyny. Latem 2008 przeszedł do Zirki Kirowohrad, ale po rundzie jesiennej zmienił klub na Dacię Kiszyniów. Latem 2010 podpisał roczny kontrakt z Zakarpattia Użhorod. We wrześniu 2010 został wypożyczony do Prykarpattia Iwano-Frankowsk.

</doc>
<doc id="1889241" url="https://pl.wikipedia.org/wiki?curid=1889241" title="Bobby Moynihan">
Bobby Moynihan

Bobby Moynihan – amerykański aktor i komik. Występował w programie "Saturday Night Live" od 2008 do 2017 roku.

</doc>
<doc id="1889242" url="https://pl.wikipedia.org/wiki?curid=1889242" title="Zgromadzenie Ogólne Narodów Zjednoczonych">
Zgromadzenie Ogólne Narodów Zjednoczonych



</doc>
<doc id="1889243" url="https://pl.wikipedia.org/wiki?curid=1889243" title="Urząd Schrevenborn">
Urząd Schrevenborn

Urząd Schrevenborn (niem. "Amt Schrevenborn") – urząd w Niemczech w kraju związkowym Szlezwik-Holsztyn, w powiecie Plön. Siedziba urzędu znajduje się w miejscowości Heikendorf.
W skład urzędu wchodzą trzy gminy:

</doc>
<doc id="1889244" url="https://pl.wikipedia.org/wiki?curid=1889244" title="Schrevenborn">
Schrevenborn



</doc>
<doc id="1889246" url="https://pl.wikipedia.org/wiki?curid=1889246" title="Robert Muchamore">
Robert Muchamore

Robert Kilgore Muchamore (ur. 26 grudnia 1972) – brytyjski pisarz.
Autor serii książek dla dzieci i młodzieży: CHERUB, Agenci Hendersona i Rock Wars.
Cykl książek pt. CHERUB został wznowiony pod postacią CHERUB: Seria 2 (o podtytule 'Aramov'). Bohaterowie i wydarzenia są inne niż w części pierwszej chociaż okazjonalnie pojawiają się postaci znane z pierwszej serii CHERUB-a. Od 2014 roku Wydawnictwo Egmont porzuciło wydawanie dwóch pierwszych serii. Wydawanie serii Rock Wars podjęło wydawnictwo Jaguar. 

</doc>
<doc id="1889248" url="https://pl.wikipedia.org/wiki?curid=1889248" title="Shine (singel Mike’a Oldfielda)">
Shine (singel Mike’a Oldfielda)

Shine - piosenka napisana przez Mike’a Oldfielda oraz Jona Andersona, wydana jako singel w 1986 roku. Utwór wykonuje Jon Anderson.
Teledysk do piosenki przedstawia obu artystów, głównie poruszających się po komputerowo stworzonym świecie. Oldfield gra na gitarze elektrycznej, natomiast Anderson śpiewa.

</doc>
<doc id="1889250" url="https://pl.wikipedia.org/wiki?curid=1889250" title="Peter Mgangira">
Peter Mgangira

Peter Mgangira (ur. 6 października 1980 w Lilongwe) – malawijski piłkarz grający na pozycji środkowego pomocnika.
Kariera klubowa.
Karierę piłkarską Mgangira rozpoczął w klubie CivO United. W 1999 roku zadebiutował w jego barwach w pierwszej lidze Malawi. W 2001 roku odszedł do Silver Stars. W latach 2003-2004 był wypożyczony do południowoafrykańskiego zespołu Jomo Cosmos FC z Johannesburga. W 2007 roku wraz z Silver Stars zdobył FAM Cup, a w sezonach 2008, 2009/2010, 2011/2012 i 2012/2013 wywalczył cztery mistrzostwa Malawi.
Kariera reprezentacyjna.
W reprezentacji Malawi Mgangira zadebiutował 24 kwietnia 1999 roku w przegranym 1:2 meczu Pucharu COSAFA 2019 z Angolą, rozegranym w Blantyre. W 2010 roku w Pucharze Narodów Afryki 2010 był rezerwowym i nie rozegrał żadnego spotkania. Od 1999 do 2010 wystąpił w kadrze narodowej 36 razy i strzelił 2 gole.

</doc>
<doc id="1889253" url="https://pl.wikipedia.org/wiki?curid=1889253" title="Klamra (album)">
Klamra (album)

Klamra – piąty album zespołu Chanel. Zespół Chanel wydał tę płytę po 15 latach przerwy. Ukazał się pod wydawnictwem Folk S.C

</doc>
<doc id="1889260" url="https://pl.wikipedia.org/wiki?curid=1889260" title="Expo XXI Warszawa">
Expo XXI Warszawa

EXPO XXI Warszawa – wielofunkcyjny kompleks wystawienniczo-konferencyjny, znajdujący się przy ul. Prądzyńskiego 12/14 w Warszawie. Miejsce wystaw, targów, konferencji, kongresów, seminariów, bankietów, pokazów mody, bali i koncertów.
Opis.
Dysponuje powierzchnią ponad 17 000 m², w tym 13 500 m² to powierzchnia w halach, 1500 m² to powierzchnia w salach konferencyjnych i pokojach do rozmów, 2200 m² to powierzchnia na terenie ekspozycji zewnętrznej.
Kompleks składa się z 4 budynków: hala nr 1, hala nr 2 (budynek główny), hala nr 3 i hala nr 4.

</doc>
<doc id="1889262" url="https://pl.wikipedia.org/wiki?curid=1889262" title="Jacob Ngwira">
Jacob Ngwira

Jacob Ngwira (ur. 17 września 1985) – piłkarz malawijski grający na pozycji pomocnika.
Kariera klubowa.
Karierę piłkarską Ngwira rozpoczął w klubie Escom United Blantyre. W 2005 roku zadebiutował w jego barwach w pierwszej lidze Malawi. W 2007 roku wywalczył mistrzostwo Malawi. W 2009 roku odszedł do południowoafrykańskiego zespołu Carara Kicks, grającego w Mvela League. Następnie ponownie grał w Escom United (2010), ponownie w Carara Kicks (2010-2012) i ponownie w Escom United (2012-2013). W latach 2013-2015 występował w Mighty Wanderers FC, z którym w 2015 zdobył Puchar Malawi. W latach 2016-2017 był piłkarzem Wizards Chilomoni, w którym zakończył karierę.
Kariera reprezentacyjna.
W reprezentacji Malawi Ngwira zadebiutował 27 maja 2007 roku w przegranym 0:1 meczu Pucharu COSAFA 2007 ze Suazi, rozegranym w Lobambie. W 2010 roku w Pucharze Narodów Afryki 2010 był rezerwowym i nie rozegrał żadnego spotkania. Od 2007 do 2011 wystąpił w kadrze narodowej 17 razy i strzelił 1 gola.

</doc>
<doc id="1889268" url="https://pl.wikipedia.org/wiki?curid=1889268" title="Urząd Selent/Schlesen">
Urząd Selent/Schlesen

Urząd Selent/Schlesen (niem. "Amt Selent/Schlesen") – urząd w Niemczech w kraju związkowym Szlezwik-Holsztyn, w powiecie Plön. Siedziba urzędu znajduje się w miejscowości Selent.
W skład urzędu wchodzi siedem gmin:

</doc>
<doc id="1889270" url="https://pl.wikipedia.org/wiki?curid=1889270" title="Hua Shan">
Hua Shan

Hua Shan (chin. upr.: 华山; chin. trad.: 華山; pinyin: "Huà Shān") – góra w prowincji Shaanxi, w Chinach, leżąca ok. 100 km na wschód od miasta Xi’an, w pobliżu miasta Huayin. Zaliczana jest do pięciu wielkich gór taoizmu i od wieków ma duże znaczenie religijne. Góra ma pięć głównych szczytów, z których największy – Szczyt Południowy – ma 2160 m n.p.m.
Geografia.
Hua Shan leży w paśmie gór Qin Ling, które znajdują się w południowej części prowincji Shaanxi.
Historia.
Już w II w. p.n.e., u podnóża Szczytu Południowego znajdowała się taoistyczna świątynia. Wyznawcy taoizmu wierzyli, że w górze mieszka bóg podziemia. Świątynia była często wykorzystywana do duchowych kontaktów z bogiem i jego podwładnymi. W przeciwieństwie do góry Tai Shan, która stała się popularnym miejscem pielgrzymek, Hua Shan była mało znana w państwie i odwiedzali ją jedynie miejscowi pielgrzymi. Hua Shan była ważnym miejscem dla osób poszukujących nieśmiertelności, gdyż rzekomo można było na niej znaleźć silne lekarstwa. Kou Qianzhi (365–448), założyciel Północnej Szkoły Niebiańskich Mistrzów, doznał na górze objawień, podobnie jak Chen Tuan (906–989), który zamieszkiwał górę, oczekując zyskania nieśmiertelności. Około roku 1230, świątynie przeszły w ręce taoistycznej Szkoły Doskonałego Objawienia. W 1998 roku przekazano wszystkie budynki sakralne Chińskiemu Towarzystwu Taoistycznemu, aby chronić środowisko, gdyż obecność mnichów i mniszek odstrasza nielegalnych drwali i kłusowników.
Świątynie.
Na zboczach i szczytach Hua Shan znajduje się obecnie wiele świątyń i obiektów religijnych. U podnóża góry mieści się Klasztor Jadeitowego Źródła poświęcony Chen Tuanowi.
Szlaki.
Są trzy sposoby dostania się na Szczyt Północny (1613 m n.p.m.), najniższy z głównych szczytów Hua Shan. Najpopularniejszym szlakiem jest trasa, rozciągająca się na długości 6 km z wioski Hua Shan do Szczytu Północnego. Możliwy jest również wjazd kolejką linową na Szczyt Północny, skąd prowadzą ścieżki do czterech pozostałych szczytów – Szczytu Zachodniego (2038 m n.p.m.), Środkowego (2042 m n.p.m.), Wschodniego (2100 m n.p.m.) oraz Południowego (2160 m n.p.m.).
W przeszłości Hua Shan była miejscem odosobnienia buddyjskich i taoistycznych pustelników, ze względu na wymagające szlaki, z powodu których góra uważana była za niebezpieczną. Wraz ze wzrostem popularności góry wśród turystów, w latach 90. XX w. zamontowano tam kolejkę liniową, która znacznie ułatwiła zwiedzającym dostęp do szczytów. Ponadto wprowadzono wiele ułatwień dla wspinających, np. żłobione schody, łańcuchy czy barierki. Najbardziej strome trasy zostały zamknięte.

</doc>
<doc id="1889271" url="https://pl.wikipedia.org/wiki?curid=1889271" title="Selent/Schlesen">
Selent/Schlesen



</doc>
<doc id="1889274" url="https://pl.wikipedia.org/wiki?curid=1889274" title="Simplex Nthala">
Simplex Nthala

Simplex Nthala (ur. 24 lutego 1988) – malawijski piłkarz grający na pozycji bramkarza.
Kariera klubowa.
Karierę piłkarską Nthala rozpoczął w klubie MTL Wanderers Blantyre. W 2008 roku zadebiutował w jego barwach w pierwszej lidze Malawi i stał się pierwszym bramkarzem zespołu.
Kariera reprezentacyjna.
W reprezentacji Malawi Nthala zadebiutował w 2009 roku. W 2010 roku w Pucharze Narodów Afryki 2010 był rezerwowym dla Swadica Sanudiego i nie rozegrał żadnego spotkania.

</doc>
<doc id="1889275" url="https://pl.wikipedia.org/wiki?curid=1889275" title="Uniwersytet Papieski Jana Pawła II">
Uniwersytet Papieski Jana Pawła II



</doc>
<doc id="1889278" url="https://pl.wikipedia.org/wiki?curid=1889278" title="Justin Merlino">
Justin Merlino

Justin Merlino (ur. 24 października 1985 lub 10 grudnia 1986) – australijski lekkoatleta, specjalizujący się w biegu na 110 metrów przez płotki.

</doc>
<doc id="1889279" url="https://pl.wikipedia.org/wiki?curid=1889279" title="CHERUB">
CHERUB

CHERUB – cykl książek napisanych przez brytyjskiego pisarza, Roberta Muchamore’a. Głównym bohaterem serii jest James Choke (później Adams), który jest członkiem supertajnej organizacji CHERUB – angielskiej agencji rządowej. CHERUB to organizacja wywiadowcza, szkoląca i zatrudniająca agentów w wieku od dziesięciu do siedemnastu lat. Jest skuteczna, ponieważ kryminaliści nie przypuszczają, że mogą być szpiegowani przez dzieci. Prezesem CHERUB-a w pięciu pierwszych częściach jest dr Terence McAfferty, od części 6 Zara Asker (wtedy koordynatorka misji).
Bohaterowie.
nowa tożsamość agenta (poprzednia tożsamość)

</doc>
<doc id="1889282" url="https://pl.wikipedia.org/wiki?curid=1889282" title="Północne Liang">
Północne Liang

Północne Liang () – chińskie państwo okresu Szesnastu Królestw, z ośrodkiem w dzisiejszej prowincji Gansu, istniejące w latach 397 - 439.
Północne Liang powstało w wyniku buntu, jaki w roku 397 podniósł ród Juqu, należący do plemienia Lushui hu wchodzącego w skład Xiongnu, przeciwko władcom Późniejszego Liang. Juqu szybko udało się opanować północno-zachodnią część Liangzhou (jak miejscowi nazywali „korytarz Hexi”), wraz z Dunhuangiem i Jiuquan. Oficjalnie królem ("wang") nowego państwa został Chińczyk Duan Ye (397 - 401), jednak jego rzeczywista władza była słaba. W roku 401 przywódca Juqu, Mengxun (401 - 433), zabił Duan Ye i zagarnął królestwo dla siebie. Już wcześniej, w roku 400, w Dunhuangu wybuchła rebelia innego miejscowego urzędnika pochodzenia chińskiego, Li Gao (400 - 417). Jej rezultatem było założenie państwa Zachodnie Liang. W roku 401 Li Gao zajął Jiuquan, nie był jednak zdolny do dalszej ekspansji kosztem znacznie silniejszego Północnego Liang.
Tymczasem Juqu Mengxun rozpoczął ekspansję na południe, w roku 401 zajmując Zhangye, a w 412 tradycyjny ośrodek władzy w Liangzhou, Guzang (dzis. Wuwei), gdzie przeniósł on swoją stolicę. W roku 421 Juqu Mengxu zdobył także Dunhuang, niszcząc tym samym Zachodnie Liang i stając się jedynym władcą Liangzhou. Jego syn, Juqu Mujian (433 - 439), w roku 437 przypieczętował sojusz z cesarzem Północnej dynastii Wei Taiwu (423 - 452), nawzajem wymieniając się z nim siostrami, które zostały ich konkubinami. Mimo to w roku 439 siły Północnej dynastii Wei rozpoczęły inwazję Gansu, zajmując Guzang i przesiedlając znaczną część jego ludności do swojej stolicy, Pingchengu.
Zazwyczaj przyjmuje się, że był to koniec istnienia Północnego Liang, jednak synowie Juqu Mujiana nadal walczyli o utrzymanie państwa. Juqu Wuhui (442 - 444), namiestnik Jiuquanu, i Juqu Yide, namiestnik Zhangye, uciekli do Dunhuangu, gdzie rządził ich kuzyn Yuqu Tang'er, podczas gdy Juqu Anzhou (444 - 460), namiestnik Ledu, udał się dalej na zachód, ostatecznie docierając aż do królestwa Shanshan, z ośrodkiem w oazie położonej na południowym odgałęzieniu szlaku wokół pustyni Takla Makan. W następnym roku Wuhui i Yide odbili Jiuquan, jednak w obliczu przeważających sił Północnej dynastii Wei Wuhui zaoferował zwrot miasta. Oferta ta została przyjęta i Wuhui zaczął nim rządzić w imieniu Północnej dynastii Wei. Wkrótce jednak przeciwko swoim wujom zbuntował się Tang'er, i w roku 441, kiedy pomaszerowali oni na Dunhuang, siły Północnej dynastii Wei ponownie zajęły Jiuquan. W tej sytuacji Wuhui wraz z 10 tys. rodzin z Dunhuangu udał się w kierunku Shanshan, by dołączyć do swojego brata Anzhou. W roku 442 udało mu się zdobyć Gaochang i założyć na zachodzie nowe państwo, które nazwał Wielkie Liang. Niemniej na wschodzie jeszcze w roku 444 na terenie dzisiejszej prowincji Shanxi wybuchło powstanie pod wodzą syna Juqu Mengxuna, Juqu Binga, a rok później w rejonie Xingchengu (dzis. Huangling) kolejne pod wodzą należącego do Lushui hu niejakiego Hao Wena. Najpoważniejszym z tych powstań Lushui hu był bunt pod przywództwem Gaiwu, który w latach 445 - 446 wstrząsnął samymi podstawami istnienia Północnego Wei i wymagał osobistej interwencji cesarza Taiwu. Tymczasem na zachodzie kiedy Wuhui zmarł w roku 444 władzę przejął po nim jego brat Anzhou. W roku 450 zdobył on Jarchoto, kończąc tym samym istnienie miejscowego państwa Wcześniejszego Jushi. W roku 460 Anzhou został jednak zabity przez Rouran, którzy ustanowili podległym im władcą niejakiego Kan Bozhou, i w ten sposób rządy rodu Juqu na zachodnich peryferiach Chin dobiegły końca.

</doc>
<doc id="1889284" url="https://pl.wikipedia.org/wiki?curid=1889284" title="Grégory Paisley">
Grégory Paisley

Grégory Paisley (ur. 7 maja 1977 w Paryżu) – francuski piłkarz występujący na pozycji obrońcy. Obecnie jest zawodnikiem Guingamp.
Kariera.
Paisley zawodową karierę rozpoczynał w Paris Saint-Germain. Zanim zadebiutował w jego barwach, w 1997 roku został wypożyczony do szwajcarskiego Servette FC. Pod koniec 1997 roku powrócił do PSG. W Ligue 1 zadebiutował 17 października 1998 w zremisowanym 1:1 meczu z Olympique Lyon. 14 listopada 1998 w wygranym 4:0 spotkaniu z Le Havre AC strzelił pierwszego gola w trakcie gry w Ligue 1.
W styczniu 2001 roku Paisley przeszedł do innego pierwszoligowego zespołu - Stade Rennais. Pierwszy ligowy mecz zaliczył tam 7 lutego 2001 przeciwko AS Saint-Étienne (3:0). Na cały sezon 2002/2003 został wypożyczony do Le Havre AC, również grającego w Ligue 1.
W 2003 roku trafił do również pierwszoligowego FC Sochaux-Montbéliard. Zadebiutował tam 30 sierpnia 2003 w wygranym 2:1 ligowym pojedynku z Lille OSC. Latem 2005 roku odszedł do FC Metz, a w styczniu 2006 został graczem klubu Troyes AC. W 2007 roku spadł z nim do Ligue 2. Wówczas odszedł z Troyes.
Latem 2007 roku Paisley podpisał kontrakt z pierwszoligowym RC Strasbourg. W 2008 roku spadł z nim do Ligue 2. W Strasbourgu spędził jeszcze sezon. W 2009 roku przeszedł do pierwszoligowego OGC Nice. W jego barwach zadebiutował 8 sierpnia 2009 w wygranym 2:0 meczu z AS Saint-Étienne.

</doc>
<doc id="1889285" url="https://pl.wikipedia.org/wiki?curid=1889285" title="Gregory Paisley">
Gregory Paisley



</doc>
<doc id="1889286" url="https://pl.wikipedia.org/wiki?curid=1889286" title="Charles Swini">
Charles Swini

Charles Swini (ur. 28 lutego 1985) – piłkarz malawijski grający na pozycji bramkarza.
Kariera klubowa.
Karierę piłkarską Swini rozpoczął w klubie Escom United Blantyre. W 2005 roku zadebiutował w jego barwach w pierwszej lidze Malawi i stał się pierwszym bramkarzem zespołu. W 2007 roku wywalczył z nim mistrzostwo Malawi.
Kariera reprezentacyjna.
W reprezentacji Malawi Swini zadebiutował w 2009 roku. W 2010 roku w Pucharze Narodów Afryki 2010 był rezerwowym dla Swadica Sanudiego i nie rozegrał żadnego spotkania.

</doc>
<doc id="1889288" url="https://pl.wikipedia.org/wiki?curid=1889288" title="Oktalyzer">
Oktalyzer



</doc>
<doc id="1889291" url="https://pl.wikipedia.org/wiki?curid=1889291" title="Oktalyzer (Amiga)">
Oktalyzer (Amiga)



</doc>
<doc id="1889293" url="https://pl.wikipedia.org/wiki?curid=1889293" title="Lovefinder">
Lovefinder

Lovefinder – album muzyczny Noviki zawierający dwanaście utworów.
Utwory powstały we współpracy m.in. z Michałem Królem, Maximilianem Skibą, Bogdanem Kondrackim, Piotrem Waglewskim, Wojtkiem Urbańskim i Tomaszem Ziętkiem. Gościnnie jako wokalistki w jednym z utworów występują Kasia Kurzawska oraz Iza Kowalewska. Wśród muzyków znaleźli się Tomasz Duda (klarnet basowy), Andrzej Rajski (perkusja) i Wojciech Traczyk (kontrabas).
Lista utworów.
Opracowano na podstawie materiału źródłowego.

</doc>
<doc id="1889294" url="https://pl.wikipedia.org/wiki?curid=1889294" title="Harry Nyirenda">
Harry Nyirenda

Harry Nyirenda (ur. 25 sierpnia 1990 w Blantyre) – piłkarz malawijski grający na pozycji obrońcy.
Kariera klubowa.
Karierę piłkarską Nyirenda rozpoczął w klubie MTL Wanderers Blantyre. W 2009 roku zadebiutował w jego barwach w pierwszej lidze Malawi. W latach 2010-2016 grał w południowoafrykańskim Black Leopards FC. W latach 2016-2019 występował w Mighty Wanderers FC. W sezonie 2016 zdobył z nim Puchar Malawi, a w sezonie 2017 wywalczył mistrzostwo kraju. W 2020 przeszedł do Ekwendeni Hammers FC.
Kariera reprezentacyjna.
W reprezentacji Malawi Nyirenda zadebiutował 6 lipca 2009 roku w wygranym 3:1 towarzyskim meczu ze Suazi, rozegranym w Blantyre. W 2010 roku w Pucharze Narodów Afryki 2010 był rezerwowym i nie rozegrał żadnego spotkania. Od 2009 do 2016 rozegrał w kadrze narodowej 41 meczów i strzelił 1 gola.

</doc>
<doc id="1889298" url="https://pl.wikipedia.org/wiki?curid=1889298" title="Odwzorowanie nieprzywiedlne">
Odwzorowanie nieprzywiedlne

Odwzorowanie nieprzywiedlne – rodzaj odwzorowania rozważanego w topologii. Odwzorowanie ciągłe i „na” między przestrzeniami topologicznymi formula_1 i formula_2 nazywane jest nieprzywiedlnym, gdy domknięcie obrazu właściwego podzbioru przestrzeni formula_1 jest właściwym podzbiorem przestrzeni formula_2 – innymi słowy, formula_1 jest jedynym zbiorem, którego domknięcie obrazu jest całą przestrzenią formula_6 Odwzorowania nieprzywiedlne rozważane są najczęściej w kontekście przestrzeni zwartych. Uwaga: w analizie matematycznej pojawia się pojęcie "dyfeomorfizmu nieprzywiedlnego", które nie ma nic wspólnego ze zdefiniowanym wyżej rodzajem odwzorowania.

</doc>
<doc id="1889302" url="https://pl.wikipedia.org/wiki?curid=1889302" title="Kinnah Phiri">
Kinnah Phiri

Kinnah Phiri (ur. 30 października 1954 w Blantyre), piłkarz malawijski grający na pozycji napastnika, a obecnie trener.
Kariera klubowa.
Swoją karierę piłkarską Phiri rozpoczął w klubie Bata Bullets, w którym zadebiutowal w 1973 roku i w którym grał do 1981 roku. Wywalczył z nim pięć tytułów mistrza Malawi w sezonach 1974, 1975, 1978, 1979 i 1981. W 1982 roku przeszedł do suazyjskiego Manzini Wanderers FC, w którym grał do 1984 roku, czyli do końca swojej kariery. Wraz z nim wywalczył mistrzostwo Suazi w sezonie 1983 i zdobył Puchar Suazi w 1984 roku.
Kariera reprezentacyjna.
W reprezentacji Malawi Phiri zadebiutował 8 lipca 1973 roku w wygranym 1:0 towarzyskim meczu z Mauritiusem i grał w niej do 1981 roku. Wystąpił w niej 117 razy i strzelił 71 goli.
Kariera trenerska.
Po zakończeniu kariery piłkarskiej Phiri został trenerem. Prowadził południowoafrykański Free State Stars FC, malawijski Big Bullets i botswańskie Mochudi Centre Chiefs SC oraz [Jwaneng Galaxy FC]]. W 2006 roku został selekcjonerem reprezentacji Malawi, w któej pracował do 2007. W 2009 roku ponownie został jej selekcjonerem i poprowadził ją w Puchar Narodów Afryki 2010.

</doc>
<doc id="1889303" url="https://pl.wikipedia.org/wiki?curid=1889303" title="Gdańsk Żabianka">
Gdańsk Żabianka



</doc>
<doc id="1889304" url="https://pl.wikipedia.org/wiki?curid=1889304" title="Blobfish">
Blobfish



</doc>
<doc id="1889307" url="https://pl.wikipedia.org/wiki?curid=1889307" title="TCB Tracker">
TCB Tracker

TCB Tracker – komercyjny program muzyczny typu tracker dla komputerów Atari ST/E. Zawiera procedury odtwarzania muzyki samplowanej dla YM-2149 oraz przetworników DAC (Atari STE, MEGA STE, Atari TT). Zapisuje i odczytuje swój własny format plików MOD niekompatybilny jednak ze standardem ProTrackera.
Program cechuje się obsługą MIDI.

</doc>
<doc id="1889309" url="https://pl.wikipedia.org/wiki?curid=1889309" title="Urząd Probstei">
Urząd Probstei

Urząd Probstei (niem. "Amt Probstei") – urząd w Niemczech w kraju związkowym Szlezwik-Holsztyn, w powiecie Plön. Siedziba urzędu znajduje się w miejscowości Schönberg (Holstein).
W skład urzędu wchodzi 20 gmin:

</doc>
<doc id="1889310" url="https://pl.wikipedia.org/wiki?curid=1889310" title="Maksymilian Węgrzynek">
Maksymilian Węgrzynek

Maksymilian Węgrzynek (ur. 1892 w Rudniku nad Sanem, zm. 8 listopada 1944 w Nowym Jorku) – polski wydawca w Stanach Zjednoczonych, działacz społeczny Polonii amerykańskiej, współzałożyciel i prezes Komitetu Narodowego Amerykanów Polskiego Pochodzenia (KNAPP), współzałożyciel i pierwszy wiceprezes Kongresu Polonii Amerykańskiej. Współzałożyciel Instytutu Józefa Piłsudskiego w Ameryce. Wydawca gazety polskiej „Nowy Świat”
Ukończył w Mielcu szkołę powszechną i gimnazjum filologiczne. W Rudniku organizował oddział Związku Strzeleckiego. 14 maja 1914 roku z 35 centami przybył do Nowego Jorku. Będąc poddanym austriackim nie uzyskał zezwolenia na wyjazd do Legionów. Studiował na Uniwersytecie Columbia i ukończył City College (1917). Po wojnie pracował dla „Telegramu Codziennego” i w amerykańskim Stowarzyszeniu Agencji Ogłoszeniowych. W 1922 r. został wydawcą, a w 1925 prezesem spółki wydającej „Nowy Świat”.
W roku 1932 w Nowym Jorku założył firmę Am-Pol INC. zajmującą się importem towarów z Polski. W 1936 roku miała ona ponad 3,5 mln obrotu rocznie, co stawiało ją na wysokim miejscu w nowojorskim świecie biznesu.
Udzielał się w pracach społecznych, m.in. prowadził zbiórkę na Fundusz Obrony Narodowej, był wiceprezesem Fundacji Kościuszkowskiej. Po wybuchu II wojny światowej zaangażował się w działania na rzecz obrony niepodległości Polski. Był założycielem i pierwszym prezesem Komitetu Narodowego Amerykanów Polskiego Pochodzenia (1942). Należał do inicjatorów utworzenia Instytutu Józefa Piłsudskiego w Ameryce. W 1944 r., na zjeździe założycielskim, wybrano go wiceprezesem Kongresu Polonii Amerykańskiej. Należał do krytyków polityki premiera Władysława Sikorskiego i Stanisława Mikołajczyka po układzie Sikorski-Majski, zarzucając obu politykom uległość wobec ZSRR w obliczu agresywnej polityki sowieckiej wobec Polski.

</doc>
<doc id="1889311" url="https://pl.wikipedia.org/wiki?curid=1889311" title="Probstei">
Probstei



</doc>
<doc id="1889315" url="https://pl.wikipedia.org/wiki?curid=1889315" title="Serhij Zhura">
Serhij Zhura

Serhij Ołeksandrowycz Zhura (ukr. Сергій Олександрович Згура; ur. 3 listopada 1977 w Odessie) – ukraiński piłkarz, grający na pozycji pomocnika.
Kariera piłkarska.
Kariera klubowa.
Jego młodszy brat Ołeksandr Zhura również profesjonalny piłkarz. W 1993 rozpoczął karierę piłkarską w drugiej drużynie Czornomorca Odessa, skąd w 1995 przeszedł do Naftochimika Krzemieńczuk. Potem występował w klubach Dynamo-Zmina Jużne, Desna Czernihów i Zimbru Kiszyniów. W 2000 powrócił na pół sezonu do Czornomorca, a następnie bronił barw klubów Metałurh Donieck i Zirka Kirowohrad. W 2004 ponownie wrócił do Czornomorca. Po wygaśnięciu kontraktu w końcu 2005 kontynuował występy w Krywbasie Krzywy Róg. Zimą 2007 opuścił klub i reszta sezonu spędził w amatorskim zespole Digital Odessa. Latem 2007 przeszedł do kazachskiego klubu Wostok Öskemen.
Kariera reprezentacyjna.
Występował w juniorskiej reprezentacji Ukrainy U-16, z którą zdobył brązowe medale w Mistrzostwach Europy w Irlandii.

</doc>
<doc id="1889318" url="https://pl.wikipedia.org/wiki?curid=1889318" title="Dynamo-Zmina Jużne">
Dynamo-Zmina Jużne



</doc>
<doc id="1889320" url="https://pl.wikipedia.org/wiki?curid=1889320" title="Allan Kamanga">
Allan Kamanga

Allan Gilbert Kamanga Junior (ur. 29 grudnia 1981) – piłkarz malawijski grający na pozycji obrońcy.
Kariera klubowa.
Karierę piłkarską Kamanga rozpoczął w klubie MDC United Blantyre. W 2001 roku zadebiutował w jego barwach w pierwszej lidze Malawi. W 2002 roku odszedł do MTL Wanderers Blantyre. W MTL grał od 2002 do 2005 roku. W tym okresie zdobył Tarczę Dobroczynności w 2004 roku i FAM Cup w 2005 roku.
W 2005 roku Kamanga odszedł do zimbabwejskiej Monomotapy United, w której grał do końca roku. W 2006 roku trafił do Republiki Południowej Afryki. Grał w Black Leopards, a następnie od połowy 2006 roku do połowy 2007 w SA City Pillars. W 2007 roku grał też w Mpumalanga Black Aces, a w 2008 roku przeszedł do Dynamos Polokwane. Karierę kończył w 2013 roku w Mighty Wanderers FC.
Kariera reprezentacyjna.
W reprezentacji Malawi Kamanga zadebiutował 22 lutego 2003 roku w zremisowanym 1:1 towarzyskim meczu z Demokratyczną Republiką Konga, rozegranym w Blantyre. W 2010 roku w Pucharze Narodów Afryki 2010 był rezerwowym i nie rozegrał żadnego spotkania. Od 2003 do 2011 rozegrał w kadrze narodowej 41 meczów.

</doc>
<doc id="1889326" url="https://pl.wikipedia.org/wiki?curid=1889326" title="Grand Prix w Piłce Siatkowej Kobiet 2005">
Grand Prix w Piłce Siatkowej Kobiet 2005

Grand Prix w piłce siatkowej kobiet 2005 – siatkarski turniej rozegrany w dniach 24 czerwca-18 lipca 2005 r.
W Grand Prix brało udział 12 reprezentacji narodowych. Do turnieju finałowego, który odbył się w Sendai, awansowało pięć drużyn oraz gospodarz – Japonia.
Fazy eliminacyjna.
I weekend.
Grupa A.
 Tokio
Grupa B.
 Reggio Calabria
Grupa C.
 Ningbo
II weekend.
Grupa D.
 Seul
Grupa E.
 Makau
Grupa F.
 Manila
III weekend.
Grupa G.
 Hongkong
Grupa H.
 Tajpej
Grupa I.
 Bangkok
Turniej finałowy.
Mecze finałowe zostały rozegrane w Sendai w Japonii w dniach 13–18 lipca 2005.
Do rundy finałowej zakwalifikuje się Japonia, jako organizator finału oraz 5 najlepszych drużyn fazy eliminacyjnej.

</doc>
<doc id="1889327" url="https://pl.wikipedia.org/wiki?curid=1889327" title="Maupo Msowoya">
Maupo Msowoya

Maupo Msowoya (ur. 14 maja 1982 w Lilongwe) – piłkarz malawijski grający na pozycji obrońcy.
Kariera klubowa.
Karierę piłkarską Msowoya rozpoczął w klubie MDC United Blantyre. W 2002 roku zadebiutował w jego barwach w pierwszej lidze Malawi. W 2003 roku odszedł do Sammy's United Blantyre, a w 2004 roku grał w Nyasa Big Bullets FC, z którym wywalczył mistrzostwo Malawi. W 2005 roku trafił do Escom United Blantyre. W 2007 roku został z nim po raz drugi w karierze mistrzem kraju, a w sezonie 2010/2011 po raz trzeci. W 2012 zakończył karierę.
Kariera reprezentacyjna.
W reprezentacji Malawi Msowoya zadebiutował w 2002 roku. W 2010 roku w Pucharze Narodów Afryki 2010 był rezerwowym i nie rozegrał żadnego spotkania.

</doc>
<doc id="1889329" url="https://pl.wikipedia.org/wiki?curid=1889329" title="Wysoki Komisarz Narodów Zjednoczonych do Spraw Praw Człowieka">
Wysoki Komisarz Narodów Zjednoczonych do Spraw Praw Człowieka



</doc>
<doc id="1889335" url="https://pl.wikipedia.org/wiki?curid=1889335" title="ACE Tracker">
ACE Tracker

ACE Tracker – program muzyczny typu tracker wyposażony w mechanizm syntezy dźwięku, przeznaczony dla komputerów Atari Falcon. Oparty jest na silniku sekwencera ACE MIDI. Pozwala na tworzenie muzyki na 16 niezależnych ścieżkach z efektami na DSP, dzięki czemu powstają dźwięki nieznane do tej pory w trackerach. Program odczytuje standardowy format MOD, co umożliwia nadanie starym modułom nowego brzmienia. Jako że program używa syntezy do tworzenia brzmień, nie jest konieczne używanie sampli do tworzenia modułów.
Wymagania.
Minimalna konfiguracja:
Przy rozbudowanych utworach zalecane są karty procesorowe takie jak Afterburner40, CT2 lub CT60.

</doc>
<doc id="1889336" url="https://pl.wikipedia.org/wiki?curid=1889336" title="Region Junín">
Region Junín

Region Junin – jeden z 25 regionów w Peru. Stolicą jest miasto Huancayo. Region położony jest w środkowej części Peru.
Podział administracyjny regionu.
Region Junin podzielony jest na dziewięć prowincji, które obejmują 123 dystrykty.

</doc>
<doc id="1889345" url="https://pl.wikipedia.org/wiki?curid=1889345" title="Aleksiej Prokurorow">
Aleksiej Prokurorow

Aleksiej Aleksiejewicz Prokurorow (ros. Алексе́й Алексе́евич Прокуро́ров, ur. 25 marca 1964 w Miszynie, zm. 10 października 2008 we Włodzimierzu) – radziecki i rosyjski biegacz narciarski, dwukrotny medalista olimpijski oraz sześciokrotny medalista mistrzostw świata.
Kariera.
Jego olimpijskim debiutem były igrzyska w Calgary. Został tam mistrzem olimpijskim w biegu na 30 km techniką klasyczną. Ponadto wraz z Władimirem Smirnowem, Władimirem Sachnowem i Michaiłem Diewjatiarowem wywalczył srebrny medal w sztafecie 4x10 km. Na igrzyskach olimpijskich w Albertville nie zdobył żadnego medalu. Jego najlepszym wynikiem było 4. miejsce w biegu na 50 m techniką dowolną. Dwa lata później, podczas igrzysk w Lillehammer ani razu nie uplasował się w czołowej dziesiątce zawodów indywidualnych, a wraz z kolegami zajął 5. miejsce w sztafecie. Na igrzyskach olimpijskich w Nagano ponownie zajął 4. miejsce na dystansie 50 km techniką dowolną. Startował także na igrzyskach w Salt Lake City, ale zajmował tam miejsca w trzeciej dziesiątce.
W 1989 r. zadebiutował na mistrzostwach świata biorąc udział w mistrzostwach w Lahti, gdzie zdobył brązowy medal w biegu na 50 km stylem dowolnym. Zajął 6. miejsce na tym samym dystansie podczas mistrzostw świata w Val di Fiemme, co było jego najlepszym wynikiem. Na mistrzostwach świata w Falun razem z Andriejem Kiriłłowem, Igorem Badamczinem i Michaiłem Botwinowem zdobył brązowy medal w sztafecie. Indywidualnie jego najlepszym wynikiem było 11. miejsce w biegu na 30 km techniką klasyczną. Dwa lata później, na mistrzostwach świata w Thunder Bay, zdobył brązowy medal na tym samym dystansie. Największe sukcesy osiągnął na mistrzostwach świata w Trondheim. Został mistrzem świata na dystansie 30 km techniką dowolną. Wywalczył także srebrny medal w biegu na 10 km stylem klasycznym, w którym lepszy był jedynie Norweg Bjørn Dæhlie. Ponadto na tych samych mistrzostwach zdobył brązowy medal w biegu pościgowym. Na mistrzostwach świata w Ramsau nie osiągnął już takich sukcesów zajmując w swoim najlepszym starcie, na 10 km techniką klasyczną 4. miejsce. Startował także na mistrzostwach w Lahti w 2001 r., gdzie jego najlepszym wynikiem było 9. miejsce w biegu na 50 km techniką dowolną.
Najlepsze wyniki w Pucharze Świata osiągnął w sezonach 1995/1996 oraz 1996/1997, kiedy to dwukrotnie zajął 4. miejsce w klasyfikacji generalnej. Łącznie 22 razy stawał na podium zawodów Pucharu Świata, w tym 9 razy zwyciężał. W 1998 r. otrzymał medal Holmenkollen wraz z norweskim dwuboistą Fredem Børre Lundbergiem oraz biegaczami narciarskimi Larisą Łazutiną z Rosji i Harrim Kirvesniemim z Finlandii.
Prokurorow zginął 10 października 2008 r. kiedy przechodząc przez ulicę został potrącony przez samochód prowadzony przez pijanego kierowcę.

</doc>
<doc id="1889348" url="https://pl.wikipedia.org/wiki?curid=1889348" title="Kisho Yano">
Kisho Yano



</doc>
<doc id="1889349" url="https://pl.wikipedia.org/wiki?curid=1889349" title="YM-2149">
YM-2149



</doc>
<doc id="1889351" url="https://pl.wikipedia.org/wiki?curid=1889351" title="Tomokazu Myojin">
Tomokazu Myojin



</doc>
<doc id="1889353" url="https://pl.wikipedia.org/wiki?curid=1889353" title="Skarb Nibelungów">
Skarb Nibelungów

Skarb Nibelungów lub (H-)Niflungów – najważniejszy wątek "Pieśni o Nibelungach". Odpowiednik skarbu Andwariego (Andwaranaut) z "Eddy Poetyckiej" i "Sagi o Völsungach". Przynosił zawsze śmierć kolejnemu swojemu właścicielowi. 
Początkowo był on majątkiem Nibelunga Starszego, władcy karłów zamieszkujących Nibelheim, który ukrył je we wnętrzu góry i oddał pod straż Alberyka (odpowiednik Andwariego). Po śmierci króla skarb wpadł w ręce Zygfryda, który zabił przy tym jego synów i spadkobierców: Schilbunga i Nibelunga Młodszego.
Po zabiciu Zygfryda przez Hagena z Tronege, za przyzwoleniem władców Burgundii (Gunter, Geront i Giselher), skarb odziedziczyła wdowa po Zygfrydzie, a zarazem siostra jego zabójców Krymhilda. Jednak Hagen widząc, że Krymhilda przez rozdawanie złota buduje wokół siebie stronnictwo wymierzone przeciw niemu i królom burgundzkim, podstępnie zatopił go w wodach Renu.
Dla Germanów wczesnego średniowiecza złoto, srebro i drogie kamienie były nie tylko kapitałem, ale i miały wartość symboliczną. Majątek, bogactwo traktowane było jako zmaterializowana władza, ucieleśnienie potęgi jego właściciela.
Pierwowzorem Skarbu Nibelungów było najprawdopodobniej przysłowiowe „złoto tolozańskie” (tuluzańskie). Justynus w XXXII księdze swojego "Zarysu" pisze, że celtyccy Tektosagowie po swojej łupieżczej wyprawie na Grecję i splądrowaniu wyroczni delfickiej w 279 r. p.n.e., powrócili do ojczyzny w Galii Narbońskiej i w Jeziorze Toloskim (Tuluskim; może raczej rzeka Garumna, ob. Garonna) zatopili świętokradczo zdobyty łup, co uratowało ich od zarazy. W 105 r. p.n.e. Kwintus Korneliusz Cepion wydobył skarb i natychmiast został ukarany straszliwą klęską pod Arausio (ob. Orange) z ręki germańskich Cymbrów. Tradycja o klątwie ciążącej nad zatopionym skarbem utrwalić się mogła wśród Germanów dzięki Wizygotom, którzy w 418 r. n.e. ustanowili w Tolosie (Tuluzie) stolicę swojego państwa, ale na ostateczną wersję wydarzeń zapewne wpłynęła wiedza o tym że, we wczesnym średniowieczu z wód Renu wypłukiwano złoty piasek.

</doc>
<doc id="1889357" url="https://pl.wikipedia.org/wiki?curid=1889357" title="Yoichi Doi">
Yoichi Doi



</doc>
<doc id="1889358" url="https://pl.wikipedia.org/wiki?curid=1889358" title="Katastrofa na Bajkonurze">
Katastrofa na Bajkonurze

Katastrofa na Bajkonurze (nazywana również "katastrofą Niedielina") – eksplozja na platformie startowej, która miała miejsce 24 października 1960 roku na kosmodromie Bajkonur, podczas prac ZSRR nad rakietowym międzykontynentalnym pociskiem balistycznym R-16. Podczas przygotowywania prototypu do lotu próbnego, rakieta wybuchła na platformie startowej, kiedy silniki drugiego stopnia niespodziewanie odpaliły, zabijając wielu wojskowych, inżynierów i techników pracujących nad projektem. Oficjalnie na skutek incydentu zginęły 92 osoby (74 wojskowych i 18 cywili). Pomimo rozmiarów katastrofy, fakty na jej temat przez wiele lat skrywano w tajemnicy i nie ujrzały światła dziennego do lat 90. XX wieku. Marszałek artylerii Mitrofan Niedielin, głównodowodzący Strategicznych Wojsk Rakietowych Związku Radzieckiego, dowodzący programem rozwoju rakiety R-16, był jednym z tragicznie zmarłych na skutek incydentu.
Tło wydarzeń.
Zaprojektowany przez inżyniera rakietowego Michaiła Jangiela program badawczy rakiety R-16 dowodzony był przez marszałka Strategicznych Wojsk Rakietowych Związku Radzieckiego Mitrofana Niedielina. W październiku 1960 rakieta była już prawie gotowa, i obaj Jangiel i Niedielin liczyli na udany start rakiety przed zbliżającą się 7 listopada rocznicą rewolucji październikowej. Prototyp rakiety był ustawiony na platformie startowej o numerze 41 na Kosmodromie Bajkonur, po czym rozpoczęto przeprowadzanie testów przedstartowych.
23 października.
23 października prototyp rakiety oczekiwał na przeprowadzenie ostatnich już testów przed odpaleniem. Rakieta była napełniona paliwem hipergolowym (UDMH-kwas azotowy). Takie paliwo rakietowe jest silnie żrącym i toksycznym paliwem podwójnym, wytwarzającym silne trucizny w procesie spalania. Zagrożenie brano pod uwagę w procedurach bezpieczeństwa podczas przygotowywania rakiety do startu. Tego dnia technicy przypadkowo odpalili ładunki pirotechniczne rozrywające membrany przewodu paliwowego pierwszego stopnia, co spowodowało wyciek paliwa do komory spalania. Incydent ten nie powodował niemożliwego do opanowania niebezpieczeństwa, jednak stężony kwas azotowy – jeden z dwóch składników paliwa - był tak żrący, że nie mógł pozostać w przewodzie paliwowym na dłużej niż dwa dni bez poważnego uszkodzenia rakiety. Od tego momentu nie było już odwrotu, załoga musiała odpalić rakietę następnego dnia, w związku z czym przyspieszono prace przygotowawcze. Kilkanaście innych komponentów rakiety zostało przetestowanych tego dnia – wymieniono je lub dostrojono zgodnie z procedurą. Niedielin poinformował dygnitarzy wojskowych o planowanym odpaleniu rakiety, tak aby mogli przybyć i obejrzeć jej start.
24 października.
24 października kontynuowano przygotowania do startu. Zostało już tak niewiele czasu, że niektóre procedury przeprowadzano jednocześnie. Niedielin, zniecierpliwiony zwłoką, opuścił dygnitarzy na stanowisku obserwacyjnym i udał się na platformę startową, aby przyjrzeć się przygotowaniom z bliska.
W trakcie przygotowań przed odpaleniem rakiety stwierdzono, że mieszczący się w bunkrze dowództwa Programowany Dystrybutor Napięcia (PDN) służący do uruchamiania podczas procedury startu poszczególnych komponentów rakiety (załączał odpowiednie obwody i wysyłał do rakiety w określonym czasie sygnały elektryczne, powodujące otwarcie odpowiedniej membrany pirotechnicznej, skoordynowane odpalanie silników oraz sprawujące kontrolę nad przechodzeniem do kolejnych faz) nie funkcjonuje prawidłowo, więc został naprawiony. Któryś z techników dokonujących napraw pozostawił PDN w końcowej pozycji „Po odpaleniu”, chociaż aparat powinien był zostać ustawiony w początkowej pozycji „Przed odpaleniem”. Ponadto wbrew procedurom bezpieczeństwa, naładowane wewnętrzne akumulatory rakiety zostały uaktywnione poprzez podłączenie do obwodu o minimalnym obciążeniu – przyczyną było to, że temperatura powietrza była już niska (jesień) i obawiano się, że jeśli nie uaktywni się akumulatorów, to może ona wpłynąć na ich pracę, co mogłoby ponownie opóźnić lot; natomiast uaktywnione akumulatory wydzielają ciepło. Akumulatory miano zdezaktywować tuż przed samą procedurą startową, podczas której zostałyby ponownie uaktywnione. O tym odstępstwie od procedur nie powiadomiono większości personelu. Później inżynier pracujący w bunkrze kierownictwa lotu zauważył, że PDN nie jest w odpowiednim ustawieniu i przestawił go. Chociaż PDN nie był podłączany do zasilania, to jednak podczas przestawiania go doszło do połączenia obwodu, do którego był podłączony uaktywniony akumulator, i obwodu odpalającego ładunki pirotechniczne rozrywające membrany blokujące dopływ paliwa i utleniacza do komory spalania drugiego stopnia. W rezultacie uruchomiły się silniki drugiego stopnia.
Płomienie wylotowe silników drugiego stopnia momentalnie przepaliły ściany zbiorników silników pierwszego stopnia, które eksplodowały. Automatycznie włączające się kamery dookoła platformy startowej zarejestrowały całą eksplozję. Ludzie znajdujący się w bezpośrednim otoczeniu rakiety zostali spopieleni; ci trochę dalej zostali spaleni żywcem lub otruci toksycznymi gazami. Oficjalnie zginęły 92 osoby, w tym Niedielin, ale Jangiel przeżył, ponieważ wcześniej opuścił teren obiektu, aby zapalić papierosa.
Zmarli zostali pochowani we wspólnym grobie w Bajkonurze w parku miejskim.
Skutki.
Całkowite utajnienie wydarzeń 24 października zostało zatwierdzone jeszcze tego samego dnia wieczorem przez Nikitę Chruszczowa. W oficjalnej wersji Niedielin został przedstawiony jako ofiara katastrofy lotniczej, a rodzinom innych ofiar katastrofy polecono mówić, że ich najbliżsi zmarli w taki sam sposób. Chruszczow polecił Leonidowi Breżniewowi powołanie komisji i udanie się na miejsce katastrofy celem zbadania sprawy. Wśród różnych wniosków, komisja ustaliła między innymi, że w bezpośrednim miejscu katastrofy znajdowało się wiele osób, które nie powinny się tam znajdować; większość z nich powinna oczekiwać w bunkrach.
Breżniew nalegał, by komisja nie szukała winnych w tej sprawie, tłumacząc, że: „Winni i tak już zostali ukarani”.
Po wydarzeniach, Jangiel został zapytany przez Chruszczowa „Dlaczego przeżyłeś?” («А ты почему остался жив?»). Jangiel odparł trzęsącym się głosem – „Wyszedłem zapalić. To wszystko jest moja wina” («Отошел покурить. Во всем виноват я»). Później przeszedł zawał i przez miesiące był bez pracy.
Po przedstawieniu przez komisję raportu, program badawczy rakiety R-16 wznowiono w styczniu 1961 z pierwszym udanym lotem w listopadzie. Przeciąganie się badań nad R-16 wymogło na ZSRR zmobilizowanie się do produkcji lepszych rakiet ICBM i zainspirowało Chruszczowa do zainstalowania rakietowych pocisków balistycznych średniego zasięgu na Kubie.
Gdy dokładnie trzy lata później na Bajkonurze doszło do kolejnego tragicznego wypadku (żołnierz wymieniający żarówkę spowodował spięcie i pożar w silosie pocisku balistycznego R-9A), 24 października został uznany za pechowy dzień dla kosmodromu i odtąd tego dnia nie odbywają się żadne loty.
Pomnik pamiątkowy zmarłych stoi do dziś na Bajkonurze i jest odwiedzany przez władze RAK-u przed każdym załogowym lotem.

</doc>
<doc id="1889366" url="https://pl.wikipedia.org/wiki?curid=1889366" title="Skoda 9tr">
Skoda 9tr



</doc>
<doc id="1889367" url="https://pl.wikipedia.org/wiki?curid=1889367" title="Skoda 8tr">
Skoda 8tr



</doc>
<doc id="1889368" url="https://pl.wikipedia.org/wiki?curid=1889368" title="Kure-nai">
Kure-nai



</doc>
<doc id="1889369" url="https://pl.wikipedia.org/wiki?curid=1889369" title="Willa Bajerleina w Poznaniu">
Willa Bajerleina w Poznaniu

Willa Bajerleina w Poznaniu (także: Beierleina, Bayerleina) – zabytkowy, historyzujący dom (willa miejska) w Poznaniu przy ul. Różanej 13 (róg Żupańskiego) na Wildzie. Obiekt charakteryzuje się nieszablonową dekoracją sztukateryjną i ciekawymi rozwiązaniami formalnymi elewacji. Stanowi nietypowy dla tej części Wildy przykład zabudowy willowej.
Bamberska geneza.
Rodzina Bajerleinów wywodziła się z poznańskich Bambrów, których potomkowie, w początkach XX wieku, zbudowali wiele okazałych kamienic. Michał Bajerlein aktywnie włączał się w życie społeczne Wildy, m.in. w 1923 ufundował drewnianą ambonę dla Kościoła Zmartwychwstańców.
Historia.
Willa przy ul. Różanej 13 została wybudowana w 1903 w niewielkim ogrodzie, na jaki pozwalały ścisłe plany rozwoju dzielnicy (w zasadzie nie przewidywano tutaj zabudowy innej niż kamienice). W początkach XX wieku rejon ten ulegał intensywnej zabudowie, m.in. w pobliżu (ul. św. Czesława) powstało wcześniej pierwsze spółdzielcze osiedle w Poznaniu, zrealizowane przez Spar- und Bauverein.
Architektura.
Najbardziej charakterystycznym elementem, otynkowanej na żółto, elewacji willi jest figura Michała Archanioła (patrona fundatora). Stoi ona w specjalnej kaplicy (aediculi), wspartej na kolumnie toskańskiej. Figura została zakupiona przez Michała Bajerleina w 1900 na wystawie światowej w Paryżu i przewieziona do Poznania z myślą o ustawieniu w tym właśnie miejscu. Założeniu centralnemu (z kapliczką) podporządkowano wystrój całej fasady i innych elementów dekoracyjnych. Dzięki temu tworzy ona niepowtarzalną i jednolitą kompozycję w stylu historycznym, wpisując się w program zabudowy Wildy okazałymi kamienicami tego rodzaju.
Poniżej figury Michała Archanioła znajduje się, wkomponowana w trzon kolumny, ikona Matki Boskiej Częstochowskiej (prawdopodobnie późniejsza).
Według Marcina Libickiego kompozycja i usytuowanie willi względem kontekstu urbanistycznego jest mistrzowskim przykładem rozwiązania tego rodzaju zadania.
Dojazd.
Dojazd zapewniają tramwaje MPK Poznań linii 2 i 9 (przystanek "Różana").
Zobacz też.
W pobliżu znajdują się:
oraz:

</doc>
<doc id="1889372" url="https://pl.wikipedia.org/wiki?curid=1889372" title="Epilacja">
Epilacja

Epilacja – czasowe lub trwałe pozbawienie skóry owłosienia, co może być skutkiem celowego działania (np. zabiegu kosmetycznego) lub działania ubocznego (np. działania promieniowania jonizującego, chemikaliów, leków). 
Zabieg kosmetyczny.
W zabiegu epilacji włos usuwany jest wraz z korzeniami (cebulkami) w odróżnieniu od depilacji, gdzie cebulki zostają w skórze.
W przeciwieństwie do depilacji, którą najczęściej wykonuje się w domu, epilacja zazwyczaj wymaga udania się do zakładu kosmetycznego. 
Przeprowadza się różne rodzaje epilacji:
Wady.
Każdy włos należy usuwać pojedynczo, przez co zabiegi mogą być dość długie. Zazwyczaj na zabieg trzeba udać się powtórnie (czasem nawet kilka razy), by usunąć włosy, które w momencie zabiegu nie były w stanie wzrostu. Kolejną wadą jest bolesność. Zabiegi mogą podrażnić skórę i spowodować krótkotrwałe opuchnięcia, a także bąble. Jest to również metoda droga. 
Promieniowanie jonizujące.
W przypadku napromieniowania epilacja występuje zwykle 2–3 tygodnie po otrzymaniu dawki na skórę około 2 grejów. Im dawka większa, tym szybciej występuje epilacja. Przy dawkach poniżej 0,5 Gy, epilacja nie występuje wcale.

</doc>
<doc id="1889377" url="https://pl.wikipedia.org/wiki?curid=1889377" title="Rezydencja w Monachium">
Rezydencja w Monachium

Rezydencja (niem. "Residenz") – rezydencja królów Bawarii w Monachium w Niemczech.
Budowana od końca XVI do połowy XIX w. Tworzy ją zespół wielu budowli od dwu- do czterokondygnacyjnych, zgrupowanych wokół dziesięciu zamkniętych lub półotwartych dziedzińców. Budowle te reprezentują przegląd stylów architektonicznych od renesansu przez barok i rokoko po klasycyzm. Obiekty są zgrupowane w trzy główne kompleksy: "Königsbau", Rezydencja Maksymiliańska (niem. "Maximilianische Residenz") oraz "Festsaalbau". Od 1920 r. Rezydencja służy głównie celom muzealnym, kulturalnym i reprezentacyjnym. Zespół muzealny obejmuje łącznie 130 pomieszczeń.
Pod koniec XIV w. Wittelsbachowie przenieśli się z dworu Alter Hof, położonego w centrum miasta, do nowej siedziby, która znajdowała się wówczas na północno-wschodnich krańcach Monachium. Pomiędzy 1570 a 1620 r. na miejscu pierwotnego zamku wybudowano pałac utrzymany w stylu manierystycznym, zwaną później w skrócie Rezydencją. Zespołem architektów i projektantów wnętrz, którzy pochodzili głównie z Holandii, kierował Friedrich Sustris. Powstały zabudowania wokół dziedzińców "Kapellenhof" (z kaplicami "Hoffkapelle" i "Reiche Kapelle") oraz długi "Brunnenhof", pośrodku którego stoi fontanna poświęcona Wittelsbachom.
Przez następne wieki pałac wielokrotnie rozbudowywano, wznosząc m.in. w latach 1751–1753 imponujący rokokowy Teatr Cuvilliésa (niem. Cuvilliéstheater). Zasadnicze zmiany przyniósł XIX w., co wiązało się z nową funkcją budowli jako siedziby królewskiej. Architekt Leo von Klenze, tworzący ówczesną przebudowę Monachium, dodał do kompleksu pałacowego od strony południowej rustykalny gmach "Königsbau", zwrócony frontem ku Max-Joseph-Platz. Od strony północnej wzniesiono "Festsaalbau", z oknami wychodzącymi na ogrody Hofgarten. Renesansową fasadę z czasów elektora Maksymiliana I od strony Residenzstrasse zdobią dwa okazałe portale i posąg Matki Boskiej w niszy między nimi.
Rezydencja, zniszczona podczas II wojny światowej, została w ogromnej większości odbudowana w latach 50. i 60. XX w., jednak rewaloryzacja poszczególnych pomieszczeń i obiektów trwa do dzisiaj.
Muzeum Rezydencji.
Wszystkie pomieszczenia o wybitnej wartości historycznej zajmuje obecnie Muzeum Rezydencji (niem. "Residenzmuseum"), będące faktycznie zespołem szeregu różnych ekspozycji (zwiedzanych w większości niezależnie).
Dzięki koligacjom rodzinnym Wittelsbachów, Muzeum Rezydencji szczyci się jednym z najbogatszych i najcenniejszych zbiorów poloników związanych z polskimi monarchami. Pochodzą one bądź z darów, bądź z posagów polskich księżniczek - Anny Katarzyny Konstancji Wazy, Teresy Kunegundy Sobieskiej, Ludwiki Karoliny Radziwiłł oraz Teresy Lubomirskiej.

</doc>
<doc id="1889381" url="https://pl.wikipedia.org/wiki?curid=1889381" title="Nedelin">
Nedelin



</doc>
<doc id="1889384" url="https://pl.wikipedia.org/wiki?curid=1889384" title="Said Chiba">
Said Chiba



</doc>
<doc id="1889387" url="https://pl.wikipedia.org/wiki?curid=1889387" title="Oligofrenopedagogika">
Oligofrenopedagogika



</doc>
<doc id="1889390" url="https://pl.wikipedia.org/wiki?curid=1889390" title="Młynek Franklina">
Młynek Franklina

Młynek Franklina – przyrząd służący do demonstracji oddziaływań elektrostatycznych. Stosowany jest we wczesnym etapie nauczania elektrostatyki.
Budowa i zasada działania.
Młynek Franklina jest lekką blaszką aluminiową złożoną z dwóch lub trzech ramion zakończonych wygiętymi w jedną stronę ostrzami, jak na rysunku. Blaszka ta osadzona jest na pionowej metalowej igle tak, aby maksymalnie zmniejszyć opory ruchu ramion wiatraka. Igła umocowana jest na metalowym statywie.
Gdy statyw połączony zostanie z ciałem naładowanym ładunkiem elektrycznym, ładunek ten przepłynie poprzez igłę na ramiona wiatraka. W pobliżu ostrzy występuje największe natężenie pola elektrycznego wywołujące poprzez wyładowanie koronowe jonizację cząsteczek gazu otaczającego wiatraczek. Jony naładowane znakiem przeciwnym do znaku ładunku wiatraka są przez niego przyciągane, a po zbliżeniu się do niego ulegają neutralizacji. Jony o tym samym znaku ładunku są odpychane przez wiatraczek i tworzą obszar naładowany w niewielkiej odległości od ostrza. W wyniku odpychania tych jonów i młynka, wprawiany jest on w ruch.
Źródłem wysokiego napięcia jest zwykle generator Van de Graaffa lub maszyna elektrostatyczna.

</doc>
<doc id="1889392" url="https://pl.wikipedia.org/wiki?curid=1889392" title="Pedagogika niepełnosprawnych intelektualnie">
Pedagogika niepełnosprawnych intelektualnie



</doc>
<doc id="1889395" url="https://pl.wikipedia.org/wiki?curid=1889395" title="2 Become 1">
2 Become 1

2 Become 1 – piosenka brytyjskiej żeńskiej grupy muzycznej Spice Girls, po raz pierwszy wydana na singlu w 1996 roku. Została napisana podczas pierwszych prób zespołu przez członkinie oraz Matta Rowe’a i Richatda Stannarda, którzy zajęli się także produkcją singla. Utwór znalazł się najpierw na albumie "Spice" (1996). Tekst został zainspirowany bliską relacją wokalistki Geri Halliwell i Rowe’a podczas pisania piosenki.
„2 Become 1” jest balladą w stylu pop, z aranżacją smyczkową w tle. Tekst skupia się na bliskiej więzi dwóch kochanków, a także subtelnie dotyka tematu antykoncepcji i jej znaczenia w seksualnych relacjach młodych ludzi.
Teledysk nakręcony do piosenki z inicjatywy Big TV! prezentował grupę śpiewającą na tle filmu poklatkowego ukazującego Times Square w Nowym Jorku. Wideo było w rzeczywistości nagrane w studiu w Londynie, a później dopracowane za pomocą techniki komputerowej.
Wydany jako trzeci singel grupy w grudniu 1996, utwór był chwalony przez krytyków i odniósł duży sukces komercyjny, zdobywając szczyt listy przebojów w Wielkiej Brytanii na trzy tygodnie. Był to także pierwszy świąteczny singel numer jeden zespołu w rodzinnym kraju. W lipcu 1997 piosenka została wydana w Stanach Zjednoczonych, gdzie osiągnęła 4. miejsce na liście "Billboard" Hot 100 i otrzymała złoty certyfikat. W innych krajach piosenka dostawała się do pierwszej dziesiątki najpopularniejszych singli. „2 Become 1” okrzyknięto Piosenką Roku na ASCAP London Music Awards.

</doc>
<doc id="1889396" url="https://pl.wikipedia.org/wiki?curid=1889396" title="Thomas Eriksson">
Thomas Eriksson

Göte Thomas Eriksson (ur. 16 października 1959 w Borlänge) – szwedzki biegacz narciarski, trzykrotny medalista mistrzostw świata.
Kariera.
Igrzyska olimpijskie w Lake Placid w 1980 roku były pierwszymi i zarazem ostatnimi w jego karierze. W indywidualnych startach zajął 11. miejsce w biegu na 15 km oraz 16. miejsce na dystansie 50 km techniką klasyczną. Ponadto wraz z kolegami z reprezentacji zajął piąte miejsce w sztafecie.
W 1982 roku wystartował na mistrzostwach świata w Oslo zdobywając złoty medal w biegu na 30 km techniką dowolną. Był to jego największy sukces w całej karierze. Trzy lata później, podczas mistrzostw świata w Seefeld wspólnie z Erikiem Östlundem, Thomasem Wassbergiem i Gunde Svanem zdobył swój drugi medal, tym razem brązowy w sztafecie. Mistrzostwa świata w Oberstdorfie w 1987 roku były pierwszymi z których nie przywiózł medalu, zajął zaledwie 11. miejsce w biegu na 30 km stylem klasycznym. Na mistrzostwach świata w Lahti w 1989 roku zajął 5. miejsce na 15 km stylem klasycznym oraz ósme na dystansie 50 km stylem dowolnym. Swój ostatni medal zdobył podczas mistrzostw w Val di Fiemme w 1991 roku, gdzie razem z Christerem Majbäckiem, Gunde Svanem i Torgnym Mogrenem wywalczył srebrny medal w sztafecie. Startował ponadto na mistrzostwach świata w Falun w 1993 r., ale zajmował tam odległe pozycje.
Najlepsze wyniki w Pucharze Świata osiągnął w sezonie 1985/1986, kiedy to zajął 6. miejsce w klasyfikacji generalnej. Pięciokrotnie stawał na podium zawodów Pucharu Świata, w tym dwa razy zwyciężył.
Podczas mistrzostw świata juniorów w Sainte-Croix w 1977 roku zajął czternaste miejsce w biegu na 15 km oraz dziewiąte w sztafecie. Na rozgrywanych dwa lata później mistrzostwach świata juniorów w Mt-Sainte-Anne zwyciężył na dystansie 15 km, a w sztafecie był drugi.

</doc>
<doc id="1889397" url="https://pl.wikipedia.org/wiki?curid=1889397" title="Štefan Zamkovský">
Štefan Zamkovský

Štefan Zamkovský, także István Zamkovszky (ur. 25 grudnia 1907 w Lewoczy, zm. 15 maja 1961 w Bańskiej Szczawnicy) – słowacki taternik, przewodnik tatrzański i fotograf.
Štefan Zamkovský przybył w Tatry w poszukiwaniu pracy, początkowo pracował jako nosicz – wnosił zaopatrzenie do Schroniska Zbójnickiego i Schroniska Téryego. Taternictwem zainteresował się podczas pracy tragarza, w latach 1927–1938 był jednym z najaktywniejszych wspinaczy po czechosłowackiej stronie Tatr. Jego partnerami wspinaczkowymi byli Węgrzy, Słowacy, Czesi i Polacy m.in. Stanisław Motyka, Jan Sawicki, Zoltán Brüll, Bolesław Chwaściński i Wiesław Stanisławski. W 1934 roku został zawodowym przewodnikiem tatrzańskim, wraz z Matthiasem Nitschem był jednym z najbardziej cenionych przewodników z uwagi na umiejętności wspinaczkowe i ratownicze.
W latach 1936–1942 wspólnie z Janem Kácianem był chatarem Schroniska Téryego. W 1942 roku u wylotu Doliny Małej Zimnej Wody wybudował prywatne schronisko, które prowadził do 1948 roku. Nosiło ono wówczas aktualną nazwę Schronisko Zamkovskiego. W 1948 roku zostało ono skonfiskowane przez państwo czechosłowackie i nazwane „Nálepkową chatą”. W latach 1949–1950 prowadził jeszcze Schronisko Bilíka, następnie opuścił Tatry i przeprowadził się do Bańskiej Szczawnicy, gdzie przebywał aż do śmierci.
Štefan Zamkovský prowadził także ożywioną działalność pisarską. Był wielojęzyczny – potrafił posługiwać się również językiem polskim, choć z błędami. Jego taternickie teksty publikowane były m.in. w polskim „Taterniku” – do redakcji przysyłał gotowe artykuły w języku polskim, które publikowane były po korektach stylistycznych.

</doc>
<doc id="1889405" url="https://pl.wikipedia.org/wiki?curid=1889405" title="Somebody’s Watching Me">
Somebody’s Watching Me

Somebody's Watching Me – debiutancki singel Rockwella, wydany przez Motown Records w 1984 roku. Refren utworu zaśpiewał Michael Jackson, w chórkach pojawia się również jego brat Jermaine.

</doc>
<doc id="1889406" url="https://pl.wikipedia.org/wiki?curid=1889406" title="Miklós Jósika">
Miklós Jósika

Miklós Jósika (ur. 28 kwietnia 1794, zm. 27 lutego 1865) – siedmiogrodzki pisarz węgierskiego okresu reform.
W młodości wiele lat spędził w wojsku. W 1836 r. Jósika wydał swoją pierwszą powieść zatytułowaną "Abafit" (powieść historyczna, dotycząca XVI-wiecznego Siedmiogrodu), entuzjastycznie przyjętą przez publiczność. Pisarz był autorem wielu utworów literackich. Uważał on, że powieść powinna czytelników czegoś nauczyć.

</doc>
<doc id="1889408" url="https://pl.wikipedia.org/wiki?curid=1889408" title="Judgement Day (utwór)">
Judgement Day (utwór)

Judgement Day – singiel amerykańskiego rapera Method Mana, członka Wu-Tang Clan, wydany w 20 października 1998 roku na albumie nakładem wytwórni Def Jam
Lista utworów.
Informacje o utworach pochodzą ze strony discogs.com

</doc>
<doc id="1889409" url="https://pl.wikipedia.org/wiki?curid=1889409" title="Eduard Hauser">
Eduard Hauser

Eduard Hauser (ur. 26 listopada 1948 r.) – szwajcarski biegacz narciarski, brązowy medalista olimpijski.
Kariera.
Igrzyska olimpijskie w Sapporo w 1972 r. były jego olimpijskim debiutem. Wspólnie z Aloisem Kälinem, Albertem Gigerem i Alfredem Kälinem zdobył brązowy medal w sztafecie 4x10 km. W swoim najlepszym indywidualnym starcie, w biegu na 15 km zajął 11. miejsce. Cztery lata później, podczas igrzysk olimpijskich w Innsbrucku na tym samym dystansie zajął 17. miejsce. Szwajcarzy z Hauserem w składzie zajęli 5. miejsce w sztafecie. Igrzyska olimpijskie w Lake Placid w 1980 r. były ostatnimi w jego karierze. Zajął tam 15. miejsce w biegu na 30 km stylem klasycznym, a wraz z kolegami z reprezentacji zajął siódme miejsce w sztafecie.
Startował także na mistrzostwach świata w Wysokich Tatrach, mistrzostwach w Falun oraz na mistrzostwach świata w Lahti zajmując odpowiednio piąte, szóste i ponownie piąte miejsce w sztafecie.
Zajął także trzecie miejsce w nieoficjalnej klasyfikacji generalnej Pucharu Świata w sezonie 1973/1974. W 1973 r. wygrał najważniejszy szwajcarski maraton narciarski - Engadin Skimarathon.

</doc>
<doc id="1889410" url="https://pl.wikipedia.org/wiki?curid=1889410" title="André Hoffmann (łyżwiarz)">
André Hoffmann (łyżwiarz)

André Hoffmann (ur. 11 sierpnia 1961 w Berlinie Wschodnim) – niemiecki łyżwiarz szybki reprezentujący NRD, złoty medalista olimpijski i zdobywca Pucharu Świata.
Kariera.
Specjalizował się dystansach sprinterskich, choć w początkach kariery startował w wieloboju. Największy sukces w karierze osiągnął w 1988 roku, kiedy na igrzyskach olimpijskich w Calgary triumfował na dystansie 1500 metrów, bijąc przy tym rekord globu. W zawodach tych wyprzedził bezpośrednio Amerykanina Erica Flaima oraz Austriaka Michaela Hadschieffa. Na tych samych igrzyskach zajął także piętnaste miejsce w biegu na 1000 m oraz 21. miejsce na dwukrotnie krótszym dystansie. Startował również na igrzyskach w Sarajewie w 1984 roku, gdzie jego najlepszym wynikiem było piąte miejsce na 1000 m. Nigdy nie zdobył medalu na mistrzostwach świata. Jego najlepszym wynikiem było trzynaste miejsce wywalczone podczas mistrzostw świata w wieloboju sprinterskim w Heerenveen w 1985 roku. Siedmiokrotnie stawał na podium zawodów Pucharu Świata, przy czym odniósł dwa zwycięstwa. W 1987/1988 triumfował w klasyfikacji końcowej 1500 m. Wyprzedził wtedy Michaela Hadschieffa i Norwega Rolfa Falka Larssena.
Łącznie pobił trzy rekordy świata.

</doc>
<doc id="1889411" url="https://pl.wikipedia.org/wiki?curid=1889411" title="Andre Hoffmann">
Andre Hoffmann



</doc>
<doc id="1889413" url="https://pl.wikipedia.org/wiki?curid=1889413" title="Stanisław Zaczkowski (prezydent Ostrołęki)">
Stanisław Zaczkowski (prezydent Ostrołęki)

Stanisław Zaczkowski (ur. 8 maja 1951 w Ostrołęce) – polski działacz państwowy, wiceprezydent (1981–1985) i prezydent (1985–1990) Ostrołęki. 
Życiorys.
Z wykształcenia i zawodu był nauczycielem, kierował Związkiem Młodzieży Socjalistycznej w Liceum Ogólnokształcącym w Ostrołęce. W 1981 objął obowiązki wiceprezydenta Ostrołęki, a od 1985 był prezydentem miasta – ostatnim wybranym w epoce PRL.

</doc>
<doc id="1889416" url="https://pl.wikipedia.org/wiki?curid=1889416" title="József Eötvös">
József Eötvös

József Eötvös (ur. 3 września 1813, zm. 2 lutego 1871) – węgierski pisarz i polityk.
Życiorys.
Pochodził z arystokratycznej rodziny, miał poglądy odmienne od prohabsburskiego ojca. Był politykiem z obozu centralistów twierdzących, że najważniejsze powinno być unowocześnienie państwa. Od 1848 r. dwukrotnie sprawował urząd ministra wyznań i oświecenia publicznego na Węgrzech.
W 1845 r. ukazał się jego utwór "Naczelnik gminy" (w Polsce wydane jako "Notariusz") – powieść współczesna ukazująca szereg postaci usposabiających różnorodne wady miejscowych elit. Pod wpływem wypadków w Galicji z 1846 r. Eötvös napisał powieść historyczną zatytułowaną "Węgry w 1514 r." (odwołanie do powstania chłopskiego z 1514 r. pod wodzą György’a Dózsy). Powieść ta doskonale ukazuje stosunek autora do rewolucji – jest to ślepa, destrukcyjna siła niebędąca odpowiednią metodą rozwiązywania problemów.

</doc>
<doc id="1889417" url="https://pl.wikipedia.org/wiki?curid=1889417" title="Komitety Obrony Więzionych za Przekonania">
Komitety Obrony Więzionych za Przekonania

Komitety Obrony Więzionych za Przekonania (KOWzaP) – sieć komitetów organizujących akcje na rzecz uwolnienia więźniów politycznych w Polskiej Rzeczypospolitej Ludowej. Obejmowała obszar całej Polski, była tworzona spontanicznie i oddolnie w 1981 przy NSZZ "Solidarność" oraz Niezależnym Zrzeszeniu Studentów.
Działalność komitetów.
31 sierpnia 1980 podpisano protokół porozumienia przez Komisję Rządową i Międzyzakładowy Komitet Strajkowy w Gdańsku, którego punkt czwarty dotyczył m.in. zniesienia represji za przekonania. Mimo tego 23 września 1980 tymczasowo aresztowany został Leszek Moczulski, a do stycznia 1981 zatrzymano i osadzono sześciu innych działaczy Konfederacji Polski Niepodległej oraz Wojciecha Ziembińskiego. 10 grudnia 1980 z inicjatywy Dariusza Kobzdeja, Tadeusza Szczudłowskiego i innych Krajowa Komisja Porozumiewawcza NSZZ "Solidarność" podjęła uchwałę o powołaniu Komitetu Obrony Więzionych za Przekonania. W jego skład weszło 50 osób – głównie intelektualistów oraz działaczy związkowych. Komitet ten nie podjął znaczących działań.
Od stycznia 1981 zaczęły powstawać spontanicznie regionalne, zakładowe i uczelniane KOWzaP-y, m.in. z inicjatywy Marii Moczulskiej, która w pierwszej połowie tegoż roku odbyła ok. 60 spotkań w zakładach pracy oraz na wyższych uczelniach, propagując ideę obrony więźniów politycznych.
KOWzaP-y domagały się uwolnienia więzionych działaczy KPN, braci Kowalczyków (skazanych za wysadzenie uczelnianej auli w Opolu w proteście przeciwko masakrze robotników w grudniu 1970) oraz innych osób (np. Macieja Maleńczuka, skazanego za odmowę odbycia służby wojskowej). W tym celu działacze komitetów drukowali i kolportowali ulotki, plakaty oraz gazetki, zbierali podpisy pod petycjami, organizowali manifestacje i marsze.
Najbardziej radykalną formą działań mających na celu uwolnienie więźniów politycznych były protesty głodowe, które rozpoczęły się w maju 1981: w Fabryce Domów w Sosnowcu, w Fabryce Samochodów Małolitrażowych w Sosnowcu oraz w gdańskiej Akademii Medycznej. W tym samym miesiącu w kilkunastu miastach Polski KOWzaP-y zorganizowały wielotysięczne manifestacje.
Na początku czerwca 1981 rozpoczęły się głodówki w Tarnowskich Górach oraz w hotelu Huty Baildon (z udziałem Marii Moczulskiej). 6 czerwca 1981 zwolnieni zostali ostatni przywódcy KPN, jednak ostatni z tych protestów był kontynuowany pod hasłem uwolnienia braci Kowalczyków. Głodówka ta zakończyła się po trzech tygodniach po interwencji biskupów katolickich. Bracia Kowalczykowie nie zostali uwolnieni, a w lipcu 1981 przywódcy KPN zostali ponownie aresztowani.
W drugiej połowie 1981 sieć KOWzaP-ów, według szacunków władz PRL, liczyła 50 komitetów w 32 województwach.
W trakcie II tury obrad, w pierwszych dniach października 1981 r., I Krajowy Zjazd Delegatów NSZZ "Solidarność" podjął uchwałę o uznaniu Komitetów za agendy związku, co było istotne z uwagi na kwestionowanie przez władze PRL legalności KOWzaP-ów. W dniach 21 i 22 listopada 1981 r. w Radomiu odbył się ogólnopolski zjazd działaczy KOWzaP-ów z udziałem 82 delegatów), którego organizatorem był tamtejszy działacz "Solidarności" i członek władz KPN – Jacek Jerz. Zjazd przyjął uchwały programowe oraz dokonał wyboru władz krajowych (tzw. "Siódemki"), w skład których weszli: Józef Zajkowski (region śląsko-dąbrowski), Tadeusz Wielgoławski (Podbeskidzie), Marek Lachowicz (Szczecin), Maria Moczulska (Gdańsk), Jacek Jerz (Radom), Zdzisław Podkowiński (Radom) oraz Michał Lubomirski (Elbląg). Zjazd podjął również uchwałę o wyborze Radomia na siedzibę władz krajowych i Komisji Koordynacyjnej KOWzP (decydujący wpływ na tę decyzję miała wysoka aktywność tego regionu oraz jego doświadczenie w toczących się przez cały 1981 r. rozmowach MKR Ziemia Radomska z Komisją Rządową w sprawie rehabilitacji ofiar i ukarania winnych radomskich wydarzeń Czerwca '76), a pozycja Radomia została dodatkowo wzmocniona poprzez wybór aż dwóch tamtejszych działaczy do siedmioosobowych władz krajowych. Zadecydowano również o zmianie nazwy na Komitet Obrony Praworządności (KOP) aby swoim działaniem objąć nie tylko osoby więzione ale także represjonowane w inny sposób, oraz wszelkie inne formy łamania praworządności.
Podczas ostatniego posiedzenia Komisji Krajowej NSZZ "Solidarność", które odbywało się w dniach 11–12 grudnia 1981 r. w Gdańsku (z udziałem m.in. członka władz KOWzP Jacka Jerza z Radomia) przygotowywano – zgodnie z decyzjami podjętymi przez Ogólnopolski Zjazd KOWzP – przekształcenie KOWzP w Komitet Obrony Praworządności (agendę praworządności NSZZ "Solidarność") z główną siedzibą w Radomiu. Plany te – jak i dalszą działalność KOWzP / KOP – przekreśliło wprowadzenie stanu wojennego 13 grudnia 1981 r., gdyż większość działaczy KOWzP (będących najczęściej również członkami KPN) została długotrwale internowana.

</doc>
<doc id="1889421" url="https://pl.wikipedia.org/wiki?curid=1889421" title="Campfire Songs">
Campfire Songs

Campfire Songs – trzeci album nagrany przez pochodzącą z Baltimore grupę Animal Collective. Wydany w marcu 2003 roku. Catsup Plate zaprzestało wydawania tego albumu w 2008, jednak 26 stycznia 2010 wytwórnia Paw Tracks rozpoczęła wydawanie nowej wersji.
Jest to jeden z dwóch albumów grupy zawierających ulotkę z pełnym tekstem piosenek (drugim jest Strawberry Jam). To także jedyny album zawierający występ Aveya, Pandy i Deakina.
Nagrywanie.
Album zawiera pięć indywidualnych utworów zagranych jeden po drugim i zarejestrowanych za jednym podejściem. Chociaż było to w połowie listopada, album został nagrany na ganku domu w Maryland, przy użyciu trzech odtwarzaczy Sony MiniDisc wraz z mikrofonami Sony ECM-MS907, rozmieszczonych w strategicznych miejscach wokół grających. Odgłosy otoczenia zostały także nagrane i umieszczone w utworach. Album został zmiksowany w mieszkaniu Avey Tare'a w Bushwick a następnie opracowany przez Nicolasa Vernhesa w "Rare Book Room".
Panda Bear wypowiedział się na temat pomysłu albumu w 2005:
Album przygotowywało trzech członków zespołu: Avey Tare, Panda Bear oraz Deakin, który zadebiutował w tym albumie. Geologist, chociaż nieobecny na albumie, pracował przy nagrywaniu obsługując odtwarzacze MiniDisc. Pomimo obecności wszystkich członków zespołu, nie było wtedy jeszcze grupy Animal Collective. "Campfire Songs" miało być zarówno nazwą nowego zespołu jak i nazwą albumu. Obecna nazwa zespołu używana jest w najnowszym wydaniu albumu.
Na około tydzień przed wydaniem albumu, grupa zagrała cały album na żywo w Tonic w Nowym Jorku siedząc na środku podłogi z widownią wokół.

</doc>
<doc id="1889422" url="https://pl.wikipedia.org/wiki?curid=1889422" title="Nadmierne ograniczenie podaży kredytu">
Nadmierne ograniczenie podaży kredytu

Nadmierne ograniczenie podaży kredytu (ang. "credit crunch") − ograniczenie dostępu do kredytów przez instytucje finansowe.

</doc>
<doc id="1889424" url="https://pl.wikipedia.org/wiki?curid=1889424" title="Tadeusz Witold Pieczyński">
Tadeusz Witold Pieczyński

Tadeusz Witold Pieczyński (ur. 18 kwietnia 1948, zm. 13 czerwca 2021) – polski działacz związkowy i samorządowiec, prezydent Ostrołęki (1990–1992).
Życiorys.
Był zatrudniony w Zespole Elektrowni „Ostrołęka”, gdzie w latach 80. kierował Komisją Zakładową NSZZ „Solidarność”. W 1990 wybrany pierwszym niekomunistycznym prezydentem Ostrołęki, jednak po dwóch latach został odwołany ze stanowiska. Był też wiceprzewodniczącym rady nadzorczej Zespołu Elektrowni Ostrołęka S.A.
Pochowany na cmentarzu parafialnym przy ulicy Kujawskiej.

</doc>
<doc id="1889429" url="https://pl.wikipedia.org/wiki?curid=1889429" title="Stanisław Stosik">
Stanisław Stosik

Stanisław Edmund Stosik (ur. 26 marca 1972) – polski lekkoatleta, chodziarz.
Osiągnięcia.
Siedmiokrotny medalista mistrzostw Polski na otwartym stadionie, ma na koncie także medale halowych mistrzostw kraju. Wielokrotnie reprezentował Polskę w dużych międzynarodowych imprezach, m.in. w pucharze świata oraz Europy. W roku 1996 zajął 3. miejsce na 50 kilometrów w hiszpańskiej La Coruñi podczas pucharu Europy. W roku 1998 nie ukończył chodu na 50 kilometrów podczas mistrzostw Europy w Budapeszcie. Wójt gminy Osieczna w województwie pomorskim.
Rekordy życiowe.
W 2022 został odznaczony Srebrnym Krzyżem Zasługi.

</doc>
<doc id="1889430" url="https://pl.wikipedia.org/wiki?curid=1889430" title="Stefan Zamkovsky">
Stefan Zamkovsky



</doc>
<doc id="1889431" url="https://pl.wikipedia.org/wiki?curid=1889431" title="Istvan Zamkovszky">
Istvan Zamkovszky



</doc>
<doc id="1889438" url="https://pl.wikipedia.org/wiki?curid=1889438" title="Derek Parra">
Derek Parra

Derek Parra (ur. 15 marca 1970 w San Bernardino) – amerykański łyżwiarz szybki, dwukrotny medalista olimpijski i mistrzostw świata.
Kariera.
Ma meksykańskie korzenie. Początkowo specjalizował się we wrotkarstwie, był mistrzem świata w jeździe na rolkach. Treningi łyżwiarskie rozpoczął w drugiej połowie lat 90. Największe sukcesy osiągnął podczas igrzysk olimpijskich w Salt Lake City w 2002 roku. Zwyciężył tam na dystansie 1500 metrów i był drugi na 5000 m. Na dłuższym dystansie wyprzedził go jedynie Holender Jochem Uytdehaage. W tym samym roku wywalczył brązowy medal na mistrzostwach świata w wieloboju w Heerenveen, ustępując tylko Jochemowi Uytdehaage i Rosjaninowi Dmitrijowi Szepielowi. Na rozgrywanych rok wcześniej mistrzostwach świata na dystansach w Salt Lake City był drugi za Ådne Søndrålem z Norwegii w biegu na 1500 m. Blisko medalu był podczas mistrzostw świata na dystansach w Inzell w 2005 roku, gdzie wspólnie z kolegami z reprezentacji był czwarty w biegu drużynowym. Brał także udział w igrzyskach olimpijskich w Turynie w 2006 roku, indywidualnie plasując się poza czołową dziesiątką, a w drużynie był szósty. Kilkakrotnie stawał na podium zawodów Pucharu Świata, odnosząc przy tym trzy zwycięstwa. W sezonie 2002/2003 był drugi, a w sezonie 2001/2002 zajął trzecie miejsce w klasyfikacji końcowej na 1500 m.
Ustanowił dwa rekordy świata. Po zakończeniu kariery został trenerem. Prowadził między innymi olimpijską kadrę USA.

</doc>
<doc id="1889439" url="https://pl.wikipedia.org/wiki?curid=1889439" title="Irena Bierwiaczonek-Polak">
Irena Bierwiaczonek-Polak

Irena Bierwiaczonek-Polak (ur. 2 listopada 1951 w Przemyślu, zm. 27 października 2009 w Zielonej Górze) – współczesna malarka polska.
W 1974 roku ukończyła w Katowicach Wydział Grafiki Akademii Sztuk Pięknych w Krakowie. Była córką polskiego malarza realisty Olgierda Bierwiaczonka.
Irena Bierwiaczonek-Polak uprawiała rodzaj realizmu magicznego. W swoich obrazach komponowała rozbudowane surrealistyczne sceny, biegnące w głąb obrazu, oświetlone magicznym blaskiem, pełne niezwykłych postaci, często tancerek i tancerzy. Posługiwała się techniką tradycyjnego malarstwa olejnego z dużą dbałością o warsztat malarski, wykonywała również pastele.
W jej twórczości bardzo ważne miejsce zajmuje portret. Obok współczesnych, artystka wykonała także dwadzieścia cztery portrety książąt piastowskich pt. „Poczet piastowskich książąt Śląska Lubuskiego” oraz portret osiemnastowiecznego malarza polskiego Tadeusza Kuntze.
Zmarła w Zielonej Górze, gdzie mieszkała od 1974 roku.

</doc>
<doc id="1889440" url="https://pl.wikipedia.org/wiki?curid=1889440" title="Transakcje z użyciem środków własnych">
Transakcje z użyciem środków własnych



</doc>
<doc id="1889441" url="https://pl.wikipedia.org/wiki?curid=1889441" title="Zielony Most">
Zielony Most



</doc>
<doc id="1889445" url="https://pl.wikipedia.org/wiki?curid=1889445" title="Dryophytes andersonii">
Dryophytes andersonii

 "Dryophytes andersonii" – gatunek płaza z rodziny rzekotkowatych żyjący w Ameryce Północnej, od stanu New Jersey do Alabamy.
Wygląd.
Samce "D. andersonii" dorastają do 3,8-4,7 cm, a samice do 3-4,1 cm. Jasnozielone rzekotki, biało nakrapiane. Na udach i pachwinach pomarańczowe pasy.
Pożywienie.
Jako kijanki rzekotki te żywią się wodnymi roślinami, dorosłe osobniki jedzą muchy, żuki, motyle, ćmy i ślimaki.
Rozmnażanie.
Okres godowy trwa od maja do lipca. W tym czasie samce stają się agresywne i walczą o samice. Płazy zaczynają się rozmnażać w wieku 2-3 lat.
Zagrożenie.
Głównym zagrożeniem dla "D. andersonii" jest niszczenie ich środowiska naturalnego (osuszanie jezior). Zwierzęta te są także bardzo wrażliwe na zatrucia DDT.

</doc>
<doc id="1889455" url="https://pl.wikipedia.org/wiki?curid=1889455" title="Marek Cieślak (polityk)">
Marek Cieślak (polityk)

Marek Kazimierz Cieślak (ur. 4 marca 1961 w Łodzi) – polski prawnik i polityk, wicewojewoda sieradzki (1990–1993) i wiceprezydent Łodzi (2010–2015).
Życiorys.
Ukończył studia na Wydziale Prawa Uniwersytetu Łódzkiego. Uzyskał uprawnienia radcy prawnego, podjął praktykę w ramach Okręgowej Izby Radców Prawnych w Łodzi.
Od 1990 do 1993 pełnił funkcję wicewojewody sieradzkiego (pierwszego mianowanego po przemianach z 1989). Następnie był m.in. prezesem Fundacji na Rzecz Restrukturyzacji Regionu Łódzkiego i wiceprezesem zarządu Miejskiego Przedsiębiorstwa Komunikacyjnego Sp. z o.o. w Łodzi. W 2006 objął stanowisko prezesa zarządu Łódzkiej SSE. W 2008 otrzymał nagrodę „Profesjonalny Menedżer Województwa Łódzkiego”.
Działał w Kongresie Liberalno-Demokratycznym, kandydował z jego listy do Sejmu w 1991 i 1993. Od 1998 do 2002 był radnym sejmiku łódzkiego I kadencji z ramienia AWS. W 2006 ponownie ubiegał się o mandat radnego województwa z listy PiS. Objął go w miejsce Krystyny Grabickiej w 2007. W 2009 przystąpił do klubu radnych Platformy Obywatelskiej. W 2010 nie uzyskał reelekcji, w tym samym roku został zastępcą prezydenta Łodzi, kończąc urzędowanie w 2015. W 2016 został prezesem łódzkiego Technoparku (przemianowanego później na Bionanopark).

</doc>
<doc id="1889456" url="https://pl.wikipedia.org/wiki?curid=1889456" title="The Sonics">
The Sonics

The Sonics – amerykański zespół grający garage rock, założony w Tacoma w stanie Waszyngton w 1960 roku przez Gerry Rosliego, Andy Parypa i Larry Parypa, rozwiązany w 1968, reaktywowany w 2008.

</doc>
<doc id="1889458" url="https://pl.wikipedia.org/wiki?curid=1889458" title="Kombinacja nordycka">
Kombinacja nordycka



</doc>
<doc id="1889466" url="https://pl.wikipedia.org/wiki?curid=1889466" title="Sándor Kisfaludy">
Sándor Kisfaludy

Sándor Kisfaludy (ur. 27 września 1772 w Sümegu, zm. 28 października 1844 tamże) – węgierski poeta preromantyczny, brat Károlya Kisfaludyego.
Kisfaludy był poetą szlachty (pokazywał świat oczami przeciętnego szlachcica), w swojej twórczości przeszedł granicę między oświeceniem a romantyzmem.
Podczas zbiorów winogron poznał swoją miłość, Rózę Szegedy. Służył w gwardii królewskiej, został dyscyplinarnie wysłany na front w północnych Włoszech, gdzie w 1796 po poddaniu Mediolanu dostał się do niewoli napoleońskiej. Przebywał w Prowansji. Po wymianie jeńców służył w pułku wirtemberskim. W 1799 wrócił na Węgry i poślubił ukochaną. W w 1809 wziął udział w pospolitym ruszeniu przeciwko Napoleonowi.
W literaturze węgierskiej był zapamiętany szczególnie jako autor dwóch cyklów liryków miłosnych, zadedykowanych Rózie Szegedy: "Nieszczęśliwa miłość" oraz "Szczęśliwa miłość". W 1807 wydano oba cykle. Napisał również "Podania z przeszłości Węgier", epos "Miłość Gyuli" (1825) i dramaty "Jan Hunyady" i "Władysław Kumańczyk". Wydanie zbiorowe w ośmiu tomach ukazało się w 1892.
Kisfaludy wielokrotnie akcentował, że najważniejsza jest poezja serca i naturalność.
Niektóre utwory poety przełożył na język polski Antoni Lange.

</doc>
<doc id="1889469" url="https://pl.wikipedia.org/wiki?curid=1889469" title="Komórka Merkla">
Komórka Merkla

Komórka Merkla – wyspecjalizowana komórka naskórka odbierająca u kręgowców bodźce czuciowe (receptor dotyku). Uważa się, że komórki Merkla stanowią punkt wyjścia raka neuroendokrynnego skóry (MCC).
Historia.
Komórki te zostały nazwane w 1878 przez Roberta Bonneta na cześć XIX-wiecznego niemieckiego anatoma Friedricha Siegmunda Merkla, który w roku 1875 pierwszy w pełni je opisał.
Lokalizacja.
Komórki Merkla występują w skórze i w warstwie rozrodczej śluzówki wszystkich kręgowców. U ssaków występują w postaci jasnych komórek, przeciętnie o średnicy 10 µm, zlokalizowanych w warstwie podstawnej naskórka, gdzie najczęściej łączą się z zakończeniami wolnoadaptujących się czuciowych włókien nerwowych (SA1).
Funkcja.
Friedrich Merkel określił te komórki mianem "Tastzellen" czyli "komórek dotyku". Wyniki doświadczenia przeprowadzanego w 2009 roku na myszach, u których ekspresja określonych genów została wyłączona (tzw. knockout), potwierdziły ich rolę w przekazywaniu bodźców czuciowych dotyczących wrażeń związanym z postrzeganiem przestrzennym.
Komórki Merkla są zaliczane do komórek serii APUD z powodu funkcji neuroendokrynnej.
Pochodzenie rozwojowe.
Dyskusja o pochodzeniu komórek Merkla trwa ponad 20 lat. Wyniki badań przeszczepionej skóry u ptaków wskazywały na pochodzenie komórek Merkla z grzebienia nerwowego (neuroektoderma), jednak badania przeprowadzone u ssaków sugerują obecnie pochodzenie naskórkowe (ektoderma).

</doc>
<doc id="1889471" url="https://pl.wikipedia.org/wiki?curid=1889471" title="Ferenc Kölcsey">
Ferenc Kölcsey

Ferenc Kölcsey (ur. 8 sierpnia 1790 w Sződemeter, zm. 24 sierpnia 1838 w Szatmárcseke) – węgierski poeta, polityk i reformator języka, członek rzeczywisty Węgierskiej Akademii Nauk, autor hymnu Węgier.
Wyszedł ze szkoły klasycyzmu, wzorowanej na literaturze starogreckiej; był uczniem Ferenca Kazinczyego. W swojej twórczości przeszedł ewolucję – początkowo był poetą klasyczno-sentymentalnym, następnie przeszedł do romantyzmu. Doskonale znał dorobek życia umysłowego ówczesnej Europy.
Momentem przełomowym w jego karierze był rok 1817, kiedy Kölcsey stwierdził, że nadeszła pora, by swój talent przeznaczyć nie na tłumaczenie innych utworów, ale na tworzenie własnych dzieł. W 1823 r. napisał "Hymn", do którego w rok później Ferenc Erkel skomponował muzykę – utwór stał się hymnem narodowym.
Inne przykładowe utwory

</doc>
<doc id="1889473" url="https://pl.wikipedia.org/wiki?curid=1889473" title="Wysadzenie pociągu amunicyjnego pod Gołębiem">
Wysadzenie pociągu amunicyjnego pod Gołębiem

Wysadzenie pociągu amunicyjnego pod Gołębiem – akcja żołnierzy Batalionów Chłopskich, którzy w nocy z 12 na 13 września 1943 zatrzymali, zaatakowali, a następnie wysadzili niemiecki pociąg amunicyjny na obecnej linii kolejowej nr 7 pomiędzy Puławami a Gołębiem w pobliżu przystanku kolejowego Gołąb.
Tło akcji.
Ponadlokalne znaczenie linii kolejowej wiodącej z Warszawy do Lublina i dalej na Ukrainę skłoniło wczesną wiosną 1943 władze obwodu puławskiego Okręgu Lublin BCh do podjęcia działań, mających na celu rozpoznanie ruchu niemieckich transportów wojskowych na tej linii. Po zdobyciu niezbędnych informacji rozpoczęto działania wymierzone przeciwko tym transportom. Sukcesem zakończył się przeprowadzony 12 maja 1943 atak na pociąg urlopowy pod Gołębiem. Wysadzenie pociągu amunicyjnego było kontynuacją takich działań.
Przygotowania do akcji.
12 września żołnierze rejonów II (komendant Józef Mazur ps. „Słyk”), III (komendant Józef Politkowski ps. „Szmer”) i IV (komendant Jan Jabłoński ps. „Drzazga”) obwodu puławskiego skoncentrowali się w lasach w okolicy Gołębia. Późnym popołudniem dołączył do nich komendant obwodu Stefan Rodak ps. „Rola” wraz z czwórką innych żołnierzy. Żołnierze w łącznej liczbie 135 odpoczywali po wielokilometrowych marszach na miejsce zbiórki i przygotowywali się do walki. Odbyła się odprawa. Cel ataku nie był jeszcze w tym momencie ostatecznie wybrany. Dowództwo stało przed wyborem pomiędzy pociągiem urlopowym a amunicyjnym. Swoją decyzję uzależniało od szczegółowych danych wywiadowczych. Takie dane dotarły po zmierzchu. Wynikało z nich, że cztery minuty po północy będzie przejeżdżał pociąg rzekomo wypełniony granatami, karabinami i amunicją strzelecką. Stefan Rodak, jako dowodzący akcją, wybrał pociąg amunicyjny. Wydzielona grupa żołnierzy udała się do Bałtowa i Borysowa, aby zorganizować transport dla broni, którą zamierzano zdobyć. Reszta przemieściła się na miejsce akcji.
Żołnierze Batalionów Chłopskich, podzieleni na trzy plutony, rozlokowali się w lesie na północ od Puław. Wystawiono także ubezpieczenie od strony Gołębia. Dwa plutony zajęły stanowiska wzdłuż dwutorowej w tym miejscu linii kolejowej. Ich zadaniem był atak na pociąg. Trzeci pluton ulokował się na południe od nich. Jego zadaniem było odcięcie uciekających Niemców i ubezpieczanie dwóch pozostałych plutonów od strony Puław, w okolicy których stacjonowało około 2000 niemieckich żandarmów, własowców i żołnierzy węgierskich. Saperzy Batalionów Chłopskich założyli ładunki wybuchowe.
Przebieg akcji.
Od godziny 23:00 żołnierze oczekiwali na pociąg, będący celem. Przed północą obok ich stanowisk przejechał inny pociąg. O godzinie 00:04, zgodnie z planem, nadjechał pociąg amunicyjny. Założony ładunek wybuchł pod drugą lokomotywą prowadzącą skład, co spowodowało jego wykolejenie. Żołnierze poderwali się ze swoich stanowisk i ruszyli w kierunku pociągu. Rozbroili załogę pierwszej lokomotywy i eskortę znajdującą się z przodu składu. Eskorta z tyłu składu broniła się z użyciem broni maszynowej, lecz atak Polaków zmusił ją do ucieczki w kierunku lasu. Tam żołnierze niemieccy natknęli się na trzeci polski pluton, który wykorzystując zaskoczenie, zabił wszystkich uciekających. Żołnierze Batalionów Chłopskich otworzyli wagony, lecz znaleźli w nich jedynie bomby lotnicze i amunicję artyleryjską do wyrzutni Nebelwerfer. Nie będąc w stanie ani wykorzystać zawartości transportu, ani nawet wywieźć go do jakichś kryjówek, dowództwo podjęło decyzję o podpaleniu pociągu. Kilku żołnierzy zostało przy pociągu, aby go podpalić, a reszta rozpoczęła wycofywanie się z miejsca akcji. Pociąg płonął szybciej niż się tego spodziewano, co sprawiło, że wycofujący się żołnierze nie znaleźli się w bezpiecznej od niego odległości. Eksplodujące wagony rozrzucały po okolicy pociski artyleryjskie, co znacznie utrudniało ewakuację. Szczęśliwie, żaden z żołnierzy nie odniósł obrażeń wskutek tego niespodziewanego „ostrzału”. Dopiero około godziny 12:00 wszyscy dotarli do zaplanowanego miejsca zbiórki.
W reakcji na dochodzące do Puław i słyszane w promieniu kilkudziesięciu kilometrów odgłosy eksplozji, w mieście został najpierw ogłoszony alarm przeciwlotniczy, a potem, gdy zorientowano się, że przyczyną nie jest atak lotniczy, a akcja partyzantów, wezwano posiłki do ochrony siedziby starostwa.
Skutki akcji.
W wyniku akcji zginęło 17 Niemców. Dwóch żołnierzy Batalionów Chłopskich zostało lekko rannych. Rany odniosło również 7 mieszkańców Gołębia i Wólki Gołębskiej. Zniszczono 2 lokomotywy i 56 wagonów towarowych wraz z ładunkiem – amunicją artyleryjską i bombami lotniczymi. Linia kolejowa została zniszczona na odcinku 200 metrów, co spowodowało trwającą 36 godzin przerwę w ruchu. W Gołębiu i Wólce Gołębskiej spłonęło kilka budynków, które zajęły się od amunicji rozrzucanej po okolicy przez eksplozje płonącego pociągu.

</doc>
<doc id="1889474" url="https://pl.wikipedia.org/wiki?curid=1889474" title="Bolesław Polak">
Bolesław Polak

Bolesław Antoni Polak (ur. 12 lutego 1932 w Wilkowicach, zm. 25 października 2021 w Warszawie) – polski dyplomata, ambasador PRL w Peru i Boliwii.
Życiorys.
W 1956 ukończył studia w Szkole Głównej Służby Zagranicznej, podejmując pracę w Ministerstwie Spraw Zagranicznych. Następnie kontynuował studia w Wyższej Szkole Nauk Społecznych przy KC PZPR (1973–1974). Pracował jako lektor KC PZPR (1979–1982). W 1982 został mianowany ambasadorem w Peru, rok później akredytowany także w Boliwii.
Opublikował artykuł „Polacy w Wenezueli” oraz „Organizacje polonijne w Peru” w: „Almanach Polonii 1992 r.”. W 50 rocznicę wybuchu II Wojny Światowej opublikował wspomnienia pt. „Wrześniowy exodus – wojna w oczach dziecka”. „Polska zbrojna 6–8. 09. 1991 r."
Odznaczony złotym i srebrnym Krzyżem Zasługi, brązowym medalem „Za zasługi dla obronności kraju” oraz orderem Słońca Peru.
Według materiałów zgromadzonych w archiwum Instytutu Pamięci Narodowej był w latach 1982–1984 zarejestrowany jako tajny współpracownik organów bezpieczeństwa PRL o pseudonimie „Swój”.
Syn Antoniego i Anny. Żona Zofia (1927–2021) – polonistka, malarka, twórczyni gobelinu artystycznego, wystawy w kraju i zagranicą (USA, Peru).
Pochowany na Cmentarzu Komunalnym Północnym w Warszawie.

</doc>
<doc id="1889480" url="https://pl.wikipedia.org/wiki?curid=1889480" title="Jack Reilly (piłkarz)">
Jack Reilly (piłkarz)

Jack Reilly (ur. 28 sierpnia 1945) – australijski piłkarz szkockiego pochodzenia. Grał na pozycji bramkarza.
Kariera klubowa.
Urodzony w Szkocji Jack Reilly rozpoczął kariery w małym klubie Stonehaven. W 1963 został zawodnikiem Hibernianu Edynburg. Przez kolejne cztery lata w klubie z Edynburga był rezerwowym i rozegrał tylko dwa mecze w lidze. W 1968 wyjechał do USA występować w Washington Whips, który występował w lidze NASL. Po dwóch latach wyemigrował do Australii, gdzie został zawodnikiem Melbourne Juventus. Kolejnym jego klubem był St. George-Budapest, z którym zdobył mistrzostwo stanu Nowa Południowa Walia w 1972 roku. W tym samym roku przeszedł do Melbourne Hakoah, w którym występował do 1974 roku.
Lata 1974-1975 spędził w Fitzroy Alexander, z którym zdobył mistrzostwo stanu Victoria – Victorian State League (VPL) w 1975 roku. Ostatnie cztery lata kariery (1977-1980) spędził w South Melbourne Hellas. Największym sukcesem tego okresu Jacka Reilly było zajęcie trzeciego miejsca przez South Melbourne Hellas w National Soccer League, choć Reilly był już wówczas rezerwowym.
Kariera reprezentacyjna.
Jack Reilly zadebiutował w reprezentacji Australii 10 listopada 1970 w wygranym 1-0 meczu z Izraelem w Tel Awiwie. W 1974 Reilly uczestniczył w Mistrzostwach Świata 1974. Na turnieju w RFN Reilly wystąpił we wszystkich trzech meczach grupowych z: NRD 0-2, RFN 0-3 oraz zremisowała z Chile 0-0. Mecz Z Chile był ostatnim meczem miezypaństwowym Reilly w reprezentacji. W 1975 i 1977 zagrał jeszcze w reprezentacji w nieoficjalnych meczach z Rangers i Crveną Zvezdą Belgrad.
Ogółem Jack Reilly wystąpił w 14 meczach reprezentacji (35 licząc z nieoficjalnymi).

</doc>
<doc id="1889488" url="https://pl.wikipedia.org/wiki?curid=1889488" title="Larry David">
Larry David

Lawrence Gene „Larry” David (ur. 2 lipca 1947 w Nowym Jorku, w dzielnicy Brooklyn) – amerykański aktor, pisarz, komik i producent telewizyjny. Wyprodukował dwa głośne sitcomy: "Kroniki Seinfelda" (1989–1998) oraz "Pohamuj entuzjazm" (2000–2009). W plebiscycie brytyjskiego Channel 4 na "Komika komików" zajął 23. miejsce.
Życie osobiste.
Larry David urodził się w żydowskiej rodzinie w Nowym Jorku, tam też ukończył szkołę średnią. Posiada dwa dyplomy uniwersyteckie: z historii (1969) i z biznesu (1970) na University of Maryland, College Park.
W 1993 ożenił się z Laurie Lennard, która – podobnie jak Cheryl David, jej odpowiedniczka w "Pohamuj entuzjazm" (zagrana przez Cheryl Hines) – porzuciła swoją karierę na rzecz działalności dla dobra środowiska. 19 lipca 2007 para rozeszła się, jako przyczynę podając różnice w postrzeganiu świata i zachowując obopólną pieczę nad dziećmi.
Kariera.
Początki.
W czasie pierwszych, niezbyt owocnych prób jako komik, David pracował jako sprzedawca w sklepie, kierowca limuzyny, a także jako osoba naprawiająca telewizory. Mieszkał w dzielnicy Hell’s Kitchen na Manhattanie naprzeciwko "Kenny'ego Kramera", inspiracji dla filmowego "Cosmo Kramera", postaci w "Kronikach Seinfelda". W latach 1980–1982 pracował jako scenarzysta programu "Piątki" stacji ABC, w którym jednocześnie występował. Z kolei w latach 1984–1985 pracując w NBC przy "Saturday Night Live" zajmował się już głównie pisaniem scenariuszy. W tym okresie pojawił się na antenie tylko raz (w skeczu o seksie z inteligentną kobietą). W tym czasie poznał przyszłych aktorów "Kronik Seinfelda": Michaela Richardsa (Cosmo Kramer) z "Piątków" i Julię Luis-Dreyfus (Elaine) w "Saturday Night Live".
"Kroniki Seinfelda".
W 1989 r. Larry David porozumiał się z komikiem Jerrym Seinfeldem, aby wspólnie stworzyć serial "Kroniki Seinfelda" - najpopularniejszy program w historii amerykańskiej telewizji według listy magazynu „TV Guide”.
David odtwarzał w serialu różne epizodyczne role oraz podkładał głos pod jednego z pracodawców postaci, która i tak sama w sobie była inspirowana samym Davidem, czyli "George’em Costanzą". Po siódmym sezonie, David opuścił ekipę sitcomu, żeby wrócić do niej dwa lata później i napisać finał sitcomu.
Podsuwając swoje pomysły w siedmiu sezonach, David sam lub wspólnie napisał 57 ze 180 odcinków serii.
Był 19-krotnie nominowany do nagrody Emmy za "Kroniki Seinfelda", wygrywając dwukrotnie — za najlepszy serial komediowy i za najlepszy scenariusz.
"Pohamuj entuzjazm".
Kanał HBO wyemitował godzinny program specjalny, "Larry David: Pohamuj entuzjazm", 17 października 1999 roku. Początkowo miał być to tylko pojedynczy projekt, ale całkiem szybko, bo 15 października 2000, został wyemitowany pierwszy odcinek "Pohamuj entuzjazm".
Dialogi w serialu są w znacznej mierze improwizowane, a sami aktorzy dowiadują się o niuansach fabularnych na chwilę przed kręceniem sceny. Serial skupia się w większości na życiu bogatego człowieka z gigantycznym nadmiarem czasu. Stali bohaterowie to - oprócz wspomnianej wcześniej żony Davida - jego menadżer i przyjaciel Jeff (grany przez Jeffa Garlina) oraz żona Jeffa, Susie (grana przez Susie Essman). Przez dotychczasowe sezony przewinęła się już cała plejada amerykańskich gwiazd.
Program cieszy się uznaniem zarówno krytyków, jak i widzów na całym świecie. Zdobył łącznie 30 nominacji do nagrody Emmy. Otrzymał ostatecznie jedną Emmy i jeden Złoty Glob.
W programie emitowanym 25 października 2009 Larry David opryskał moczem wiszący w ubikacji wizerunek Jesusa Chrystusa, tak, że krople moczu przypominały łzy spływające po twarzy Chrystusa. Wydarzenie spowodowalo protesty środowisk chrześcijańskich, m.in. Ligi Katolickiej i organizacji America Needs Fatima.
Inne projekty.
Pod koniec lat 90. Larry David wyprodukował mało znany film "Zazdrość", opowiadający o wycieczce dwóch kuzynów do Las Vegas. Wystąpił także u Woody’ego Allena: jako rozwścieczony sąsiad w "Złotych czasach radia", jako kierownik teatru w "Nowojorskich opowieściach" oraz główną rolę w "Co nas kręci, co nas podnieca" z 2009.

</doc>
<doc id="1889489" url="https://pl.wikipedia.org/wiki?curid=1889489" title="Edward Everett">
Edward Everett

Edward Everett (ur. 11 kwietnia 1794 w Bostonie, zm. 15 stycznia 1865 tamże) – amerykański polityk i pedagog z Massachusetts, sekretarz stanu USA, gubernator stanu Massachusetts, członek senatu i izby reprezentantów Stanów Zjednoczonych ze stanu Massachusetts i minister w Wielkiej Brytanii.
Życiorys.
Urodził się w Bostonie. Był dzieckiem Olivera Everetta i Lucy (Hill). Jego pierwszą szkołą była Boston Latin School. W wieku 13 lat rozpoczął studia na Uniwersytecie Harvarda. W roku 1811, w wieku 17 lat, ukończył studia. Studiował teologię pod kierunkiem ks. Josepha Stevensa Buckminstera, a święcenia kapłańskie przyjął w Bostonie w 1814 roku z ręki proboszcza Brattle Street Church. Niedługo potem zrezygnował z ambony i poświęcił się badaniom i stanowisku profesora literatury greckiej.
W porozumieniu z uczelnią Harvardu, Everett spędził dwa lata w Europie, studiując i podróżując. Większą część tego czasu spędził w Uniwersytecie w Getyndze w Niemczech, gdzie stał się pierwszym Amerykaninem, który otrzymał tytuł doktora na tym uniwersytecie. Nauczał języków francuskiego, niemieckiego i włoskiego. Studiował prawo rzymskie, archeologię i sztukę grecką.
W 1819 powrócił do Harvardu i podjął się obowiązków dydaktycznych. Miał nadzieję przenieść naukowe metody z niemieckiego uniwersytetu na Harvard. Po kilku latach porzucił studia i zaczął aktywnie uczestniczyć w polityce.
Początki kariery politycznej.
W roku 1824, Everett został wybrany na przedstawiciela USA do Kongresu ze stanu Massachusetts. Partia Federalistyczna upadła, a zwycięska Partia Demokratyczno-Republikańska Partia została rozproszona, więc nie posiadał w tym czasie przynależności politycznej. Everett był związany z „narodowych Republikanów” z frakcji Johna Quincy’ego Adams i Henry’ego Claya. Poparł Clay „krajowy System” i interesami klasy posiadającej z Massachusetts. Everett został ponownie wybrany na cztery kolejne kadencje do Izby Reprezentantów zasiadał w niej do 1835 roku.
Everett zrezygnował z profesury na 1826, ale pozostał związany z Harvard jako członek izby nadzorców zasiadał do 1847 roku.
Everett wycofał się z Kongresu w 1835 roku. następnie z ramienia Partii Wigów objął funkcję gubernatora Massachusetts. Po wygranych wyborach objął urząd w styczniu 1836. Został ponownie wybrany w 1836, 1837 i 1838. Wybory w 1839 roku wygrał minimalnie Jako gubernator, dążył do poprawy edukacji publicznej w stanie na wzór pruski.
Dyplomata.
Po zakończeniu kadencji w styczniu 1840, Everett przez kilka miesięcy podróżował po Europie wraz z rodziną. Kiedy Wigowie wygrali wybory prezydenckie w 1840 roku Everett został mianowany wysłannikiem nadzwyczajnym i ambasadorem w Wielkiej Brytanii. Na zalecenie swojego przyjaciela Daniel Webster. Służył do roku 1845, kiedy po zmianie administracji został zastąpiony przez demokratę Louisa McLane.
Powrót do Harvardu.
Po odejściu z polityki objął stanowisko Przewodniczący Harvard University w 1846 roku zasiadał do 1849 roku. Nie był zakochany w pracy, stwierdzając, że Harvard brakowało środków. On nie był popularny wśród chuligański uczniów, którzy nazywali go „Old Granny”. Niemniej jednak, ukończył szereg istotnych reform
Powrót do polityki.
Kiedy Wigowie wygrali wybory 1848 i powrócili do władzy w 1849, Everett zrezygnował z Harvardu i wznowił działalność polityczną w Waszyngtonie. Asystował Websterowi, a gdy Webster zmarł w listopadzie 1852 r. prezydent Fillmore powołał go na stanowisko sekretarza stanu. W marcu 1853 roku został wybrany ponownie do senatu. podczas swojej kadencji sprzeciwił się Aktowi o Kansas i Nebrasce.
W kwietniu 1854 roku przedstawił petycję od mieszkańców Dedham przeciwko Kompromisowi Missouri. W dniu 1 czerwca 1854, po niewiele ponad roku szóstej kadencji, Everett podał się do dymisji. Zmarł 15 stycznia 1865.

</doc>
<doc id="1889490" url="https://pl.wikipedia.org/wiki?curid=1889490" title="Goran Petersson">
Goran Petersson



</doc>
<doc id="1889492" url="https://pl.wikipedia.org/wiki?curid=1889492" title="Apache Junction">
Apache Junction

Apache Junction – miasto w hrabstwach Maricopa i Pinal w Arizonie w Stanach Zjednoczonych. Zgodnie z szacunkowymi danymi Census Bureau za rok 2006, miasto miało 31046 mieszkańców, z których większość mieszkała w hrabstwie Pinal.
Nazwa miasta pochodzi od znajdującego się w tym miejscu skrzyżowania lokalnej drogi Apache Trail z autostradą międzystanową nr 60. Superstition Mountain, najdalej na zachód wysunięty szczyt Superstition Mountains, znajduje się w pobliżu.
Geografia.
Apache Junction znajduje się na .
Według danych United States Census Bureau, obejmuje powierzchnię 88,7 km².
Dane demograficzne.
Zgodnie z danymi United States Census Bureau z roku 2000 miasto zamieszkiwało 31 814 osób w 13775 gospodarstwach domowych i 9008 rodzinach. Gęstość zaludnienia wynosiła 3589 osób na km². W mieście znajdowało się 22771 budynków mieszkalnych przy zagęszczeniu 256,8 jednostek na km². 92,66% mieszkańców było rasy białej, 0,61% Afroamerykanów, 0,99% amerykańskich Indian, 0,52% Azjatów i 3,18% innych ras, przy czym 2,03% przyznawało się do przynależności do 2 lub więcej ras. Ludności pochodzenia latynoskiego było 8,80% ogółu populacji.
Średni dochód roczny gospodarstwa domowego wynosił 33170 USD rocznie, a w przeliczeniu na rodzinę 37726. Średni dochód mężczyzn wynosił 31283, a kobiet 22836 USD. 7,3% rodzin i 11,6% ogółu populacji żyło poniżej progu ubóstwa, w tym 18,4% osób w wieku poniżej 18 i 7,4% powyżej 65 roku życia.

</doc>
<doc id="1889495" url="https://pl.wikipedia.org/wiki?curid=1889495" title="HMS Vengeance (1998)">
HMS Vengeance (1998)

HMS Vengeance (S31) – brytyjski okręt podwodny z napędem atomowym typu "Vanguard". Jednostka przenosi szesnaście pocisków balistycznych typu "Trident II" D-5 z głowicami jądrowymi. 
Historia.
Statek został zamówiony w lipcu 1992. Budowę okrętu rozpoczęto w lutym 1993 a zwodowano i ochrzczono 19 września 1998 (matką chrzestną była lady Sandra Robertson); oficjalnie przyjęty do służby 27 listopada 1999. Zaprzyjaźnionym miastem okrętu jest Bury St Edmunds.
Na okręcie służą dwie załogi, odbywające służbę na zmianę w kolejnych patrolach. Wprowadzenie HMS „Vengeance” do służby umożliwiło Royal Navy stałe utrzymywanie na patrolu jednego okrętu z nuklearnymi pociskami balistycznymi. Jest to o tyle ważne, że obecnie okręty te są jedynymi nosicielami broni jądrowej w brytyjskich siłach zbrojnych.
W 2017 roku Sunday Times ujawnił, że w czerwcu 2016 roku okręt wziął udział w pierwszym od czterech lat teście rakiety balistycznej Trident II D5 wystrzeliwanej z brytyjskiego okrętu podwodnego. Okręt operował wtedy w pobliżu wybrzeży Florydy. Rakieta wkrótce po starcie miała zejść z planowanego kursu i polecieć w kierunku USA. Incydent został jednak utajniony, a rakieta uległa samolikwidacji.
Remont.
W 2012 roku okręt został skierowany do stoczni Devonport w Plymouth, gdzie został poddany remontowi. Objął on wymianę jądra reaktora, modernizację systemu rakietowego, urządzeń komputerowych i komunikacyjnych. Remont zakończył się w grudniu 2015 roku. Koszt remontu wyniósł 350 milionów funtów. 

</doc>
<doc id="1889497" url="https://pl.wikipedia.org/wiki?curid=1889497" title="Birger Wasenius">
Birger Wasenius

Birger Adolf Wasenius (ur. 7 grudnia 1911 w Helsinkach – zm. 2 stycznia 1940 w Lunkulansaari) – fiński łyżwiarz szybki, trzykrotny medalista olimpijski i czterokrotny medalista mistrzostw świata.
Kariera.
Pierwszy medal w karierze Birger Wasenius osiągnął w 1933 roku, kiedy zajął drugie miejsce podczas mistrzostw Europy w Viipuri. Rok później zajął drugie miejsce wielobojowych mistrzostwach świata w Helsinkach, ulegając tylko Norwegowi Berntowi Evensenowi. Następnie zdobył brązowy medal na mistrzostwach Europy w Helsinkach w 1935 roku oraz kolejny srebrny podczas mistrzostw świata w Davos w 1936 roku. W tym też roku brał udział w igrzyskach olimpijskich w Garmisch-Partenkirchen, gdzie zdobył trzy medale. W biegach na 5000 m i 10 000 m był drugi za Ivarem Ballangrudem z Norwegii, a w biegu na 1500 m zajął trzecie miejsce, ulegając tylko Charlesowi Mathiesenowi i Ballangrudowi. Kolejne dwa medale zdobył w 1937 roku, zajmując drugie miejsce na mistrzostwach świata w Oslo oraz trzecie na mistrzostwach Europy w Davos. Ostatni medal zdobył podczas mistrzostw świata w Helsinkach w 1939 roku, gdzie sięgnął po złoto, wyprzedzając Łotysza Alfonsa Bērziņša i Charlesa Mathiesena.
Sześć razy zostawał mistrzem Finlandii w wieloboju (1933-1935, 1937-1939).
Zginął w walkach w okolicy jeziora Ładoga podczas wojny zimowej.

</doc>
<doc id="1889499" url="https://pl.wikipedia.org/wiki?curid=1889499" title="Tim Minear">
Tim Minear

Tim Minear (ur. 29 października 1963 w Nowym Jorku) – amerykański scenarzysta oraz reżyser. Minear dorastał w Whittier (Kalifornia), i studiował na California State University w Long Beach.

</doc>
<doc id="1889501" url="https://pl.wikipedia.org/wiki?curid=1889501" title="Odd Lundberg">
Odd Lundberg

Odd Harald Lundberg (ur. 3 października 1917 w Brandbu, zm. 8 marca 1983 w Oslo) – norweski łyżwiarz szybki, dwukrotny medalista olimpijski i trzykrotny medalista mistrzostw świata.
Kariera.
Tuż po II wojnie światowej należał do światowej elity. Podczas igrzysk olimpijskich w Sankt Moritz w 1948 roku zdobył srebrny medal w biegu na 5000 m i brązowy na 1500 m. Na dłuższym dystansie uległ jedynie swemu rodakowi, Reidarowi Liaklevowi, a na krótszym wyprzedzili go Norweg Sverre Farstad i Szwed Åke Seyffarth. Na tych samych igrzyskach był też siódmy w biegu na 10 000 m. W 1948 roku zdobył też złoty medal podczas wielobojowych mistrzostw świata w Helsinkach. Na rozgrywanych rok później mistrzostwach świata w Oslo był drugi w tej samej konkurencji, a podczas mistrzostw świata w Eskilstunie zajął trzecie miejsce. Charakteryzował się sportową długowiecznością - w międzynarodowych zawodach brał udział jeszcze w 1958 roku, a ostatni raz w mistrzostwach Norwegii wystartował w 1961 roku, w wieku 43 lat.
Ustanowił 10 rekordów świata.

</doc>
<doc id="1889505" url="https://pl.wikipedia.org/wiki?curid=1889505" title="Lassi Parkkinen">
Lassi Parkkinen

Lauri Rikhard "Lassi" Parkkinen (ur. 8 maja 1917 w Varkaus, zm. 3 października 1994 w Espoo) – fiński łyżwiarz szybki, wicemistrz olimpijski i dwukrotny medalista mistrzostw świata.
Kariera.
Przed II wojną światową startował bez większych sukcesów, po jej zakończeniu należał do światowej elity. Pierwszy sukces osiągnął w 1947 roku, kiedy zwyciężył na mistrzostwach świata w wieloboju w Oslo. W zawodach tych wyprzedził bezpośrednio Norwega Sverre Farstada i Szweda Åke Seyffartha. Rok później wystąpił na igrzyskach olimpijskich w Sankt Moritz, zdobywając srebrny medal w biegu na 10 000 m. Przegrał tam z Åke Seyffarthem, a wyprzedził swego rodaka Penttiego Lammio. Na tych samych igrzyskach był też czwarty w biegu na 1500 m, przegrywając walkę o medal z Oddem Lundbergiem z Norwegii. Podczas rozgrywanych cztery lata później igrzysk w Oslo był szósty w biegu na 1500 m i ósmy na dystansie 10 000 m, a biegu na 500 m nie ukończył. Ostatni medal wywalczył na wielobojowych mistrzostwach świata w Hamar w 1952 roku. Rozdzielił na podium Norwegów: Hjalmara Andersena i Ivara Martinsena. W tym samym roku był też czwarty na mistrzostwach Europy w Östersund, gdzie w walce o podium lepszy był reprezentujący Szwecję Kornél Pajor. W latach 1941, 1943, 1944, 1946 i 1952 Parkkinen był mistrzem Finlandii w wieloboju.
Po zakończeniu kariery był między innymi wiceprezesem Fińskiej Federacji Łyżwiarskiej w latach 1954-1960 oraz członkiem komitetu Międzynarodowej Unii Łyżwiarskiej.

</doc>
<doc id="1889506" url="https://pl.wikipedia.org/wiki?curid=1889506" title="Kościół św. Marcina w Jawiszowicach">
Kościół św. Marcina w Jawiszowicach

Kościół św. Marcina – drewniany barokowy kościół znajdujący się w Jawiszowicach w powiecie oświęcimskim, znajdujący się na szlaku architektury drewnianej województwa małopolskiego.
Historia.
Kościół parafialny św. Marcina w Jawiszowicach zbudowano w 1692 r., na miejscu spalonego wcześniejszego kościoła z 1511 r., który, jak głosi przekaz ludowy, został, prawdopodobnie przypadkowo, podpalony przez syna ówczesnego organisty.
Architektura.
Kościół parafialny św. Marcina jest jednonawowy, konstrukcji zrębowej, podbity gontem. Świątynia otoczona jest zamkniętymi podcieniami (sobotami).
Wnętrze.
We wnętrzu znajdują się trzy ołtarze (główny i dwa boczne). Ołtarz główny pochodzi prawdopodobnie z ok. 1700 r., a ołtarze boczne z XIX wieku. Prezbiterium kościoła nakrywa płytkie pozorne sklepienie kolebkowe, a nawę strop. Na profilowanej belce tęczowej pomiędzy nawą i prezbiterium umieszczony jest barokowy krucyfiks oraz posągi Matki Boskiej, św. Jana Ewangelisty i św. Marii Magdaleny. Ambona jest rokokowa. Stalle są późnobarokowe, a konfesjonał z figuralnymi malowidłami na zaplecku i na drzwiach jest wczesnobarokowy. Ciekawym zabytkiem jest kamienna kropielnica o charakterze ludowym, wykonana zapewne w XVII w. W kościele znajduje się też kilka obrazów barokowych.

</doc>
<doc id="1889508" url="https://pl.wikipedia.org/wiki?curid=1889508" title="Parafia św. Marcina w Jawiszowicach">
Parafia św. Marcina w Jawiszowicach

Parafia pw. św. Marcina w Jawiszowicach – parafia rzymskokatolicka znajdująca się w Jawiszowicach. Należy do dekanatu Jawiszowice diecezji bielsko-żywieckiej. Mieści się przy placu św. Marcina.
Historia parafii.
Została po raz pierwszy wzmiankowana w spisie świętopietrza parafii dekanatu Oświęcim diecezji krakowskiej z 1326 pod nazwą "Janissowicz". Następnie w kolejnych spisach świętopietrza z lat 1346–1358 pod nazwami "Ianissowicz", "Ianissovicz", "Janussovicz", "Jacussovicz", "Janissovicz", "Ianussovicz", "Iacussovicz".

</doc>
<doc id="1889524" url="https://pl.wikipedia.org/wiki?curid=1889524" title="Wankendorf">
Wankendorf

Wankendorf – gmina w Niemczech w kraju związkowym Szlezwik-Holsztyn, w powiecie Plön, siedziba urzędu Bokhorst-Wankendorf..

</doc>
<doc id="1889526" url="https://pl.wikipedia.org/wiki?curid=1889526" title="Großharrie">
Großharrie

Großharrie – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Bokhorst-Wankendorf..

</doc>
<doc id="1889527" url="https://pl.wikipedia.org/wiki?curid=1889527" title="Most im. Jana Pawła II w Puławach">
Most im. Jana Pawła II w Puławach

Most Jana Pawła II w Puławach – stalowy most drogowy w Puławach na Wiśle będący częścią Północnej Obwodnicy Puław w ciągu drogi ekspresowej S12 z Radomia do Lublina.
Most noszący imię Papieża Jana Pawła II otwarto 11 lipca 2008 roku. Prace budowlane rozpoczęte 7 marca 2006 roku trwały do czerwca 2008 roku.
Długość mostu to 1038,2 metra, szerokość 22,3 metra. Według stanu na styczeń 2019 roku, główne łukowe przęsło liczące 212 m długości jest drugim najdłuższym przęsłem łukowym w Polsce po Moście Gen. Elżbiety Zawackiej w Toruniu.
Koszt budowy samego mostu to 185 mln zł, a inwestycja współfinansowana była ze środków Europejskiego Funduszu Rozwoju Regionalnego. Wykonawcą było konsorcjum firm: Przedsiębiorstwo Robót Mostowych Mosty – Łódź SA (lider konsorcjum), Hermann Kirchner Bauunternehmung GmbH i Vistal Gdynia SA.

</doc>
<doc id="1889528" url="https://pl.wikipedia.org/wiki?curid=1889528" title="Grossharrie">
Grossharrie



</doc>
<doc id="1889529" url="https://pl.wikipedia.org/wiki?curid=1889529" title="Tome">
Tome

 – miasto w Japonii (prefektura Miyagi), na wyspie Honsiu. Ma powierzchnię 536,12 km2 . W 2020 r. mieszkały w nim 76 103 osoby, w 25 605 gospodarstwach domowych (w 2010 r. 83 973 osoby, w 25 002 gospodarstwach domowych).
Położenie.
Miasto leży w północnej części prefektury. Graniczy z miastami:
Historia.
Miasto powstało 1 kwietnia 2005 roku.

</doc>
<doc id="1889530" url="https://pl.wikipedia.org/wiki?curid=1889530" title="Rendswühren">
Rendswühren

Rendswühren – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Bokhorst-Wankendorf..

</doc>
<doc id="1889531" url="https://pl.wikipedia.org/wiki?curid=1889531" title="Park Narodowy Jōshin'etsu Kogen">
Park Narodowy Jōshin'etsu Kogen



</doc>
<doc id="1889532" url="https://pl.wikipedia.org/wiki?curid=1889532" title="Rendswuehren">
Rendswuehren



</doc>
<doc id="1889533" url="https://pl.wikipedia.org/wiki?curid=1889533" title="Ruhwinkel">
Ruhwinkel

Ruhwinkel – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Bokhorst-Wankendorf..

</doc>
<doc id="1889534" url="https://pl.wikipedia.org/wiki?curid=1889534" title="Schillsdorf">
Schillsdorf

Schillsdorf – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Bokhorst-Wankendorf.

</doc>
<doc id="1889535" url="https://pl.wikipedia.org/wiki?curid=1889535" title="Tasdorf">
Tasdorf

Tasdorf – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Bokhorst-Wankendorf..

</doc>
<doc id="1889536" url="https://pl.wikipedia.org/wiki?curid=1889536" title="Belau (Niemcy)">
Belau (Niemcy)

Belau – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Bokhorst-Wankendorf.

</doc>
<doc id="1889537" url="https://pl.wikipedia.org/wiki?curid=1889537" title="Stolpe (Szlezwik-Holsztyn)">
Stolpe (Szlezwik-Holsztyn)

Stolpe – gmina w Niemczech w kraju związkowym Szlezwik-Holsztyn, w powiecie Plön, wchodzi w skład Związku Gmin Bokhorst-Wankendorf..
Toponimia.
Nazwa pochodzenia słowiańskiego, od "stolp" „słup, pal”.

</doc>
<doc id="1889538" url="https://pl.wikipedia.org/wiki?curid=1889538" title="Bösdorf (Szlezwik-Holsztyn)">
Bösdorf (Szlezwik-Holsztyn)

Bösdorf – miejscowość i gmina w Niemczech w kraju związkowym Szlezwik-Holsztyn, w powiecie Plön. Do 31 grudnia 2013 wchodziła w skład urzędu Großer Plöner See.

</doc>
<doc id="1889540" url="https://pl.wikipedia.org/wiki?curid=1889540" title="Caps United">
Caps United



</doc>
<doc id="1889543" url="https://pl.wikipedia.org/wiki?curid=1889543" title="Rantzau (gmina)">
Rantzau (gmina)

Rantzau – gmina w Niemczech w kraju związkowym Szlezwik-Holsztyn, w powiecie Plön, wchodzi w skład Związku Gmin Großer Plöner See..

</doc>
<doc id="1889544" url="https://pl.wikipedia.org/wiki?curid=1889544" title="Bösdorf">
Bösdorf

Lokalizacje.
Polska.
Dawna nazwa miejscowości:

</doc>
<doc id="1889545" url="https://pl.wikipedia.org/wiki?curid=1889545" title="Boesdorf">
Boesdorf



</doc>
<doc id="1889547" url="https://pl.wikipedia.org/wiki?curid=1889547" title="Rantzau">
Rantzau

Niemcy.
1 gmina:
1 urząd:
1 rzeka:

</doc>
<doc id="1889548" url="https://pl.wikipedia.org/wiki?curid=1889548" title="Zapiski detektywa Kindaichi">
Zapiski detektywa Kindaichi

 – shōnen-manga napisana przez Yōzaburō Kanari i Seimaru Amagi, a zilustrowana przez Fumiyę Satō. Seria ukazywała się na łamach magazynu „Shūkan Shōnen Magazine” wydawnictwa Kōdansha w latach 1992–2017, a następnie wydana w 79 tomach typu tankōbon.
W Polsce manga została częściowo wydana przez wydawnictwo Waneko, w nakładzie siedmiu tomów. Pierwszy tom wydano w odcinkach w Mangamix, po czym wydano go w jednym tomie łącznie z tomem 2.
Fabuła.
17-letni Hajime Kindaichi, uczeń drugiej klasy liceum w Fudo, potajemnie podkochuje się w swojej koleżance, Miyuki Nanase. Ta dowiedziała się od nauczycielki muzyki, że chłopak ma IQ wynoszące 180, z którego na lekcjach nie korzysta. Jest wiecznie nieobecny, a nawet z WF-u jest nogą, a jego charakterystyczną cechą są długie włosy spięte z tyłu i " coś w oku", jak to powiedział inspektor japońskiego CBŚ-u, Isamu Kenmochi. 
Manga.
Spin-off.
Na podstawie mangi powstał spin-off autorstwa Shinpei Funatsu, zatytułowany . Kolejne odcinki były publikowane tygodniowo od lipca 2017 za pośrednictwem aplikacji "Magazine Pocket" wydawnictwa Kōdansha. Spin-off skupia się na myślach i uczuciach samych kryminalistów w momentach gdy detektyw Kindaichi odkrywa ich sztuczki i machinacje. 18 marca 2020 roku Tetsuya Fujikawa podał do wiadomości za pośrednictwem Twittera, że wydawanie mangi zakończy się 25 marca 2020. Manga składa się z 10 tomów.
Amagi i Sato rozpoczęli od stycznia 2018 roku wydawanie także kolejnej mangi, zatytułowanej .

</doc>
<doc id="1889549" url="https://pl.wikipedia.org/wiki?curid=1889549" title="Ascheberg (Szlezwik-Holsztyn)">
Ascheberg (Szlezwik-Holsztyn)

Ascheberg (Holstein) – miejscowość i gmina w Niemczech w kraju związkowym Szlezwik-Holsztyn, w powiecie Plön. Do 31 grudnia 2013 wchodziła w skład urzędu Großer Plöner See.

</doc>
<doc id="1889550" url="https://pl.wikipedia.org/wiki?curid=1889550" title="Ascheberg">
Ascheberg

Niemcy:
Osoby:
Inne:

</doc>
<doc id="1889551" url="https://pl.wikipedia.org/wiki?curid=1889551" title="Środkowo-Wschodni Rezerwat Lasów Deszczowych">
Środkowo-Wschodni Rezerwat Lasów Deszczowych



</doc>
<doc id="1889552" url="https://pl.wikipedia.org/wiki?curid=1889552" title="Kennedy Nketani">
Kennedy Nketani

Kennedy Nketani (ur. 25 grudnia 1984) – zambijski piłkarz grający na pozycji obrońcy.
Kariera klubowa.
Karierę piłkarską Nketani rozpoczął w klubie Makumbi Stars. W jego barwach zadebiutował w rozgrywkach zambijskiej Premier League. W 2003 roku odszedł do Zanaco FC. W latach 2005, 2006 i 2009 został z Zanaco mistrzem Zambii. W 2006 roku zdobył Challenge Cup, a także Zambijską Tarczę Dobroczynności. W 2011 roku przeszedł do Red Arrows FC, gdzie grał przez trzy lata. W 2014 roku ponownie występował w Zanaco FC, a w 2015 przeszedł do Nkwazi Lusaka.
Kariera reprezentacyjna.
W reprezentacji Zambii Nketani zadebiutował w 2005 roku. W 2006 roku został powołany do kadry na Puchar Narodów Afryki 2006 i rozegrał tam 3 mecze: z Tunezją (1:4), z Gwineą (1:2) i z Republiką Południowej Afryki (1:0). Z kolei w 2008 roku powołano go na Puchar Narodów Afryki 2008. Tam zagrał we 2 spotkaniach: z Sudanem (3:0) i z Kamerunem (1:5).

</doc>
<doc id="1889555" url="https://pl.wikipedia.org/wiki?curid=1889555" title="Amram">
Amram

Amram (hebr. עַמְרָם) – postać biblijna ze Starego Testamentu, syn Kehata, ojciec Mojżesza, Aarona i Miriam. Jego żoną była Jokebed. Żył 137 lat. Od Amrama pochodzi ród Amramitów.

</doc>
<doc id="1889556" url="https://pl.wikipedia.org/wiki?curid=1889556" title="Dersau">
Dersau

Dersau – gmina w Niemczech w kraju związkowym Szlezwik-Holsztyn, w powiecie Plön, wchodzi w skład Związku Gmin Großer Plöner See.

</doc>
<doc id="1889558" url="https://pl.wikipedia.org/wiki?curid=1889558" title="Dörnick">
Dörnick

Dörnick – gmina w Niemczech w kraju związkowym Szlezwik-Holsztyn, w powiecie Plön, wchodzi w skład Związku Gmin Großer Plöner See.

</doc>
<doc id="1889559" url="https://pl.wikipedia.org/wiki?curid=1889559" title="Doernick">
Doernick



</doc>
<doc id="1889561" url="https://pl.wikipedia.org/wiki?curid=1889561" title="Grebin">
Grebin

Grebin – miejscowość i gmina w Niemczech w kraju związkowym Szlezwik-Holsztyn, w powiecie Plön, wchodzi w skład Związku Gmin Großer Plöner See..
Współpraca.
Miejscowość partnerska:

</doc>
<doc id="1889563" url="https://pl.wikipedia.org/wiki?curid=1889563" title="Kalübbe">
Kalübbe

Kalübbe – gmina w Niemczech w kraju związkowym Szlezwik-Holsztyn, w powiecie Plön, wchodzi w skład Związku Gmin Großer Plöner See..

</doc>
<doc id="1889564" url="https://pl.wikipedia.org/wiki?curid=1889564" title="Kaluebbe">
Kaluebbe



</doc>
<doc id="1889566" url="https://pl.wikipedia.org/wiki?curid=1889566" title="Lebrade">
Lebrade

Lebrade – gmina w Niemczech w kraju związkowym Szlezwik-Holsztyn, w powiecie Plön, wchodzi w skład Związku Gmin Großer Plöner See..

</doc>
<doc id="1889567" url="https://pl.wikipedia.org/wiki?curid=1889567" title="Lee Dong-gook">
Lee Dong-gook

Lee Dong-gook (Hangul: 이동국, ur. 29 kwietnia 1979 w Pohang) – południowokoreański piłkarz, reprezentant kraju grający na pozycji pomocnika.
Kariera klubowa.
Jako piłkarz grał w takich klubach jak Pohang Steelers, Werder Brema, Gwangju Sangmu Football Club, Middlesbrough, Seongnam Ilhwa Chunma i Ulsan Hyundai Horang-i. Od 2009 jest zawodnikiem Jeonbuk Hyundai Motors.
Kariera reprezentacyjna.
Karierę reprezentacyjną rozpoczął w 1998. Został powołany na MŚ 1998. Uczestnik Pucharu Azji 2004 i 2007. W 2010 został powołany na MŚ 2010. W 2017 roku został powołany na MŚ 2018. W sumie w reprezentacji wystąpił w 105 spotkaniach i strzelił 33 bramki.
Życie prywatne.
Lee ożenił się z Lee Soo-jin, byłą uczestniczką Miss Korea z 1997, w grudniu 2005 roku. Para ma pięcioro dzieci: córki bliźniaczki Lee Jae-si i Lee Jae-ah (urodzone 14 sierpnia 2007), córki bliźniaczki Lee Seol-ah i Lee Soo-ah (urodzone 18 lipca 2013) i syna Lee Si-an (ur. 14 listopada 2014 roku). Lee jest również najmłodszy z trojga rodzeństwa (dwóch braci i jednej siostry).
Lee Dong-gook i jego pięcioro dzieci byli od 2015 do 2019 roku częścią programu rozrywkowego "The Return of Superman".

</doc>
<doc id="1889569" url="https://pl.wikipedia.org/wiki?curid=1889569" title="Nehmten">
Nehmten

Nehmten – gmina w Niemczech w kraju związkowym Szlezwik-Holsztyn, w powiecie Plön, wchodzi w skład Związku Gmin Großer Plöner See..

</doc>
<doc id="1889571" url="https://pl.wikipedia.org/wiki?curid=1889571" title="Ian Bakala">
Ian Bakala

Ian Bakala (ur. 1 listopada 1980) – zambijski piłkarz grający na pozycji pomocnika.
Kariera klubowa.
Karierę piłkarską Bakala rozpoczął w klubie Lusaka Dynamos. W jego barwach zadebiutował w 1998 roku w rozgrywkach zambijskiej Premier League. Następnie przeszedł do belgijskiego Germinalu Ekeren i rozegrał jedno spotkanie w pierwszej lidze belgijskiej. W 1999 roku wrócił do Zambii i został zawodnikiem Kabwe Warriors. W latach 2002 i 2003 zdobył z nim Challenge Cup.
W 2004 roku Bakala odszedł do zimbabwejskiego CAPS United Harare. Wywalczył z nim mistrzostwo i Puchar Zimbabwe, a w 2005 roku przeszedł do angolskiego Primeiro de Agosto z Luandy. W 2006 roku wywalczył mistrzostwo Angoli.
W kolejnych latach Bakala grał w zambijskich zespołach City of Lusaka i NAPSA Stars, a także w angolskich drużynach Kabuscorp, Progresso do Sambizanga oraz União SC do Uíge. W 2014 roku zakończył karierę.
Kariera reprezentacyjna.
W 1999 roku Bakala wraz z reprezentacją U-20 wystąpił na młodzieżowych Mistrzostwach Świata. W dorosłej reprezentacji zadebiutował w 2000 roku. W 2002 roku wystąpił we 2 meczach Pucharu Narodów Afryki 2002: z Senegalem (0:1) i z Egiptem (1:2). W 2006 roku został powołany do kadry na Puchar Narodów Afryki 2006 i rozegrał tam jedno spotkanie, z Republiką Południowej Afryki (1:0). Z kolei w 2008 roku powołano go na Puchar Narodów Afryki 2008. Tam zagrał w 3 meczach: z Sudanem (3:0), z Kamerunem (1:5) i Egiptem (1:1).

</doc>
<doc id="1889575" url="https://pl.wikipedia.org/wiki?curid=1889575" title="Zofia Staniszewska">
Zofia Staniszewska

Zofia Staniszewska (ur. 1968 w Poznaniu) – polska pisarka, autorka wierszy, dramatów, powieści, baśni terapeutycznych oraz bajek dla dzieci, m.in. dla czasopisma „Świerszczyk” i wydawnictwa Publicat.
Życiorys.
Jest absolwentką Uniwersytetu im. Adama Mickiewicza. Pracowała jako nauczycielka języka polskiego, a następnie jako grafik komputerowy. Bibliotekarka w Mosińskiej Bibliotece Publicznej, prowadząca tam Dyskusyjny Klub Książki. Występuje w Mosinie w amatorskim teatrze „Bez Kurtyny”.
Twórczość.
Powieści:
Dramaty:
Zbiory wierszy:
Nagrody.
Otrzymała wiele nagród i wyróżnień w konkursach poetyckich, a także dramaturgicznych, m.in. w 2008 r. wyróżnienie w IV Ogólnopolskim Konkursie Dramaturgicznym „Lustro. Obraz. Iluzja” w Łodzi za dramat "Ballada dworcowa", a w 2009 r. główną nagrodę na Gdańskim Festiwalu Teatralnym „Windowisko” za sztukę "Urodziłaś się prostytutką". Wyróżniona w konkursie „Świat przyjazny dziecku” Komitetu Ochrony Praw Dziecka za książkę "Dzieci w sieci dobrych manier".

</doc>
<doc id="1889579" url="https://pl.wikipedia.org/wiki?curid=1889579" title="Billy Mwanza">
Billy Mwanza

Billy Mwanza (ur. 1 stycznia 1983 w Chililabombwe) - zambijski piłkarz grający na pozycji obrońcy.
Kariera klubowa.
Karierę piłkarską Mwanza rozpoczął w klubie Power Dynamos z miasta Kitwe. W jego barwach zadebiutował w 2002 roku w rozgrywkach zambijskiej Premier League. W 2003 roku zdobył Puchar Zambii i Coca Cola Cup, a w 2004 roku Tarczę Dobroczynności.
W 2005 roku Mwanza odszedł do południowoafrykańskiego Golden Arrows z Durbanu. Przez 3 lata grał w Premier Soccer League, a w 2008 roku przeszedł do African Warriors i w drużynie tej rozegrał jedno spotkanie w Mvela League.
W 2009 roku Mwanza został piłkarzem chińskiego Changsha Ginde. W Chinese Super League zadebiutował 4 kwietnia 2009 w zremisowanym 1:1 domowym meczu z Qingdao Jonoon.
Kariera reprezentacyjna.
W reprezentacji Zambii Mwanza zadebiutował w 2004 roku. W 2006 roku został powołany do kadry na Puchar Narodów Afryki 2006 i rozegrał tam jedno spotkanie, z Gwineą (1:2). Z kolei w 2008 roku powołano go na Puchar Narodów Afryki 2008. Tam zagrał w 3 meczach: z Sudanem (3:0), z Kamerunem (1:5) i Egiptem (1:1).

</doc>
<doc id="1889581" url="https://pl.wikipedia.org/wiki?curid=1889581" title="Załącznik (elektrotechnika)">
Załącznik (elektrotechnika)



</doc>
<doc id="1889583" url="https://pl.wikipedia.org/wiki?curid=1889583" title="Rathjensdorf">
Rathjensdorf

Rathjensdorf – gmina w Niemczech w kraju związkowym Szlezwik-Holsztyn, w powiecie Plön, wchodzi w skład Związku Gmin Großer Plöner See..

</doc>
<doc id="1889589" url="https://pl.wikipedia.org/wiki?curid=1889589" title="Miłosny nokaut">
Miłosny nokaut

Miłosny nokaut ("Un gancho al corazón") – meksykańska telenowela z 2008 roku. Jest to remake argentyńskiej komedii "Jesteś moim życiem". W Polsce można ją oglądać za pośrednictwem telewizji Puls. Polska wersja tego serialu pod tytułem "Prosto w serce" była emitowana na antenie TVN.
Fabuła.
Telenowela opowiada o losach Monity, Mauricia i Constanzy.
Valentina Lopez (Monita) to sympatyczna, urocza, a zarazem odważna kobieta, która trenuje boks. Stara się zdobyć tytuł mistrzyni kraju. Monita nienawidzi swojej matki, bo w dzieciństwie ją porzuciła. Jej partnerem i trenerem jest Roberto. Kontuzja ręki powoduje, że Valentina zmuszona jest podjąć inną pracę. Tak właśnie trafia do firmy, której właścicielem jest Mauricio Sereno, były mistrz wyścigów samochodowych. Jest tam zatrudniona jako sekretarka. Monita i Mauricio zakochują się w sobie. Mauricio jest jednak zaręczony z Constanzą, która jest samolubną i niezwykle zaciekłą w walce kobietą. Mauricio myśli, że ją kocha, ale nie lubi jej manier. Decydują się ukryć swoją miłość. Monita jest wspomagana przez swoich przyjaciół Estrelle i Paule. Mauricio chce mieć rodzinę, więc adoptuje sieroty imieniem Aldo, Luisa i Dani. Dzieci i Monita stają się najlepszymi przyjaciółmi. Constanza jednak ich nienawidzi. Mauricio uświadamia sobie, że Monita jest kobietą jego życia.

</doc>
<doc id="1889592" url="https://pl.wikipedia.org/wiki?curid=1889592" title="Struktura wiekowa należności">
Struktura wiekowa należności

Struktura wiekowa należności - instrument służący do monitorowania odbiorców zalegających z zapłatą. 
Stanowi przekrój czasowy poszczególnych faktur (sprzedażowych dokumentów firmy, która taką strukturę sporządza), w oparciu o kwartały, półrocza, lata. 
Zestawienie to służy sprawozdawczości samej jednostki gospodarczej i podejmowaniu dodatkowych decyzji w oparciu o informacje w nim przedstawione, jak również jest istotnym elementem sprawozdawczości finansowej w przypadku jednostek publicznych do nadrzędnych instytucji państwowych.

</doc>
<doc id="1889594" url="https://pl.wikipedia.org/wiki?curid=1889594" title="Aziz Fahmy">
Aziz Fahmy

Abdel Aziz Fahmy – egipski piłkarz, reprezentant kraju. Podczas kariery występował na pozycji bramkarza.
Kariera klubowa.
Podczas kariery piłkarskiej Aziz Fahmy występował w klubie Al-Ahly Kair.
Kariera reprezentacyjna.
Abdel Aziz Fahmy występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu był rezerwowym i nie wystąpił w żadnym spotkaniu.

</doc>
<doc id="1889595" url="https://pl.wikipedia.org/wiki?curid=1889595" title="Clive Hachilensa">
Clive Hachilensa

Clive Hachilensa (ur. 17 września 1979 w Mazabuce) – zambijski piłkarz grający na pozycji bocznego obrońcy. Mierzy 175 cm wzrostu, wazy 75 kg.
Kariera klubowa.
Karierę piłkarską Hachilensa rozpoczął w klubie Railway Express Ndola z miasta Ndola. W jego barwach zadebiutował w 1999 roku w rozgrywkach zambijskiej Premier League. W 2001 roku odszedł do Kabwe Warriors, z którym w 2002 i 2003 roku zdobył Challenge Cup. W 2004 roku grał w Green Buffaloes F.C. z Lusaki, a w 2005 roku w ZESCO United.
W połowie 2005 roku Hachilensa odszedł do południowoafrykańskiego Free State Stars z Bethlehem. W 2006 roku spadł z nim z Premier Soccer League do Mvela League. W 2007 roku odszedł do fińskiego IFK Mariehamn i w nim rozegrał 8 spotkań (1 gol) w Veikkausliidze.
W 2008 roku Hachilensa wrócił do ZESCO United i wywalczył z nim mistrzostwo Zambii. Następnie w tym samym roku ponownie zaczął grać w RPA, tym razem w klubie Carara Kicks.
Kariera reprezentacyjna.
W reprezentacji Zambii Hachilensa zadebiutował w 2000 roku. W 2006 roku został powołany do kadry na Puchar Narodów Afryki 2006 i rozegrał tam 2 spotkania: z Tunezją (1:4) i z Republiką Południowej Afryki (1:0). Z kolei w 2008 roku powołano go na Puchar Narodów Afryki 2008. Tam zagrał w 3 meczach: z Sudanem (3:0), z Kamerunem (1:5) i Egiptem (1:1).

</doc>
<doc id="1889597" url="https://pl.wikipedia.org/wiki?curid=1889597" title="Ahmad Halim Ibrahim">
Ahmad Halim Ibrahim

Ahmad Halim Ibrahim (ur. 10 lutego 1910, zm. ?) – egipski piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Ahmad Halim Ibrahim występował w klubie Zamalek SC.
Kariera reprezentacyjna.
Ahmad Halim Ibrahim występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech był rezerwowym i nie wystąpił w przegranym 2-4 spotkaniu I rundy z Węgrami. W 1936 roku uczestniczył w igrzyskach olimpijskich w Berlinie. Wystąpił w przegranym 1-3 spotkaniu I rundy z Austrią.

</doc>
<doc id="1889603" url="https://pl.wikipedia.org/wiki?curid=1889603" title="Wittmoldt">
Wittmoldt

Wittmoldt – gmina w Niemczech w kraju związkowym Szlezwik-Holsztyn, w powiecie Plön, wchodzi w skład Związku Gmin Großer Plöner See..

</doc>
<doc id="1889606" url="https://pl.wikipedia.org/wiki?curid=1889606" title="Hafez Kasseb">
Hafez Kasseb

Hafez Kasseb – egipski piłkarz, reprezentant kraju. Podczas kariery piłkarskiej występował na pozycji pomocnika.
Kariera klubowa.
Podczas kariery piłkarskiej występował w klubie Olympia Aleksandria.
Kariera reprezentacyjna.
Hafez Kasseb występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech był rezerwowym i nie wystąpił w żadnym spotkaniu.

</doc>
<doc id="1889608" url="https://pl.wikipedia.org/wiki?curid=1889608" title="Johan August Arfvedson">
Johan August Arfvedson



</doc>
<doc id="1889609" url="https://pl.wikipedia.org/wiki?curid=1889609" title="Behrensdorf (Ostsee)">
Behrensdorf (Ostsee)

Behrensdorf (Ostsee) – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg.

</doc>
<doc id="1889610" url="https://pl.wikipedia.org/wiki?curid=1889610" title="Behrensdorf">
Behrensdorf



</doc>
<doc id="1889611" url="https://pl.wikipedia.org/wiki?curid=1889611" title="Dark Skies">
Dark Skies



</doc>
<doc id="1889612" url="https://pl.wikipedia.org/wiki?curid=1889612" title="Blekendorf">
Blekendorf

Blekendorf – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg.

</doc>
<doc id="1889614" url="https://pl.wikipedia.org/wiki?curid=1889614" title="Europejskie Letnie Igrzyska Olimpiad Specjalnych 2010">
Europejskie Letnie Igrzyska Olimpiad Specjalnych 2010

Europejskie Letnie Igrzyska Olimpiad Specjalnych 2010 (ELIOS2010) – zawody sportowe dla zawodników Olimpiad Specjalnych, które zostały rozegrane od 18 do 24 września 2010 roku w Warszawie. Pierwszy raz w historii impreza odbyła się w tym regionie Europy.
Igrzyska są organizowane przez Fundację ELIOS2010 powołaną przez stowarzyszenie Olimpiady Specjalne Polska. Olimpiady Specjalne to międzynarodowa organizacja sportowa, która powstała z inicjatywy Eunice Kennedy Shriver w 1968 roku w USA. Misją Olimpiad Specjalnych jest organizowanie całorocznych treningów i zawodów sportowych w różnych dyscyplinach sportu dla dzieci i dorosłych z niepełnosprawnością intelektualną. Celem tych działań jest zapewnienie im możliwości lepszego rozwoju sprawności fizycznej, wykazywania się odwagą, odczuwania radości i dzielenia się talentami, umiejętnościami i przyjaźnią ze swoimi rodzinami, innymi zawodnikami i społecznością lokalną. Podczas 40 lat swego istnienia, ruch Olimpiad Specjalnych objął swoim zasięgiem 180 państw i prawie 3 miliony zawodników i drugie tyle trenerów, działaczy, wolontariuszy i członków społeczeństwa.
W Europejskich Letnich Igrzyskach Olimpiad Specjalnych wzięło udział 1500 sportowców, reprezentujących 57 programów narodowych z Europy i Eurazji.
Zawodnicy rywalizowali w 9 dyscyplinach sportowych (lekkoatletyka, tenis stołowy, piłka nożna 7-osobowa kobiet, koszykówka zunifikowana (drużyny łączone zawodników pełnosprawnych i niepełnosprawnych), tenis ziemny, trójbój siłowy, bowling, jazda na wrotkach, badminton oraz 1 dyscyplinie pokazowej MATP (Program Treningu Aktywności Motorycznej).
Zawody odbyły się na sześciu warszawskich obiektach m.in. AWF, SGGW, Torwar.
Instytucją wspierającą Igrzyska było Ministerstwo Sportu i Turystyki Rzeczypospolitej Polskiej.
Misją ELIOS2010 była przede wszystkim zmiana nastawienia polskiego społeczeństwa do osób z niepełnosprawnością intelektualną. Ambasadorami ELIOS2010 są m.in. słynni aktorzy, sportowcy i dziennikarze m.in.: Joanna Brodzik, Bogusław Linda, Piotr Adamczyk, Leszek Blanik, Maja Włoszczowska, Jerzy Makula czy Michał Olszański.
Organizacją Igrzysk zajmowała się specjalnie powołana do tego celu Fundacja Europejskich Letnich Igrzysk Olimpiad Specjalnych 2010 (ELIOS2010). Wydarzenie wspiera Ośrodek Informacji ONZ. W celu przeniesienia ducha Olimpiad Specjalnych do innych rejonów Polski oficjalne otwarcie Igrzysk poprzedzi wizyta wszystkich reprezentacji w 56 polskich miastach (15-17 września 2010). Program ma na celu aklimatyzację sportowców z Europy i Eurazji w Polsce oraz aktywizację i integrację lokalnej społeczności w ramach programów kulturalno-rozrywkowych. Do każdego z miast zawita Bieg z Pochodnią Ognia Nadziei. Dwuipółgodzinna Ceremonia Otwarcia Igrzysk odbyła się na stadionie Legii w Warszawie, a zamknięcie nastąpi na Torwarze. Organizator zaangażuje około 2000 wolontariuszy. Widownia Igrzysk może sięgnąć 50 000 osób.
Miasto stołeczne Warszawa było głównym partnerem Igrzysk.

</doc>
<doc id="1889615" url="https://pl.wikipedia.org/wiki?curid=1889615" title="Willy Chinyama">
Willy Chinyama

Willy Chinyama (ur. 19 kwietnia 1984 w Lusace) – zambijski piłkarz grający na pozycji obrońcy.
Kariera klubowa.
Karierę piłkarską Chinyama rozpoczął w klubie Forest Rangers Ndola z miasta Ndola. W jego barwach zadebiutował w 2003 roku w rozgrywkach zambijskiej Premier League. W 2007 roku odszedł do lokalnego rywala ZESCO United. W 2007 roku wywalczył mistrzostwo Zambii oraz zdobył Tarczę Dobroczynności i Coca Cola Cup. W 2008 roku obronił z ZESCO tytuł mistrzowski.
Kariera reprezentacyjna.
W reprezentacji Zambii Chinyama zadebiutował w 2007 roku. Z kolei w 2008 roku powołano go na Puchar Narodów Afryki 2008. Tam był rezerwowym i nie wystąpił w żadnym spotkaniu.

</doc>
<doc id="1889617" url="https://pl.wikipedia.org/wiki?curid=1889617" title="Dannau">
Dannau

Dannau – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg.

</doc>
<doc id="1889618" url="https://pl.wikipedia.org/wiki?curid=1889618" title="Giekau">
Giekau

Giekau – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg.

</doc>
<doc id="1889620" url="https://pl.wikipedia.org/wiki?curid=1889620" title="Primeiro de Agosto">
Primeiro de Agosto



</doc>
<doc id="1889622" url="https://pl.wikipedia.org/wiki?curid=1889622" title="The Super Mario Bros. Super Show!">
The Super Mario Bros. Super Show!



</doc>
<doc id="1889624" url="https://pl.wikipedia.org/wiki?curid=1889624" title="Helmstorf (Szlezwik-Holsztyn)">
Helmstorf (Szlezwik-Holsztyn)

Helmstorf – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg..

</doc>
<doc id="1889629" url="https://pl.wikipedia.org/wiki?curid=1889629" title="Filozofia stoicka">
Filozofia stoicka



</doc>
<doc id="1889632" url="https://pl.wikipedia.org/wiki?curid=1889632" title="Mama (singel Spice Girls)">
Mama (singel Spice Girls)

Mama – czwarty singiel girlsbandu Spice Girls w składzie Victoria Beckham 
(Posh), Emma Bunton (Baby), Geri Halliwell (Ginger), Melanie Chisholm (Sporty) i Melanie Brown (Scary). Singiel pochodzi z debiutanckiej płyty "Spice" (1996) i został wydany na podwójnej stronie A z utworem „Who Do You Think You Are” 3 marca 1997. W Wielkiej Brytanii singiel został sprzedany w liczbie 600.000 kopii. Słowa do utworu standardowo napisały Spicetki, prócz nich również Matt Rowe i Richard Stannard, którzy zajęli się też produkcją. British Phonography Indostry przyznało singlowi certyfikat platyny. B-sidem obydwóch utworów był „Baby Come Round”.
Wydania singla i popularność.
Singiel został wydany w Wielkiej Brytanii wraz z piosenką „Who Do You Think You Are” na podwójnej stronie A. Podobnie uczyniono to w większości innych krajów Europy. Niektóre miały też osobne single (np. Australia). W Niemczech „Mama” okazała się popularniejsza niż ten drugi utwór, więc została wydana w specyficznej formie - płyta była w kształcie serca na jej wierzchu dodano kolejny wers z refrenu, zmieniając tytuł na MAMA I LOVE YOU. 
Utwór „Mama” został niemalże natychmiast podchwycony, zyskując niezwykłą popularność wśród dzieci. Po dziś dzień jest on wykorzystywany do świętowania w Dzień Matki.
Teledysk.
Muzyczne wideo nagrane do utworu, Spice Girls zadedykowały mamom. Podczas śpiewania piosenki, mamy każdej z pięciu dziewczyn pokazywały ich zdjęcia a małe aktorki, mające naśladować małe Spicetki, które śmieją się, tańczą i bawią. 
Istnieją trzy wersje wideo, ale ta powyżej jest najbardziej rozpoznawalna. Trwa ona 3:33 minuty, ale sam utwór wydany na singlu 5:05 minut (choć „radio edit” ma długość 3:40).

</doc>
<doc id="1889633" url="https://pl.wikipedia.org/wiki?curid=1889633" title="Dube Phiri">
Dube Phiri

Adubelo „Dube” Phiri (ur. 16 stycznia 1983) – zambijski piłkarz grający na pozycji napastnika.
Kariera klubowa.
Karierę piłkarską Phiri rozpoczął w klubie Red Arrows FC z miasta Lusaka. W jego barwach zadebiutował w 2003 roku w rozgrywkach zambijskiej Premier League. W 2004 roku wywalczył z Red Arrows mistrzostwo Zambii, a w 2005 roku zdobył Tarczę Dobroczynności.
W 2007 roku Phiri przeszedł do angolskiego CD Huíla, a w 2008 trafił do Primeiro de Agosto z Luandy.
Kariera reprezentacyjna.
W reprezentacji Zambii Phiri zadebiutował w 2005 roku. W 2006 roku w Pucharze Narodów Afryki 2006 rozegrał jeden mecz, z Republiką Południowej Afryki (1:0). Z kolei w 2008 roku powołano go na Puchar Narodów Afryki 2008. Tam wystąpił we 2 spotkaniach: z Sudanem (3:0) i z Egiptu (1:1).

</doc>
<doc id="1889634" url="https://pl.wikipedia.org/wiki?curid=1889634" title="Aleksandros Grigoropulos">
Aleksandros Grigoropulos



</doc>
<doc id="1889635" url="https://pl.wikipedia.org/wiki?curid=1889635" title="Helmstorf">
Helmstorf



</doc>
<doc id="1889636" url="https://pl.wikipedia.org/wiki?curid=1889636" title="Zamieszki w Grecji (2008–2009)">
Zamieszki w Grecji (2008–2009)

Zamieszki w Grecji (inaczej rewolta grudniowa) – seria protestów i rozruchów, które rozpoczęły się 6 grudnia 2008. Przyczyną było zastrzelenie piętnastoletniego Aleksandrosa Grigoropulosa w ateńskiej dzielnicy Eksarchia podczas sprzeczki grupy młodych demonstrantów głównie z ugrupowań powiązanych z skrajną lewicą z policją, krótko po godzinie 21:00.
Aleksandros Grigoropulos.
Bezpośrednią przyczyną wybuchu zamieszek była śmierć nastolatka Aleksandrosa Grigoropulosa (nw.gr. , ur. 1993, zm. 6 grudnia 2008 w Atenach).
Według oficjalnego oświadczenia policji, grupa około 30 nastolatków obrzuciła kamieniami policyjny radiowóz. Pojazd zatrzymał się, a jeden z funkcjonariuszy oddał w kierunku grupy trzy strzały; co najmniej jeden trafił Grigoropulosa w klatkę piersiową. Policjantowi postawiono zarzut zabójstwa, jednak według obrońcy policjanta powołującego się na ekspertyzę balistyczną, nastolatek zginął od rykoszetu, kiedy to policjanci oddawali strzały ostrzegawcze. Według policji nastolatek próbował rzucić koktajl Mołotowa w jednego z funkcjonariuszy, choć według zeznań naocznych świadków, młody Grek nie stwarzał żadnego zagrożenia.
Grigoropulos został pochowany na cmentarzu w Paleo Faliro. Na jego pogrzebie zjawiło się ponad 4 000 osób. W miejscu jego śmierci zawieszona jest marmurowa tablica pamiątkowa.
Matka Aleksandrosa jest jubilerką, ojciec menadżerem banku. Według przyjaciół był chłopakiem lubiącym czytać książki i jeździć na deskorolce.
Przebieg wydarzeń zamieszek.
Grudzień.
Zamieszki rozprzestrzeniły się na cały kraj. 7 grudnia w Atenach koktajlami Mołotowa została obrzucona policja i okoliczne centra handlowe. W centrum Aten, Salonik i Patras podpalono wiele samochodów i sklepów. Zniszczono fasady 17 banków w stolicy i 5 w Salonikach. W Heraklionie na Krecie koktajlami Mołotowa została obrzucona siedziba miejscowej policji oraz trzy banki. Dwie uczelnie w centrum Aten – politechnikę i uczelnię ekonomiczną – zajęli młodzi ludzie, którzy obrzucali koktajlami Mołotowa znajdujące się w pobliżu siły porządkowe. W Salonikach większość uczelni była okupowana przez studentów. Efekt protestów z 7 grudnia to m.in.: 24 rannych funkcjonariuszy, w tym jeden poważnie, splądrowanych 31 sklepów, 9 banków oraz zniszczonych 25 aut.
8 grudnia na ulicach Salonik 300 studentów prowadziło walki z policją. Niszczone były samochody i witryny sklepowe. W nocy z 8 na 9 grudnia zamieszki się nasiliły. Aresztowano 87 osób, a 12 policjantów zostało rannych.
9 grudnia odbył się pogrzeb Aleksandrosa Grigoropulosa. Demonstranci wyszli na ulicę, skandując wrogie okrzyki wobec prawicowego premiera Kostasa Karamanlisa i ministra spraw wewnętrznych, Prokopisa Pawlopulosa. Ten ostatni podał się do dymisji, jednak premier jej nie przyjął.
10 grudnia odbył się masowy strajk generalny na ulicach miast greckich. W centrum Aten strajkowało około 10 tysięcy osób. Podczas zamieszek zatrzymano Polaka, którego zaaresztowano. Oprócz anarchistów na ulice Aten i Salonik wyszli studenci i nauczyciele. Demonstrowało także około 2 tys. osób w Patras na wezwanie Komunistycznej Partii Grecji.
11 grudnia 4 tys. studentów w Atenach na placu Syntagma, starło się z policją.
12 grudnia studenci zaatakowali policję na zewnątrz budynku parlamentu greckiego w Atenach. W starciach demonstranci posługują się koktajlami Mołotowa i kamieniami, a policja gazem łzawiącym. Oprócz walk z policją demonstranci niszczyli budynki, palili banki i sklepy. Z kolei w nocy z 12 na 13 grudnia w dwóch dzielnicach Aten, wybuchło 8 bomb domowej roboty. Celami ataków bomb, były banki, sklepy i lokalne biuro rządzącej partii Nowa Demokracja. W wyniku wybuchu bomb nikt nie ucierpiał.
13 grudnia tysiące młodych ludzi kontynuowały antyrządowe protesty w Atenach i Salonikach. W Atenach protestujący zaatakowali m. in posterunek policji, sklepy banki i siedzibę ministerstwa środowiska.
W kolejnych dniach zamieszkom towarzyszyły masowe protesty przed siedzibą policji w Atenach. 15 grudnia demonstranci użyli nową broń, a mianowicie pomarańcze, butelki z wodą oraz mąkę.
Grecki premier Kostas Karamanlis zorganizował 16 grudnia konferencję prasową na której przyznał: "Zlekceważyłem skandale ostatnich lat. To był błąd". Powiedział, że Grecja ma do czynienia z "chroniczną niewydolnością państwa", powodującą niezadowolenie obywateli i obiecywał reformy.
17 grudnia demonstranci wywiesili na Akropolu wielki transparent z napisami "Opór" i "18 grudnia – demonstracja solidarności w Europie". Oprócz tego zajęte zostały ratusz w mieście Joanina i ateńskie licea. Tego dnia o mało nie doszło by do tragedii podobnej z 6 grudnia. Jeden z protestujących licealistów został lekko ranny od kuli wystrzelonej w jego stronę na przedmieściach Aten.
18 grudnia kontestujący się demonstranci pod siedzibą greckiego parlamentu, obrzucili policję butelkami z benzyną i kamieniami. Wcześniej ok. 7000 demonstrantów maszerowała na parlament z czerwonymi flagami w proteście przeciwko społecznej i gospodarczej polityce konserwatywnego rządu.
19 grudnia 20-osobowa grupa młodych demonstrantów obrzuciła samozapalającymi się bombami budynek Instytutu Francuskiego. W wyniku tego ataku nikt nie odniósł obrażeń, jedynie wybite zostały szyby budynku. Ponadto wandale napisali na murach budynku następujące słowa – "Iskra w Atenach – pożar w Paryżu. Nadchodzi powstanie" i "Wesołego kryzysu i szczęśliwego nowego strachu".
20 grudnia był kolejnym dniem starć policji z demonstrantami. Tym razem oprócz Aten, areną walk były Saloniki. W Salonikach anarchiści zajęli kino w centrum miasta. Z kolei w Atenach na centralnym placu Syntagma, demonstranci rzucali śmieciami w choinkę, na której także powiesili torbę z odpadami. Policjanci zaatakowali grupę 150 osób gazem pieprzowym.
Kolejne manifestacje miały miejsce 21 grudnia. 23 grudnia grupa trzech tysięcy demonstrantów po raz kolejny przeszła ulicami Aten skandując: "gliny, świnie, mordercy". Podczas zamieszek demonstranci ostrzelali policyjny autobus. Na czas Świąt Bożego Narodzenia, zamieszki w Grecji ucichły.
Styczeń.
Nowa fala zamieszek wybuchła 1 stycznia 2009 w Salonikach, gdzie młodzi ludzie podłożyli ładunki wybuchowe pod banki, podpalali śmietniki, a policję zaatakowali koktajlami Mołotowa. Policja użyła gazu łzawiącego. Rano 5 stycznia w Atenach postrzelono funkcjonariusza greckiej policji. W wyniku intensywnych poszukiwań napastników zatrzymano 72 osoby. W kierunku policji strzelało z kałasznikow dwóch uzbrojonych mężczyzn. 9 stycznia demonstranci znów wyszli na ulice. Tym razem obyło się bez starć z policją.

</doc>
<doc id="1889637" url="https://pl.wikipedia.org/wiki?curid=1889637" title="Högsdorf">
Högsdorf

Högsdorf – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg.

</doc>
<doc id="1889638" url="https://pl.wikipedia.org/wiki?curid=1889638" title="Hoegsdorf">
Hoegsdorf



</doc>
<doc id="1889639" url="https://pl.wikipedia.org/wiki?curid=1889639" title="Helmsdorf">
Helmsdorf

Geografia.
Polska.
Dawne nazwy miejscowości:

</doc>
<doc id="1889640" url="https://pl.wikipedia.org/wiki?curid=1889640" title="Młyn Leśnica we Wrocławiu">
Młyn Leśnica we Wrocławiu

Młyn Leśnica ("Młyn wodny Leśnica", "Mühle Deutsch Lissa") – młyn wodny położony we Wrocławiu na rzece Bystrzyca. Młyn mieści się w budynku przy ulicy Średzkiej 1. Administracyjnie przynależy do osiedla Leśnica. Położony jest na lewym brzegu rzeki, tuż powyżej Mostów Średzkich. Powyżej młyna znajdowało się ujęcie wody, z którego pobierana była woda do rynny roboczej młyna, a poniżej woda uchodziła do niewielkiego ramienia rzeki.
W miejscu tym młyn istniał już XVI wieku, a wcześniej widnieje on na spisie wójtostwa już z 1398 roku. Obecny budynek powstał w 1932 roku. Młyn funkcjonował do lat 70. XX wieku. Jednak jego historia jest znaczenie wcześniejsza; już w 1355 roku starosta wrocławski potwierdza kolejną sprzedaż (dla Anny mieszczki wrocławskiej) młyna w Leśnicy. Księga podatkowa księstwa wrocławskiego z 1425 roku informuje, między innymi o młynie sześciokołowym. W roku 1459 Leśnica doznała zniszczeń, gdy wrocławianie okrążyli miasteczko – spalili wówczas resztę domów wraz z młynem.

</doc>
<doc id="1889643" url="https://pl.wikipedia.org/wiki?curid=1889643" title="Hohwacht (Ostsee)">
Hohwacht (Ostsee)

Hohwacht (Ostsee) – gmina uzdrowiskowa w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg. Ostsee w nazwie oznacza Morze Bałtyckie.

</doc>
<doc id="1889644" url="https://pl.wikipedia.org/wiki?curid=1889644" title="Mike Poto">
Mike Poto

Michael "Mike" Poto (ur. 15 stycznia 1981) - zambijski piłkarz grający na pozycji bramkarza.
Kariera klubowa.
Karierę piłkarską Poto rozpoczął w klubie Green Buffaloes F.C. z miasta Lusaka. W jego barwach zadebiutował w 2001 roku w rozgrywkach zambijskiej Premier League. W 2005 roku wywalczył z Green Buffaloes Puchar Zambii, a w 2005 roku zdobył Tarczę Dobroczynności.
Kariera reprezentacyjna.
W reprezentacji Zambii Poto zadebiutował w 2007 roku. Z kolei w 2008 roku powołano go na Puchar Narodów Afryki 2008. Tam był rezerwowym dla Kennedy'ego Mweene i nie rozegrał żadnego spotkania.

</doc>
<doc id="1889650" url="https://pl.wikipedia.org/wiki?curid=1889650" title="Hohwacht">
Hohwacht



</doc>
<doc id="1889653" url="https://pl.wikipedia.org/wiki?curid=1889653" title="Hohenfelde (powiat Plön)">
Hohenfelde (powiat Plön)

Hohenfelde – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg. Ostsee w nazwie oznacza Morze Bałtyckie.

</doc>
<doc id="1889655" url="https://pl.wikipedia.org/wiki?curid=1889655" title="Bunt L.">
Bunt L.

Bunt L. (tytuł oryginalny: "Бунтът на L.") – bułgarski film fabularny z roku 2006 w reżyserii Kirana Kołarowa.
Opis fabuły.
Dinko Chadżidinew, zwany Loris, w 1986 kończy z wyróżnieniem naukę w liceum językowym i postanawia uciec z Bułgarii, ukrywając się na statku handlowym. Zostaje jednak schwytany i osadzony w obozie pracy. Jako więzień polityczny doznaje wielu upokorzeń od strażników, współwięźniów, a także ze strony nowego komendanta - Nikołowa. Moment przełomowy w życiu Lorisa nadchodzi w 1989. Więźnia, który go najbardziej upokarzał, oblewa gorącymi pomyjami, za co trafia do karceru. Tam dowiaduje się o obaleniu Todora Żiwkowa, a potem w wyniku amnestii wychodzi na wolność.
Znajomości więzienne z Aczo i Sjarowem pozwalają mu rozpocząć pracę u Zarewa, byłego naczelnika więzienia, a obecnie gangstera, zajmującego się handlem żywym towarem. Loris pracuje jako kierowca, z czasem otrzymuje także zlecenia pozbywania się ofiar Zarewa. Pod wpływem śmierci Aczo, Loris przechodzi przemianę i zabija Zarewa, w strzelaninie ginie także Sjarow. W spadku po Zarewie pozostaje Lorisowi futerał do akordeonu wypełniony pieniędzmi. Gangsterzy, którzy przejęli interesy Zarewa, chcą odzyskać pieniądze i zlikwidować Lorisa. Najbliższą osobą dla Lorisa staje się rosyjska prostytutka Larisa, kiedyś pracująca dla Zarewa. W przypadkowej strzelaninie Larisa zostaje ciężko ranna i Loris zostaje sam.

</doc>
<doc id="1889657" url="https://pl.wikipedia.org/wiki?curid=1889657" title="Kirchnüchel">
Kirchnüchel

Kirchnüchel – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg..

</doc>
<doc id="1889659" url="https://pl.wikipedia.org/wiki?curid=1889659" title="Kirchnuechel">
Kirchnuechel



</doc>
<doc id="1889662" url="https://pl.wikipedia.org/wiki?curid=1889662" title="Klamp">
Klamp

Klamp – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg..

</doc>
<doc id="1889666" url="https://pl.wikipedia.org/wiki?curid=1889666" title="Tadeusz Dorda">
Tadeusz Dorda

Tadeusz Dorda (ur. 1951 w Cieszynie) – przedsiębiorca, prezes Peacock Corporation (a poprzez to od 2003 większościowy akcjonariusz Podlaskiej Wytwórni Wódek "Polmos" S.A. w Siedlcach). Posiada absolutorium Politechniki Warszawskiej oraz tytuł MBA London Business School. Karierę zawodową rozpoczął w dziale międzynarodowego marketingu w EMI Medical w Windsorze. Następnie objął kierownictwo działu wschodnio-europejskiego w amerykańskiej firmie konsultingowej H.B. Maynard &amp; Co. w Londynie. W latach 2001–2004 był członkiem zarządu Polmosu Żyrardów Sp. z o.o.
Inicjator projektu wylansowania polskich wódek Chopin i Belvedere na rynku amerykańskim. Dzięki jego staraniom i przy jego udziale wódki te osiągnęły status najbardziej luksusowych wódek na świecie. Historia sukcesu dwóch polskich trunków weszła do amerykańskich podręczników marketingu. W książce „Trading Up. The New American Luxury”, analizującej skłonność amerykańskich konsumentów do sięgania po towary z coraz wyższych półek, autorzy Michael Silverstein i Neil Fiske poświęcili Belvedere i Chopinowi osobny rozdział.
W grudniu 2002 został odznaczony Złotym Krzyżem Zasługi za wkład w rozwój przedsiębiorczości i eksportu.
Od czerwca 2003 wiceprezydent Konfederacji Pracodawców Polskich, odpowiedzialny za kontakty międzynarodowe organizacji. Z ramienia pracodawców reprezentuje Polskę w Komitecie Ekonomiczno-Społecznym Unii Europejskiej, członek sekcji Rolnictwa, Rozwoju Wsi i Ochrony Środowiska oraz Sekcji ds. Jednolitego Rynku, Produkcji i Konsumpcji.

</doc>
<doc id="1889669" url="https://pl.wikipedia.org/wiki?curid=1889669" title="Kletkamp">
Kletkamp

Kletkamp – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg.

</doc>
<doc id="1889675" url="https://pl.wikipedia.org/wiki?curid=1889675" title="Panker">
Panker

Panker – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg..

</doc>
<doc id="1889677" url="https://pl.wikipedia.org/wiki?curid=1889677" title="Schwartbuck">
Schwartbuck

Schwartbuck – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg..

</doc>
<doc id="1889678" url="https://pl.wikipedia.org/wiki?curid=1889678" title="Tröndel">
Tröndel

Tröndel – gmina w Niemczech w kraju związkowym Szlezwik-Holsztyn, w powiecie Plön, wchodzi w skład urzędu Lütjenburg..

</doc>
<doc id="1889680" url="https://pl.wikipedia.org/wiki?curid=1889680" title="Troendel">
Troendel



</doc>
<doc id="1889683" url="https://pl.wikipedia.org/wiki?curid=1889683" title="DJ Aligator Project">
DJ Aligator Project



</doc>
<doc id="1889684" url="https://pl.wikipedia.org/wiki?curid=1889684" title="Heikendorf">
Heikendorf

Heikendorf – gmina uzdrowiskowa w Niemczech w kraju związkowym Szlezwik-Holsztyn, w powiecie Plön, siedziba urzędu Schrevenborn..

</doc>
<doc id="1889687" url="https://pl.wikipedia.org/wiki?curid=1889687" title="Mönkeberg">
Mönkeberg

Mönkeberg – gmina w Niemczech w kraju związkowym Szlezwik-Holsztyn, w powiecie Plön, wchodzi w skład Związku Gmin Schrevenborn..

</doc>
<doc id="1889689" url="https://pl.wikipedia.org/wiki?curid=1889689" title="Moenkeberg">
Moenkeberg



</doc>
<doc id="1889695" url="https://pl.wikipedia.org/wiki?curid=1889695" title="Fritz Nachmann">
Fritz Nachmann

Fritz Nachmann (ur. 16 sierpnia 1929 w Kreuth) – niemiecki saneczkarz reprezentujący Wspólną Reprezentację Niemiec i RFN, mistrz świata, medalista igrzysk olimpijskich i mistrzostw Europy.
Kariera.
Pierwszy sukces w karierze Fritz Nachmann osiągnął w 1955 roku, kiedy w parze z Josefem Strillingerem zdobył brązowy medal w dwójkach podczas mistrzostw świata w Oslo. W tej samej konkurencji był też drugi na mistrzostwach świata w Krynicy-Zdroju (1962) oraz pierwszy podczas mistrzostw świata w Davos (1957) i mistrzostw świata w Davos (1957), gdzie jego partnerem był Strillinger. Ponadto w 1963 roku zdobył też złoty medal w jedynkach na mistrzostwach świata w Imst, pokonując swego rodaka Hansa Plenka i Klausa Bonsacka z NRD. W 1968 roku wystartował na igrzyskach olimpijskich w Grenoble, gdzie w parze z Wolfgangiem Winklerem wywalczył brąz w dwójkach. Startował też na rozgrywanych cztery lata wcześniej igrzyskach w Innsbrucku, jednak nie ukończył rywalizacji. Nachmann zdobył również srebrny medal w jedynkach na mistrzostwach Europy w Königssee w 1967 roku.

</doc>
<doc id="1889696" url="https://pl.wikipedia.org/wiki?curid=1889696" title="Parafia Matki Bożej Fatimskiej w Bielsku-Białej">
Parafia Matki Bożej Fatimskiej w Bielsku-Białej

Parafia pw. Matki Bożej Fatimskiej w Bielsku-Białej – parafia rzymskokatolicka znajdująca się w Bielsku-Białej-Obszarach. Należy do Dekanatu Bielsko-Biała I – Centrum diecezji bielsko-żywieckiej. Erygowana w 1991. Jest prowadzona przez księży diecezjalnych.

</doc>
<doc id="1889697" url="https://pl.wikipedia.org/wiki?curid=1889697" title="Schönkirchen">
Schönkirchen

Schönkirchen – miejscowość i gmina w Niemczech w kraju związkowym Szlezwik-Holsztyn, w powiecie Plön, wchodzi w skład związku gmin Schrevenborn.
Współpraca.
Miejscowość partnerska:

</doc>
<doc id="1889699" url="https://pl.wikipedia.org/wiki?curid=1889699" title="Schoenkirchen">
Schoenkirchen



</doc>
<doc id="1889700" url="https://pl.wikipedia.org/wiki?curid=1889700" title="Synagoga chasydów ze Słonimia w Krynkach">
Synagoga chasydów ze Słonimia w Krynkach



</doc>
<doc id="1889703" url="https://pl.wikipedia.org/wiki?curid=1889703" title="Felix Sunzu">
Felix Sunzu

Felix Mumba Sunzu (ur. 2 maja 1989 w Chingoli) - zambijski piłkarz grający na pozycji napastnika. Mierzy 173 cm wzrostu. Jest bratem Stophiry Sunzu, także reprezentanta kraju i synem Felixa Sunzu seniora, byłego bramkarza, pochodzącego z Demokratycznej Republiki Konga.
Kariera klubowa.
Karierę piłkarską Sunzu rozpoczął w klubie Afrisport F.C., a następnie został zawodnikiem zespołu Konkola Blades z miasta Chililabombwe. W jego barwach zadebiutował w 2007 roku w rozgrywkach zambijskiej Premier League. Jeszcze w tym samym roku został wypożyczony do tunezyjskiego AS Marsa, a w 2008 roku do francuskiego LB Châteauroux, ale grał w nim jedynie w rezerwach. W 2009 roku ponownie był wypożyczony do Marsy, a w 2010 roku wrócił do Konkoli Blades.
Kariera reprezentacyjna.
W reprezentacji Zambii Sunzu zadebiutował w 2008 roku. Z kolei w 2008 roku powołano go na Puchar Narodów Afryki 2008. Tam był rezerwowym i rozegrał jedno spotkanie, z Kamerunem (1:5).

</doc>
