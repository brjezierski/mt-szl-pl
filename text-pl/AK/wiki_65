<doc id="1891856" url="https://pl.wikipedia.org/wiki?curid=1891856" title="Kosmiczne śmieci">
Kosmiczne śmieci

Kosmiczne śmieci lub kosmiczne odpadki () – obiekty wytworzone przez człowieka pozostające na orbicie okołoziemskiej, które nie wykonują już zaplanowanych dla nich zadań. Składają się na nie głównie zużyte człony rakiet wielostopniowych, nieczynne satelity, fragmenty powstałe w wyniku kolizji lub eksplozji satelitów lub rakiet. Zazwyczaj kosmiczne śmieci nie są kontrolowane przez człowieka, dlatego mogą stwarzać zagrożenie dla aktywnie działających satelitów.
Znaczna część tych obiektów ma niewielkie rozmiary, poniżej centymetra. Najmniejsze obiekty tego typu to np. fragmenty farby, którą pokrywane były rakiety i pozostałości spalanego stałego paliwa rakietowego. W celu uniknięcia uszkodzenia działających satelitów można stosować technologie wynalezione do ochrony statków przed meteoroidami, tj. dodanie cienkiej warstwy metalu na zewnętrznej powłoce statku. Do zderzeń z warstwą metalu dochodzi przy tak dużych prędkościach, że pył wyparowuje, a powstająca w efekcie plazma rozprzestrzenia się na tyle szybko, że nie uszkadza statku. Jednak nie każdą część obiektu da się ochronić w ten sposób, np. panele słoneczne i urządzenia optyczne (takie jak teleskop, czy astronawigator) są narażone na uszkodzenia z tej strony. Osłony używane przy załogowych modułach Międzynarodowej Stacji Kosmicznej są w stanie chronić przed odpadkami wielkości mniejszej niż 1 cm.
Skuteczną metodą ochrony przed zderzeniami z większymi obiektami są manewry zmiany orbity całej stacji w celu uniknięcia zagrożenia. Ta metoda z kolei wymaga poznania dokładnej orbity obiektu. Używany obecnie sprzęt jest w stanie rozpoznawać obiekty o średnicy większej niż 5 cm na niskiej orbicie okołoziemskiej oraz średnicy około 50 cm na orbicie geostacjonarnej. Z szacowanych 500 tys. obiektów o średnicy powyżej 1 cm tylko 18 tys. może być śledzonych z Ziemi. Łączną liczbę obiektów szacuje się na miliony.
Ochrona przed mikrometeoroidami.
W 1946 astronom Fred Whipple zaproponował rozwiązanie chroniące przyszłe statki kosmiczne przed mikrometeoroidami. Na początku znane jako „zderzak meteorytowy”, dzisiaj rozpoznawana pod nazwą Tarcza Whippla, składała się z cienkiej warstwy metalu rozpostartej w małej odległości od kadłuba statku. Kiedy mikrometeoryt uderza w folię, wyparowuje, a powstająca w wyniku plazma szybko się rozprzestrzenia. Na początku wyścigu kosmicznego, w latach 60. XX wieku zagrożeniem dla działających statków kosmicznych wydawały się jedynie mikrometeoroidy. Prowadzone wtedy badania nad ochroną statków kosmicznych można było w późniejszych latach wykorzystać do ochrony przed kosmicznymi śmieciami.
NORAD, Gabbard i Kessler.
NORAD utrzymuje bazę danych wszystkich znanych startów rakiet i obiektów, nie tylko samych satelitów, ale ich osłon aerodynamicznych, zużytych górnych członów rakiet itp., która znana jest dziś pod nazwą Katalogu Obiektów Kosmicznych i prowadzona jest od czasów wystrzelenia satelity Sputnik 1 w 1957 roku. NASA później zaczęła wydawać tę bazę danych w powszechnym dziś dwuliniowym zestawie danych.
Sensory, które pracowały dla bazy, zdawały się zbierać dane o wielu innych obiektach, z których wiele pochodziło z eksplozji na orbicie. Niektóre z nich spowodowano umyślnie, jako część testów technologii przeciwko satelitom w 1960, podczas gdy inne były efektem eksplozji górnych członów rakiet pozostawionych na orbicie, kiedy to resztki paliwa w zbiornikach, parując, rozszerzały się i w efekcie napierały na ścianki. Obiekty te jednak były monitorowane przypadkowo, pracownik NORAD-u, John Gabbard, przedsięwziął stworzenie osobnego katalogu, w którym zostaną sklasyfikowane obiekty tego typu. Badając wyniki tych eksplozji, Gabbard wytworzył nową technikę przewidywania orbit ich pozostałości. Diagramy Gabbarda są dzisiaj często stosowane, do ulepszania modelowania orbitalnej degradacji.
Kiedy baza danych NORAD-u została po raz pierwszy upubliczniona w 1970, Kessler zaaplikował metodę użytą do badania pasa asteroid do przebadania katalogu. W 1978 Kessler i Burton Cour-Palais napisali wspólnie pracę "Częstość kolizji sztucznych satelitów: o utworzeniu się pierścienia", w której wykazywali, że taki sam proces jak powodujący ewolucję rodziny planetoid, wywołuje zjawisko fragmentacji obiektów krążących na niskiej orbicie okołoziemskiej, ale zachodzące w o wiele krótszej skali czasu, bo zaledwie dekad. Pod koniec publikacji stwierdzono, że w okolicach 2000 roku materiał pochodzący z tego typu zderzeń będzie stanowił zagrożenie większe od materiału występującego tam naturalnie.
W tamtym czasie wydawało się jednak, że nie ma znacznego zagrożenia, ponieważ kosmiczne śmieci górne powinny wyhamowywać i spalać się w górnych warstwach atmosfery w szybszym tempie, niż aktualnie powstają kolejne. Aczkolwiek Gabbard zdawał sobie sprawę, że katalog NORAD-u jest niekompletny. Wkrótce po publikacji Kesslera, w trakcie wywiadu na te tematy, Gabbard użył terminu "Syndrom Kesslera" na określenie sytuacji, w której materiał na orbicie zaczyna być znaczącym problemem. Dziennikarz przytoczył go słowo w słowo i kiedy artykuł podchwycono w artykule w "Popular Science" w 1982, termin wszedł do powszechnego użycia. Artykuł został wyróżniony nagrodą prasową.
Dalsze badania.
Brak dokładnych danych dla wyższych orbit zmusił naukowców do skupienia się nad zbadaniem niskiej orbity okołoziemskiej. W październiku 1979 NASA zapewniła Kesslerowi dalsze środki na badania. W trakcie badań przeanalizowano kilka podejść do problemu. Korzystano z teleskopów optycznych oraz radarów krótkofalowych. Same pomiary optyczne pokazywały, że szacunki są o połowę zaniżone. Wcześniej zakładano, że katalog NORAD-u jest w miarę kompletny, a już na pewno zawiera wszystkie większe obiekty. Te obserwacje pokazały, że katalog NORAD-u niektóre obiekty omijał świadomie (zazwyczaj instalacje wojskowe), niełatwo wyłapywał obiekty o średnicy poniżej 10 cm, a wielu innych po prostu nie uważał za istotne.
Inne badania z kolei używały mikroskopów do badania powierzchni statków w poszukiwaniu do tej pory niezauważonych zniszczeń. Sekcje Skylabu i modułu serwisowego Apollo używane w latach 60. i 70. były mocno doświadczone przez śmieci. Ku zdziwieniu wszystkich, nasilenie bombardowania było silniejsze, niż się wszystkim zdawało i już wtedy było głównym źródłem kolizji w kosmosie. Badania wzbogacono o wyniki z analizy Solar Max-u, LDEF-u, wielu lotów wahadłowców kosmicznych i podobnych badań, które trwają do dziś.
Badania wykazały, że 42% kosmicznych odpadów to pozostałości 19 wydarzeń, wybuchów rakiet, w szczególności amerykańskiej rakiety Delty. Kessler posłużył się tu technikami Gabbarda i zaprzeczył panującemu przekonaniu, że śmieci były pozostałościami po jakiejś nieznanej eksplozji ASAT. Delta była wynikiem działania amerykańskiego programu kosmicznego i jeszcze kilka jej pozostałych elementów oczekiwało swojego losu.
Nowy Syndrom Kesslera.
W tym samym czasie siły powietrzne USA przeprowadziły eksperyment, aby ustalić, co będzie wynikiem zderzenia kosmicznego śmiecia z satelitą albo z innym kosmicznym śmieciem. Eksperyment wykazał, że nie jest ono podobne do zderzenia z mikrometeorytem i że wiele śmieci może stanowić zagrożenie. Prowadzić też może do fatalnej ewentualności; gęstość śmieci zamiast ilością przedmiotów wystrzelonych na orbitę jest tą liczbą plus ilością śmiecia powstałego w wyniku kolizji śmieci pomiędzy sobą. Jeśli nowy śmieć nie spalił się w atmosferze, zanim uderzył w następny śmieć, liczba śmieci będzie stale wzrastać, nawet po wstrzymaniu lotów.
W 1991 Kessler opublikował nową pracę, opierając się na wszystkich zebranych danych. W "Kaskadowe kolizje: limit przyrostu populacji na niskiej orbicie okołoziemskiej" przypominał o wynikach doświadczeń amerykańskich sił powietrznych. Chociaż znaczna większość śmiecia była stosunkowo mała, jak listki farby, większość "masy" przypadała na mniejszą liczbę cięższych obiektów, kilogramowych lub cięższych. Tyle wystarczy już do poważnego uszkodzenia statku. W jednej z prac Narodowej Akademii Nauk czytamy:
Kilogramowy obiekt uderzający z prędkością 10 km/s, dla przykładu ma prawdopodobnie możliwość rozbicia tonowego statku, jeśli uderzy w element konstrukcyjny. W wyniku takiego zderzenia powstanie wiele kilogramowych odpadków.
Wnioski Kesslera dzielą problem na 3 kategorie. Przy odpowiednio niskiej gęstością kosmicznych śmieci dochodzi mniej nowych zanieczyszczeń niż te, które spadają do atmosfery, i można stwierdzić, że problemu nie ma. Powyżej pewnej krytycznej gęstości każdy kolejny śmieć przyspiesza powiększanie się układu. Po przekroczeniu pewnej, dużej już gęstości, produkcja odłamków jest szybsza niż tempo ich spalania w atmosferze, prowadząc do reakcji łańcuchowej, która poszatkuje wszystkie śmieci w drobny pył i większe odłamki, czyniąc każdy lot w kosmos niebezpiecznym. Jest to nowe znaczenie "Syndromu Kesslera".
W historycznym podsumowaniu w 2009 sam Kessler napisał:
Agresywne wykorzystanie przestrzeni kosmicznej bez odpowiednich zabezpieczeń może znacznie skrócić czas, w jakim dochodzi do kolizji śmieci. Jednymi z najniebezpieczniejszych dla środowiska działalności w kosmosie należą wielkie instalacje gwiezdnych wojen w latach 80., wielkie stacje paneli słonecznych, projektowane w latach 70. oraz systemy antysatelitarne wykorzystane w ciągu ostatnich 30 lat przez USA, ZSRR i Chiny. Mogą one doprowadzić do sytuacji, w której jeden satelita wywoła lawinową reakcję.
Wzrost ilości śmieci.
Opierając się na przeprowadzonych badaniach, na początku lat 80. NASA i inne amerykańskie organizacje postanowiły ograniczyć ilość śmieci. Jedno szczególnie efektywne rozwiązanie należało do firmy McDonnell Douglas w dopalaczu rakiety Delta, który pozbywał się nadmiaru paliwa po skończonej pracy, co zapobiegało rozerwaniu zbiornika. Inne kraje nie były skore do zainteresowania się problemem, a w latach 80. ZSRR wystrzelił wiele rakiet.
NASA i NORAD przeprowadziły nowe badania celem dokładniejszego zbadania środowiska kosmicznych śmieci. Każde kolejne pomiary powiększały katalog zarejestrowanych śmieci. W 1981 w artykule Scheftera ich liczbę szacowano na 5 tysięcy obiektów, ale nowe zestawy sensorów w "Naziemnej Elektro-Optycznej Stacji Nasłuchowej" znalazły wiele nowych. Pod koniec lat 90. podejrzewano, że większość z 28 tys. wystrzelonych obiektów zdegradowało i tylko 8500 pozostaje na orbicie. W 2005 liczbę obiektów szacowano na 13 tysięcy, a w 2006 szacunki zwiększono do 19 tysięcy.
Wzrost populacji śmieci doprowadził do dyskusji wewnątrz społeczności o naturze problemu i o wcześniejszych ostrzeżeniach. Zgodnie z wynikami prac Kesslera z 1991, poprawionymi w 2001, niska orbita okołoziemska na wysokości do 1000 km powinna znajdować się wewnątrz regionu kaskadującego. Zdarzył się tylko 1 poważniejszy incydent: zderzenie pomiędzy "Iridiumem 33" oraz "Kosmosem 2251". Brak łatwych do zaobserwowania efektów kaskadowych prowadził niektórych do przekonania o błędnym założeniu teorii. Inni podkreślali, że zaobserwowanie efektów procesu może być trudne w jego początkowym stadium i być może uda się tego dokonać w przyszłości.
Model NASA z 2006 pokazywał, że obecna populacja śmiecia będzie tam co najmniej do roku 2055. Narodowa Akademia Nauk, podsumowując wyniki prac naukowców, stwierdziła, że dwie warstwy niskiej orbity okołoziemskiej, na wysokościach od 900 do 1000 km oraz poza 1500 km, przekroczyły już wartość krytyczną.
Charakterystyka.
Duże i małe.
Naukowcy dzielą kosmiczne śmieci na "duże" i "małe". Podział ten nie wynika z wielkości odpadów, ale z możliwości ich śledzenia. Za "duże" przyjmuje się śmieci o rozmiarach (średnicy) 10 cm i większe i o masie rzędu 1 kg. Logicznym byłoby, gdyby "małymi" odpadkami nazywano wszystko, co jest mniejsze od "dużych", ale według naukowców "małymi" odpadkami są śmieci o średnicy 1 cm lub mniejszej. Teoretycznie śmieci większe od 1 cm powinny byłyby zostać uznane za "duże", ale praktycznie pozostają niezaklasyfikowane, ponieważ naukowcy nie mają wystarczająco precyzyjnych urządzeń, by je śledzić.
Liczbowo, znaczna większość śmieci ma 1 cm lub mniej. Dane NASA z 2009 szacują liczbę "dużych" śmieci na 19000; te 500000 mniejszych w przedziale od 1 do 10 cm oraz miliony "małych" śmieci. W kategoriach masy znaczna jej większość przypada na kilka dużych obiektów i tak – zgodnie z danymi z 2000 roku – około 1500 obiektów ważących po 100 kg każdy już stanowi ponad 98% z 1900 ton śmieci.
Skoro śmieci zostały wykonane ręką człowieka, całkowita "możliwa" masa śmieci jest łatwa do obliczenia: to łączna masa wszystkich obiektów wystrzelonych na orbitę. Aktualna masa śmieci jest jednak niższa, jako że wiele z tych obiektów zdegradowało. Jako że w masie śmiecia dominują cięższe obiekty, znane już od dłuższego czasu, masa całkowita pozostaje względnie stała. Szacuje się ją na około 5500 ton.
Niska orbita okołoziemska.
Każdy satelita, czy człon rakietowy może z różnych powodów wygenerować kolejne obiekty na orbicie. Najwięcej zdarzeń tego typu dotyczyło eksplodujących członów rakiet w których pozostawały resztki paliwa. Odłamki mogą się także generować na skutek degradacji starszych obiektów np. z powodu dużych zmian temperatury na orbicie. Każde zderzenie pomiędzy obiektami o podobnej masie może wytworzyć dużą liczbę nowych odłamków. Każdy kolejny element sam w sobie może stanowić zagrożenie. Przy odpowiednio dużej kolizji (np. pomiędzy stacją orbitalną a niedziałającym satelitą), ilość odłamków uczyniłaby niską orbitę okołoziemską niestabilną.
Na najpowszechniej używanych dla misji załogowych niskich orbitach okołoziemskich, 400 km i poniżej, opór powietrza powoduje systematyczne zmniejszanie się prędkości poruszających się tam obiektów, co powoduje obniżanie się ich orbity. Kolizje, do których dochodzi na tych wysokościach, są mniejszym problemem, ponieważ odpadki z takiej kolizji pozostają na orbicie o podobnej wysokości. Ta wartość sama w sobie ulega zmianom na skutek pogody. Podczas wzmożonej aktywności Słońca w ramach 11-letnich cykli, górne warstwy atmosfery rozszerzają się, co skutkuje większym oporem powietrza, który spowalnia obiekty na orbicie, co z kolei przyśpiesza obniżanie ich orbity. W okresie wzmożonej aktywności Słonecznej ilość powracających z orbity kosmicznych odpadków wzrasta.
Średnia orbita okołoziemska i orbita geosynchroniczna.
Na wyższych orbitach, gdzie wpływ atmosfery jest dużo mniej znaczący, degradacja orbity trwa dłużej. Wpływ Księżyca i ciśnienie wiatru słonecznego może stopniowo pchać śmieci na niższe orbity, ale na bardzo wysokich orbitach może to trwać tysiące lat. Tak więc skoro te orbity są znacznie rzadziej używane, niż niska orbita okołoziemska, i w rezultacie problem narasta wolniej, całkowita masa znajdujących się tam śmieci jednak wzrasta.
Problem jest szczególnie poważny na wartościowych orbitach geostacjonarnych, gdzie satelity są pogrupowane nad swoimi podstawowymi "celami" i dzielą ze sobą ścieżkę orbitalną. Perturbacje orbitalne są tutaj znaczące. Aktywnymi satelitami steruje się z Ziemi, ale w przypadku utraty łączności, stają się źródłem potencjalnej kolizji (jak w przypadku Telstar 401). Pozytywną cechą są stosunkowo niskie prędkości na orbicie geostacjonarnej, w porównaniu z tymi na niskiej okołoziemskiej orbicie. Szczytowe prędkości uderzeń dochodzą do 100 m/s. Oznacza to, że pole odpadków z takiej kolizji stanowi mniejsze zagrożenie niż na niskiej orbicie okołoziemskiej, przynajmniej nie krótkoterminowo. Niemniej jednak takie uderzenie poważnie uszkodziłoby satelitę.
ITU nałożyła restrykcyjne wymagania na naziemnych operatorów nowych satelitów i domaga się od właściciela gwarancji, że będą potrafili bezpiecznie ściągnąć satelitę z jego orbity po skończonej służbie. Badania wykazały jednak, że gwarancje same w sobie nie są wystarczającą rękojmią, żeby w kosmosie nie dochodziło do kolizji. Dodatkowo orbita geostacjonarna jest zbyt daleko, aby przeprowadzić dokładne pomiary obiektów poniżej 1 m, realne rozmiary problemu nie są znane.
Pomimo wszystkich tych starań celem uniknięcia kolizji, takie wypadki zdarzyły się. 24 lipca 1996, Cerise, francuski mikrosatelita na niskiej orbicie okołoziemskiej, został trafiony przez fragment drugiego stopnia rakiety "Ariane 1 H-10", który eksplodował w listopadzie 1986. 29 marca 2006, rosyjski satelita komunikacyjny "Express-AM11" został uderzony przez nieznany obiekt i został uszkodzony. Szczęśliwie, inżynierowie mieli chwilę czasu na kontakt z satelitą i wysłanie go na orbitę parkingową.
Źródła kosmicznych odpadów.
Nieczynne satelity.
W 1958 USA wystrzeliły Vanguarda I na średnią okołoziemską orbitę, i pozostaje on do dzisiaj śmieciem o najdłuższym stażu na orbicie.
W katalogu zliczającym znane starty Union of Concerned Scientists wyliczyła 902 funkcjonujące satelity. Wlicza się je do 19 000 "dużych" obiektów i około 30 000 łącznie wystrzelonych obiektów. Funkcjonujące satelity stanowią więc odsetek populacji śmiecia.
Podczas zimnej wojny ZSRR wystrzelił kilkanaście satelitów przeznaczonych do wykrywania okrętów podwodnych, jako część programu RORSAT. Jako źródło energii dla radaru w który wyposażony był satelita, wyposażono go w reaktor nuklearny "BES-5". Zazwyczaj wysyłano je na cmentarną orbitę o średniej wysokości, ale było kilka wypadków, które zaowocowały opadem radioaktywnym na Ziemię (zobacz Kosmos 954 i Kosmos 1402). W związku z tymi wypadkami opracowano nową procedurę dezaktywacji satelitów, która zakładała wystrzelenie reaktora na wyższą bezpieczną orbitę, co z kolei generowało chmurę wyciekającego granulatu który chłodził reaktor.
Utracony sprzęt.
Śmieci powstają też często w wyniku spacerów kosmicznych. Zgodnie z książką Edwarda Tufte "Przewidywanie Informacji", wśród śmieci mogą znajdować się: rękawica zgubiona przez astronautę Eda White'a podczas pierwszego spaceru; kamera Michaela Collinsa zgubiona koło statku Gemini 10; worki ze śmieciami z radzieckiej stacji " Mir" wystrzeliwane przez 15 lat; klucz francuski i szczoteczka do zębów. Sunita Williams z STS-116 także zgubiła kamerę.
Człony rakiet.
Człony silników pierwszego stopnia rakiety Saturn IB z czasów Apollo nie osiągały prędkości orbitalnych i nie dodawały się do całkowitej masy śmiecia. Człony drugiego stopnia zaczynają i kończą swoje życie na orbicie. Jednak nie tylko stopnie S-IVB dla rakiet Saturn IB pozostawały na orbicie. Od lotu Apollo 8 do Apollo 12 zużyte stopnie S-IVB rakiet Saturn V po osiągnięciu II prędkości kosmicznej i odłączeniu pojazdów Apollo CSM i LM wchodziły na orbitę heliocentryczną, co mogło powodować dziwne zamieszania w obserwacjach poprzez najnowocześniejszy sprzęt. Przykładem jest przypadek odkrycia asteroidy J002E3 w 2002. Po dokładnej analizie stwierdzono, że J002E3 to stopień S-IVB użyty w misji Apollo 12. Dopalacze pozostają poważnym problemem wśród śmiecia i jeden z poważniejszych przypadków związany jest z "Ariane".
Już podczas wczesnych prac nad badaniem tego problemu stało się oczywiste, że duża część space debris pochodzi z rozrywających się członów rakiet. NASA jako jedyna wprowadziła jakieś sposoby walki z tym problemem, inne kraje długo go lekceważyły. 11 marca 2000, chińska Long March 4 CBERS-1/SACI-1 eksplodowała na orbicie, tworząc chmurę śmiecia.
Wydarzenie podobnej skali wydarzyło się 19 lutego 2007, kiedy górny człon rosyjskiej rakiety Briz-M eksplodował nad Australią. Wystrzelono go 28 lutego 2006, i przenosił on na pokładzie satelitę komunikacyjnego Arabsat-4A, ale doznał uszkodzenia, zanim mógł wykorzystać całe swoje paliwo. Eksplozję nagrało kilku astronautów. Podobny incydent zdarzył się jeszcze 14 lutego 2007, jak w wynika z zapisów Celes Trak. 8 takich eksplozji wydarzyło się w 2006, najwięcej od 1993.
Efekty testowania broni antysatelitarnej.
Jednym ze źródeł space debris są pozostałości po programie ASAT prowadzonym podczas wyścigu zbrojeń. NORAD zbierał w katalogu tylko dane z obserwacji nad sowieckim sprzętem, znacznie później dopisano do niego dane z amerykańskich źródeł wojskowych. W czasie kiedy zrozumiano naturę problemu, testy ASAT już dawno zakończono. Jedyny amerykański aktywny projekt, Program 437 zamknięto w 1975.
USA rozpoczęły jednak ponownie prace nad ASAT przy okazji "Vought" ASM-135 ASAT. Test wykonany w 1985 zniszczył 1-tonowego satelitę orbitującego na wysokości 525 km, tworząc mnóstwo "małego" śmiecia. Ponieważ odbyło się to na niskiej orbicie, atmosfera wyczyściła te śmieci w ciągu dekady.
Chiny ucierpiały z powodu szerokiego zanieczyszczenia śmieciami po teście z bronią ASAT. To incydent, który jest znany z tego, iż spowodował największe ilościowe powiększenie ilości śmiecia, około 2300 kawałków łatwego do wykrycia śmiecia (wielkości piłki golfowej), ponad 35000 kawałków 1-centymetrowych lub większych, i około miliona 1-milimetrowych lub większych. Najgorsze w tym wszystkim jest to, że do incydentu doszło we względnie wykorzystywanym kawałku nieba, pomiędzy 850 a 882 kilometrem.
20 lutego 2008, Amerykanie byli zmuszeni wystrzelić SM-3 z krążownika typu "Ticonderoga" USS "Lake Erie" (CG 70) w celu zniszczenia wadliwego satelity szpiegowskiego NROL-21, przenoszącego w zbiorniku 500 kg toksycznej hydrazyny. Wydarzenie miało swój finał na 250 kilometrze. Celowano tak, aby ograniczyć liczbę powstałego śmiecia, i większość z niego spadła z początkiem 2008.
Aspekty operacyjne.
Zagrożenie dla pojazdów bezzałogowych.
Śmieci o małej masie mają wpływ na żywotność kosmicznych misji, jeśli pojazd jest napędzany przez ogniwo słoneczne. Ponieważ nie mogą być one pokryte metalową powłoką, będą bezpośrednio wystawione na działanie odpadków. Uderzone, raczej nie produkują nowych śmieci. Zwykle tworzą się z nich chmury gazowych cząsteczek, które same w sobie nie stanowią zagrożenia dla statków. Mają one jednak właściwości plazmy w momencie powstawania i stanowią dalsze zagrożenie dla paneli słonecznych.
Efekty wielu uderzeń były szczególnie widoczne na stacji kosmicznej Mir, gdzie konsekwencją było rozgałęzienie się paneli słonecznych.
Pierwsza poważniejsza kolizja z 10 lutego 2009 o 16:56 UTC. Nieaktywny 960 kilogramowy Kosmos 2251 oraz funkcjonujący 560 kg Iridium 33 zderzyły się ze sobą 789 km ponad północną Syberią. Względna prędkość uderzenia wynosiła 11,7 km/s. Oba satelity uległy uszkodzeniu i wytworzyły sporą chmurę śmiecia.
Zagrożenie dla misji załogowych.
Wraz z wprowadzeniem wahadłowców do służby w 1980 roku, NASA zwracała się do NORAD-u o kontrolowanie przestrzeni przed wahadłowcem, aby móc odnajdywać i unikać większych kawałków space debris. Był moment, w którym ta praca zużywała większość środków NORAD-u. Pierwszy oficjalny manewr uniknięcia odpadku odbył się podczas STS-48 we wrześniu 1991. Podobne manewry przeprowadzono podczas misji 53, 72 i 82.
Jednym z pierwszych wydarzeń, które nagłośniło problem, było zdarzenie z udziałem wahadłowca Challenger podczas misji STS-7. Listek farby przebił się przez okno i wybił otwór o średnicy 1 mm. Endeavour doznał podobnego uszkodzenia podczas STS-59 w 1994, ale ten się skutecznie nie przebił. Badania kadłubów po dokonanych lotach wykazały wzrost częstotliwości uderzeń po 1998 roku.
Najmniejsze śmieci zaczęły być powoli zagrożeniem samym w sobie. Zniszczenia okien, uszkodzenia TPS-u. Aby minimalizować ryzyko uszkodzeń, kiedy wahadłowiec osiągnie orbitę, umyślnie stawia się go ogonem w kierunku lotu, aby jak najwięcej śmiecia uderzyło w silniki i komory transportowe. Podczepiony pod ISS, statek jest umieszczany w takim miejscu, że stacja stanowi dla niego ochronę.
Powiększenie się masy całkowitej śmiecia doprowadziło NASA do zmiany podejścia, co do skali zagrożenia i jest ono dziś uważane za zagrożenie numer 1 dla działania wahadłowców.
Pomimo najlepszych starań, w dekadzie 2000-10 również doszło do 2 poważnych incydentów. W 2006 wahadłowiec Atlantis został uderzony przez fragment płyty podczas STS-115, który to kawałek przedziurawił chłodnicę. Podobny incydent zdarzył się podczas STS-118 w 2007, kiedy Endeavour został uderzony przez nieznany element, i również przebił się przez kadłub.
Zagrożenie dla Ziemi.
Chociaż najmniejsze ze śmieci spalą się w atmosferze, większe mogą z powodzeniem uderzyć w powierzchnię Ziemi.
Oryginalny plan wykorzystania Skylab-u przewidywał pozostanie stacji na orbicie nawet do 10 lat po zakończeniu misji w lutym 1974. Wysoka aktywność słoneczna zepchnęła jednak Skylab znacznie prędzej. 11 lipca 1979, wszedł on do ziemskiej atmosfery i uległ dezintegracji, rozsypując swoje szczątki na linii od południowego Oceanu Indyjskiego do rzadko zamieszkałych rejonów zachodniej Australii.
12 stycznia 2001, szczątki silnika Star-48 ze stopnia Payload Assist Module rakiety Delta II weszły w atmosferę. Rozbiły się na rzadko zamieszkałych rejonach Arabii Saudyjskiej. Zidentyfikowano je jako fragmenty członu rakiety, który wyniósł satelitę GPS NAVSTAR 32, który został wystrzelony w 1993 roku.
Katastrofa promu Columbia w 2003 pokazała, jak wiele fragmentów może spaść w całości na Ziemię. NASA nadal ostrzega przed zbliżaniem się do szczątek ich maszyn, ze względu na potencjalne zagrożenie ze strony toksycznych resztek paliwa.
27 marca 2007 szczątki radzieckiego satelity szpiegowskiego spadły niebezpiecznie blisko samolotu, przelatującego z Santiago, do Auckland w Nowej Zelandii z 270 pasażerami na pokładzie. Samolot leciał nad Pacyfikiem, który jest uznawany za najbezpieczniejsze miejsce do zrzucania satelitów.
Dzięki kontrolowanej deorbitacji dużych satelitów nad niezamieszkanymi obszarami Pacyfiku, udaje się uniknąć zagrożeń które mogą stwarzać tego rodzaju obiekty. Odnotowano jedynie pojedyncze przypadki upadku space debris w pobliżu zamieszkanych obszarów. Zazwyczaj są to elementy członów rakiet lub satelitów wykonane ze stali nierdzewnej lub tytanu. W 1969 roku taki fragment miał uderzyć w statek handlowy i ranić japońskich marynarzy. W 1997 w Oklahomie Lottie Williams została uderzona w ramię przez 10 × 13 centymetrowy osmolony kawałek metalu, należący prawdopodobnie do pozostałości po rakiecie Delta II, obyło się bez poważniejszych obrażeń.
Śledzenie i pomiary.
Śledzenie naziemne.
Radary i teleskopy oraz lidary są podstawowymi narzędziami w śledzeniu śmieci. Aczkolwiek ustalanie orbit jest problematyczne. Śledzenie obiektów o średnicy poniżej 10 cm jest trudne z powodu małego przekroju oraz niestabilności orbitalnej obiektów, chociaż można sobie poradzić ze śledzeniem obiektów o średnicy 1 centymetra. NASA używa do tego celu teleskopu o 3-m ciekłym zwierciadle.
Strategiczne Dowództwo Stanów Zjednoczonych utrzymuje katalog 19000 obiektów sporządzony na podstawie wersji z 2009, głównie w celu możliwości znalezienia w tej gromadzie wrogiego pocisku. Dane do katalogu zbiera sieć radarów i teleskopów. Znaczna większość śmieci pozostaje jednak dla nas niewidoczna.
Pomiary w kosmosie.
Odpadki, z którymi powrócono na Ziemię, również stanowią cenne źródło wiedzy o środowisku wysypiska. Satelita LDEF umieszczony na orbicie przez STS-41-C i odzyskany przez STS-32 spędził 68 miesięcy na orbicie. Bliskie przyjrzenie się jego powierzchni pozwoliło na analizę kierunkowej dystrybucji śmieci i ich przepływu. Satelita EURECA umieszczony na orbicie przez STS-46 i ściągnięty przez STS-57 również jest obiektem badań. Także panele słoneczne teleskopu Hubble'a, które powróciły w trakcie misji STS-61 oraz STS-109 są ważnym źródłem wiedzy z tej dziedziny.

</doc>
<doc id="1891857" url="https://pl.wikipedia.org/wiki?curid=1891857" title="Region Cajamarca">
Region Cajamarca

Region Cajamarca – jeden z 25 regionów w Peru. Stolicą jest miasto Cajamarca.
Znajduje się w północnych Andach. Od północy graniczy z Ekwadorem, na południe La Libertad.
Podział administracyjny regionu.
Region Cajamarca podzielony jest na 13 prowincji, które obejmują 127 dystrykty.

</doc>
<doc id="1891858" url="https://pl.wikipedia.org/wiki?curid=1891858" title="Tosin Oke">
Tosin Oke

Tosin Oke (ur. 1 października 1980 w Londynie) – brytyjski lekkoatleta, trójskoczek, od 2009 reprezentujący Nigerię.
Jego pierwszym międzynarodowym osiągnięciem był złoty medal mistrzostw Europy juniorów (Ryga 1999). Srebro i brąz zdobyli na tej imprezie późniejsi medaliści igrzysk olimpijskich i mistrzostw świata – Szwed Christian Olsson oraz Rumun Marian Oprea. W kategorii seniorów życiowym osiągnięciami Oke są złote medale mistrzostw Afryki (Nairobi 2010), wygrana na igrzyskach Wspólnoty Narodów (Nowe Delhi 2010), zwycięstwo w igrzyskach afrykańskich (Maputo 2011) oraz kolejne złoto mistrzostw Afryki (Porto-Novo 2012). Siódmy zawodnik igrzysk olimpijskich (Londyn 2012). W 2014 zdobył srebro na igrzyskach Wspólnoty Narodów w Glasgow oraz srebro afrykańskich mistrzostw w Marrakeszu. Złoty medalista igrzysk afrykańskich w Brazzaville (2015). Szósty zawodnik halowych mistrzostw świata z 2016. W tym samym roku zdobył swoje trzecie złoto mistrzostw Afryki.

</doc>
<doc id="1891860" url="https://pl.wikipedia.org/wiki?curid=1891860" title="Lactarius adhaerens">
Lactarius adhaerens

Lactarius adhaerens R. Heim – gatunek grzybów należący do rodziny gołąbkowatych ("Russulaceae"). W Polsce nie występuje. 
Charakterystyka.
Grzyby mikoryzowe, rozwijające się w glebie i wytwarzające naziemne owocniki złożone z kapelusza i trzonu, których miąższ zbudowany jest z kulistawych komórek powodujących ich specyficzną kruchość i nieregularny przełam. Kapelusz owocników ma średnicę 4–4,5 cm i wgłębiony środek, jest złotawo lub żółto zabarwiony. Hymenofor blaszkowy, blaszki jasnozłotobrązowe, o regularnej tramie. Trzon o długości 4–6 cm i średnicy 0,5–0,6 cm, cylindryczny, barwy ceglastobrązowy. Miąższ zwarty, w kapeluszu biały, w trzonie kremowy, wytwarzający białe mleczko. Podstawki przeważnie czterozarodnikowe, czasem dwuzarodnikowe. Zarodniki kulistawe, o średnicy 7,3–9 μm, pokryte siateczką o wysokości ok. 2,5 µm, amyloidalne. Wysyp zarodników jasnokremowy.

</doc>
<doc id="1891861" url="https://pl.wikipedia.org/wiki?curid=1891861" title="Ihor Płotko">
Ihor Płotko

Ihor Wołodymyrowycz Płotko, ukr. Ігор Володимирович Плотко, ros. Игорь Владимирович Плотко, "Igor Władimirowicz Płotko" (ur. 9 czerwca 1966 w Dniepropetrowsku) – ukraiński piłkarz, grający na pozycji napastnika, a wcześniej pomocnika.
Kariera piłkarska.
Kariera klubowa.
Karierę piłkarską rozpoczął w Kołosie Nikopol, skąd na początku 1992 przeszedł do Wołyni Łuck a latem 1992 do Karpat Lwów. W sezonie 1994/95 występował w klubie Dnipro Dniepropetrowsk. W sierpniu 1995 rozegrał 4 mecze w zespole Metałurh Nikopol, a potem został piłkarzem Torpeda Zaporoże. W sezonie 1996/97 w rundzie jesiennej bronił barw Metałurha Zaporoże, a w rundzie wiosennej Krywbasa Krzywy Róg. Potem powrócił do lwowskich Karpat. Latem 1998 przeniósł się do Metałurha Mariupol, gdzie pełnił również funkcje kapitana drużyny. Na początku 2001 został zaproszony przez trenera Romana Pokorę do Polihraftechniki Oleksandria, której pomógł awansować do Wyższej lihi. Rozpoczął sezon 2002/03, ale po 2 rozegranych meczach postanowił zakończyć karierę piłkarską w wieku 36 lat.

</doc>
<doc id="1891862" url="https://pl.wikipedia.org/wiki?curid=1891862" title="Koncert w ogrodzie Tuileries">
Koncert w ogrodzie Tuileries

Koncert w ogrodzie Tuileries () – obraz olejny francuskiego malarza Édouarda Maneta namalowany w roku 1862, a obecnie przechowywany w National Gallery w Londynie. Dzieło ma wymiary 76,2 cm wysokości i 118,1 cm szerokości. Jest to pierwszy przykład malarskiego stylu Maneta, wzorowanego na twórczości Fransa Halsa i Diego Velázqueza oraz pierwszy znak artystycznego zainteresowania autora zabawą i rozrywką, które będzie mu towarzyszyło przez całe życie.
Opis.
Chociaż niektórzy badacze twierdzą, że dzieło jest niedokończone, to jednak doskonale oddaje atmosferę, jaka panowała w ogrodach Tuileries, w epoce autora, kiedy to były one ośrodkiem paryskiego życia towarzyskiego. Obraz jest świadectwem zerwania przez malarza z realizmem. Precyzja i dopracowanie szczegółów zostały poświęcone na rzecz ukazania ożywionej sceny, przedstawiającej ówczesne społeczeństwo francuskie.
Artysta uwidocznił tu swoich przyjaciół, artystów, pisarzy, muzyków. Wśród wielu postaci znajdują się tam Charles Baudelaire, Théophile Gautier, Henri Fantin-Latour, Jacques Offenbach, Aurélien Scholl, Zacharie Astruc, Eugène Manet – brat malarza i inni. Pośród nich autor umieścił także swoją podobiznę. Édouard Manet jest widoczny jako pierwszy z lewej. Nie wszystkie postacie zostały jednak zidentyfikowane przez badaczy.
Historia.
Dzieło zostało wystawione w 1863 w galerii Louis-Martinet. W 1872 zostało zakupione przez Duranda-Ruela, a następnie stało się częścią kolekcji Faure, z której zostało wypożyczone na wystawę po śmierci Maneta oraz do Salon dAutomne w 1905. Następnie obraz ponownie stał się własnością Duranda-Ruela, który go sprzedał sir Hugh Lane’owi, a ten z kolei ofiarował go w 1917 National Gallery.

</doc>
<doc id="1891863" url="https://pl.wikipedia.org/wiki?curid=1891863" title="Villanella">
Villanella

Villanella, villanesca (wł. "villano" - wieśniak, parobek) – w okresie renesansu typ wielogłosowej pieśni włoskiej, charakteryzujący się - w odróżnieniu od madrygału - prostą, homofoniczną fakturą oraz budową zwrotkową. Często wykazuje związki z muzyką ludową.
Wykształciła się w XVI wieku w Szkole neapolitańskiej ("villanella alla Neapolitana"). Kompozytorami piszącymi "villanelle" byli m.in. Adrian Willaert, Orlando di Lasso czy Ghinolfo Dattari

</doc>
<doc id="1891864" url="https://pl.wikipedia.org/wiki?curid=1891864" title="Region Huancavelica">
Region Huancavelica

Region Huancavelica – jeden z 25 regionów w Peru. Stolicą jest miasto Huancavelica.
Podział administracyjny regionu.
Region Huancavelica podzielony jest na 7 prowincji, które obejmują 94 dystrykty.

</doc>
<doc id="1891865" url="https://pl.wikipedia.org/wiki?curid=1891865" title="Alien Breed II – The Horror Continues">
Alien Breed II – The Horror Continues

Alien Breed II - The Horror Continues – gra komputerowa z gatunku strzelanin na platformę Amiga oraz Amiga CD32, wydana w roku 1993 przez firmę Team17. Stanowi oficjalną kontynuację gry Alien Breed z wieloma zmianami i usprawnieniami.
Gracz po raz kolejny wciela się w postać komandosa, który udaje się z pomocą dla stacji kosmicznej, która została opanowana przez rasę obcych. Wyboru komandosa dokonuje się spośród czterech dostępnych, przy czym każdy różni się początkowym wyposażeniem. Do eksterminacji wroga służy zestaw kilku rodzajów broni, które kupuje się za uzbierane w korytarzach pieniądze. Gracz natrafia na zamknięte drzwi, które otwiera się znalezionymi lub kupionymi kluczami, a także magazynki uzupełniające zapas amunicji oraz apteczki zwiększającą siły witalne.
Grę można toczyć w pojedynkę lub z drugim graczem. Wówczas na jednym ekranie rozgrywkę toczy para komandosów.
Do przejścia jest siedemnaście etapów, które rozgrywane są w pięciu różnych kompleksach stacji kosmicznej: teren przed bazą, kompleks cywilny, naukowy, militarny oraz siedlisko królowej obcych. Kompleksy połączone są przejściami bezpieczeństwa, w których w większości przypadków jest włączona sekwencja samodestrukcji dodatkowo utrudniająca rozgrywkę.

</doc>
<doc id="1891868" url="https://pl.wikipedia.org/wiki?curid=1891868" title="Nepal na Letnich Igrzyskach Olimpijskich 2008">
Nepal na Letnich Igrzyskach Olimpijskich 2008

Nepal na Letnich Igrzyskach Olimpijskich 2008 reprezentowało 8 zawodników: 4 mężczyzn i 4 kobiety. Był to jedenasty start reprezentacji Nepalu na letnich igrzyskach olimpijskich.

</doc>
<doc id="1891869" url="https://pl.wikipedia.org/wiki?curid=1891869" title="Eugen Albrecht">
Eugen Albrecht

Eugen Albrecht (ur. 21 czerwca 1872 w Sonthofen, zm. 18 czerwca 1908 we Frankfurcie nad Menem) – niemiecki lekarz patolog.
Był synem weterynarza Michaela Albrechta (1843–1917) i Amalie Julii Hofer. Jego brat Hans Albrecht (1878–1944) był lekarzem ginekologiem, dyrektorem szpitala Czerwonego Krzyża w Monachium.
Studiował najpierw filologię, potem medycynę na Uniwersytecie Ludwika i Maksymiliana w Monachium od 1890 do 1896. W 1896 został asystentem w instytucie anatomicznym w Halle. W okresie 1897/98 pracował w stacji zoologicznej Antona Dohrna w Neapolu. Od 1898 był asystentem Ottona Bollingera w Monachium, w 1900 roku został prosektorem. Od 1904 kierował Instytutem Patologii we Frankfurcie. W 1907 założył czasopismo „Frankfurter Zeitschrift für Pathologie”. 
Zmarł w wieku 36 lat z powodu krwotoku z płuc w przebiegu gruźlicy. Wspomnienia o nim napisali August Knoblauch, Siegfried Oberndorfer i Paul Ehrlich.
Wprowadził do medycyny pojęcia hamartoma i choristoma.

</doc>
<doc id="1891871" url="https://pl.wikipedia.org/wiki?curid=1891871" title="Bożena Budzińska">
Bożena Budzińska

Bożena Barbara Budzińska (ur. 14 marca 1957 w Gdańsku, zm. 13 sierpnia 2005 w Gdańsku) – polska pisarka: poetka, prozaik, nowelistka, krytyk literacki, redaktor, pedagog. Laureatka Nagrody Literackiej im. Klemensa Janickiego, nagrodzona w Ogólnopolskim Konkursie Literackim im. Leopolda Staffa.
Życiorys.
Urodziła się i zmarła w Gdańsku. Ukończyła IV Liceum Ogólnokształcące w Gdańsku (matura 1974) oraz Uniwersytet Gdański na Wydziale Filologii Polskiej. W 1996 była redaktorem bydgoskiego kwartalnika literackiego "Metafora". W latach 90. pracowała też jako redaktor językowy w Gdańskim Wydawnictwie Psychologicznym.
Zmarła 13 sierpnia 2005 r. po długiej chorobie.
Twórczość.
Autorka zbiorów poezji, opowiadań i powieści. Współpracowała z licznymi pismami literackimi, gdzie publikowała wiersze, prozę i teksty krytyczne: "Akant", "Autograf", "Brulion", "Dekada Literacka", "Fraza", "List Oceaniczny", "Metafora", "Nowy Nurt", "Opcje", "Przegląd Artystyczno-Literacki", "Radostowa", "Sycyna", "Twórczość", "W zmowie", "Zgorzelecki Baedeker Literacki".
Zadebiutowała w czasie studiów na łamach pisma "Litteraria" w 1977. Jej pierwszą zwartą publikacją był wydany własnym sumptem zbiór opowiadań "Sezon na pomarańcze" 1992. Zaprezentowała tam utwory cechujące się lekkością kreacji fantastycznych, nierealnych światów. Za tę publikację otrzymała w 1993 Nagrodę Literacką im. Klemensa Janickiego, przyznawaną wówczas przez redakcję czasopisma "Metafora".
W podobnym tonie utrzymany był kolejny zbiór opowiadań - "Matowe okno" 1994. W tym samym roku wydała zbiór wierszy "Martwa natura z ogniem w ręku". Ukazał się także "Poradnik interpunkcyjny" jej autorstwa. Kolejny rok to następny tomik wierszy pt. "Nie było baśni" 1995, w którym, kontynuując poetykę poprzedniego zbiorku, sięga do symboli kulturowych, odwołuje się do mitów i znanych toposów.
Rok 1998 przyniósł zbiór opowiadań "Trans", a rok 1999 - tom poezji "Landrynkowy areszt". W roku 2000 ukazały się "Alkowy Edenu" powieść zaplanowana jako pierwszy tom sagi metaforystycznej. Jej stylizowana na powieść awanturniczą akcja rozgrywa się w fantastycznym świecie przypominającym nieco epokę baroku.
Ze względu na kreację wielu narratorów, utożsamianych z autorami tekstów, jej twórczość bywa wpisywana w nurt metaweryzmu.
Jan Tomkowski, podziwiając prywatną mitologię pisarstwa Budzińskiej, klasyfikuje jej twórczość w nurcie realizmu magicznego.
Zbigniew Kresowaty określa jej twórczość mianem metaforyzmu.
Dzieła.
Publikacje w antologiach:
Inne:

</doc>
<doc id="1891873" url="https://pl.wikipedia.org/wiki?curid=1891873" title="Neupogen">
Neupogen



</doc>
<doc id="1891879" url="https://pl.wikipedia.org/wiki?curid=1891879" title="Region Huánuco">
Region Huánuco

Region Huánuco – jeden z 25 regionów w Peru. Stolicą jest miasto Huánuco.
Podział administracyjny regionu.
Region Huánuco podzielony jest na 11 prowincji, które obejmują 76 dystrykty.

</doc>
<doc id="1891881" url="https://pl.wikipedia.org/wiki?curid=1891881" title="Vignir Svavarsson">
Vignir Svavarsson

Vignir Svavarsson (ur. 20 czerwca 1980 w Rejkiaviku) – islandzki piłkarz ręczny, obrotowy, występujący w niemieckim TSV Hannover-Burgdorf. W 2008 roku wystąpił na Igrzyskach Olimpijskich w Pekinie, gdzie jego drużyna zdobyła srebrny medal. Podczas mistrzostw Europy w 2010 r. w Austrii zdobył brązowy medal.

</doc>
<doc id="1891882" url="https://pl.wikipedia.org/wiki?curid=1891882" title="Zdobycie Colchester">
Zdobycie Colchester

Zdobycie Colchester – zajęcie Colchester (Camulodunum) przez Brytów w roku 60 n.e.
W drugiej połowie I wieku n.e. rządy po Ostoriuszu w Brytanii przejęli Dydiusz Gallus (52–58 n.e.) oraz Kwintus Weraniusz (58 n.e.). Po nich prowincją zarządzał Gajusz Swetoniusz Paulinus, który natychmiast przystąpił do ujarzmiania plemion walijskich. Kiedy w roku 60 n.e. prowadził kampanię wojenną na zachodzie wyspy, na ziemiach Icenów doszło do wybuchu powstania Budyki. W opuszczonym przez Paulinusa Camulodunum pozostała zaledwie jedna kohorta piechoty oraz kilka oddziałów jazdy. Jako główne miasto rzymskiej administracji prowincjonalnej stało się ono pierwszym celem napaści wojowników Budyki.
Po zniszczeniu okolicznych osad Brytowie w liczbie 120 tys. wojowników podeszli pod miasto, w którym znajdował się rzymski garnizon oraz ludność cywilna wraz z rodzinami wojskowych. Kiedy Brytom udało się wejść do miasta, rozpoczęto jego plądrowanie i palenie, a zarazem chwytanie Rzymian i ich zwolenników. Wkrótce i Budyka wjechała na rydwanie do miasta, dowiadując się o schronieniu się rzymskiej milicji w świątyni kultu cesarza. Nielicznym spośród jazdy rzymskiej udało się wieczorem przedrzeć przez szeregi powstańców i powiadomić Paulinusa oraz prokuratora Katusa o losie miasta. Wysłany przez Katusa oddział 200 ludzi Brytowie szybko osaczyli i zabili. 
Tymczasem trwały walki z obrońcami świątyni. Wskutek zdrady miejscowych Brytów powstańcom udało się wtargnąć do wnętrza. Kiedy zaskoczeni Rzymianie poddali się, do niewoli dostało się kilka tysięcy jeńców, zarówno żołnierzy jak i cywilów. Wszystkich zgładzono: wielu z nich zginęło w podpalonej świątyni, innych wieszano, wbijano na pal bądź krzyżowano, poddając torturom. Trwająca przez kilka dni masakra była zemstą Budyki na Rzymianach za pobicie i zgwałcenie jej córek kilka miesięcy wcześniej.

</doc>
<doc id="1891884" url="https://pl.wikipedia.org/wiki?curid=1891884" title="O Trójcy Świętej">
O Trójcy Świętej

O Trójcy Świętej ("De Trinitate") – dzieło teologiczne Augustyna z Hippony na temat chrześcijańskiego dogmatu Trójcy Świętej napisane w piętnastu księgach w latach 399-419. Najważniejsza zachodnia polemika z arianizmem.
Głównym motywem Augustyna było ukazanie, że nie ma nic nieracjonalnego w pojmowaniu Boga jako bytu jednego i troistego. Głównym argumentem biskupa Hippony było podobieństwo Trójcy Świętej do triady istniejącej w duszy ludzkiej. Zgodnie z analizą antropologiczną tego czym jest dusza: poznanie, pamięć i pragnienie (wola) tworzą w niej jedną ludzką osobowość.
Powstanie.
Augustyn zaczął pisać swe dzieło ok. 400 r. i kontynuował je, zgodnie z przekonującymi przesłankami, dłużej niż do roku 413. Wtedy bowiem zetknął się z niektórymi ujęciami trynitarnymi Wschodnich Ojców Kościoła, które wpłynęły na jego nauczanie na temat relacji w Trójcy. Zagadnienie relacji Doktor Kościoła omawia w księgach V-VII, zostały one napisane po 413 r. Szczegółowe badania wykazują, że Augustyn w trakcie postępowania swych studiów przepracowywał wcześniej napisane księgi, np. bardzo rozwinięta doktryna misji i teofanii Osób Trójcy, która rozpoczyna Księgę II, powinna być datowana na rok 418. Do zakończenia dzieła najusilniejszymi prośbami ("vehementissima postulatione") zachęcali Augustyna „liczni bracia”. Dokończenie pisania polecił mu także sam biskup Kartaginy Aureliusz. Augustyn pisał o tym w 416 r. w liście do Aureliusza, wspominając jednocześnie, że pierwsza część niedokończonego dzieła została przedwcześnie, bez jego wiedzy i bez odpowiedniej korekty, przekazana do publicznego wglądu. Stąd Augustyn przerwał dyktowanie dzieła na jakiś czas. 
Ważnym źródłem doktryny trynitarnej Augustyna zawartej w dziele "O Trójcy Świętej" było nauczanie Ambrożego i Hilarego z Poitiers.
Układ i treść.
"De Trinitate" ma piętnaście ksiąg. Można dostrzec ich wyraźny podział na dwie części. 
W księdze XV,3.5. Augustyn sam dokonał pewnego podsumowania poprzednich czternastu ksiąg.
Kwestia Filioque.
W księdze XV, 26.47 "De Trinitate" Augustyn podkreślił, że sam Ojciec jest źródłem pochodzenia zarówno Syna, jak i Ducha Świętego, a więc Syn nie jest przyczyną istnienia Ducha w tym samym sensie co Ojciec. Stąd Augustynowa koncepcja "Filioque" nie sprzeciwiała się monarchicznej roli Ojca.
Augustyn widział jednak konieczność ukazania udziału Syna w pochodzeniu Ducha w łonie Trójcy, ze względu na poglądy arian. Według biskupa Hippony należało mówić, że Duch pochodzi od Ojca i Syna – „od obu”, gdyż doktryna o Trójcy, w której pochodzenie Ducha od Ojca wykluczałaby Syna, dawałaby do rąk argument arianizmowi. 
Takie ujęcie tematu Trójcy Augustyn znał z pism antyariańskiego pisarza Hilarego z Poitiers (315-367), którego autorytet poważał. Podobnie w Kościołach greckich wypowiadali się Epifaniusz z Salaminy (315-403), a także Cyryl z Aleksandrii (378-444.
Wydania polskie.
"O Trójcy Świętej", przeł. M. Stokowska 

</doc>
<doc id="1891885" url="https://pl.wikipedia.org/wiki?curid=1891885" title="Region Ica">
Region Ica

Region Ica – jeden z 25 regionów w Peru. Stolicą jest miasto Ica.
Podział administracyjny regionu.
Region Ica podzielony jest na 5 prowincji, które obejmują 43 dystrykty.

</doc>
<doc id="1891889" url="https://pl.wikipedia.org/wiki?curid=1891889" title="Urtekram">
Urtekram

Urtekram – duńska firma kosmetyczna założona w 1973 roku z siedzibą w Mariager.
Urtekram jest firmą ekologiczną, nie używającą substancji testowanych na zwierzętach i korzystającą głównie ze składników pochodzenia naturalnego. Posiada certyfikat BDIH i certyfikat ochrony środowiska ISO 14001.

</doc>
<doc id="1891890" url="https://pl.wikipedia.org/wiki?curid=1891890" title="Martin Galia">
Martin Galia

Martin Galia (ur. 12 kwietnia 1979 w Ostrawie) – czeski piłkarz ręczny, bramkarz, od 2016 zawodnik Górnika Zabrze.
Kariera sportowa.
Początkowo występował w Baníku Karviná, z którym zdobył trzy mistrzostwa Czech, a ponadto grał w Lidze Mistrzów. Następnie przez jeden sezon był zawodnikiem szwedzkiego Redbergslids IK. W latach 2004–2013 występował w klubach niemieckich. Będąc graczem Frisch Auf Göppingen, został w sezonie 2005/2006 wybrany najlepszym bramkarzem Bundesligi. Z TBV Lemgo wywalczył Puchar EHF (2009/2010). W latach 2013–2016 występował w szwajcarskim TSV St. Otmar St. Gallen. W 2016 przeszedł do Górnika Zabrze, z którym podpisał dwuletni kontrakt. W sezonie 2016/2017 rozegrał w Superlidze 31 meczów i zdobył cztery gole. W grudniu 2017 przedłużył umowę Górnikiem do końca czerwca 2020. W sezonie 2017/2018, w którym rozegrał 27 spotkań i rzucił dwie bramki, a jego skuteczność obron wyniosła 34,3% (212/619), otrzymał nominację do nagród dla najlepszego zawodnika i najlepszego bramkarza Superligi.
W reprezentacji Czech zadebiutował 6 stycznia 2001 w przegranym meczu z Danią (15:24). Uczestniczył w czterech turniejach finałowych mistrzostw świata (2001, 2005, 2007, 2015), oraz w siedmiu mistrzostwach Europy (2002, 2004, 2008, 2010, 2012, 2018, 2020). Podczas mistrzostw Europy w Austrii (2010) bronił ze skutecznością 34% (59/174), co dało mu 5. miejsce w klasyfikacji najlepszych bramkarzy turnieju.
W styczniu 2020 roku NMC Górnik Zabrze ogłosił przedłużenie kontraktu z Martinem Galią na kolejny sezon PGNiG Superligi – 2020/2021.

</doc>
<doc id="1891891" url="https://pl.wikipedia.org/wiki?curid=1891891" title="Ciąg poligonowy jednostronnie nawiązany">
Ciąg poligonowy jednostronnie nawiązany

Ciąg poligonowy jednostronnie nawiązany (ciąg wiszący, bagnet) – rodzaj ciągu poligonowego. Konstrukcja geometryczna, wykorzystywana do określania współrzędnych geodezyjnych punktów ciągu. Nawiązaniem ciągu są dwa punkty osnowy geodezyjnej wyższego rzędu o znanych współrzędnych. Kolejne punkty ciągu wyznaczamy metodą biegunową. Liczba boków tego ciągu nie może być większa od dwóch.
Dopuszcza się stosowanie ciągu jednostronnie nawiązanego w trudnych warunkach terenowych, ale tylko dla osnowy pomiarowej. W takim wypadku pomiar ciągu podlega weryfikacji poprzez wykonanie z ostatniego punktu tego ciągu pomiaru kontrolnego na co najmniej jeden szczegół terenowy I grupy dokładnościowej o znanych współrzędnych.

</doc>
<doc id="1891892" url="https://pl.wikipedia.org/wiki?curid=1891892" title="Movistar Open 2010">
Movistar Open 2010

Movistar Open 2010 – tenisowy turniej ATP z cyklu Movistar Open rozgrywany w dniach 1–7 lutego 2010 roku w Santiago na kortach ziemnych o puli nagród 398 250 dolarów amerykańskich.

</doc>
<doc id="1891895" url="https://pl.wikipedia.org/wiki?curid=1891895" title="Jezioro Rosnowskie">
Jezioro Rosnowskie

Jezioro Rosnowskie (pot. "Rosnowo") – sztuczny zbiornik wodny położony 59,8 m n.p.m., w północno-wschodniej części województwa zachodniopomorskiego w powiecie koszalińskim, w gminie Manowo, powstały wskutek spiętrzenia rzeki Radew zaporą ziemną w 1922 roku.
Zbiornik "Rosnowo" jest jednym z najstarszych zbiorników rentencyjnych w Polsce, powierzchnia równa jest około 190 hektarom, jego średnia głębokość mieści się w granicach od 6 do 8 metrów w dawnym korycie rzeki Radwi, a w pobliżu zapory ziemnej nawet 12 m. Długość zbiornika wynosi 10 km, szerokość do 400 m, a pojemność całkowita ma około 8,7 mln m³. Zbiornik wykorzystywany jest do produkcji energii elektrycznej (elektrownia, moc 3,2 MW), ochrony przeciwpowodziowej, a także w celach rekreacyjnych. Posiada dość wysokie brzegi z licznymi zatoczkami, całkowicie pokryte lasem.
Na Jeziorze Rosnowskim w okresie od 1 kwietnia do 30 września obowiązuje całodobowy zakaz używania jednostek pływających o napędzie spalinowym. Zakaz nie dotyczy jednostek pływających, których użycie jest konieczne do celów bezpieczeństwa publicznego lub utrzymania jeziora.
W 1922 r. z powodu powstania zbiornika została w tym miejscu skorygowana trasa kolejki wąskotorowej.

</doc>
<doc id="1891896" url="https://pl.wikipedia.org/wiki?curid=1891896" title="The Art in Heaven Concert">
The Art in Heaven Concert

The Art in Heaven Concert – wideo z koncertu Mike’a Oldfielda w Sylwester 1999 roku. Materiał zarejestrowany został w Berlinie z okazji nadejścia nowego millenium. Głównym elementem koncertu było odegranie całości materiału z albumu "The Millennium Bell" oraz specjalnie przygotowanego na tę okazję utworu "Art in Heaven", zawierającego melodię Ody do radości Ludwiga van Beethovena.
Część utworu "Art in Heaven" zostało później wydane na albumie "Tres Lunas".

</doc>
<doc id="1891897" url="https://pl.wikipedia.org/wiki?curid=1891897" title="Nowosiółki (rejon brzostowicki)">
Nowosiółki (rejon brzostowicki)

Nowosiółki (biał. Навасёлкі, "Nawasiołki", ros. Новосёлки, "Nowosiołki") – wieś na Białorusi, w obwodzie grodzieńskim, w rejonie brzostowickim, w sielsowiecie olekszyckim. Położona jest 36 km na południe od Grodna i 15 km od granicy polsko-białoruskiej.
Historia.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. 
W czasach zaborów wieś w granicach Imperium Rosyjskiego, w guberni grodzieńskiej, w powiecie wołkowyskim, w gminie bohorodyckiej (Massalany). W 1902 roku jej powierzchnia wynosiła 110 dziesięcin (ok. 120,2 ha). Od 1919 r. w granicach II Rzeczypospolitej. 7 czerwca 1919 roku, wraz z całym powiatem wołkowyskim, weszła w skład okręgu brzeskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęta przez bolszewików, następnie odzyskana przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie grodzieńskim, w gminie Wielkie Ejsymonty. W 1921 r. we wsi było 20 budynków mieszkalnych.
W wyniku napaści ZSRR na Polskę we wrześniu 1939 r. miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 r. włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 roku ponownie zajęta przez wojska sowieckie i włączona do obwodu grodzieńskiego Białoruskiej SRR. Od 1991 r. w składzie niepodległej Białorusi.
Demografia.
Według spisu powszechnego z 1921 roku, wieś zamieszkana była przez 105 osób, w tym 84 Białorusinów i 21 Polaków. Prawosławie wyznawało 86 mieszkańców, katolicyzm – 21.

</doc>
<doc id="1891898" url="https://pl.wikipedia.org/wiki?curid=1891898" title="Początkowe nauczanie religii">
Początkowe nauczanie religii

Początkowe nauczanie religii ("De catechizandis rudibus") – katechetyczne dzieło św. Augustyna. Doktor Kościoła napisał je w okresie między 399 a 405 r., czyli krótko po zostaniu biskupem (396 r.). Była to odpowiedź na prośbę diakona Deogracjasa z Kartaginy. Ze wstępu traktatu dowiadujemy się, że diakon ów zwrócił się o pomoc do Augustyna:
Treść.
Dziełko jest podzielone na dwie części.
W pierwszej, czerpiąc z własnego doświadczenia, Augustyn wyjaśnił zasady pierwszej ewangelizacji. Konkretnie, jak wygłaszać – zgodnie z praktyką Kościoła w północnej Afryce IV i V w. – trwającą ok. dwie godziny katechezę dla tych, którzy zdecydowali się rozpocząć katechumenat. Biskup Hippony poruszył trzy grupy tematyczne:
Augustyn podkreślał, że do skutecznego katechizowania Deogratias potrzebował nie metody, lecz dobrego ducha, aby przekazywać wzbudzającą zadziwienie i zachwyt miłość Bożą.
W drugiej części Augustyn dał dwa przykładowe teksty katechezy, będące praktyczną ilustracją do wcześniejszych uwag. Pierwszy, dłuższy tekst jest zawarty w rozdz. 16-25; drugi, krótszy, w rozdziałach 26-27. Była to katecheza wygłaszana na początku formacji katechumenów, stąd cechowała się prostotą, choć była dosyć długa. Stanowiła otwarcie, swego rodzaju uwerturę, a jednocześnie dawała panoramę całej przyszłej formacji katechumenalnej .
W katechezie Augustyn mówił o jedności dwóch Przymierzy: Starego i Nowego Testamentu i o Historii zbawienia. Poruszył m.in. takie tematy jak:
Znaczenie.
Dzieło "De catechizandibus rudibus" Augustyna inspirowało pedagogów chrześcijańskich w ciągu wieków. W VIII wieku sięgał do niego Alkuin; w XVI w. Erazm z Rotterdamu i reformatorzy protestanccy, a w XX w. Josef Andreas Jungmann i kerygmatyczny ruch odnowy liturgicznej. Jak zauważył William Harmless SJ, przez wieki chrześcijańscy wychowawcy byli pod wrażeniem pedagogicznego zmysłu i wrażliwości psychologicznej Augustyna wyrażonej w dziełku. Dlatego czerpano z niego przede wszystkim ogólne wskazówki na temat wychowania do wiary. W cień zaś usunęło się to, co było głównym tematem biskupa Hippony: ewangelizacja tych, którzy prosili o chrzest (łac. "rudes"). Książkę Augustyna należy jednak najpierw rozpatrywać w jej oryginalnym kontekście i zgodnie z jej celem: początkowy etap katechumenatu przełomu czwartego i piątego wieku.

</doc>
<doc id="1891899" url="https://pl.wikipedia.org/wiki?curid=1891899" title="Sobór św. Sawy w Paryżu">
Sobór św. Sawy w Paryżu

Sobór św. Sawy – prawosławny sobór w Paryżu, katedra eparchii francuskiej i zachodnioeuropejskiej Serbskiego Kościoła Prawosławnego, a równocześnie świątynia parafialna.
Cerkiew zajmuje neoromański budynek dawnego kościoła protestanckiego z początku XX wieku. W 1965 obiekt ten wynajęła istniejąca od 1947 etnicznie serbska parafia prawosławna w Paryżu. W 1984 wykupiła ona świątynię na wyłączną własność. Od początku lat 90. w obiekcie prowadzone były prace mające na celu jego pełną adaptację dla wymogów liturgii prawosławnej w pomieszczeniu głównym oraz rozmieszczenie na dolnych kondygnacjach sal spotkań i wystaw. W szczególności prowadzone są prace nad wykonaniem w nawie cerkwi fresków (obecnie na ścianach znajdują się jedynie cytaty z Biblii).
Świątynia znajduje się w pierzei domów przy ul. Simplon, w 18. okręgu paryskim, pod numerem 23. Wejście do niej prowadzi przez drzwi z portalem, nad którym w tympanonie znajduje się mozaika z wizerunkiem patrona cerkwi. Powyżej, w półokrągłej blendzie, rozmieszczono trzy półkoliste okna. We wnętrzu obiektu od momentu użytkowania świątyni przez prawosławnych znajduje się jednorzędowy ikonostas z wizerunkami św. Mikołaja, św. Sawy Serbskiego, św. Stefana, Matki Bożej, Jezusa Chrystusa, archanioła Michała, św. Jana Chrzciciela oraz św. Jerzego. Na królewskich wrotach znajduje się wyobrażenie Zwiastowania. Poza tym w cerkwi znajduje się szereg innych ikon.

</doc>
<doc id="1891901" url="https://pl.wikipedia.org/wiki?curid=1891901" title="Bitwa pod La Roche-l’Abeille">
Bitwa pod La Roche-l’Abeille

Bitwa pod La Roche-l’Abeille została rozegrana 25 czerwca 1569 roku pomiędzy katolickimi siłami króla Karola IX dowodzonymi przez księcia d’Anjou a armią hugenocką admirała de Coligny podczas wojen z hugenotami.
Przyczyny.
Trzecia wojna religijna we Francji była konfliktem pomiędzy katolikami a armią protestantów dowodzoną przez Kondeusza Starszego. Armia ta oblegała kilka miast w regionie Poitou, a następnie Angoulême i Cognac. Podczas bitwy pod Jarnac (16 marca 1569), Kondeusz zginął, a dowództwo przejął utalentowany wódz hugenocki, admirał de Coligny. 
Mając zamiar zaatakować armię królewską Coligny poprowadził swoich protestantów w kierunku Limousin, w nadziei wzmocnienia swych sił 14 000 najemników dowodzonych przez księcia Deux-Ponts, a opłacanych przez angielską królową Elżbietę. Po krótkim starciu z oddziałem wojsk królewskich książę Deux-Ponts przekroczył rzekę Vienne pod Aixe, ale zmarł 11 czerwca w pobliżu Nexon. Armia protestancka połączyła się z książęcymi najemnikami w Châlus i liczyła obecnie 25 000 ludzi.
Armia królewska, składająca się z 29 500 żołnierzy, dowodzona przez przyszłego króla Polski i Francji Henryka d’Anjou stała obozem przed Saint-Yrieix dla ochrony miasta.
Przebieg starcia.
Protestancka armia pojawiła się znienacka, zaskakując nieprzygotowanych królewskich, co dało jej od razu przewagę nad przeciwnikiem. Sytuację uratował przejściowo colonel général królewski, Filippo di Piero Strozzi, który widząc, że Coligny zmierza do oskrzydlenia jego wojsk, skłonił księcia d'Anjou do spiesznego wycofania w obliczu nadciągającego nieprzyjaciela. Bitwa ograniczyła się do potyczki czoła sił protestanckich z ariergardą katolików.
Skutki.
Zwycięstwo Coligny'ego nie było wprawdzie decydujące, bowiem armia królewska nie została rozbita, ale otworzyło mu drogę w kierunku regionu Périgord. Protestancka armia wzięła kilku jeńców, a wśród nich również Strozziego.
W ciągu kilku następnych tygodni protestanci bezkarnie mordowali ludność regionów Limousin i Perigord, w tym 500 żołnierzy piechoty w La Roche-l’Abeille i 250 wieśniaków w La Chapelle-Faucher, mszcząc w ten sposób śmierć Kondeusza i Paulon de Mauvans.
Jesienią, po bitwie pod Moncontour (30 października 1569), pokonani hugenoci doświadczyli podobnego losu z rąk zwycięskich katolików.

</doc>
<doc id="1891904" url="https://pl.wikipedia.org/wiki?curid=1891904" title="Gorazd Škof">
Gorazd Škof

Gorazd Škof (ur. 11 lipca 1977 w Novo Mesto) – słoweński piłkarz ręczny występujący na pozycji bramkarza w RK Koper. W przeszłości występował m.in. w RK Velenje oraz w RK Celje. Škof jest podstawowym zawodnikiem reprezentacji Słowenii.

</doc>
<doc id="1891905" url="https://pl.wikipedia.org/wiki?curid=1891905" title="Progress (stacja antarktyczna)">
Progress (stacja antarktyczna)

Progress () – całoroczna stacja polarna należąca do Rosji (wcześniej radziecka), zlokalizowana nad Zatoką Prydza na Antarktydzie Wschodniej.
Położenie i warunki.
Budynki stacji znajdują się pomiędzy wzgórzami oazy antarktycznej Larsemann Hills, położonej na Wybrzeżu Ingrid Christensen. Jest to wolny od lodu obszar wybrzeża kontynentu, który tworzą grzbiety skalne, głębokie fiordy i liczne wyspy. W oazie tej znajdują się jeszcze dwie inne stacje badawcze, całoroczna chińska Zhongshan i letnia rumuńsko-australijska Law-Racoviţă.
Klimat na stacji jest względnie łagodny, dzięki wpływowi ukształtowania terenu. Średnia roczna temperatura to –9,8 °C; rekordowe wartości temperatur zanotowano w grudniu 1989 roku (+9,3 °C) i kwietniu 1998 (–38 °C). Wiatr wieje najczęściej ze wschodu, z prędkością 6,7 m/s; nocą jest silniejszy, przekracza 10 m/s, a przez 50 dni w roku jest szybszy niż 15 m/s. Przez 60 dni w roku mają miejsce śnieżyce. Noc polarna trwa od 28 maja do 16 lipca; słońce nie zachodzi w okresie od 21 listopada do 22 stycznia.
W lecie zatoka jest generalnie wolna od lodu (oprócz fiordów). Dostęp do stacji drogą morską utrudnia odrywanie się dużych gór lodowych od lodowca Dålk położonego na wschód od oazy.
Historia i działalność.
Stacja Progress została otwarta 1 kwietnia 1988 r., a 26 lutego 1989 roku przeniesiono ją do nowej lokalizacji, w której działa do dziś. W roku 2000 działalność została zawieszona na trzy lata. Prace w stacji obejmują badania z dziedziny geomagnetyzmu, oceanografii strefy przybrzeżnej, hydrografii i meteorologii.
W odległości 5,8 km od stacji znajduje się lądowisko zapewniające połączenie lotnicze stacji Progress z inną rosyjską stacją Mirnyj. Warunki pogodowe na lądowisku są odmienne niż na stacji, bardziej sprzyjające operacjom lotniczym.
Pod koniec 2008 r. wybuchł pożar w budowanym nowym budynku stacji, w wyniku którego stracono budynek i sprzęt badawczy. W 2013 roku oddano do użytku dwa nowe budynki, wyposażone m.in. w szpital, salę gimnastyczną i piekarnię, zwiększając dostępną przestrzeń i znacznie podnosząc komfort personelu stacji.

</doc>
<doc id="1891906" url="https://pl.wikipedia.org/wiki?curid=1891906" title="Wołków (rejon pustomycki)">
Wołków (rejon pustomycki)

Wołków (ukr. Вовків) – wieś w rejonie pustomyckim obwodu lwowskiego. Wieś liczy 291 mieszkańców.
Od 1874 do 1913 proboszczem parafii rzymskokatolickiej w Wołkowie był ks. Franciszek Iwanicki.
Kościół Św. Magdaleny zbudowany w 1924 według projektu Bronisława Wiktora.

</doc>
<doc id="1891908" url="https://pl.wikipedia.org/wiki?curid=1891908" title="6 Samodzielny Batalion">
6 Samodzielny Batalion

6 Samodzielny Batalion () – ochotniczy oddział wojskowy fińskiej armii złożony z Ingrian i Karelów podczas wojny kontynuacyjnej 1941-1944.
Batalion został sformowany 18 grudnia 1943 r. na bazie żołnierzy b. 664 Ostbatalionu Wehrmachtu, którzy na pocz. grudnia 1943 r. przybyli do Finlandii. Byli oni b. jeńcami wojennymi z Armii Czerwonej, pochodzącymi z sowieckiej części Ingrii i Karelii. Batalion składał się jedynie z dwóch kompanii strzelców, pododdziału sztabowego, saperów, łączności, lekkich moździerzy i karabinów maszynowych. Na jego czele stał ppłk Kaarlo Breitholtz. Początkowo oddział występował pod nazwą Oddzielnego Batalionu „B”. 1 lutego 1944 r. nastąpiło przemianowanie na 6 Oddzielny Batalion. W marcu przeniesiono go z 10 Dywizji Piechoty do 2 Dywizji Piechoty. Wykonywał zadania fortyfikacyjne i patrolowe poza linią frontu. Pod koniec marca zasiliło go 60 Ingrian, którzy znaleźli się w niewoli niemieckiej, a następnie służyli w armii niemieckiej. Z kolei pewna liczba żołnierzy batalionu została odkomenderowana do fińskiego wywiadu wojskowego jako tłumacze, przesłuchujący i tajni wywiadowcy. 22 maja batalion trafił na front w rejonie miejscowości Ohtas na Przesmyku Karelskim. Toczył ciężkie walki obronne. Pod koniec czerwca w wyniku sowieckiej akcji propagandowej doszło do dezercji. W związku z tym wycofano go na tyły. W tym czasie nowym dowódcą został mjr Hans Katas. W sierpniu batalion pełnił zadania ochronne pozycji artyleryjskich. 1 października został rozwiązany. Ogółem batalion poniósł niewielkie straty wynoszące 26 zabitych i 13 zaginionych. Po ogłoszeniu rozejmu przez Finlandię we wrześniu 1944 r., Sowieci zażądali wydania im żołnierzy batalionu. W listopadzie Finowie przekazali ponad 530 żołnierzy, ale części umożliwili wcześniej ucieczkę. Ci, którzy trafili do ZSRR, zostali rozstrzelani lub osadzeni w łagrach.

</doc>
<doc id="1891909" url="https://pl.wikipedia.org/wiki?curid=1891909" title="Paulina Wycichowska">
Paulina Wycichowska

Paulina Wycichowska (ur. w 1976 w Krakowie) – polska tancerka, solistka Polskiego Teatru Tańca w Poznaniu, pedagog tańca i choreografka, córka Ewy Wycichowskiej.
Życiorys.
Absolwentka Państwowej Szkoły Baletowej w Poznaniu (1995). Jest pierwszą Polką, która ukończyła "London Contemporary Dance School" (1998), gdzie studiowała taniec współczesny na wydziale wykonawczym, pedagogicznym i choreograficznym. Była stypendystką British Council (1996), danceWEB na festiwalu i międzynarodowych warsztatach tańca współczesnego ImPuls Tanz w Wiedniu (1998), Ministerstwa Kultury i Dziedzictwa Narodowego (obserwator Konkursu Choreograficznego Bagnolet w Paryżu) (2000) oraz Marszałka Województwa Wielkopolskiego (2009). Wzięła udział w międzynarodowym projekcie "Pointe to Point" zorganizowanym przez ASEF Asia – Europe Foundation, podczas którego współpracowała z Benem Cabrera. W 2011 roku otrzymała stypendium Ministerstwa Kultury i Dziedzictwa Narodowego „Młoda Polska”, przeznaczone dla młodych twórców z różnych dziedzin sztuki, legitymujących się wybitnymi osiągnięciami, będące wyrazem uznania dla dotychczasowych osiągnięć artystycznych.
Od roku 1998 jest związana z Polskim Teatrem Tańca, jako solistka oraz choreograf. Jest również pedagogiem tańca współczesnego (w różnych technikach, m.in. opartych na Graham i Cunningham) i choreologii praktycznej. Prowadzi kursy w ramach Międzynarodowych Warsztatów Tańca Współczesnego, współpracuje również z wieloma ośrodkami w Polsce realizując warsztaty tańca współczesnego, terapii ciała i choreologii praktycznej na wszystkich poziomach zaawansowania.
Tańczyła w spektaklach stworzonych przez następujących choreografów: Ohad Naharin, Orjan Andersson, Jens Ostberg, Dominique Baguet, Joe Alter, Jossi Berg, Virpi Pakkinen, Istvan Juhos-Putto, Jacek Przybyłowicz, Ewa Wycichowska, Wayne McGregor, Sue McLennan, Henri Oguike.
Prace choreograficzne.
Swoje prace choreograficzne realizowała w Polsce, Wielkiej Brytanii i Niemczech. Jest jedną z inicjatorek powstania Atelier Polskiego Teatru Tańca, brała udział w większości jego projektów.
Jest autorką choreografii do:

</doc>
<doc id="1891916" url="https://pl.wikipedia.org/wiki?curid=1891916" title="Alien Breed – Tower Assault">
Alien Breed – Tower Assault

Alien Breed - Tower Assault – gra komputerowa z gatunku strzelaninna platformę Amiga (wersja dla ECS i AGA znajdują się w jednym zestawie – gra rozpoznaje rodzaj układów) oraz Amiga CD32, wydana w roku 1994 przez firmę Team17. Jest to ostatnia część z serii dwuwymiarowych gier Alien Breed. Została przeportowana również na platformę MS-DOS.
Charakterystycznym elementem gry jest jej nieliniowość. Grę można przejść na 276 różnych sposobów (zgodnie za informacją w zakończeniu gry) za każdym razem decydując się na inną drogę. Wprowadzono usprawniony system sterowania, w którym postać może strzelać jednocześnie przemieszczając się w kierunku przeciwnym do kierunku strzału.
Grę można toczyć w pojedynkę lub z drugim graczem. Wówczas na jednym ekranie rozgrywkę toczy para komandosów.
Do przejścia jest kilkadziesiąt etapów, które rozgrywane są w sześciu różnych kompleksach stacji kosmicznej: teren przed bazą, kompleks inżynieryjny, kompleks cywilny, naukowy, militarny, magazyny (etapy, w których postać posługuje się latarką), bezpieczeństwa oraz sześć pięter głównej wieży. Kompleksy połączone są korytarzami, w których w większości przypadków jest włączona sekwencja samodestrukcji dodatkowo utrudniająca rozgrywkę.

</doc>
<doc id="1891921" url="https://pl.wikipedia.org/wiki?curid=1891921" title="Voltron – trzeci wymiar">
Voltron – trzeci wymiar

Voltron – trzeci wymiar (ang. "Voltron: The Third Dimension", 1998–2000) – amerykański serial animowany wykonany w technice komputerowej. Kontynuacja serialu "Voltron – obrońca wszechświata" z 1984 roku. W Polsce emitowany był na kanale Tele 5 z angielskim dubbingiem i polskim lektorem.
Fabuła.
Serial opisuje kolejne przygody potężnego i niezwyciężonego robota – Voltrona, który staje do walki ze złą wiedźmą Haggar – mistrzynią czarnej magii, która zawarła sojusz z królem Zarkonem oraz jego synem, księciem Lotorem, którzy chcą przejąć władzę nad wszechświatem.

</doc>
<doc id="1891930" url="https://pl.wikipedia.org/wiki?curid=1891930" title="Region La Libertad">
Region La Libertad

Region La Libertad – jeden z 25 regionów w Peru. Stolicą jest miasto Trujillo.
Podział administracyjny regionu.
Region La Libertad podzielony jest na 12 prowincji, które obejmują 83 dystrykty.

</doc>
<doc id="1891933" url="https://pl.wikipedia.org/wiki?curid=1891933" title="Katarzyna Pisarzewska">
Katarzyna Pisarzewska

Katarzyna Pisarzewska (ur. 1976 w Legionowie) – polska pisarka, scenarzystka i autorka dialogów do filmów. Ukończyła socjologię na Uniwersytecie Warszawskim. Pracowała m.in. jako ankieterka, socjolog, kwiaciarka, a także jako wolontariuszka w Stowarzyszeniu Centrum Wolontariatu, Fundacji Promocji Kobiet oraz w Domu Dziecka w Chotomowie.
Mieszka w Legionowie.
Twórczość.
Książki.
Autorka wydała pięć książek:
W 2005 roku opowiadanie Katarzyny Pisarzewskiej ukazało się w zbiorze "10 x miłość", Świat Książki, 2005, 
Scenariusze i dialogi do seriali.
Autorka pisze również scenariusze i dialogi do seriali.
Nagrody.
Autorka zdobyła główną nagrodę w konkursie Klubu Świata Książki i magazynu Elle na najlepszą współczesną powieść dla kobiet "Złote Pióro 2002" za książkę Halo, Wikta!.

</doc>
<doc id="1891938" url="https://pl.wikipedia.org/wiki?curid=1891938" title="Przeor Kordecki – obrońca Częstochowy">
Przeor Kordecki – obrońca Częstochowy

Przeor Kordecki – obrońca Częstochowy – polski film historyczny z 1934 roku. Tematem głównym jest bohaterska obrona klasztoru jasnogórskiego podczas szwedzkiego potopu, którą dowodził charyzmatyczny przeor Augustyn Kordecki.
Treść.
Druga połowa XVII wieku. Trwa wojna ze Szwecją. Dwaj bracia Michał i Stanisław Małynicz przedzierają się ze Śląska z pismem króla Jana Kazimierza do przeora Kordeckiego. Po drodze ratują piękną Hannę i jej ojca Zarembę. W końcu wszyscy docierają do Częstochowy i biorą udział w jej obronie. Obaj bracia zakochują się w Hannie, lecz ona odwzajemnia miłość tylko Michała.

</doc>
<doc id="1891942" url="https://pl.wikipedia.org/wiki?curid=1891942" title="Region Lambayeque">
Region Lambayeque

Region Lambayeque – jeden z 25 regionów w Peru. Stolicą jest miasto Chiclayo.
W okresie 700 - 1350 region ten był centrum kultury andyjskiej Sicán.
Podział administracyjny regionu.
Region Lambayeque podzielony jest na 3 prowincje, które obejmują 38 dystrykty.

</doc>
<doc id="1891944" url="https://pl.wikipedia.org/wiki?curid=1891944" title="Aron Pálmarsson">
Aron Pálmarsson

Aron Pálmarsson (ur. 19 lipca 1990 w Hafnarfjörðurze) – islandzki piłkarz ręczny występujący na pozycji środkowego rozgrywającego w Aalborgu. Od 2022 roku nie będzie zawodnikiem Łomża VIVE Kielce
Karierę rozpoczął w klubie Haukar Hafnarfjörður, w którym występował przez przeszło 11 lat. W 2009 przeszedł do THW Kiel, z którym m.in. dwukrotnie wygrał Ligę Mistrzów. W 2015 przeniósł się do węgierskiego Veszprém, z którym triumfował m.in. w Lidze SEHA. W sezonie 2015/2016 został uznany za najbardziej wartościowego zawodnika (MVP) Ligi Mistrzów. W październiku 2017 przeszedł do FC Barcelony.
Podczas mistrzostw Europy w 2010 w Austrii zdobył brązowy medal.
W 2012 został wybrany najlepszym sportowcem roku w Islandii.
Życie prywatne.
Jest synem Pálmara Sigurðssona, byłego islandzkiego koszykarza i Heiðy Einarsdótti, która uprawiała piłkę ręczną. Jego wujkiem jest Eiður Guðjohnsen, islandzki piłkarz Club Brugge.

</doc>
<doc id="1891946" url="https://pl.wikipedia.org/wiki?curid=1891946" title="Bliznowce">
Bliznowce



</doc>
<doc id="1891948" url="https://pl.wikipedia.org/wiki?curid=1891948" title="Honda SH 50">
Honda SH 50

Honda Sh 50 (Sh50, Scoopy) – skuter japońskiej marki Honda, produkowany we Włoszech w latach 1990-2002 dla potrzeb europejskiego rynku motoryzacyjnego. Powstały 2 modele – Sh 50. Mk1 produkowany od 1990 do 1996 i Mk2 produkowany od 1997 do 2002.

</doc>
<doc id="1891954" url="https://pl.wikipedia.org/wiki?curid=1891954" title="Region Lima">
Region Lima

Region Lima – jeden z 25 regionów w Peru. Stolicą jest miasto Huacho.
Podział administracyjny regionu.
Region Lima podzielony jest na 9 prowincji, które obejmują 128 dystrykty.

</doc>
<doc id="1891960" url="https://pl.wikipedia.org/wiki?curid=1891960" title="Region Loreto">
Region Loreto

Region Loreto – największy z 25 regionów w Peru. Stolicą jest miasto Iquitos. Leży na terenie Amazonii.
Podział administracyjny regionu.
Region Loreto podzielony jest na 8 prowincji, które obejmują 55 dystrykty.

</doc>
<doc id="1891963" url="https://pl.wikipedia.org/wiki?curid=1891963" title="Urodzenie martwe">
Urodzenie martwe



</doc>
<doc id="1891965" url="https://pl.wikipedia.org/wiki?curid=1891965" title="Aron Palmarsson">
Aron Palmarsson



</doc>
<doc id="1891968" url="https://pl.wikipedia.org/wiki?curid=1891968" title="Anioł śmierci (film 1994)">
Anioł śmierci (film 1994)

Anioł śmierci (ang. "Beyond Forgiveness") – amerykańsko-polski film sensacyjny z 1994 roku w reżyserii Boba Misiorowskiego.
Opis fabuły.
Bracia Frank (Thomas Ian Griffith) i Marty (Artur Żmijewski) pełnią służbę w chicagowskiej policji. Pewnego wieczoru Marty zostaje zastrzelony na ulicy na oczach brata. Frank rusza w pościg za mordercami, zabija dwóch z nich – Polaków, braci Marka i Jerzego Górnickiego. Ale trzeciemu ze sprawców, udaje się uciec. Chcąc pomścić Marty’ego, Frank jedzie do Polski.

</doc>
<doc id="1891969" url="https://pl.wikipedia.org/wiki?curid=1891969" title="Region Madre de Dios">
Region Madre de Dios

Region Madre de Dios – jeden z 25 regionów w Peru. Stolicą jest miasto Puerto Maldonado.
Podział administracyjny regionu.
Region Madre de Dios podzielony jest na 3 prowincje, które obejmują 11 dystrykty.

</doc>
<doc id="1891970" url="https://pl.wikipedia.org/wiki?curid=1891970" title="Skrętka (ujednoznacznienie)">
Skrętka (ujednoznacznienie)



</doc>
<doc id="1891972" url="https://pl.wikipedia.org/wiki?curid=1891972" title="Międzynarodowe Dni Reklamy RemaDays">
Międzynarodowe Dni Reklamy RemaDays

Międzynarodowe Targi Reklamy i Poligrafii RemaDays Warszawa – największe targi reklamy i marketingu w Europie Środkowej.
Wystawcy prezentują trzy największe sektory związane z reklamą:
Od 2005 roku impreza odbywała się cyklicznie co roku w Warszawskim Centrum EXPO XXI. Od 2016. RemeDays Warsaw odbywa się w PTAK Warsaw EXPO w Nadarzynie k. Warszawy. Imprezie towarzyszy konkurs "Korony Reklamy".

</doc>
<doc id="1891975" url="https://pl.wikipedia.org/wiki?curid=1891975" title="Region Moquegua">
Region Moquegua

Region Moquegua – jeden z 25 regionów w Peru. Stolicą jest miasto Moquegua.
Podział administracyjny regionu.
Region Moquegua podzielony jest na 3 prowincje, które obejmują 20 dystrykty.

</doc>
<doc id="1891977" url="https://pl.wikipedia.org/wiki?curid=1891977" title="Icheon Citizen">
Icheon Citizen

Icheon Citizen FC (kor. 이천 시민축구단), klub piłkarski z Korei Południowej, z miasta Icheon, występujący w K3 League (3. liga).

</doc>
<doc id="1891980" url="https://pl.wikipedia.org/wiki?curid=1891980" title="Szczuczyna">
Szczuczyna

Szczuczyna (niem. "") – struga w północno-zachodniej Polsce, w woj. zachodniopomorskim, w powiecie kamieńskim, płynąca przez wschodnią część Wybrzeża Trzebiatowskiego przy cieśninie Dziwnie.
Struga ma źródła na obszarze między wsiami Rzeczyn a Piaski Wielkie, w gminie Wolin. Od źródeł Szczuczyna płynie na północny wschód i na obszarze Bagna Za Gorzelcem odbija na północny zachód. Dalej uchodzi przy południowej części wsi Kukułowo.
Niemiecka nazwa strugi to "Hecht-Graben". W 1948 r. wprowadzono urzędowo rozporządzeniem nazwę "Szczuczyna".

</doc>
<doc id="1891981" url="https://pl.wikipedia.org/wiki?curid=1891981" title="Felix Brodauf">
Felix Brodauf

Felix Brodauf (ur. 22 września 1989) – niemiecki skoczek narciarski, zawodnik klubu SG Nickelhütte Aue.
Jest zwycięzcą końcowej klasyfikacji FIS Cup, w sezonach 2008/2009 i 2009/2010.
Jego najlepszym startem w zawodach rangi Pucharu Kontynentalnego jest 3. miejsce na skoczni w Bischofshofen 29 stycznia 2011.

</doc>
<doc id="1891983" url="https://pl.wikipedia.org/wiki?curid=1891983" title="Gitara dziesięciostrunowa">
Gitara dziesięciostrunowa

Gitara dziesięciostrunowa – gitara będąca odmianą gitary klasycznej, przy której do istniejących sześciu strun dodano jeszcze cztery struny basowe.
Historia.
Pierwsze gitary dziesięciostrunowe pojawiły się w XIX wieku nie zyskały jednak popularności. Dopiero gitara opracowana przez hiszpańskiego gitarzystę Narciso Yepesa przy współpracy ze sławnym lutnikiem wytwórcą gitar José Ramírezem III. stała się początkiem produkcji gitar dziesięciostrunowych przez wielu producentów instrumentów muzycznych.
W 1964 Narciso Yepes, wraz z Berlińską Orkiestrą Filharmoniczną, wykonał "Concierto de Aranjuez", skomponowany przez Joaquina Rodrigo, grając na swojego pomysłu gitarze dziesięciostrunowej. Gitara ta umożliwiała wykonywanie utworów w oryginalnym zapisie z okresu barokowej lutni bez transpozycji zapisu partii basu ani dokonywania niezbędnych uproszczeń jak w przypadku gitary 6 strunowej. Taki instrument pozwalał też na transkrypcje muzyki klawesynowej. 
Głównym jednak powodem skonstruowania takiego instrumentu było uzyskanie efektu rezonansu dodatkowych basowych strun strojonych do C, A#, G#, F#. Rozwiązanie to pozwoliło na budowę pierwszej gitary z w pełni chromatycznym rezonansem. W czasie gry brzmienie strun gitary jest wzbogacone o współwibrujące struny basowe wpadające samoczynnie w rezonans do struny wzbudzonej przez muzyka. Można to przyrównać do efektu, jaki występuje, gdy grający podczas gry używa prawego pedału w fortepianie, który m.in. umożliwia wibrację sąsiednich strun, nie od uderzenia młoteczka, ale przez przeniesienie drgań.

</doc>
<doc id="1891984" url="https://pl.wikipedia.org/wiki?curid=1891984" title="Region Piura">
Region Piura

Region Piura – jeden z 25 regionów w Peru. Stolicą jest miasto Piura.
Podział administracyjny regionu.
Region Piura podzielony jest na 8 prowincji, które obejmują 64 dystrykty.

</doc>
<doc id="1891986" url="https://pl.wikipedia.org/wiki?curid=1891986" title="II-V-I">
II-V-I



</doc>
<doc id="1891987" url="https://pl.wikipedia.org/wiki?curid=1891987" title="Pocheon FC">
Pocheon FC

Pocheon FC (kor. 포천 시민축구단), klub piłkarski z Korei Południowej, z miasta P'och'ŏn, występujący w K3 League (3. liga).

</doc>
<doc id="1891989" url="https://pl.wikipedia.org/wiki?curid=1891989" title="2 Mazowiecka Brygada Saperów">
2 Mazowiecka Brygada Saperów

2 Mazowiecka Brygada Saperów – związek taktyczny wojsk inżynieryjnych.
Tradycje.
Brygada kontynuuje tradycje 2 Warszawskiej Brygady Saperów. W 1992 brygadę tę pozbawiono nazwy wyróżniającej „warszawska” oraz patrona gen. Jerzego Bordziłowskiego.
W 1994 brygada otrzymała nazwę wyróżniającą – 2 Mazowiecka Brygada Saperów. Wojewoda Warszawski oraz społeczeństwo gminy Czosnów ufundowały brygadzie nowy sztandar.
W wyniku przeprowadzonej we wrześniu 2011 restrukturyzacji brygada została przeformowana w pułk i przyjęła nazwę 2 Mazowieckiego pułku saperów.

</doc>
<doc id="1891990" url="https://pl.wikipedia.org/wiki?curid=1891990" title="Gacaca">
Gacaca

Gacaca stanowi tradycyjną formę rozwiązywania konfliktów w tradycji ruandyjskiej. Termin „gacaca” w języku kinyarwanda oznacza „sprawiedliwość na trawie”. W historycznej Rwandzie sądy gacaca opierały się na koncepcji rozwiązywanie sporów dotyczących kwestii takich jak prawo do użytkowania ziemi, posiadania krów, dziedziczenia, spraw małżeńskich, etc. Kiedy dochodziło do takiego konfliktu, zwaśnione strony spotykały się w obecności członków swojej wspólnoty podczas gacaca. Sądy gacaca nie były permanentne, a ich organizacja była nieformalna i odbywała się w miarę potrzeby.
Gacaca opierała się na tradycyjnym kinyarwandyjskim przysłowiu “Urujya kujya i Bwami, rubanza mu Bagabo” („zanim ktoś zwróci się do mwami, musi się wpierw udać do mądrego człowieka"). Spotkaniom przewodziła męska część starszyzny danej społeczności – "inyangamugayo" („uczciwa osoba”). Osoby te były wybierane ze względu na ich wysokie standardy moralne i etyczne. Jako głowy rodziny, mężczyźni ci spełniali rolę sędziów i arbitrów. Tradycyjnie zmonopolizowali rytuał, kobiety i dzieci były wyłączone z aktywnego uczestnictwa. Podstawowym celem spotkań gacaca było przywrócenie naruszonego ładu społecznego po uprzednim usankcjonowaniu naruszenia wspólnych wartości. Odbywało się to poprzez ponowne włączenie winowajcy do wspólnoty. 
Opis rytuału.
Kiedy któryś z członków wspólnoty naruszył jej prawa albo popełnił występek, zbierało się posiedzenie. Rodzina poszkodowanego siadała wraz z rodziną winnego i rozpoczynali dyskusję. Ustalona przez społeczność propozycja kary zostawała przedstawiona winowajcy i jego rodzinie. Kara była nałożona na całą rodzinę. Po ukaraniu społeczność starała się zapomnieć o przewinieniu popełnionym przez jednego z jej członków. Kiedy jednak przewinienie było poważne, winowajca i jego rodzina mogli zostać wykluczeni ze wspólnoty. Ważnym elementem procesu pojednania było uznanie przez winnego jego wykroczenia. Powrót pokojowych stosunków pomiędzy członkami waśni był świętowany poprzez wspólne picie lokalnego piwa oraz spożywanie posiłku.
Historia Gacaca.
Gacaca miała formę tradycji oralnej. Wyroki nie były spisywane, podejmowane decyzje opierały się na podstawie tradycji zwyczajowej a nie na spisanych prawach. Sędziowie byli głowami rodziny i członkami danej społeczności, co z kolei implikowało ich zaangażowanie w relacje społeczne z dwoma stronami konfliktu. Sądy gacaca kładły szczególny nacisk na pojednanie. Podczas czasów kolonialnych tradycyjna struktura sądownicza została osłabiona. Chociaż Belgowie nie ingerowali bezpośrednio w system gacaca, belgijska polityka dotycząca tradycyjnej administracji znacząco na niego wpłynęła. Belgowie stosowali politykę rządzenia pośredniego, co w teorii miało oznaczać pozostawienie nienaruszonych struktur tradycyjnych. Przede wszystkim pozycja mwani, głowy tradycyjnego systemu sprawiedliwości spadła z powodu belgijskich interwencji. Prawowitość i autorytet lokalnych władców zostały ograniczone. Belgowie zabronili używania symboli i rytuałów, które uprzednio sankcjonowały władzę sądowniczą lokalnych rządzących. Innym czynnikiem, który osłabił lokalne struktury sądownicze było wprowadzenie spisanego prawa i zachodnich sądów. Chociaż lokalne sądownictwo wciąż istniało, pozostało pod kontrolą kolonialistów i straciło swoją pozycję na rzecz sądownictwa zachodniego.
Po odzyskaniu niepodległości gacaca po raz kolejny utraciła swoją pozycję na rzecz prawa spisanego. W pierwszej rwandyjskiej konstytucji znalazł się zapis, który ograniczał prawa tradycyjnego sądownictwa i deklarował wyższość prawa spisanego nad tradycją. Jednak pomimo takiego prawa, tradycyjny system sądownictwa wciąż stanowił ważny element kultury rwandyjskiej. Rwandyjski rząd miał nadzieję całkowicie zintegrować prawo tradycyjnej z oficjalnym, by w rezultacie powstało prawo jednorodne. Z czasem gacaca przekształciła się w system semi-tradycyjny. W roli sędziów starszyznę zastąpili przedstawiciele administracji lokalnej, zeznania zaczęły być spisywane. Spotkania gacaca przestały odbywać się ad hoc. Elementy poprzedniej organizacji gacaca takie jak wysoki poziom uczestnictwa członków społeczności, jej dostępność, długie dyskusje i nadrzędność pojednania zostały zachowane. System ten zajmował ciągle ważne miejsce w społecznościach wiejskich. W regionach zurbanizowanych ludzie preferowali oficjalne prawo, co doprowadziło do zaniku gacaca w miastach.
Gacaca a ludobójstwo.
Sądy Gacaca - „siedząc na trawie” powstały w Rwandzie w marcu 2001 roku. Powstały w celu odciążenia sądów powszechnych po ludobójstwa w Rwandzie w roku 1994. Osądzenie wszystkich winnych tragedii zajęłoby w normalnym trybie ponad 100 lat. Rwandyjczycy powrócili do starej tradycji sądów gacaca, które funkcjonowały w świadomości Rwandyjczyków jako nieformalne wiejskie trybunały ludowe.
Ograniczony został zakres przestępstw, które mogą osądzić Gacaca. Najwięksi zbrodniarze, którzy zaplanowali i przygotowali ludobójstwo w Rwandzie są sądzeni przez sądy państwowe oraz Trybunał ONZ ds. Rwandy. Procesy odbywają się na wolnej przestrzeni, pod gołym niebem. Zwykle po jednaj stronie przy stole zasiadają sędziowie, po drugiej jest publiczność. Natomiast pomiędzy nimi stają oskarżeni. Sądy te mają zmierzać do pojednania. Gdy któryś z oskarżonych przyzna się do winy prosi rodziny ofiar i mieszkańców wioski o wybaczenie. Sąd nakazuje mu wykonać określona prace na rzecz ludności lokalnej. Obejmują budowę zniszczonych domów dla poszkodowanych Tutsi, pracę w kamieniołomach, budowę dróg, sadzenie drzew, uprawianie roślin. Ułatwia to ich resocjalizację. Skazany zobowiązany jest również uczestniczyć w innych rozprawach jako świadek.
Wady sądów gacaca.
Brak wykwalifikowanych sędziów i prawników ogranicza powszechne prawo do uczciwego procesu oraz prawo do obrony. Z drugiej strony wiele osób z plemienia Tutsi uważa, za skandaliczne umożliwienie odpokutowanie win przez prace na rzecz społeczeństwa. Są to w ich opinii wyroki zbyt łagodne. 

</doc>
<doc id="1891994" url="https://pl.wikipedia.org/wiki?curid=1891994" title="Canadian Direct Insurance BC Men’s Provincials 2010">
Canadian Direct Insurance BC Men’s Provincials 2010

Canadian Direct Insurance BC Men’s Provincials 2010 – turniej wyłaniający mistrzów Kolumbii Brytyjskiej w curlingu. Odbył się między 1 a 7 lutego 2010 w Vernon, na lodowisku Vernon Curling Club.
Zwycięzca reprezentował prowincję w Halifaksie na Tim Hortons Brier 2010. Tytułu mistrzowskiego z 2009 bronił Sean Geall.
Turniej wygrała drużyna Jeffa Richarda, która w finale po przejęciu partii w extra endzie pokonała 9:8 Seana Gealla.
Play-off.
Finał.
7 lutego 2010; 10:00
Półfinał.
6 lutego 2010; 19:00
1-2.
6 lutego 2010; 12:00
3-4.
6 lutego 2010; 12:00
Round Robin.
Sesja 1..
1 lutego 2010; 19:00
Sesja 2..
1 lutego 2010; 19:30
Sesja 3..
2 lutego 2010; 12:00
Sesja 4..
2 lutego 2010; 19:00
Sesja 5..
3 lutego 2010; 12:00
Sesja 6..
3 lutego 2010; 19:00
Sesja 7..
4 lutego 2010; 12:00
Sesja 8..
4 lutego 2010; 19:00
Sesja 9..
5 lutego 2010; 9:30

</doc>
<doc id="1891995" url="https://pl.wikipedia.org/wiki?curid=1891995" title="Wędzidełko łechtaczki">
Wędzidełko łechtaczki

Wędzidełko łechtaczki () – parzysty fałd skórny, który stanowi fragment przedniej części wargi sromowej mniejszej. Wędzidełka łechtaczki łączą się ze sobą w płaszczyźnie pośrodkowej i obejmują od dołu łechtaczkę. Przednie ograniczenie przedsionka pochwy.

</doc>
<doc id="1892001" url="https://pl.wikipedia.org/wiki?curid=1892001" title="Ernst Kozub">
Ernst Kozub

Ernst Kozub (ur. 24 stycznia 1924 w Duisburgu, zm. 27 grudnia 1971 w Bad Soden am Taunus k. Frankfurtu n. Menem) – niemiecki tenor liryczny, znany głównie jako wykonawca repertuaru wagnerowskiego.
Współpracował z operami w Berlinie, Frankfurcie, Hamburgu, ale także z innymi teatrami, takimi jak Wiener Staatsoper, Covent Garden Theatre, czy Teatro alla Scala. Kozub, mimo iż był utalentowanym śpiewakiem, nie pozostawił po sobie wielu nagrań.

</doc>
<doc id="1892002" url="https://pl.wikipedia.org/wiki?curid=1892002" title="Kurawa">
Kurawa

Kurawa – struga w północno-zachodniej Polsce, w woj. zachodniopomorskim, w powiecie kamieńskim, płynąca przez wschodnią część Wybrzeża Trzebiatowskiego przy cieśninie Dziwnie.
Struga ma źródła na południowy wschód od wsi Laska i na północ od wsi Rzeczyn, w gminie Wolin. Od źródeł Kurawa płynie na południowy zachód i uchodzi przy na obszarze leśnym na północ od wsi Recław.
Do 1945 r. poprzednią niemiecką nazwą strugi była "Kurow". W 1948 r. wprowadzono urzędowo rozporządzeniem polską nazwę "Kurawa".

</doc>
<doc id="1892005" url="https://pl.wikipedia.org/wiki?curid=1892005" title="Alien Breed 3D II – The Killing Grounds">
Alien Breed 3D II – The Killing Grounds

Alien Breed 3D II – The Killing Grounds – gra komputerowa z gatunku first-person shooter na platformę Amiga wydana w roku 1996 przez firmę Team17. Jest to druga część gry, która przenosi serię Alien Breed w przestrzeń trójwymiarową.
Po niebywałym sukcesie gry Alien Breed 3D, firma Team17 stworzyła produkt jeszcze bardziej zaawansowany technologicznie. Poprawiono grafikę gry, usprawniono silnik gry wzbogacając go m.in. o zmienność źródeł oświetlenia, czy też pseudoprzestrzenny dźwięk i mapę rysowaną bezpośrednio na ekranie rozgrywki. Na pięciu dyskietkach zmieszczono dwie wersje gry: dla komputerów Amiga 1200 w konfiguracji podstawowej i dla konfiguracji bardziej rozbudowanych (dodatkowa pamięć, szybszy procesor).
Do przejścia jest 16 etapów. Grę można toczyć w pojedynkę lub z drugim graczem przez sieć.
W marcu 1997 roku firma Team17 udostępniła kod źródłowy gry. Dane opublikowano na płycie dołączonej do 95 numeru magazynu Amiga Format.

</doc>
<doc id="1892006" url="https://pl.wikipedia.org/wiki?curid=1892006" title="Region San Martín">
Region San Martín

Region San Martín – jeden z 25 regionów w Peru. Stolicą jest miasto Moyobamba.
Podział administracyjny regionu.
Region San Martín podzielony jest na 10 prowincji, które obejmują 77 dystrykty.

</doc>
<doc id="1892008" url="https://pl.wikipedia.org/wiki?curid=1892008" title="Dyskografia Toma Jonesa">
Dyskografia Toma Jonesa

Dyskografia walijskiego piosenkarza Toma Jonesa:

</doc>
<doc id="1892009" url="https://pl.wikipedia.org/wiki?curid=1892009" title="Bój w dolinie Hazara">
Bój w dolinie Hazara

Bój w Dolinie Hazara lub zagłada 1. batalionu 682. pułku zmotoryzowanego () – jeden z epizodów walk podczas radzieckiej interwencji w Afganistanie w czasie którego, 30 kwietnia 1984, wykonując zadania operacji „Panczszir-84” radziecki batalion piechoty zmotoryzowanej został zaatakowany i rozbity przez mudżahedinów Szaha Masuda w Dolinie Hazara (Dolina Pandższeru).
Przebieg działań.
Wiosną 1984 oddziały radziecko-rządowe prowadziły w dolinie Panczsziru największą w historii wojny w Afganistanie operację przeciwko partyzantom Szacha Masuda. Jednym z jej elementów było przeczesywanie bocznych, mniejszych dolin Panczsziru, gdzie wyparci partyzanci szukali schronienia. Pod koniec kwietnia zadanie takie otrzymał w dolinie Hazara 1 batalion 682 pułku zmot. ze 108 dyw. zmot. pod dowództwem kpt. Aleksandra Koroliowa. Kiedy batalion podszedł do wejścia do doliny, otrzymał do d-cy pułku ppłk. Piotra Sumana rozkaz zajęcia w pierwszej kolejności wzgórz po obu stronach doliny, co zaczęła wykonywać 3. kompania batalionu. Wkrótce potem rozkaz ten został anulowany przez d-cę 108 dyw. gen. Wiktora Łogwinowa, który nakazał zajęcie doliny bez zapewnienia osłony z gór. Ppłk. Suman zakwestionował ten rozkaz, za co natychmiast został przez generała pozbawiony dowodzenia nad batalionem. W zamian d-ca dywizji obiecał Koroliewowi pełne wsparcie i osłonę Mi-24.
Rankiem 30 kwietnia o godz. 10.00 niepełny batalion (1 i 2 kompania – 220 ludzi) dwiema kolumnami po obu stronach rzeki Hazary rozpoczął marsz w głąb doliny. Nie posiadał osłony od strony gór ani z powietrza, ponieważ obiecane przez gen. Łogwinowa śmigłowce z niewiadomych przyczyn nie dotarły. Po przeczesaniu pierwszego kiszłaku (Meliwa), około południa oddział wyszedł na nieduży płaskowyż, gdzie dostał się w huraganowy ogień z broni strzeleckiej i moździerzy. Zajmujący dogodne pozycje na wzgórzach mudżahedini, prowadząc z trzech stron ogień krzyżowy, zaczęli zadawać Rosjanom dotkliwe straty. Dowódca batalionu idący na przedzie kolumny poległ w pierwszych minutach walki. Ogień snajperów szybko unieszkodliwił też większość oficerów (w sumie poległo ich 12). Po dwóch godzinach śmigłowce w końcu przybyły, jednak ostrzelane przez mudżahedinów z broni wielkokalibrowej – odleciały. Pojawiała się też para Su-25, jednak ich nalot nie uczynił większych szkód atakującym, którzy skryli się w licznych niedużych jaskiniach i skalnych szczelinach. Pod koniec dnia, kiedy mudżahedini wobec zapadających ciemności przerwali ostrzał i zaczęli się wycofywać, batalion w pełni utracił zdolność bojową. Jego ewakuacja zajęła kilka następnych dni. Około 25 żołnierzom udało się samodzielnie wydostać z doliny.
Po bitwie.
Bój Dolinie Hazara przyniósł największe straty radzieckiego pododdziału w historii radzieckiej interwencji w Afganistanie poniesione w ciągu jednego dnia. Według różnych ocen było to od 57 do 87 zabitych (w tym d-ca batalionu kpt. Koroliow, który pomimo zranienia do końca dowodził swoimi żołnierzami) i 45–58 rannych. Stąd często nazywany jest „czarnym dniem” Armii Radzieckiej w Afganistanie.
D-ca 682 pułku, pomimo że był przeciwny skierowaniu pozbawionego osłony batalionu w głąb doliny, został postawiony przed sądem wojskowym, zdegradowany i przeniesiony na Białoruś, gdzie mieszka do dziś w Homlu. Gen. Łogwinow został usunięty ze stanowiska d-cy dywizji. Według relacji jednego z oficerów wiedział, na jakie ryzyko naraża batalion, posyłając go w głąb doliny bez ubezpieczenia. Chciał jednak zyskać na czasie i wykonać zadanie w wyznaczonym przez dowództwo terminie.
Od 2007 roku, corocznie 30 kwietnia w Bałabanowie (obw. kałuski) na grobie poległego d-cy batalionu kpt. Koroliowa zbierają się ocaleli żołnierze batalionu i rodziny poległych na nieformalnym zjeździe weteranów.
Straty.
Lista poległych żołnierzy radzieckich (niepełna):

</doc>
<doc id="1892011" url="https://pl.wikipedia.org/wiki?curid=1892011" title="Opornik (broń)">
Opornik (broń)

Opornik to element konstrukcji działa, zamieniający 80% energii kinetycznej odrzutu broni na ciepło. 
Razem z powrotnikiem i regulatorem powrotu tworzy oporopowrotnik. Mocowany jest między kołyską i nasadą zamkową. W starszych konstrukcjach bywał mocowany między górnym i dolnym łożem.
Opornik zbudowany jest w formie cylindra z olejem, wewnątrz którego umieszczony jest tłok z tłoczyskiem.
Ruch tłoka tłumiony jest przez olej, który musi być przetłoczony z przestrzeni nad tłokiem pod tłok, a w ruchu powrotnym odwrotnie. Przepływa przez otwory tracąc energię. Siła hamowania jest proporcjonalna do kwadratu prędkości odrzutu i odwrotnie proporcjonalna do kwadratu powierzchni otworów. Aby tłumić uderzenia przy końcach ruchu, ogranicza się przepływ oleju wrzecionem o zmiennej średnicy poruszającym się w otworze.

</doc>
<doc id="1892012" url="https://pl.wikipedia.org/wiki?curid=1892012" title="Region Tumbes">
Region Tumbes

Region Tumbes – jeden z 25 regionów w Peru. Stolicą jest miasto Tumbes.
Podział administracyjny regionu.
Region Tumbes podzielony jest na trzy prowincje, które obejmują 13 dystrykty.

</doc>
<doc id="1892013" url="https://pl.wikipedia.org/wiki?curid=1892013" title="Rozgrywający (piłka ręczna)">
Rozgrywający (piłka ręczna)

Rozgrywający – jedna z pozycji w piłce ręcznej. Zespół liczy sześciu zawodników w polu – kołowego (obrotowego), dwóch skrzydłowych oraz trzech rozgrywających – lewego, środkowego i prawego. W ataku, grając w drugiej linii, rozgrywają piłkę i starają się zdobyć bramkę rzutem z odległości 8-11 metra, bądź "wejściem na koło".

</doc>
<doc id="1892015" url="https://pl.wikipedia.org/wiki?curid=1892015" title="Major (powieść)">
Major (powieść)

Major – trzecia, osadzona w realiach II wojny światowej powieść sensacyjno-historyczna z elementami science-fiction autorstwa Marcina Ciszewskiego. Jej akcja rozgrywa się w 1943 roku, pomiędzy wydarzeniami opisanymi w debiutanckim "www.1939.com.pl" i drugą powieścią autora, "www.1944.waw.pl".
Opis fabuły.
Główny bohater powieści "www.1939.com.pl", ppłk Jerzy Grobicki, po zakończeniu walk wrześniowych wyjechał do USA razem z grupą najbliższych przyjaciół. W kraju pozostała większość oficerów i wszyscy żołnierze jego batalionu. Nowym dowódcą wybierają oni jednogłośnie por. Janusza Wojtyńskiego z GROMu i angażują się w działalność konspiracyjną.
Akcja opisuje wydarzenia pomiędzy 17 a 20 kwietnia 1943, gdy Niemcy przygotowują się do likwidacji warszawskiego getta, jednocześnie udaje im się wpaść na trop niektórych lokali używanych przez ludzi Wojtyńskiego oraz ich fabryki amunicji. Przypadkowo aresztują też amerykańskiego fizyka jądrowego, który wchodził w skład obsługi amerykańskiego wehikułu czasu. Zakłócają także spotkanie Wojtyńskiego i gen. Grota z wysłannikiem rządu amerykańskiego.

</doc>
<doc id="1892016" url="https://pl.wikipedia.org/wiki?curid=1892016" title="Marcin Stryczyński">
Marcin Stryczyński

Marcin Piotr Stryczyński (ur. 31 stycznia 1947 w Brzegu) – polski samorządowiec, trzykrotnie prezydent Ciechanowa (1986–1990, 1994–1998 i 2000–2002).
Życiorys.
Syn Teodora i Stanisławy. Ukończył studia na Wydziale Elektrycznym Politechniki Warszawskiej, po czym pracował w ciechanowskim rejonie energetycznym. Od 1969 członek PZPR, w latach 80. zasiadał w komitecie miejskim i następnie również w komitecie wojewódzkim.
W trzech kadencjach pełnił obowiązki prezydenta Ciechanowa (w latach 1986–1990 i 1994–1998 i 2000–2002). W wyborach 2002 i 2006 bez powodzenia ubiegał się o reelekcję (w ostatnim przypadku z ramienia Obywatelskiego Komitetu Społecznego). Stał też na czele ciechanowskiej organizacji miejskiej Sojuszu Lewicy Demokratycznej. Był też radnym miejskim. W 2010 uzyskał mandat radnego powiatu ciechanowskiego, utrzymał go również w 2014 (startował wówczas także na prezydenta miasta, zajmując ostatnie, 4. miejsce). W 1997 został prezesem lokalnego Wodnego Ochotniczego Pogotowia Ratunkowego.
W 2002 odznaczony Krzyżem Kawalerskim Orderu Odrodzenia Polski.

</doc>
<doc id="1892017" url="https://pl.wikipedia.org/wiki?curid=1892017" title="Przemysław Stippa">
Przemysław Stippa

Przemysław Stippa (ur. 22 kwietnia 1981 w Złotowie) – polski aktor teatralny, telewizyjny, filmowy i dubbingowy.
Kariera aktorska.
W 2004 zdobył dyplom warszawskiej Akademii Teatralnej. W 2006 otrzymał Nagrodę im. Janiny Nowickiej-Prokuratorskiej i Stanisława Prokuratorskiego przyznawaną przez Rektora AT za osiągnięcia artystyczne w ciągu dwóch lat od ukończenia studiów.
Debiutował rolą Prousta w przedstawieniu "Czas odnaleziony" według prozy Marcela Prousta (reż. Andrzej Domalik, Teatr Scena Prezentacje, 2003). Od sezonu 2004/005 występuje w zespole Teatru Narodowego.
Od czerwca 2012 występuje gościnnie w Teatrze im. Juliusza Osterwy w Lublinie, jako Puk w "Śnie nocy letniej" w reż. Artura Tyszkiewicza.

</doc>
<doc id="1892019" url="https://pl.wikipedia.org/wiki?curid=1892019" title="Rusłan Zabranski">
Rusłan Zabranski

Rusłan Mychajłowycz Zabranski, ukr. Руслан Михайлович Забранський, ros. Руслан Михайлович Забранский, "Rusłan Michajłowicz Zabranskij" (ur. 10 marca 1971 we wsi Wołków w obwodzie lwowskim) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej we Lwowie. W 1989 rozpoczął karierę piłkarską w lwowskich Karpatach, skąd latem 1992 przeszedł do Ewisu Mikołajów. W mikołajowskim klubie występował przez 6 sezonów. Latem 1998 został piłkarzem Krywbasa Krzywy Róg. Rok później 1999 przeniósł się do Prykarpattia Iwano-Frankowsk, a w grudniu kiedy uzgadniano szczegóły jego przejścia do Dynama Kijów doznał kontuzji kolana w meczu z kijowskim klubem. Dopiero w marcu 2001 wyszedł na boisko jako zawodnik Nywy Winnica. Drugą połowę roku spędził w Tawrii Symferopol. Latem 2002 powrócił do MFK Mikołajów. Od maja 2003 występował w klubie Olimpija FK AES Jużnoukraińsk, w którym zakończył karierę piłkarską w wieku 32 lat.
Kariera trenerska.
Po zakończeniu kariery piłkarskiej trenował amatorski zespół FK Woroniwka, z którą zdobył mistrzostwo obwodu w 2007, a od 2008 pracował na stanowisku dyrektora SDJuSzOR w Mikołajowie. W sierpniu 2010 objął stanowisko głównego trenera MFK Mikołajów. 15 września 2012 roku napisał podanie o dymisji, ale został zwolniony dopiero 12 października 2012. Ale już wkrótce informacja ta została sprostowana, przy czym Zabranskiemu powierzono również funkcje prezesa klubu. 11 czerwca 2013 odbyła się rotacja w klubie - głównym trenerem został Ołeh Fedorczuk, a Rusłan Zabranski objął stanowisko dyrektora szkoły piłkarskiej MFK Mikołajów. 7 kwietnia 2015 po raz kolejny stał na czele MFK Mikołajów. 23 listopada 2018 za obopólną zgodą kontrakt został anulowany.

</doc>
<doc id="1892020" url="https://pl.wikipedia.org/wiki?curid=1892020" title="Nick Jonas and the Administration">
Nick Jonas and the Administration

Nick Jonas and the Administration – zespół stworzony przez Nicka Jonasa, członka Jonas Brothers.
Członkowie zespołu to pianista, gitarzysta i twórca tekstów Nick Jonas, basista John Fields, perkusista Michael Bland, keybordzista Tommy Barbella i gitarzysta David Ryan Harris. Sonny Thompson zastąpi Davida Ryana Harrisa podczas trasy "Who I Am" w 2010 roku. Nazwa grupy pochodzi od zainteresowania Nicka Jonasa polityką.
Barberella, Thompson i Bland byli członkami grupy Prince's New Power Generation w latach 90., dla której Jonas już wcześniej wyrażał swój podziw.

</doc>
<doc id="1892022" url="https://pl.wikipedia.org/wiki?curid=1892022" title="Zdzisław Tokarski">
Zdzisław Tokarski

Zdzisław Wojciech Tokarski (ur. 31 maja 1936 w Morakowie, zm. 26 października 2008) – polski urzędnik państwowy, wiceminister rządów PRL (1983–1987), wiceprezydent Warszawy i wicewojewoda warszawski.
Życiorys.
Z wykształcenia był inżynierem leśnictwa. Od marca 1983 do listopada 1985 pełnił funkcję podsekretarza stanu w Ministerstwie Leśnictwa i Przemysłu Drzewnego, następnie od listopada 1985 do października 1987 był wiceministrem przemysłu chemicznego i lekkiego. Po odejściu z urzędu objął funkcję wiceprezydenta Warszawy. W okresie rządów koalicji SLD-PSL pełnił obowiązki wicewojewody warszawskiego z ramienia SLD.
Był członkiem Związku Leśników Polskich. W latach 90. sprawował funkcję przewodniczącego Zarządu Wojewódzkiego Zrzeszenia Sportu i Turystyki „Ogniwo”. Zmarł w 2008, został pochowany na Cmentarzu Wojskowym na Powązkach (kwatera C29-tuje-3).

</doc>
<doc id="1892024" url="https://pl.wikipedia.org/wiki?curid=1892024" title="Monica Hargrove">
Monica Hargrove

Monica Hargrove (ur. 30 grudnia 1982) – amerykańska lekkoatletka, sprinterka.

</doc>
<doc id="1892028" url="https://pl.wikipedia.org/wiki?curid=1892028" title="Sidła namiętności">
Sidła namiętności

Sidła namiętności (hiszp. "Pasión", 2007–2008) – meksykańska telenowela emitowana (po raz pierwszy) na antenie kanału Canal de las Estrellas (Grupo Televisa, S.A.B.), wyprodukowana przez Televisa S.A. de C.V. (grupa medialna Televisa).
Wersja polska.
W Polsce telenowela była emitowana od 29 stycznia 2010 w TV Puls. Lektorem serialu był Tomasz Knapik. 
Fabuła.
W niewielkiej kolonii San Fernando odbywają się zaręczyny córki don Justa Darién, Camili (Susana González) i Santiago (Sebastián Rulli), miejskiego kowala. Uroczystość zostaje przerwana przez ludzi wysłanych z rozkazu zarządcy kolonii, tyranicznego i egoistycznego Don Jorge, który wybrał Camile (z racji dziewictwa) na zaspokojenie jego żądzy argumentując to "prawem pierwszej nocy". Dziewczyna nie ma najmniejszej ochoty spędzać nocy z niewyżytym i gburowatym zarządcą. Santiago, który staje w jej obronie zostaje ciężko ranny, a dziewczyna chcąc chronić ukochanego zgadza się spędzić noc z Don Jorge. Zostaje siłą doprowadzona do zarządcy, jednak ten upija się i zasypia, zaś dziewczyna korzystając z okazji ucieka. Zarządca zabrania mówić jej o jego chwilowej niedyspozycji grożąc przy tym, że zagarnie majątek jej ojca i zniszczy całą jej rodzinę. Gdy Camila wraca do domu dowiaduje się, że jej narzeczony jest ciężko ranny i może nie przeżyć, zaś jej siostra Rita (Maité Embil) nie wierzy, że między nią i Don Jorge nic nie zaszło, co więcej całą winę za stan Santiago zrzuca właśnie na nią.
Kilka dni później na miasteczko napadają piraci i zabierają część ludzi w niewolę by móc później sprzedać ich na targu niewolników. Wśród nich jest też Camila, która od razu przypada do gustu "El Antillano", kapitanowi statku pirackiego. Zauroczony młodą dziewczyną ma nawet ochotę oszczędzić ją przed ciężkim losem niewolnicy, jednak ostatecznie sprzedaje ją na wyspie La Mariana. Od tego momentu Camila należy do bogatego i zgorzkniałego starca don Timoteo (Germán Robles), który uknuł plan pozbawienia rodziny majątku po jego śmierci. Bierze Camile za żonę po czym cały swój dobytek pozostawia w spadku tylko jej.
Wkrótce po tym dziewczyna zostaje młodą i bogatą wdową. Powraca do San Fernando, jednak ma miejscu dowiaduje się, że została uznana za zmarłą, a jej ukochany Santiago pobrał się z jej siostrą Ritą. Niedługo po tym w progi domu Camili zawitał Ricardo (Fernando Colunga) siostrzeniec jej zmarłego męża, który rości sobie prawa do majątku. Dziewczyna szybko rozpoznaje w nim pirata "El Antillano". Ricardo, który już wcześniej poczuł coś do Camili teraz zakochuje się w niej bez pamięci. Nie jest jej obojętny, jednak dziewczyna jest przekonana, że jedyną rzeczą której pragnie Ricardo jest majątek don Timotea. Sprawę komplikuje nagłe pojawienie się Santiaga, który mimo ślubu z jej siostrą nigdy nie przestał jej kochać. Dziewczyna jest rozdarta pomiędzy obu mężczyzn: Ricardo, którego szczerze kocha i Santiago, który był jej pierwszą miłością i nadal gości w jej sercu. Ricardo nie zamierza oddać ukochanej rywalowi, zwłaszcza, że z każdym dniem jego uczucie robi się coraz silniejsze...

</doc>
<doc id="1892029" url="https://pl.wikipedia.org/wiki?curid=1892029" title="Maroko Francuskie">
Maroko Francuskie

Maroko Francuskie (arab. حماية فرنسا في المغرب, fr. "Protectorat français du Maroc") – dawny protektorat francuski w Afryce Północnej. Na mocy traktatu z Fezu w 1912 Francja objęła protektoratem Maroko. Od północy i południa Maroko Francuskie ograniczały terytoria marokańskie pod protektoratem hiszpańskim. Stolicą był Rabat.
W 1956 roku Francuzi wycofali się z południowej części Maroka, Hiszpania przekazała Maroku swoje terytorium, zachowując jednak Ceutę, Melillę, Sidi Ifni i region Tarfaja. Szybko wybuchły walki z Marokiem o te terytoria. W 1958 Hiszpanie wycofali się z Tarfai, zaś w 1969 z Sidi Ifni. Ceuta i Melilla nadal należą do Hiszpanii.

</doc>
<doc id="1892030" url="https://pl.wikipedia.org/wiki?curid=1892030" title="Zamek Krakovec">
Zamek Krakovec

Zamek Krakovec ( – czerwony gród, czerwony zamek) – zamek w Czechach, przykład rozwoju architektury zamkowej w XIV wieku. Obecnie są to ruiny gotyckiego zamku, przebudowanego w stylu renesansowym. Znajdują się one na szerokim cyplu skalistym powyżej ujścia potoków Šípského i Krakowskiego (oba wpadają do rzeki Javornice ok. 2,5 km dalej na południe) w miejscowości o tej samej nazwie i niedaleko czeskiego Krakova (powiat Rakovník). Krakovec znajduje się około 15 km od miasta Rakovník, na granicy parku krajobrazowego ("chráněná krajinná oblast CHKO") Křivoklátsko, który należy do rezerwatu biosfery UNESCO. Budynek jest jednym z nielicznych ocalałych w Czechach przykładów budowli pośredniej pomiędzy grodem a zamkiem, a także jednym z niewielu zamków zbudowanych w czasach panowania króla Wacława IV Luksemburskiego.
Historia.
Budowę grodu Krakovec rozpoczęto prawdopodobnie w roku 1381, zaś ukończono w 1383 r., kiedy została konsekrowana kaplica. Stało się to za sprawą szlachcica Jíra z Roztok, křivoklátskiego burgrabiego i ulubieńca króla Wacława IV, który postanowił wybudować tę królewską rezydencję na niskim wzniesieniu skalnym w miejscowości Krakovec, a która to budowla pod wieloma względami wyprzedzała swoje czasy. Zmniejszono w niej liczbę elementów obronnych do minimum. Funkcje obronne spełniała jedna ogromna wieża, gdyż nacisk położono na maksymalną wygodę. Wszystko to sprawia, że Krakovec uważany jest za jeden z najważniejszych przykładów czeskiej architektury zamkowej XIV wieku, mimo iż sam Jíra nazwał go po prostu „Chalúpka”. W roku 1410 zamek zakupił Jindřich Lefl z Lažan (Heinrich von Lazan), w tym też okresie zamek zapisał się w historii Czech jako miejsce ucieczki Jana Husa, który przebywał tu w latach 1413-1414, przed wyjazdem do Konstancji. W rękach Lefla (w literaturze również pisownia Loffel lub Lessel) Krakovec przebywał do 1437, kiedy to przeszedł na własność husyckiego dowódcy Jana Bleha z Těšnic, a od 1447 został własnością rodu Kolowratów (czes. Kolovratové) na całe 100 lat, zaś od 1548 roku właścicielem zamku została rodzina Lobkowiczów (czes. Lobkovicové). Obecnie zamek jest własnością państwową i prowadzona jest w nim m.in. działalność kulturalna. W 2017 r. odbyła się tam cześć spotkań literackich i wystaw towarzyszących X Europejskiemu Festiwalowi Poezji "STRANOU - Evropští básníci naživo".
Legendy.
Według czeskich podań w bliskiej okolicy stał zamek legendarnego Kroka, miejscowość łączy się też z domeną rodu Wrszowców. Tak jeszcze w I połowie XIX wieku pisał o nim Jan Prawosław Kaubek:
„Zamek Kraków (czyli Krakowiec), wybudowany przez owego czesko-polskiego Kroka w obwodzie Rakownickim należący, dziś do baronów Hilprandtów de Ottenhausen (po niemiecku Rothschloss teraz nazwany) był dawnem Werszowców dziedzictwem i tutaj knował ów potężny i przebiegły, a potem nieszczęśliwy Kochan Werszowiec (Bolesława Chrobrego powiernik i ulubieniec) ze swoją rodziną spisek przeciw Brzetysławowi I Achillesowi r. 1038, za który z wielu swoimi wspólnikami straszną został ukarany śmiercią”.
Aleksander Brückner uważał zaś, że Kosmas urobił nazwy legendarnych postaci od nazw miejscowych, w tym Kroka od miejscowości Krakovec.

</doc>
<doc id="1892036" url="https://pl.wikipedia.org/wiki?curid=1892036" title="James M. Clark">
James M. Clark

James Matthew Clark (ur. 1956) – amerykański paleontolog specjalizujący się w systematyce oraz paleontologii dinozaurów i krokodylomorfów. 
Życiorys.
W latach 1991–2002 uczestniczył w wyprawach paleontologicznych na pustynię Gobi prowadzonych przez Amerykańskie Muzeum Historii Naturalnej oraz Mongolską Akademię Nauk. Prowadził również prace w Meksyku oraz w chińskim regionie autonomicznym Sinciang, we współpracy m.in. z Xu Xingiem. Tytuł Bachelor of Arts uzyskał w 1978 roku na Uniwersytecie Kalifornijskim w Berkeley, a Master of Arts w 1985 roku na tej samej uczelni. Doktoryzował się w 1994 roku na Uniwersytecie w Chicago – jego dysertacja doktorska dotyczyła filogenezy krokodylomorfów. W dowód uznania dla jego badań nad filogenezą i systematyką krokodylomorfów gatunek niewielkiego krokodylomorfa z Madagaskaru w 2000 roku otrzymał nazwę "Simosuchus clarki".
Oprócz krokodylomorfów James Clark zajmuje się również dinozaurami – uczestniczył w opisaniu i nazwaniu wielu nowych rodzajów, takich jak m.in.: "Achillobator", "Citipati", "Erlikosaurus", "Falcarius", "Guanlong", "Khaan", "Limusaurus", "Mononykus", "Tsaagan" czy "Yinlong".

</doc>
<doc id="1892037" url="https://pl.wikipedia.org/wiki?curid=1892037" title="James Matthew Clark">
James Matthew Clark



</doc>
<doc id="1892040" url="https://pl.wikipedia.org/wiki?curid=1892040" title="Airinė Palšytė">
Airinė Palšytė

Airinė Palšytė (ur. 13 lipca 1992 w Kownie) – litewska lekkoatletka, specjalizująca się w skoku wzwyż.

</doc>
<doc id="1892042" url="https://pl.wikipedia.org/wiki?curid=1892042" title="Stawiszyn (gmina 1870–1919)">
Stawiszyn (gmina 1870–1919)

Stawiszyn – dawna gmina wiejska istniejąca na przełomie XIX i XX wieku w guberni kaliskiej. Siedzibą władz gminy była osada miejska Stawiszyn.
Gmina Stawiszyn powstała za Królestwa Polskiego – w powiecie kaliskim w guberni kaliskiej w związku z utratą praw miejskich przez miasto Stawiszyn i przekształceniu jego w wiejską "gminę Stawiszyn" w granicach dotychczasowego miasta.
W 1915 roku niemieckie władze okupacyjne wprowadziły administrację cywilną i przekształciły wiejską gminę Stawiszyn ponownie w miasto, liczące w 1916 roku 2750 mieszkańców
Z perspektywy prawa polskiego gmina Stawiszyn jako wiejska jednostka przestała funkcjonować dopiero 7 lutego 1919 w związku z przywróceniem Stawiszynowi praw miejskich i przekształceniem jednostki w gminę miejską.

</doc>
<doc id="1892043" url="https://pl.wikipedia.org/wiki?curid=1892043" title="Andrii Iakymchuk">
Andrii Iakymchuk



</doc>
<doc id="1892044" url="https://pl.wikipedia.org/wiki?curid=1892044" title="Gmina Stawiszyn (ujednoznacznienie)">
Gmina Stawiszyn (ujednoznacznienie)

dawne gminy:

</doc>
<doc id="1892045" url="https://pl.wikipedia.org/wiki?curid=1892045" title="Andrii Kozyr">
Andrii Kozyr



</doc>
<doc id="1892046" url="https://pl.wikipedia.org/wiki?curid=1892046" title="Andriy Shpak">
Andriy Shpak



</doc>
<doc id="1892048" url="https://pl.wikipedia.org/wiki?curid=1892048" title="Kanał Śmieciowy">
Kanał Śmieciowy

Kanał Śmieciowy – kanał wodny w północno-zachodniej Polsce, w woj. zachodniopomorskim, w powiecie goleniowskim, biegnący przez Równinę Goleniowską i uchodzący do Zalewu Szczecińskiego, w pobliżu Zatoki Skoszewskiej.
Kanał rozpoczyna się przy Kanale Czarnocińskim i płynie w kierunku północnym przez obszar polderów "Śmieć I i II". Uchodzi do Zalewu Szczecińskiego na zachód od uroczyska Świdwie.

</doc>
<doc id="1892050" url="https://pl.wikipedia.org/wiki?curid=1892050" title="Linia District">
Linia District



</doc>
<doc id="1892051" url="https://pl.wikipedia.org/wiki?curid=1892051" title="Anton Kholyaznykov">
Anton Kholyaznykov



</doc>
<doc id="1892052" url="https://pl.wikipedia.org/wiki?curid=1892052" title="Valentyn Kletskoy">
Valentyn Kletskoy



</doc>
<doc id="1892053" url="https://pl.wikipedia.org/wiki?curid=1892053" title="Orbitale pi">
Orbitale pi



</doc>
<doc id="1892055" url="https://pl.wikipedia.org/wiki?curid=1892055" title="Ivan Tymko">
Ivan Tymko



</doc>
<doc id="1892056" url="https://pl.wikipedia.org/wiki?curid=1892056" title="Vlastimil Cabla">
Vlastimil Cabla



</doc>
<doc id="1892058" url="https://pl.wikipedia.org/wiki?curid=1892058" title="Josip Stojcevic">
Josip Stojcevic



</doc>
<doc id="1892059" url="https://pl.wikipedia.org/wiki?curid=1892059" title="Linia Piccadilly">
Linia Piccadilly



</doc>
<doc id="1892060" url="https://pl.wikipedia.org/wiki?curid=1892060" title="Ante Janjic">
Ante Janjic



</doc>
<doc id="1892061" url="https://pl.wikipedia.org/wiki?curid=1892061" title="Elijah Tana">
Elijah Tana

Elijah Tana (ur. 28 lutego 1975 w Chingoli) – zambijski piłkarz grający na pozycji obrońcy.
Kariera klubowa.
Karierę piłkarską Tana rozpoczął w klubie Nchanga Rangers z miasta Chingola. W 1995 roku zadebiutował w jego barwach w rozgrywkach zambijskiej Premier League. W 1998 roku osiągnął z Nchangą Rangers swój pierwszy sukces w karierze, gdy wywalczył mistrzostwo Zambii. Z kolei w 2002 roku zdobył z nią Tarczę Dobroczynności.
W 2003 roku Tana przeszedł do angolskiego Petro Atlético Luanda. Przez 4 sezony grał w pierwszej lidze angolskiej, a następnie w 2007 roku odszedł do Al-Jazira Club mającego siedzibę w stolicy Zjednoczonych Emiratów Arabskich, Abu Zabi. Jeszcze w tym samym roku Zambijczyk został piłkarzem sudańskiego Al-Merreikh Omdurman i zdobył z nim Puchar Sudanu.
W 2008 roku Tana wrócił do Zambii i ponownie grał w drużynie Nchanga Rangers. W 2009 roku znów trafił do Angoli, tym razem do klubu Recreativo Caála.
Kariera reprezentacyjna.
W reprezentacji Zambii Tana zadebiutował w 1995 roku. W 2000 został powołany do kadry na Puchar Narodów Afryki 2000, na którym był podstawowym zawodnikiem i rozegrał 3 mecze: z Egiptem (0:2), z Burkina Faso (1:1) i z Senegalem (2:2). W 2002 roku w Pucharze Narodów Afryki 2002 w Mali także wystąpił w 3 spotkaniach: z Tunezją (0:0), z Senegalem (0:1) i Egiptem (1:2). W 2006 roku zaliczył swój trzeci turniej o Puchar Narodów Afryki. Jego dorobek na nim to 3 mecze: z Tunezją (1:4), Gwineą (1:2 i gol w 33. minucie) oraz z Republiką Południowej Afryki (1:0).

</doc>
<doc id="1892064" url="https://pl.wikipedia.org/wiki?curid=1892064" title="Mirna Rajle Brodanac">
Mirna Rajle Brodanac



</doc>
<doc id="1892065" url="https://pl.wikipedia.org/wiki?curid=1892065" title="Okręg wyborczy Hackney North and Stoke Newington">
Okręg wyborczy Hackney North and Stoke Newington

Okręg wyborczy Hackney North and Stoke Newington został utworzony w 1950 w północnej części londyńskiej dzielnicy Hackney. Wysyła do brytyjskiej Izby Gmin jednego deputowanego. Obecnie reprezentuje go Diane Abbott z Partii Pracy, będąca pierwszą czarnoskórą posłanką do Izby Gmin. W wyborach w 2010 udało jej się po raz szósty utrzymać mandat.

</doc>
<doc id="1892066" url="https://pl.wikipedia.org/wiki?curid=1892066" title="Dusan Bogicevic">
Dusan Bogicevic



</doc>
<doc id="1892067" url="https://pl.wikipedia.org/wiki?curid=1892067" title="Nenad Babovic">
Nenad Babovic



</doc>
<doc id="1892068" url="https://pl.wikipedia.org/wiki?curid=1892068" title="Kalinowa (gmina)">
Kalinowa (gmina)

Kalinowa (lub "Kalinowo", od 1870 "Staw") – dawna gmina wiejska istniejąca do 1870 roku w guberni kaliskiej. Siedzibą władz gminy była Kalinowa.
Za Królestwa Polskiego gmina Kalinowa należała do powiatu kaliskiego w guberni kaliskiej. do gminy przyłączono pozbawiony praw miejskich Staw, po czym gminę przemianowano na "Staw".

</doc>
<doc id="1892069" url="https://pl.wikipedia.org/wiki?curid=1892069" title="Andre Pereira Araujo">
Andre Pereira Araujo



</doc>
<doc id="1892070" url="https://pl.wikipedia.org/wiki?curid=1892070" title="Klara Janakova">
Klara Janakova



</doc>
<doc id="1892072" url="https://pl.wikipedia.org/wiki?curid=1892072" title="Jiri Kopac">
Jiri Kopac



</doc>
<doc id="1892074" url="https://pl.wikipedia.org/wiki?curid=1892074" title="Ondrej Vetesnik">
Ondrej Vetesnik



</doc>
<doc id="1892075" url="https://pl.wikipedia.org/wiki?curid=1892075" title="Oldrich Hejdusek">
Oldrich Hejdusek



</doc>
<doc id="1892076" url="https://pl.wikipedia.org/wiki?curid=1892076" title="Lenka Antosova">
Lenka Antosova



</doc>
<doc id="1892077" url="https://pl.wikipedia.org/wiki?curid=1892077" title="Jan Vetesnik">
Jan Vetesnik



</doc>
<doc id="1892079" url="https://pl.wikipedia.org/wiki?curid=1892079" title="Kanał Czarnociński">
Kanał Czarnociński

Kanał Czarnociński – kanał wodny w północno-zachodniej Polsce, w woj. zachodniopomorskim, w powiecie goleniowskim, biegnący przez Równinę Goleniowską i uchodzący do Zalewu Szczecińskiego.
Kanał rozpoczyna się na zachód od wsi Żarnowo i płynie przy północnych obrzeżach polderów "Żarnowo I" i "Żarnowo II". Płynie w kierunku zachodnim i uchodzi do Zalewu Szczecińskiego na północ od wsi Czarnocin.

</doc>
<doc id="1892080" url="https://pl.wikipedia.org/wiki?curid=1892080" title="Polsko-Litewska Komisja Podręcznikowa">
Polsko-Litewska Komisja Podręcznikowa

Polsko-Litewska Dwustronna Komisja do badania problemów nauczania historii i geografii powstała w 1992 r. na podstawie na podstawie umowy zawartej w dniu 21 lutego 1992 r. w Wilnie pomiędzy Ministerstwem Edukacji Narodowej Rzeczypospolitej Polskiej a Ministerstwem Kultury i Oświaty Republiki Litewskiej. W skład komisji wchodzą obecnie eksperci z zakresu historii, literatury i geografii. Zakres jej prac reguluje Program współpracy ustalany pomiędzy obydwoma ministerstwami. Do podstawowych zadań komisji należy wyjaśnianie spornych kwestii z zakresu historii i geografii pojawiających się w obowiązujących podręcznikach szkolnych i programach nauczania. Opinie i wskazówki wypracowane przez komisje mają być brane pod uwagę przy powstawaniu nowych programów i podręczników.
Skład Komisji (stan na 2012 r.):
"strona polska"
"strona litewska"

</doc>
<doc id="1892081" url="https://pl.wikipedia.org/wiki?curid=1892081" title="Miroslav Vrastil Jr">
Miroslav Vrastil Jr



</doc>
<doc id="1892086" url="https://pl.wikipedia.org/wiki?curid=1892086" title="Kubielniki">
Kubielniki

Kubielniki (biał. Кубельнікі, "Kubielniki", ros. Кубельники, "Kubielniki") – wieś na Białorusi, w obwodzie grodzieńskim, w rejonie brzostowickim, w sielsowiecie olekszyckim. Położona jest 38 km na południe od Grodna, 15,2 km od granicy polsko-białoruskiej. Przez wieś przechodzi 24. południk długości wschodniej.
Historia.
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim, w gminie Bohorodzickiej. W 1902 r. miała powierzchnię 141 dziesięcin (ok. 154 ha). 7 czerwca 1919 roku, wraz z całym powiatem grodzieńskim, weszła w skład okręgu wileńskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęta przez bolszewików, następnie odzyskana przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie grodzieńskim, w gminie Wielkie Ejsymonty. W 1921 r. było w niej 12 domów mieszkalnych i 1 zamieszkane zabudowanie innego typu.
W wyniku napaści ZSRR na Polskę we wrześniu 1939 r. miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 r. włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 roku ponownie zajęta przez wojska sowieckie i włączona do obwodu grodzieńskiego Białoruskiej SRR. Od 1991 r. w składzie niepodległej Białorusi.
We wsi urodził się Mikałaj Marcinczyk (1901–1980) – białoruski działacz społeczno-polityczny, lekarz, publicysta, autor pamiętników.
Demografia.
Według spisu powszechnego z 1921 roku, wieś zamieszkana była przez 66 osób, w tym 60 Białorusinów i 6 Polaków. Prawosławie wyznawało 59 mieszkańców, katolicyzm – 7.

</doc>
<doc id="1892087" url="https://pl.wikipedia.org/wiki?curid=1892087" title="Triumf Galatei">
Triumf Galatei



</doc>
<doc id="1892090" url="https://pl.wikipedia.org/wiki?curid=1892090" title="Krasnopióra">
Krasnopióra



</doc>
<doc id="1892092" url="https://pl.wikipedia.org/wiki?curid=1892092" title="Święty Marceli">
Święty Marceli

Zobacz też:

</doc>
<doc id="1892095" url="https://pl.wikipedia.org/wiki?curid=1892095" title="Olesiec (gmina)">
Olesiec (gmina)

Olesiec (od 1870 "Chocz") – dawna gmina wiejska istniejąca do 1870 roku w guberni kaliskiej. Siedzibą władz gminy był Olesiec.
Za Królestwa Polskiego gmina Olesiec należała do powiatu kaliskiego w guberni kaliskiej. 31 maja 1870 do gminy przyłączono pozbawiony praw miejskich Chocz, po czym gminę przemianowano na "Chocz".

</doc>
<doc id="1892101" url="https://pl.wikipedia.org/wiki?curid=1892101" title="Eric Flaim">
Eric Flaim

Eric Joseph Flaim (ur. 9 marca 1967 w Pembroke) – amerykański łyżwiarz szybki, startujący także w short tracku. Dwukrotny medalista olimpijski, dwukrotny medalista mistrzostw świata oraz zdobywca Pucharu Świata.
Kariera.
Karierę zaczynał od short tracku, jednak pierwsze medale zdobywał na długim torze. Największe sukcesy odniósł w 1988 roku, kiedy zdobył trzy medale na międzynarodowych imprezach. Na początku lutego zdobył brązowy medal na mistrzostwach świata w wieloboju sprinterskim w West Allis. W zawodach tych wyprzedzili go jedynie jego rodak Dan Jansen oraz Uwe-Jens Mey z NRD. Niecałe dwa tygodnie później wywalczył srebrny medal na dystansie 1500 m podczas igrzysk olimpijskich w Calgary. Uległ tam tylko André Hoffmannowi z NRD, a trzecie miejsce zajął Austriak Michael Hadschieff. Na tych samych igrzyskach był też czwarty w biegach na 1000 m, 5000 m i 10 000 m. W marcu tego samego roku Flaim zwyciężył na wielobojowych mistrzostwach świata w Medeo. Wystartował także na igrzyskach w Albertville, gdzie jego najlepszym wynikiem było szóste miejsce na dystansie 5000 m. Wielokrotnie stawał na podium zawodów Pucharu Świata, przy czym odniósł trzy zwycięstwa. W sezonie 1988/1989 zwyciężył w klasyfikacji końcowej 1500 m.
Po 1992 roku wrócił do short tracku. Podczas igrzysk olimpijskich w Lillehammer w 1994 roku wspólnie z kolegami z reprezentacji zdobył srebrny medal w sztafecie. Flaim został tym samym pierwszym medalistą olimpijskim w dwóch różnych łyżwiarskich dyscyplinach. Indywidualnie był dziesiąty na 1000 m, a bieg na 500 m zakończył na 25. pozycji. W sztafecie brał także udział na igrzyskach w Nagano cztery lata później, gdzie Amerykanie zajęli szóste miejsce.
W 1998 był chorążym amerykańskiej ekipy olimpijskiej.

</doc>
<doc id="1892102" url="https://pl.wikipedia.org/wiki?curid=1892102" title="Giersch">
Giersch

Giersch GmbH Öl- und Gasbrennerwerk – przedsiębiorstwo z Hemer w Nadrenii Północnej – Westfalli, założone w 1951 roku przez 25 letniego ekomonistę Reinholda Gierscha (ur. 1926 r.). Zajmuje się produkcją i sprzedażą palników gazowych i olejowych. Zatrudnia 120 osób. W roku 1999 obrót wyniósł 50 mln DM. Od roku 1999 firmą kierują: Peter Dűnhaupt, Roger Hancox, Nicholas Anton Od 2001 wraz z innymi firmami branży grzewczej jest członkiem międzynarodowej grupy ENERTECH. Roczna sprzedaż firmy osiąga poziom ok. 200.000 palników 
Oddziały.
Firma posiada na terenie Niemiec 27 biur i przedstawicielstw. Oddziały i przedstawicielstwa są także w takich krajach jak Austria, Szwajcaria, Polska, Rosja, Czechy, Chorwacja, Słowenia, krajach nadbałtyckich i Chinach. 
Ekologia.
Branża grzewcza rozwija się w kierunku alternatywnych źródeł energii. Giersch jako jedna z firm tej branży oferuje kotły na pelet, pompy grzewcze i urządzenia solarowe z kolektorami płaskimi lub próżniowymi rurowymi. Stosowanie tego typu ekologicznych źródeł energii grzewczej w kilkuletnim rozliczeniu jest bardziej ekonomiczne niż tradycyjne zasilanie węglowe bądź gazowe. Urządzenia Giersch współpracują systemowo z urządzeniami innych producentów. Pozwala to na dowolną konfigurację systemu grzewczego zgodnie z wymogami użytkowników.
Produkty.
W swojej historii produkowano palniki i systemy grzewcze między innymi dla EuroSpeesway Lausitz i dla Willy-Brand-Haus. Szczególnie ważne było rozwinięcie dualnego systemu regulacji powietrza i ogrzewania oleju, który dziś jest stosowany w niemal wszystkich palnikach olejowych. Produkty firmy Giersch zostały wyróżnione nagrodą „Niebieski Anioł” za dostosowanie dla środowiska. Główny nacisk w badaniach kładziony jest na zmniejszenie hałasu podczas pracy urządzeń, których nominalna moc jest w przedziale od 7 do 2.800 kW.
Przez firmę Giersch produkowane są także palniki olejowe, palniki gazowe dmuchawkowe, palniki dwupaliwowe, palniki na olej uniwersalny, kotły gazowe kondensacyjne, systemy solarne, pompy ciepła, kotły olejowe kondensacyjne, kotły niskotemperaturowe, kotły na pelet, i zbiornikowe ogrzewacze wody.

</doc>
<doc id="1892107" url="https://pl.wikipedia.org/wiki?curid=1892107" title="Neron (opera)">
Neron (opera)

Neron (wł. "Nerone") – opera w trzech aktach, do której muzykę skomponował Pietro Mascagni, a libretto na podstawie sztuki Pietro Cossy pod tym samym tytułem napisał Giovanni Targioni-Tozzetti. Premiera miała miejsce w Teatro alla Scala w Mediolanie 16 stycznia 1935 roku.
O operze.
Pietro Mascagni o operze na podstawie sztuki Cossy myślał od roku 1890, pragnął także powtórzyć sukces, jaki odniosła "Rycerskość wieśniacza", opera, dzięki której dziś szeroko znany jest kompozytor. Postać Nerona ma tutaj nieco odmienny charakter niż w sztuce, która posłużyła za pierwowzór. Bohater jest tu raczej zmysłowym cynikiem, eksponowanie cech Nerona-artysty schodzi na dalszy plan, orkiestra musi też ustąpić pola partiom wokalnym. Wbrew zamierzeniom i oczekiwaniom Mascagniego, żadna z oper, zatem także i "Neron", nie odniosła już większego sukcesu. Dziś "Neron" grywany jest rzadko. W wersji koncertowej na DVD został wydany przez Membran Music razem z kilkoma innymi dziełami pod wspólnym tytułem "Great operas – Great voices" ( Neron: Mario Marchesi, Atte: Madelyn Renée-Monti, Egloge: Adriana Damato).

</doc>
<doc id="1892108" url="https://pl.wikipedia.org/wiki?curid=1892108" title="Kenneth Henry">
Kenneth Henry



</doc>
<doc id="1892109" url="https://pl.wikipedia.org/wiki?curid=1892109" title="Ken Henry">
Ken Henry

Kenneth Charles "Ken" Henry (ur. 7 stycznia 1929 w Chicago – zm. 1 marca 2009 w Lake Bluff) – amerykański łyżwiarz szybki, mistrz olimpijski.
Kariera.
Ken Henry specjalizował się w sprintach. W 1948 roku wystartował na igrzyskach olimpijskich w Sankt Moritz, zajmując między innymi piąte miejsce w biegu na 500 m. Na rozgrywanych cztery lata później igrzyskach w Oslo osiągnął swój największy sukces, zwyciężając na tym samym dystansie. W zawodach tych wyprzedził bezpośrednio swego rodaka Donalda McDermotta oraz Kanadyjczyka Gordona Audleya i Norwega Arne Johansena, który zajęli ex aequo trzecie miejsce. Brał także udział w igrzyskach olimpijskich w Cortina d'Ampezzo w 1956 roku, kończąc bieg na 500 m na siedemnastej pozycji. Nigdy nie zdobył medalu na mistrzostwach świata. Jego najlepszym wynikiem na imprezach tego cyklu był czwarte miejsce wywalczone podczas mistrzostw świata w wieloboju w Oslo w 1949 roku, gdzie walkę o podium przegrał z Norwegiem Oddem Lundbergiem. Taki sam wynik uzyskał na mistrzostwach świata w wieloboju w Eskilstunie rok później. Tym razem w walce o medal lepszy był jego rodak, Johnny Werket.
W 1960 roku Henry zapalił znicz olimpijski podczas ceremonii otwarcia zimowych igrzysk w Squaw Valley.

</doc>
<doc id="1892110" url="https://pl.wikipedia.org/wiki?curid=1892110" title="Liudmiła Titowa">
Liudmiła Titowa



</doc>
<doc id="1892111" url="https://pl.wikipedia.org/wiki?curid=1892111" title="Burza na Jeziorze Galilejskim">
Burza na Jeziorze Galilejskim

Burza na Jeziorze Galilejskim (nid. "Christus in de storm op het meer van Galilea") – obraz Rembrandta Harmenszoona van Rijn datowany na rok 1633. Dzieło jest sygnowane "Rembrant f.1633".
Namalowane zostało rok po przenosinach artysty z rodzinnej Lejdy do pobliskiego Amsterdamu. Jednakże pobyt wśród artystów rodzinnego miasta rzutował na kształt "Burzy na jeziorze galilejskim", co poświadcza wysublimowana kompozycja, wnikliwa analiza detali i delikatne pociągnięcia pędzla.
Obraz został nabyty przez Isabellę Stewart Gardner na licytacji spadku po Thoré–Bürgerze, francuskim historyku sztuki, kolekcjonerowi oraz miłośnikowi malarstwa holenderskiego. Licytacja miała miejsce w 1892 roku. Odtąd dzieło było eksponowane w zbiorach Isabella Stewart Gardner Museum w Bostonie, skąd został skradziony 18 marca 1990 roku wraz z 12 innymi dziełami sztuki, w tym innymi dwoma dziełami Rembrandta (obraz "Dżentelmen i kobieta w czerni" oraz akwaforta "Autoportret"), jednym Goverta Flincka, ucznia Rembrandta, "Koncertem" Jana Vermeera, czterema płótnami Edgara Degas i jednym Édouarda Maneta. Złodzieje przebrali się za funkcjonariuszy policji. Po wszystkich skradzionych obrazach zachowały się jedynie ramy. Zgodnie z wolą Isabelli Gardner, życzącej sobie, aby ekspozycja muzealna pozostała niezmieniona, zachowane resztki obrazów są prezentowane w pierwotnym miejscu. Obraz do dziś pozostaje nieodnaleziony.
Obraz "Burza na Jeziorze Galilejskim" odnosi się do wydarzenia Ewangelii Marka, którym był cud Jezusa na Jeziorze Galilejskim.
Rembrandt namalował najbardziej dramatyczny wątek tego wydarzenia, morski sztorm i unoszona wysokimi falami łódź, którą płynął Jezus z uczniami. Zdesperowani apostołowie proszą siedzącego przy burcie Jezusa o ratunek, kilku z nich usiłuje utrzymać rozerwane liny i żagle, pomimo silnego wiatru i zalanego po części pokładu. Jednocześnie jest zapowiedź uciszenia burzy; pośród gęstych burzowych chmur widnieje przejrzyste, błękitne niebo.
Pomimo iż dzieło jest oparte na treści biblijnej, jest jedynym obrazem Rembrandta o tematyce marynistycznej. W roku 1633 artysta malował głównie portrety (m.in. jego żony Saskii, Johannesa Wtenbogaerta, Jana Hermansza Krula).

</doc>
<doc id="1892112" url="https://pl.wikipedia.org/wiki?curid=1892112" title="Stara Struga">
Stara Struga

3 cieki wodne w Polsce:

</doc>
<doc id="1892116" url="https://pl.wikipedia.org/wiki?curid=1892116" title="Simon Slåttvik">
Simon Slåttvik

Simon Kaurin Slåttvik (ur. 24 lipca 1917 w Valnesfjord, zm. 3 maja 2001 w Lillehammer) – norweski dwuboista klasyczny i biegacz narciarski, złoty medalista olimpijski i brązowy medalista mistrzostw świata w kombinacji.
Kariera.
W czasie kariery sportowej reprezentował barwy klubu Idrettslaget Stålkameratene. Zaliczał się do ścisłej czołówki światowej w końcówce lat 40. i na początku lat 50. XX wieku. Na mistrzostwach świata w Lake Placid w 1950 roku zwyciężył w konkursie skoków, nie zdołał jednak obronić tego wyniku na trasie biegu. Wyprzedzili go Heikki Hasu z Finlandii oraz inny Norweg Ottar Gjermundshaug, do którego Slåttvik stracił ostatecznie zaledwie 0,2 punktu.
Największy sukces osiągnął jednak dwa lata później, podczas igrzysk olimpijskich w Oslo, gdzie zdobył złoty medal. Simon zwyciężył w skokach i prowadzenia nie oddał w biegu. Ostatecznie wyprzedził drugiego w konkursie Heikkiego Hasu o ponad 4 punkty, a swego rodaka Sverre Stenersena, który zajął trzecie miejsce, o ponad 15 punktów. Na norweskich igrzyskach wystąpił także w biegu na 18 km techniką klasyczną, kończąc rywalizację na piętnastym miejscu. Wystąpił także na mistrzostwach świata w Falun w 1954 roku, gdzie był piąty, chociaż po skokach zajmował trzecią pozycję.
W latach 1948, 1950 i 1951 zwyciężał w zawodach w kombinacji podczas Holmenkollen Ski Festival. Za swoje sportowe osiągnięcia otrzymał medal Holmenkollen w 1951 roku. Był ponadto wielokrotnym mistrzem Norwegii oraz został pierwszym norweskim dwuboistą, który skoczył ponad 100 metrów.

</doc>
<doc id="1892117" url="https://pl.wikipedia.org/wiki?curid=1892117" title="Simon Slattvik">
Simon Slattvik



</doc>
<doc id="1892119" url="https://pl.wikipedia.org/wiki?curid=1892119" title="D’Artagnan">
D’Artagnan

D’Artagnan – główny bohater cyklu powieści Alexandre’a Dumasa-ojca: "Trzej muszkieterowie", "W dwadzieścia lat później", "Wicehrabia de Bragelonne". Występuje również w powieści "D’Artagnan" autorstwa Henry’ego Bedforda-Jonesa.
Muszkieter króla Ludwika XIII i Ludwika XIV. Przyjaciel Atosa, Portosa i Aramisa. Pierwowzorem tej postaci był gaskoński szlachcic Charles de Batz-Castelmore d’Artagnan.
Pierwowzór postaci.
Pierwowzorem słynnego bohatera powieści Aleksandra Dumasa był istniejący naprawdę królewski muszkieter Charles de Batz-Castelmore hrabia d’Artagnan żyjący w latach ok. 1611-1673. Nie wiadomo, w jaki sposób trafił do gwardii królewskich muszkieterów króla Ludwika XIII. Po raz pierwszy jego nazwisko pojawia się w dokumentach datowanych na 10 marca 1633 r. Żeby dostać stanowisko w muszkieterach musiał albo się czymś wyróżnić albo odsłużyć w gwardii królewskiej lub na wojnie. Prawdopodobnie mógł zyskać protekcję dyplomaty o nazwisku Antoine III de Gramont hrabia de Guise. Stopień kapitana (ale jeszcze nie muszkieterów) d’Artagnan zyskał od Ludwika XIII 3 października 1634 r. Po śmierci kardynała Richelieu i Ludwika XIII podczas regencji Anny Austriaczki d’Artagnan służył pod rozkazami nowego I ministra – kardynała Jules’a Mazarina. Wiadomo, że w 30 czerwca 1646 r. przybył z Flandrii, by osobiście relacjonować o sukcesach wojsk francuskich kardynałowi. Podczas frondy d’Artagnan służył Mazarinowi jako posłaniec ważnych wieści i wysłannik. Za swoją służbę wiosną 1652 roku otrzymał stopień porucznika muszkieterów. W roku 1653 zrezygnował ze służby w wojsku – zakupił za to urząd królewskiej woliery. Jednakże dość szybko z niego zrezygnował, a na dodatek zadłużył się na 80 tys. liwrów i kupił stanowisko kapitana gwardii królewskiej. W końcu powrócił do służby 26 maja 1658r, zyskując ponownie stopień porucznika muszkieterów. Ponieważ był kapitanem gwardii królewskiej i porucznikiem muszkieterów nosił stopień kapitana-porucznika. 3 kwietnia 1659 r. d’Artagnan ożenił się z wdową Charlottą Anną de Chanlecy, jednak małżeństwo niezbyt dobrze się układało, gdyż męża często nie było w domu, przez co żona była zazdrosna. W roku 1661 na rozkaz Ludwika XIV aresztował za liczne nadużycia finansowe Nicolasa Fouqueta i osobiście sprawował nad nim pieczę. Przez długi czas nie sprawował wojskowych funkcji; dopiero 22 stycznia 1667 r. ostatecznie powrócił do służby czynnej w muszkieterach, uczestnicząc w licznych walkach prowadzonych przez Ludwika XIV. Podczas oblegania miasta Maastricht d’Artagnan został postrzelony kulą z muszkietu w szyję – zmarł chwilę po otrzymaniu rany. Był to rok 1673.
Cechy postaci.
D’Artagnan został stworzony przez Dumasa jako typowy bohater powieści awanturniczych, jednak w każdej części przygód muszkieterów d’Artagnan ma nieco inną osobowość.
W pierwszej części jest młodzikiem, który dopiero co wchodzi w dorosłe życie i uczy się poruszać po świecie wielkiej polityki, którego jednak jeszcze nie rozumie. Ma 18-22 lat. Łatwo wpada w tarapaty i kłopoty. Często najpierw działa, a potem myśli. Jako typowy Gaskończyk jest nieco zbyt narwany i skory do chwytania za rapier. Nie daruje żadnej zniewagi, woli zginąć w pojedynku niż odpuścić komuś zadaną zniewagę. Zakochuje się szczerze w Konstancji i pozostaje z nią w nieskonsumowanym związku aż do jej śmierci. Nie przeszkadza mu to jednak, podobnie jak Aramisowi, romansować z innymi kobietami (Milady de Winter i jej służka Ketty). Kiedy podoba mu się jakaś kobieta i ma okazję ją uwieść, nie marnuje tej okazji, choć jednocześnie wciąż mówi, że jego serce należy wyłącznie do Konstancji (jak tłumaczy się ze swego zachowania Atosowi). Jest bardzo wrażliwy, boli go zarówno śmierć pani Bonacieux i Milady, choć równocześnie dawał nadzieję Ketty i romansował z nią jedynie po to, żeby podejść jej panią.
Nie przyjmuje proponowanego mu przez kardynała stanowiska w jego gwardii, choć wie, że to by go ochroniło przed zemstą Milady i wszelkimi problemami, a także pomogło mu zrobić karierę. Lubi się bawić, dlatego wraz z innymi muszkieterami uczestnicy w ucztach czy grach hazardowych. Doskonale włada rapierem, w pojedynkach jest zawzięty i zacięty, wkłada w nie całe serce. Służba królowi i obrona królowej przed intrygami kardynała jest dla niego oczywistością i bez szemrania bierze udział w misji „diamenty królowej” oraz oblężeniu La Rochelle. Nie czuje jednak żadnej nienawiści czy pogardy do Anglików czy protestantów. Swego sługę Plancheta traktuje w sposób pański, podobnie jak jego kompani, jednak widać pomiędzy nimi nić przyjaźni i lekkie spoufalanie się. D’Artagnanowi nie brak sprytu i pomysłowości, ale również naiwności: sam przyznał się Milady do intrygi, co ściągnęło na niego kłopoty. D’Artagnan jeszcze niezbyt dobrze porusza się po świecie, w jakim przyszło mu żyć. Woli radzić się swoich starszych i mądrzejszych przyjaciół, a przede wszystkim Atosa, którego traktuje jak starszego brata, albo nawet i ojca. Nie jest zachłanny, nominację na porucznika chce oddać któremuś z trzech przyjaciół, a przyjmuje ją sam dopiero wtedy, kiedy każdy z nich odmawia tego zaszczytu. Nie brak mu też odrobiny przewrotności – dowiaduje się przypadkiem, że tajemnicza kochanka Portosa to nie piękna księżna, ale stara i bogata żona mieszczanina, prokuratorowa Couquenard. Ale zachowuje tę wiadomość dla siebie, nie wykorzystując jej; równocześnie praktycznie rozumuje, że takie wieści mogą się kiedyś mu przydać.
W drugiej części d’Artagnan ma już 40 lat (właściwie to 42-43) i jest wciąż porucznikiem muszkieterów. Marzy mu się awans na kapitana, którego stanowisko nie jest obsadzone od odejścia pana de Treville. Nie jest już tak naiwny w kontaktach z kobietami i mężczyznami, jak w poprzedniej części, nie wdaje się romanse, jakie mogą mu zagrozić. Romansuje co prawda z właścicielką oberży, w której mieszka, ale robi to dla własnych korzyści – dzięki temu może u niej mieszkać za darmo. Marzy mu się awans społeczny, ale w przeciwieństwie do Aramisa obrzydzeniem napawa go myśl, że mógłby wykorzystać przyjaciół i zyskać coś ich kosztem – wyjątkiem może być scena z wiązkami siana, jakie sprzedał Portosowi do spania, choć był to zaledwie niewielki zysk. D’Artagnan niemal nigdy nie wykorzystuje przyjaciół do swoich intryg. Oprócz tego nigdy nie działa tylko i wyłącznie dla siebie samego. Sprawy prywatne są dla niego ważne, ale wciąż pozostaje on służbistą na służbie króla i kardynała, dlatego walczy w ich obronie przeciwko Frondzie, którą uważa za zło – choć z drugiej strony nie pochwala wszystkich zagrywek Anny Austriaczki, samego Mazarina zaś nienawidzi i gardzi nim. Mimo to wiernie im służy, choć nieraz zdarzają się od tego wyjątki – przykładowo odmawia wykonania rozkazu kardynała, podając mu za powód niewypłacanie żołdu od bardzo dawna (co było prawdą) i wykonuje go, dopiero gdy otrzymuje w ramach zapłaty sporo warty pierścień. Pozostawał wiernym sługą królewskiego rodu Burbonów, choć nie zawahał się porwać samego Mazarina i puścić go dopiero po spełnieniu przez niego licznych warunków, w tym stanowiska kapitana muszkieterów dla d’Artagnana. Następnie wrócił służbę i w obronie królewskiej rodziny zabił swego przyjaciela Rocheforta.
D’Artagnan chce coś zyskać, jednocześnie pozostając wiernym sługą króla. Liczy na awans i zrobienie wojskowej kariery, ale chce ją zdobyć drogą uczciwej i wiernej służby. Szybko jednak przekonuje się, że królowa i kardynał są bardzo niewdzięczni i łatwo zapominają o uczynionych im zasługach. Wybiera więc inna drogę, a kiedy osiąga swój cel, znowu staje się oddanym i lojalnym sługą. Podobnie jak Atos czuje wielką sympatię do króla Karola I i choć początkowo na rozkaz kardynała walczy przeciwko niemu, potem pomaga kompanom odbić władcę Anglii z więzienia. Widzi we władcy z dynastii Stuartów ideał króla, którego we Francji nie umie dostrzec. Choć widać również, że w stosunkach z Anglikami d’Artagnan zachowuje swego rodzaju dystans (podobnie uważa również Atos). Poza tym nie potrafi zrozumieć, jak poddani mogą podnieść rękę na swego króla, dlatego mierzi go Fronda we Francji oraz rebelia w Anglii. On sam co prawda podnosi rękę na osobę panującą, tj. na kardynała Mazariniego, ale samego króla d’Artagnan darzy szacunkiem, podobnie jak królową, choć uważa ją za osobę zmienną i kapryśną. Oprócz tego d’Artagnan wciąż jest wiernie oddany swoim towarzyszom i pod tym względem nic się nie zmienił.
W trzeciej części przygód d’Artagnan jest już człowiekiem w podeszłym wieku, czy wręcz starym. Ma 55 lat (a pod koniec książki 67). Bardzo przypomina d’Artagnana z poprzedniej części, lecz w przeciwieństwie do niego jest już wypalonym człowiekiem, który widzi wyraźnie, iż na królewskim dworze kariery nie zrobi. Jest rozgoryczony i załamany panującymi obyczajami. Dziwi się, że dorobkiewicze robią karierę, podczas gdy uczciwi ludzie wiernie wykonujący swoje obowiązki czekają bezskutecznie na to, by ktoś ich docenił. Tym większa jest jego złość, gdy Mazarin degraduje go do porucznika, usuwając raz na zawsze stanowisko kapitana muszkieterów. Mimo to wciąż wiernie służy królowi licząc, że odzyska to stanowisko. Kiedy jednak widzi, jak Ludwik XIV odmawia pomocy w restauracji dynastii Stuartów w Anglii (co dla szlachetnego Gaskończyka jest obowiązkiem każdego monarchy), zły wypowiada służbę i wraz z Atosem wspiera Karola II w odzyskaniu władzy w kraju. Tam za swoje zasługi oboje zostają docenieni, lecz mimo to wracają do rodzinnej Francji. Ku jego radości Ludwik XIV po śmierci Mazarina nareszcie docenia starego muszkietera i przywraca go na stanowisko kapitana muszkieterów, a nawet czyni go kimś w rodzaju swojej prawej ręki. D’Artagnan jest dumny ze swego stanowiska i pozostaje władcy oddany, choć wciąż uważa go za lekkomyślnego młodzika, dlatego nie tylko służy królowi swoją szpadą, ale również mu doradza i stara się na niego wywrzeć dobry wpływ. Dziwi się Aramisowi, że ten może służyć Fouquetowi, a nawet spiskować przeciwko samemu władcy Francji. Pomimo tego jednak wciąż jest oddanym przyjacielem i nie chce walczyć z nimi. Nie bacząc na to, czy może mu się coś za to stać, stara się ratować Portosa i Aramisa przed gniewem króla i otwarcie sprzeciwia się królowi w ich sprawie. A kiedy widzi, że to nie pomaga, próbuje podstępem ich ocalić.
Marzy potajemnie o zrobieniu wielkiej kariery wojskowej – chce zostać marszałkiem Francji. Król docenia w końcu jego oddanie i zasługi, bo mianuje go hrabią, a pod koniec życia nawet wręcza mu jego wymarzoną buławę. Chwilę później świeżo upieczony marszałek zginął postrzelony przez wroga i umarł ściskając w dłoni swój bezcenny skarb. Ale cel swój osiągnął. D’Artagnan w ostatniej części trylogii o muszkieterach jest już przede wszystkim starym człowiekiem, który zrozumiał, iż nie pozostawił po sobie na świecie nic (ani dzieci, ani wnuków), że jego zasady honoru i poświęcenia, na jakich się wychował, nic już nie znaczą. Boli go cierpienie Raula, któremu Ludwik XIV odbił ukochaną, ale nie ma sumienia powiedzieć chłopakowi, że Luiza go oszukuje i daje mu nadzieję, która nie ma pokrycia w prawdzie. Dwór jest dla niego pajęczą siecią pełną intryg i fałszu. Mimo to żyje na nim, by móc wspierać króla i Francję. Uważa to za swój obowiązek jako muszkietera i patrioty. Ma za sobą bagaż doświadczeń i oddaje go na usługi królewskie. Największą jednak tragedią dla niego jest to, że będąc żołnierzem nigdy nie zadbał o siebie samego. Zawsze walczył dla króla i kraju, okazyjnie dla siebie samego. Nie miał jednak żony i dzieci, wnuków i prawnuków, z którymi mógłby spokojnie spędzić starość. Po śmierci Atosa i Portosa oraz dożywotniej emigracji Aramisa życie dla kapitana muszkieterów stało się uciążliwe. Nie ma już przy sobie wiernych druhów, z którymi mógłby spędzać czas i wspominać stare czasy. Nie ma nikogo, dla kogo mógłby żyć.
Zarys wydarzeń, w których d’Artagnan odgrywa aktywną rolę.
Dzieciństwo i przygoda w Meung.
D’Artagnan urodził się około 1607 roku w Gaskonii w miejscowości Tarbes. Od dziecka chciał zostać muszkieterem, podobnie jak jego ojciec. W wieku osiemnastu lat wyruszył do Paryża, by spełnić swoje marzenie. Był zaopatrzony jedynie w starą szpadę ojca, kilkanaście pistoli, list polecający do pana de Treville oraz przepis od matki na maść leczącą wszystkie rany. Oprócz tego dostał od ojca radę, by pojedynkować się z każdym, kto obrazi jego honor. D’Artagnan zatrzymał się po drodze w Meung, gdzie w miejscowej oberży natknął się na agenta kardynała Richelieu, hrabiego de Rochefort. Wyśmiewał się on z bułanka, na którym jechał d’Artagnan. Młodzieniec wściekły wyzwał go na pojedynek, ale Rochefort nie zamierzał z nim walczyć, lecz wysłał swoich ludzi, którzy zbili go pałkami i połamali szpadę ojca. Przy okazji hrabia ukradł młodzieńcowi list polecający do pana de Treville. Chłopak ocknął się na chwilę i zauważył, że Rochefort rozmawia z tajemniczą kobietą, którą była Milady de Winter. D’Artagnan chciał się dalej bić, jednak był zbyt słaby, żeby to zrobić. Załamany następnego dnia sporządził sam sobie maść i z jej pomocą się wyleczył, po czym pojechał do Paryża. Sprzedał konia, kupił nową szpadę i poszedł do siedziby pana de Treville, kapitana muszkieterów.
Poznanie trzech muszkieterów.
Treville powiedział mu jednak, iż żeby zostać muszkieterem należy wcześniej odsłużyć dwa lata w wojsku lub dokonać czegoś wielkiego. Rozmowa została przerwana przez d’Artagnana, który dostrzegł Rocheforta na ulicy. Wściekły rzucił się za nim w pościg, ale nie dopadł go. Zamiast tego wszedł w konflikt z Atosem, Portosem i Aramisem, którzy po kolei wyzwali go na pojedynek. Kiedy chłopak udał się bić z tym pierwszym na miejscu pojedynku zjawili się wspólni wrogowie, czyli gwardziści kardynała Richelieu. Wesołe trio wspierane przez d’Artagnana pokonało przeciwników, sam d’Artagnan zabił przywódcę gwardii – pana Jussac oraz ocalił życie Atosowi. Od tego czasu Gaskończyk stał się przyjacielem Atosa, Portosa i Aramisa. Następnego dnia d’Artagnan posprzeczał się z jakimś gwardzistą podczas meczu tenisa. Jednakże pojedynek pomiędzy nimi przerodził się w prawdziwą bitwę pomiędzy obiema tymi formacjami. Król wezwał czwórkę przyjaciół do siebie i pełen podziwu dla młodego Gaskończyka dał mu czterdzieści pistoli oraz służbę w gwardii pałacowej, która miała stać się początkiem do osiągnięcia stopnia w gwardii muszkieterów. D’Artagnan zamieszkał w gospodzie pana Bonacieux oraz zatrudnił służącego – młodego Plancheta.
Miłość do Konstancji.
Około roku 1626 gospodarz poprosił go o pomoc w znalezieniu swojej żony, którą na rozkaz kardynała uprowadził Rochefort. D’Artagnan obiecał swemu gospodarzowi wsparcie w tej sprawie. Niedługo potem pan Bonacieux został aresztowany, a w jego domu zastawiono kocioł. Konstancja, żona pana Bonacieux, wpadła w niego, ale uwolnił ją d’Artagnan, który zakochał się w niej (z wzajemnością). Odprowadził ją do pałacu królewskiego i powierzył opiece pana de La Porte, po czym za jego radę odwiedził pana de Treville i wyrobił sobie u niego alibi na wypadek ewentualnego śledztwa w sprawie pani Bonascieux. Wracając do swego mieszkania przypadkiem zobaczył, jak Konstancja puka do drzwi domu Aramisa i odbiera znak chusteczką. D’Artagnan podszedł do niej i zapytał ją o to, ale kobieta poprosiła, by jej nie śledził. Mimo wszystko chłopak niechcący znowu się na nią natknął i zobaczył Konstancję w towarzystwie tajemniczego młodego człowieka w mundurze muszkietera. Zazdrosny zaatakował ich, ale kobieta nie dopuściła do walki i wyznała, że mężczyzną który jej towarzyszy, jest księciem Buckingham i ma on schadzkę z królową Anną Austriaczką. D’Artagnan odprowadził więc ich na miejsce spotkania i wrócił do siebie.
Misja „Diamenty królowej”.
Kilka dni później Gaskończyk podsłuchał rozmowę Konstancji z jej mężem – prosiła ona męża, by zawiózł on do premiera Anglii list od królowej Francji. Ale mąż odmówił deklarując się jako sługa kardynała i wyszedł donieść o tym wszystkim Rochefortowi. Po jego wyjściu d’Artagnan zszedł do Konstancji i powiedział, że list może zawieść on. Pani Bonacieux wtajemniczyła chłopaka w sprawę „diamentowych spinek królowej” i powiedziała, że ma on dwanaście dni na powrót z nimi. D’Artagnan ukrył ukochaną w swoim pokoju, kiedy zjawił się powiadomiony przez jej męża Rochefort, po czym załatwił przepustkę dla siebie oraz Atosa, Portosa i Aramisa. Razem z nimi wyruszył w drogę do Anglii. Po drodze jednak Portos, Aramis i Atos zostali wyeliminowani z gry. a d’Artagnan został sam z Planchetem. Dotarli obaj do Calais, ale żeby płynąć do Anglii należało mieć glejt kardynała. Gaskończyk stoczył więc pojedynek z jego agentem, hrabią de Wardes i pokonał go, otrzymując przy tym cios w żebro. Zabrał pokonanemu przeciwnikowi glejt i jako on popłynął do Anglii. Tam przekazał list od królowej księciu Buckingham, który postanowił oddać Annie Austriaczce diamenty. Niestety dwa diamenty ukradła dla kardynała Milady de Winter. Książę kazał więc dorobić brakujące kamienie i d’Artagnan z Planchetem wrócili do Francji dostarczając je na czas. W nagrodę za swój czyn chłopak otrzymał pierścień z diamentem od królowej oraz schadzkę z Konstancją. Jednakże kiedy się na nią udał nikogo nie zastał. Od jednego chłopa dowiedział się, iż jego ukochaną porwali Rochefort i pan Bonacieux. Załamany chłopak pojechał z pięknymi końmi i bogatymi rzędami (podarunek od Buckinghama) do kurujących się Portosa, Aramisa i Atosa (temu drugiemu przekazał wieści od jego kochanki). Każdemu z przyjaciół zostawił konia z rzędem. Z Atosem pozostał nieco dłużej, zawierając również znajomość z lordem de Winter i grał z nim w kości. Po czym on i Atos przybyli do gospody, gdzie czekali na nich już Portos i Aramis. Cała czwórka wróciła do Paryża, gdzie dowiedzieli się, iż d’Artagnan został właśnie mianowany muszkieterem. Bardzo to ucieszyło chłopaka, ale wciąż martwił się on o ukochaną.
Romans z Milady.
Przypadkiem spotkał w kościele Milady de Winter i wpadła mu ona w oko. Pojechał za nią i był świadkiem jej sprzeczki z lordem de Winter. Zły wyzwał lorda na pojedynek, który był prawdziwą bitwą Francuzów z Anglikami – oprócz nich bili się sekundanci (ze strony lorda Anglicy, ze strony d’Artagnana Atos, Portos i Aramis). Wygrali Francuzi. Po walce d’Artagnan i lord nawiązali ze sobą przyjaźń. Lord zabrał go do siebie i przedstawił Milady, swojej szwagierce. Potem wyjechał do Anglii, a Milady została i nawiązała romans z d’Artagnanem. Jednocześnie romansowała z hrabią de Wardes, o czym chłopakowi doniosła zakochana w nim służka Milady, Ketty. Gaskończyk więc uwiódł Ketty idąc z nią kilkakrotnie do łóżka i wydobył od niej listy od Milady do hrabiego. Odpisał jej jako on i w nocy potajemnie ją odwiedził podając się za de Wardesa. Milady spędziła z nim noc i dała mu zlecenie zabicia d’Artagnana – w zamian dała mu tajemniczy pierścień, który potem Atos rozpoznał jako swój rodowy klejnot. Mimo rad przyjaciela d’Artagnan odpisał wulgarnie Milady udając hrabiego, po czym jako on sam odwiedził kobietę, która spędziła z nim noc i poprosiła go o zabicie de Wardesa. D’Artagnan jednak przyznał się jej do oszustwa i Milady zaczęła się z nim szarpać. Wówczas rozerwał on jej ramię nocnej koszuli i zauważył, że ma ona wypaloną czarną lilię. Milady wówczas chciała go zabić sztyletem, ale jednak chłopak uciekł z pomocą Ketty przebrany za kobietę i schronił się u Atosa. Tam dowiedział się, że Milady to napiętnowana złodziejka, a także żona Atosa. Niedługo potem uciekła od swej pani Ketty i poprosiła d’Artagnana o pomoc. Chłopakowi pomógł wówczas Aramis, który znalazł jej pracę u księżnej de Chevreuse.
Oblężenie La Rochelle.
Tymczasem był rok 1627 i wojska króla i kardynała ruszyły na twierdzę hugenocką, La Rochelle. Atos sprzedał swój rodowy pierścień odzyskany przez przyjaciela i nabył za niego ekwipunek dla siebie i d’Artagnana. Gaskończyk przed wyjazdem zobaczył na drodze karocę, którą jechała Konstancja. Okazało się, że królowa odkryła jej miejsce uwięzienia i uwolniła ją, po czym ukryła w nieznanym miejscu. Tego samego dnia d’Artagnan został wezwany przez kardynała, który zaoferował mu służbę w swojej gwardii. Chłopak jednak odmówił i wyjechał pod La Rochelle. Tam jednak dopadła go zemsta Milady. Kobieta wynajęła dwóch zbirów, by go zabili. Raz próbowali to zrobić, gdy jechał konno przez pustkowie. Drugi raz, kiedy wraz z grupą swoich żołnierzy udał się na patrol, by podejść hugenotów, jednak podczas walki z nimi zaatakowany został od tyłu przez poprzednich sprawców zamachu na jego życie. Za pierwszym napadem uciekł, za drugim zabił jednego zbira, a drugiego wziął do niewoli. Niedługo potem d’Artagnan otrzymał przesyłkę, w której było kilka butelek wina od Atosa, Portosa i Aramisa. Jednakże tego samego zjawili się oni sami i powiedzieli, że nie wysyłali przyjacielowi wina. Prawda wyszła na jaw, gdy pochwycony zbir napił się owego wina i zmarł. Wino było bowiem zatrute. Przyjaciele zniszczyli butelki i odtąd trzymali się razem. Oblężenie tymczasem trwało. Atos zaproponował dla zakładu, że on i jego trzech przyjaciół utrzyma do południa Bastion Św. Gerwazego i obroni go przed hugenotami. Zakład oczywiście wygrali, a podczas obrony Bastionu d’Artagnan dowiedział się od przyjaciół, że kardynał Richelieu zlecił Milady zabójstwo księcia Buckinghama, by ten nie mógł wesprzeć hugenotów z La Rochelle. W tym celu dał Milady list żelazny pozwalający jej na dowolną działalność. Atos jednak odebrał jej ów glejt i dał go teraz d’Artagnanowi. Gaskończyk chciał uprzedzić Buckinghama o wszystkim, ale przyjaciel wyjaśnił mu, że w czasie wojny Buckingham jest ich wrogiem i uprzedzanie go o zamachu będzie zdradą. Zamiast tego postanowiono użyć innego sposobu – d’Artagnan wysłał Plancheta do lorda de Winter, a Atos Grimauda do Anny Austriaczki. Oni zaś mieli uprzedzić księcia o zamachu i nie dopuścić do niego. By jednak móc to zrealizować d’Artagnan musiał sprzedać pierścień od królowej, co zrobił z bólem serca. Działalność ta jednak nic nie dała i książę tak został zabity.
Samosąd nad Milady.
Muszkieterowie nie wiedzieli o tym wszystkim i z pomocą Aramisa odkryli, gdzie przebywa Konstancja – w klasztorze w Bethune. D’Artagnan i jego trzej przyjaciele udali się po nią, jednakże spóźnili się. Milady bowiem ich uprzedziła i otruła Konstancję. Przyjaciele rzucili się w pościg za występną kobietą i z pomocą lorda de Winter oraz kata z Bethune dopadli ją. Odbyli nad nią samosąd i skazali na śmierć. Kiedy doszło do wykonania wyroku d’Artagnan powodowany uczuciem był gotowy obronić Milady, ale twarda postawa Atosa zmusiła go do zrezygnowania z tego. Kobieta została ścięta, zaś Richelieu nakazał Rochefortowi aresztować d’Artagnana, którego wezwał do siebie i zażądał wyjaśnień dotyczących jego „niepatriotycznego zachowania”. On jednak opowiedział prawdę o egzekucji Milady oraz pokazał Richelieu odebrany jej list żelazny, dzięki czemu wybronił siebie i przyjaciół. Kardynał więc dał mu in blanco nominację na porucznika muszkieterów. Chłopak chciał dać ją komuś ze swoich przyjaciół, ale każdy z nich odmówił i d’Artagnan awansował. Przy okazji u kardynała Gaskończyk poznał Rocheforta, z którym umówił się na pojedynek. Doszło aż do trzech starć pomiędzy nimi. Za każdym razem d’Artagnan wygrał i ranił swego przeciwnika. Po trzecim pojedynku oboje się zaprzyjaźnili. Niedługo potem La Rochelle padło, zaś Portos i Aramis wystąpili z wojska, a po kilku latach uczynił to też i Atos.
Dwie misje – od królowej i kardynała.
W roku 1630 dostaje od Anny Austriaczki zadanie zawiezienia wiadomości do księżnej de Chevreuse. Najpierw wyjechał do Paryża. Po drodze znalazł zabitego przez zbójów agenta kardynała. Odebrał mu listy Aramisa do księżnej de Chevreuse i hrabiny Heleny de Sirle – wszystkie zniszczył na miejscu. Przy okazji zabrał też pierścień, jaki znalazł przy zwłokach. Pierścień należał do marszałka Bassompierre. D’Artagnan zatrzymał się w oberży, gdzie wszedł w konflikt z hrabią de Montforge, który obraził królową. Porucznik wyzwał go na pojedynek, w którym sekundował mu przypadkowo tam spotkany Portos. Pojedynek jednak przerwał Richelieu, który nakazał adwersarzom pogodzić się, po czym wezwał do siebie d’Artagnana i nakazał mu ruszyć z misją do księżnej de Chevreuse oraz listem do hrabiny Heleny de Sirle. Porucznik załatwił więc przepustkę dla siebie i Atosa, by mogli oni jechać obaj. Było to o tyle korzystne, że sam lord de Winter wzywał Atosa, Portosa, Aramisa i d’Artagnana do hotelu markiza de Saint Luc w bardzo ważnej sprawie. Można było więc pogodzić misje porucznika i wyprawę dla siebie. Przed wyjazdem d’Artagnan odwiedził swoją kochankę, gdzie jednak odkrył, że podsłuchuje go hrabia de Montforge. Chłopak próbował go zabić kindżałem, ale szpieg uciekł. Porucznik więc wrócił do siebie, po czym następnego dnia wraz z Atosem i Portosem udał się w drogę. Przyjaciele zatrzymali się w oberży. D’Artagnan zauważył, jak obok niej przejeżdża kareta z Aramisem. Rzucił się konno za nią w pościg, ale jej nie dogonił. Musiał się więc zatrzymać, by złapać oddech i wtedy właśnie napadli go ludzie hrabiego de Montforge. D’Artagnan zabił ich obu, ale został przy tym ranny i gdy się ocknął stali nad nim chłopi, którzy biorąc go za trupa okradli go z prawie wszystkich ubrań. W samej koszuli porucznik muszkieterów dotarł do gospody, gdzie znalazł Aramisa (od którego pożyczył spodnie) i tajemniczego Kawalera Nemo, którym była przebrana księżna de Chevreuse. Kobieta dowiedziawszy się, jaki jest cel podróży chłopaka zażądała od niego podania jej wiadomości do siebie. Porucznik nie poznał jej i zaatakował ją szpadą lekko ją raniąc w szyję. Na widok swojej krwi księżna zemdlała. D’Artagnan zaczął ją cucić i zobaczył, że ma ona piersi – domyślił się, kim ona jest i kiedy ona odzyskała przytomność udając, że niczego nie odkrył, przekazał jej wieści od królowej i od kardynała. Następnie dotarł do hotelu na spotkanie, gdzie odnalazł też Atosa i Portosa.
Sprawa Raula.
Cała trójka dowiedziała się od lorda de Winter o Raulu d’Aram oraz o tym, czemu jest on ważny dla kardynała. Na skutek pewnego testamentu chłopiec jest podejrzewany o bycie synem królowej Francji i księcia Buckingham. Atos i Portos odebrali chłopca z klasztoru. Jednocześnie d’Artagnan zatrzymał pana Riberaca (agenta kardynała), zabił go i odebrał mu testament, niszcząc szkodliwy dla ich sprawy kodycyl. Następnie odwiedził hrabinę Helenę de Sirle i przekazał jej list od Richelieu. Kobieta jednak wciągnęła porucznika w pułapkę – udając swą siostrę uwiodła go i zamknęła w pokoju pułapce. Po czym przyjęła u siebie marszałka Bassompierre’a i zaciągnęła go do swojej sypialni, żeby go zabić z pomocą trzech gwardzistów kardynała. Jednakże marszałek pijany pomylił pokój pułapkę z sypialnią i d’Artagnan zajął jego miejsce w łóżku hrabiny. Na rano trzej gwardziści zaczęli dźgać po łóżku szpadami i niechcący zabili hrabinę, a chwilę potem zginęli z ręki porucznika, który uwolnił marszałka i razem z nim uciekł. Po czym dołączył do przyjaciół, schronił się z nim w oberży i tam stoczyli walkę z hrabią de Montforge i jego ludźmi. W walce cała trójka została poważnie ranna, ale ludzie hrabiego zginęli. Sam hrabia bił się z d’Artagnanem i ciężko go ranił, lecz chwilę potem sam zginął z ręki Atosa. D’Artagnan z Atosem i Portosem po walce wrócili do Paryża. Portos wrócił do domu, zaś Atos opuścił służbę i zaadoptował Raula. D’Artagnan został na służbie i podczas tzw. Dnia Wywiedzionych w Pole, kiedy wszyscy niszczyli grożące im papiery, on poszedł w ich ślady, ale niechcący spalił również kwit od krawca, wskutek czego musiał zapłacić mu ponownie pieniądze za ubranie. Nie żałował jednak tej straty.
Służba dla Mazarina i walka z Frondą.
D’Artagnan długo nie miał kontaktu z przyjaciółmi. Wciąż jednak miał wiele zadań i nie narzekał na nudę. Zamieszkał w gospodzie pewnej młodej wdowy, Magdaleny. Dając jej nadzieję, że może zostać jej mężem mieszkał w gospodzie za darmo. Kiedy pojechał na jedną wojnę i rozeszły się pogłoski, że zginął, kobieta wzięła sobie nowego kochanka. Ale d’Artagnan wrócił z wojny i zobaczywszy konkurenta spuścił mu lanie i dalej spokojnie mieszkał w gospodzie. W roku 1648, kiedy wybuchła Fronda, d’Artagnan wciąż był porucznikiem, ale liczył na awans za wierną służbę. Na rozkaz kardynała Mazarina sprowadził z Bastylii swego przyjaciela, hrabiego de Rochefort. Obydwaj po drodze do pałacu królewskiego spokojnie sobie porozmawiali. Mazarin potrzebował do gwardii wiernych ludzi. Rochefort odmówił wstąpienia do niej, ale jednak zaproponował do niej Atosa, Portosa, Aramisa i d’Artagnana. Ten ostatni dostał więc zadanie sprowadzenia swoich dawnych kompanów do służby królewskiej. Problem w tym, że nie wiedział, gdzie oni są. Wrócił do domu i znalazł tam chowającego się przed strażą Plancheta, który właśnie pomógł uciec Rochefortowi. Z pomocą dawnego sługi d’Artagnan odnalazł Bazina, sługę Aramisa, ale ten skłamał, iż nie wie, gdzie jest jego pan. Porucznik i jego sługa ruszyli jednak za nim i znaleźli Aramisa ściganego przez męża swej ostatniej kochanki. Aramis jednak odmówił wstąpienia do gwardii i wskazał mu drogę do Portosa. Ten zgodził się wstąpić do wojska i wskazał również drogę do Atosa, który jednak także odmówił służby kardynałowi. Niedługo potem książę de Beaufort, przywódca Frondy, uciekł ze swego więzienia, w czym pomogli mu Atos, Aramis i Rochefort. D’Artagnan z Portosem ruszyli w pościg za uciekinierem, o mało przy tym nie tratując ulubieńca tłumów, radcę Broussela. Obaj muszkieterowie zamęczyli konie i zdobywszy podstępnie nowe wierzchowce ruszyli dalej. Udało się im dogonić księcia, ale musieli zrezygnować z pochwycenia go, kiedy po krótkiej walce z jego eskortą obaj zobaczyli, kto go ochrania. Zrozpaczeni porucznik i jego przyjaciel wrócili do Paryża meldując o swej porażce, po czym potajemnie spotkali się z Atosem i Aramisem. Cała czwórka złożyła sobie ponownie przysięgę wiecznej przyjaźni. Niedługo potem doszło do manifestacji z powodu poturbowania Broussela. Królowa nakazał z zemsty aresztować radcę, co wzburzyło tłum, który wyległ na ulicę i domagał się oddania mu swego ulubieńca. D’Artagnan z Portosem byli świadkami, jak królowa długo nie chcąc wydać Broussela Paryżan ostatecznie ulega presji kardynała i zwalnia radcę z więzienia. Rozmowa między królową i kardynałem toczyła się po hiszpańsku, lecz dwaj muszkieterowie znali ten język i wszystko zrozumieli. Z obawy o własne życie zachowali jednak ten fakt dla siebie. Po tych wydarzeniach królowa postanowiła wraz z młodym królem i kardynałem opuścić Paryż. Mazarin jako pierwszy dla próby chciał wyjechać i sprawdzić, czy taki krok jest możliwy. D’Artagnan i Portos mieli go eskortować, jednak porucznik odmówił wykonania rozkazu z powodu niewypłacania im od dłuższego czasu żołdu. Chciwy kardynał dał mu więc pierścień z diamentem – był to ten sam pierścień, jaki d’Artagnan otrzymał w „Trzech muszkieterach” od królowej i który musiał zastawić, by ostrzec księcia Buckingham o zamachu. Teraz królowa odkupiła pierścień i kazała Jego Eminencji go oddać porucznikowi. Kardynał jednak zachował go dla siebie aż do tej chwili. Po wręczeniu pierścienia rachunki zostały uregulowane i muszkieterowie zawieźli kardynała do kryjówki. Udało im się. Co prawda po drodze zatrzymał ich frondycki patrol, ale jednak dowodził nim Planchet, który puścił swego dawnego pana spokojnie w dalszą drogę. D’Artagnan w ten sam sposób przewiózł również królową, młodego króla i jego opiekuna karetą skradzioną frondyście panu de Gondy. Niedługo potem w kryjówce Jego Wysokości pojawili się również najbliższe otoczenie dworskie władczyni, zaś d’Artagnan wraz z Portosem kupili sporo siana od chłopów i sprzedali je dworzanom, by ci mieli na czym spać.
Misja w Anglii.
Tej samej nocy, kiedy miały miejsce te wszystkie wydarzenia, d’Artagnan i Portos zostali wysłani z misją do Anglii – mieli pomóc tajemniczemu Mordauntowi w wykonaniu wszelkich rozkazów Olivera Cromwella. Przyjaciele nie wiedzieli, że Mordaunt to syn Milady, który zamierza pomścić śmierć matki zabijając uczestników samosądu nad nią. Otrzymali co prawda list od Atosa i Aramisa, którzy ostrzegali ich przed człowiekiem nazwiskiem Mordaunt i radzili im oni pozbawić go życia jak najszybciej, lecz porucznik muszkieterów uznał, że lepiej zachować młodzieńca przy życiu, by ten pomógł im wykonać zadanie kardynała – służenie Cromwellowi. Od Cromwella z kolei otrzymmali oni rozkaz, aby schwytać króla Anglii Karola I. D’Artagnan i Portos pomogli więc synowi Milady pochwycić króla, a także towarzyszących mu Atosa i Aramisa (którzy wstąpili do tego króla na służbę). Na szczęście d’Artagnan znalazł wyjście z sytuacji – nakazał przyjaciołom uciekać na okrzyk „O Jezu!”, po czym wsadził swemu koniowi iskrę do ucha i spowodował jego chwilowe szaleństwo. Rzekomo przerażony dał okrzyk będący hasłem do ucieczki i Atos z Aramisem wyrwali się strażom. D’Artagnan z Portosem ruszyli za nimi rzekomo w pościg, w rzeczywistości zaś połączyli się z nimi, po czym razem ruszyli do Londynu uratować króla Anglii przed śmiercią. Najpierw chcieli odbić władcę z obozu, w którym był odwracając uwagę strażników grą w karty, jednak nagłe zjawienie się Mordaunta, który ich zdemaskował, udaremniło cały plan. Przyjaciele więc salwowali się ucieczką, po czym w stolicy podjęli się kolejnej próby uwolnienia króla. Najęli się do budowy szafotu, pod którym zrobili podkop do królewskiej celi. Trzeba było jednak jeszcze wybić dziurę w podłodze, co wymagało przynajmniej kilku godzin, których jednak nie mieli. By zyskać na czasie d’Artagnan sprzedał pierścień od królowej i pieniądze za niego wręczył katu, który dał się im uwięzić. Pomocnik kata zaś przypadkiem złamał nogę, więc wszystko szło po myśli przyjaciół. Niestety nie na długo – znalazł się ochotnik do ścięcia króla. Był nim Mordaunt. Egzekucja się odbyła i Karol I został ścięty. Załamani czterej muszkieterowie dopadli syna Milady i odbyli nad nim sąd. Skazali go na śmierć, ale postanowili dać mu szansę, jakiej nie mogli dać jego matce – pojedynek z jednym z nich. Ciągnęli losy i wybór padł na d’Artagnana. Niestety Mordaunt podczas walki wymknął im się tajnym przejściem i zastawił pułapkę na statku „Błyskawica”, którym przyjaciele mieli uciec do Francji. Statek miał zostać wysadzony w powietrze wraz z nimi na pokładzie. Przyjaciele jednak odkryli prawdę z pomocą wiernych sług i uciekli z pułapki na szalupie zaopatrzonej w prowiant, statek zaś wyleciał w powietrze bez nich. Zdradziecka załoga zginęła, a Mordaunta zabił Atos.
Uprowadzenie kardynała.
Po dopłynięciu do Francji przyjaciele rozdzielili się. D’Artagnan i Portos odjechali do Paryża inną drogą niż Atos i Aramis licząc, że spotkają się z nimi w oberży. Niestety Cromwell doniósł Mazarinowi o ich poczynaniach, przez co ledwo znaleźli się w stolicy, zostali aresztowani przez spory oddział żołnierzy i wrzuceni do lochu w zamku kardynała w Rouen. Przed aresztowaniem zostawili znaki w oberży, dzięki czemu przyjaciele łatwo dowiedzieli się, gdzie oni są. Niedługo potem Atos wystąpił w ich obronie i również został uwięziony w tym samym lochu. Na szczęście przyjaciele wymknęli się z więzienia nokautując strażników i przebierając się w ich mundury. Następnie porwali samego Mazarina, uwolnili Atosa i we trójkę uciekli z cennym zakładnikiem. Uciekając spotkali Aramisa i Raula na czele frondystów, którzy przyszli im z pomocą. Cała grupa zamknęła Jego Eminencję w zamku Portosa i zmusiła go licznych ustępstw wobec Frondy oraz spełnienia żądań osobistych – jednym z nich było stanowisko kapitana muszkieterów dla d’Artagnana. Mazarin napisał więc list wyrażający zgodę na żądania porywaczy, którą potem królowa musiała zaakceptować. Świeżo upieczony kapitan pojechał do Anny Austriaczki i przedstawił jej całą sprawę. Ta była bardzo niezadowolona, ale jednak przyjęła warunki porywaczy. D’Artagnan wreszcie został kapitanem oraz otrzymał nowy pierścień od Anny Austriaczki. Wraz z Portosem (który z kolei awansował na barona) eskortował karocę królewską, którą królowa, król i kardynał wracali do stolicy. Jednakże grupa mieszczan ją zaatakowała. D’Artagnan więc machnął szpadą i zabił przywódcę atakującego tłumu zbyt późno spostrzegając, że jest nim hrabia de Rochefort. Załamało go to bardzo. Do tego Portos postanowił porzucić służbę i wrócić do domu. D’Artagnan więc znów został sam, a w dodatku musiał się szykować do kolejnej wojny – tym razem we Flandrii.
Porzucenie służby i restauracja dynastii Stuartów.
D’Artagnan wiernie jako kapitan służył królewskiej rodzinie na wojnach i w pokoju. Mściwy Mazarin nie zapomniał mu udział w jego porwaniu i po ostatniej wojnie stwierdził, iż kapitan muszkieterów, czyli notabene zaraz po królu najbardziej wpływowa osoba we Francji, nie jest potrzebna krajowi i zdegradował bohatera znowu do stopnia porucznika, usuwając ze stanowiska kapitana muszkieterów. D’Artagnan jednak liczył na to, iż zdoła je odzyskać wiernie służąc królowi. Szybko jednak zrozumiał, że nie ma na co liczyć, albowiem Mazarin nigdy do tego nie dopuści. W roku 1661 do Francji przybył Karol II, syn Karola I, by odzyskać władzę w swoim kraju. Chciał prosić o pomoc w tym celu Ludwika XIV, ale ten naciskany przez kardynała odmówił. Urażony tym czynem króla d’Artagnan poszedł do niego i złożył mu wypowiedzenie. Po czym postanowił udać się do Anglii i wesprzeć młodego księcia. Chciał na tę misję zabrać ze sobą Atosa, Portosa i Aramisa, ale żadnego z nich nie zastał w domu. Spotkał tylko ich służących, od których się dowiedział, że ich panowie wyjechali. Zasmucony tym zdarzeniem d’Artagnan udał się do Plancheta, u którego od dawna trzymał pieniądze na procent. Zawarł ze swym dawnym sługą spółkę i obaj panowie spisali umowę, na mocy której pan d’Artagnan otrzymał dwadzieścia tysięcy liwrów na poczet szykowanej wyprawy do Anglii. Po czym ex-porucznik wynajął za w ten sposób zdobyte pieniądze bandę zabijaków, z którą udał się do Anglii. W przebraniu rybaków banda dotarła do obozu wroga młodego króla, generała Moncka i podstępnie uprowadziła go w skrzyni. Zabijaki zawieźli swego cennego zakładnika do Karola II, ale ten nakazał puścić go wolno, zyskując tym samym jego wdzięczność. Monck wrócił z d’Artagnanem do obozu, gdzie spotkali oni Atosa, który również przybył do Anglii wesprzeć króla i właśnie został oskarżony o porwanie generała Moncka. Na szczęście wódz wrócił i wszystko się wyjaśniło. Atos wyjechał do króla, zaś d’Artagnan został przy generale, którzy przekabacił żołnierzy swego osobiste wroga (generała Lamberta) na swoją stronę, po czym udał się wraz z nimi do Londynu. Tam uzyskał od ludu pełnię władzy, którą natychmiast oddał królowi Karolowi II. Ten zaś odznaczył Atosa Orderem Złotego Runa, zaś d’Artagnanowi ofiarował spory okup za Moncka. Proponował im obojgu również wysokie urzędy, ale obaj panowie zadowolili się taką nagrodą, jaką otrzymali i wrócili do Francji.
Powrót do służby i upragniony awans.
D’Artagnan spłacił dług Planchetowi i chciał osiąść na stałe w jakimś spokojnym miejscu. Nie było mu to jednak dane – Ludwik XIV wezwał go do siebie i zaproponował mu powrót na dawne stanowisko oferując mu w zamian stopień kapitana, wysoką pensję oraz order. D’Artagnan miał za to jednak wykonać dla niego pewne zadanie – dowiedzieć się kto i dlaczego fortyfikuje zamek Belle-Isle? D’Artagnan ruszył więc w drogę i kiedy przybył na miejsce zastał tam kierującego budową Portosa. Ten nieświadomy misji przyjaciela powiedział mu, iż fortyfikację nakazał mu Aramis, a dzieje się ona dla i za wiedzą wszechwładnego ministra Fouqueta. Po czym Portos zabrał d’Artagnana do siedziby Aramisa, ten jednak zorientował się w misji przyjaciela i wysłał Portosa z wieścią do swego pryncypała. Niedługo potem sam się u niego zjawił. D’Artagnan zły, że został oszukany, pognał do króla, ale było już za późno. Fouquet bowiem namówiony przez Aramisa ofiarował królowi Belle-Isle i misja muszkietera nie powiodła się. Mimo to król ofiarował mu obiecane nagrody i d’Artagnan znów był kapitanem muszkieterów. Jako taki wierny czuwał przy królu i starał się mieć na niego dobry wpływ.
Życie na dworze Ludwika XIV.
Korzystając z wolnych dni d’Artagnan odwiedził przebywającego w Paryżu Portosa. Nie wiedział co prawda, gdzie on przebywa, lecz udało mu się wciągnąć w rozmowę gubernatora Bastylii, pana de Baisemeaux, od którego dowiedział się kilku rzeczy na temat Aramisa. Gubernator jednak widząc, że za dużo powiedział kapitanowi muszkieterów, natychmiast wysłał Portosowi list z prośbą o ostrzeżenie Aramisa. D’Artagnan jednak widział to wszystko i podstępnie korzystając z zamieszania, jakie się wywiązało na ulicy, odebrał posłańcowi list i odczytał go. Na kopercie listu był adres domu, w którym przebywał Portos. D’Artagnan więc odwiedził go, po czym obaj odwiedzili Plancheta, który zaprosił ich do swej wiejskiej posiadłości. Tam cała trójka upiła się na całego wspominając dawne czasy. Na rano d’Artagnan zauważył pogrzeb generała zakonu jezuitów, na którym dostrzegł Aramisa i księżnę de Chevreuse. Podejrzewał, iż kryje się za tym jakaś intryga. Nieco później zabrał ze sobą Portosa na dwór królewski i przedstawił go samemu królowi, któremu baron du Vallon tak przypadł do gustu, że od razu zaprosił go na ucztę. Podczas tejże uczty Aramis w potajemnej rozmowie zaproponował d’Artagnanowi wstąpienie na służbę do Fouqueta, ale kapitan odmówił. Dał również Aramisowi do zrozumienia, że wie o tym, iż coś on knuje i po przyjacielsku poradził mu wycofać się z tego. W międzyczasie, gdy w Luwrze trwała uczta, to w lesie pojedynkowali się ze sobą hrabia de Guise oraz wicehrabia de Wardes – ten pierwszy został poważnie ranny. Król dowiedział się o wszystkim i rozzłościł się, w końcu pojedynki były zakazane. Jednakże wszyscy wtajemniczeni zaczęli głośno wyjaśniać królowi, iż hrabia zranił się polując na dzika. Ludwik nie uwierzył w te wyjaśnienia i wysłał d’Artagnana na zwiad. Ten zaś niczym prywatny detektyw szybko wyjaśnił całą sprawę i ujawnił prawdę. Król chciał surowo ukarać pojedynkowiczów, ale zmienił zdanie, gdy dowiedział się o rzekomej przyczynie całego pojedynku – była nim kochanka króla Luiza de La Valliere. Ludwik więc publicznie ogłosił, iż wierzy w historię o dziku, by nie mieszać kochanki do tej sprawy. Jednego dnia jednak Luiza została przepędzona z dworu przez zazdrosną o króla księżniczkę Henriettę. Dziewczyna błąkała się nocą po ulicy i wpadła na pijanych mieszczan. W ostatniej chwili z opresji ocalił ją d’Artagnan i na jej życzenie zaprowadził do klasztoru. Następnie mimo jej błagań powiadomił króla o wszystkim. Ludwik pojechał po ukochaną i wyprosił u niej powrót na dwór. Jednakże Luiza była ukochaną Raula de Bragelonne, syna Atosa, któremu dawała fałszywe nadzieje na ślub jednocześnie romansując z królem. Gdy za sprawą księżniczki Henrietty sprawa ta wyszła na jaw Atos odwiedził króla i powiedział mu, co sądzi o ludziach uwodzących cudze ukochane i wypowiedział mu posłuszeństwo. Za swój czyn Atos miał zostać osadzony w Bastylii. Ale d’Artagnan ponownie uratował sytuację – zabrał Atosa do Bastylii, by ten zjadł obiad z jej gubernatorem i przebywającym tam właśnie Aramisem, po czym kapitan sam odwiedził króla i mądrymi argumentami przekonał go do zmiany decyzji oraz ułaskawienia Atosa. Następnie d’Artagnan powrócił do więzienia i zabrał przyjaciela z powrotem do domu.
Człowiek w żelaznej masce.
Niedługo potem odbył się bal u Fouqueta w Vaux. D’Artagnan był jednym z zaproszonym. Podczas przyjęcia król dał mu nietypowe zadanie – aresztować Fouqueta za jego dawne malwersacje. Muszkieter jednak przekonał monarchę, że aresztowanie gospodarza, u którego się jest w gościnie jest co najmniej nie na miejscu i poprosił, by król przemyślał to do rana. Do tego czasu d’Artagnan postanowił pilnować Fouqueta w jego sypialni. Tak też się stało, ale jednak w nocy doszło do intrygi – król został podmieniony przez Aramisa i Portosa na swego brata bliźniaka Filipa. Jednakże intryga została zdemaskowana i król wrócił na tron, zaś jego bliźniak ocalał jedynie dzięki temu, iż głośno przy wszystkich powiedział, kim jest. Ludwik bojąc się skandalu, zesłał brata na Wyspę Św. Małgorzaty, gdzie Filip miał zostać zamknięty w twierdzy i traktowany z godnością, choć za cenę noszenia na twarzy żelaznej maski aż do śmierci. D’Artagnan osobiście zawiózł chłopaka do jego więzienia. Podczas drogi na wyspę kapitan muszkieterów o mało nie zginął z rąk załogi statku, którym płynął – załoga nie chciała płynąć podczas sztormu, a kiedy kapitan próbował ich do tego zmusić, rzucili się na niego. Zginąłby niechybnie, ale Filip ocalił mu życie. Po przewiezieniu go na wyspę d’Artagnan przez pewien czas pozostał przy swoim więźniu pilnując go. Kiedy na ową wyspę przybyli również Atos i Raul, by spotkać się tam z księciem de Beaufort, byli świadkami, jak Filip upuścił ze swojej celi srebrną tacę, na której nieco wcześniej zostawił wiadomość. Strażnicy o mało nie zabili ojca i syna, ale przeszkodził im d’Artagnan, radośnie witając przyjaciół. Spędził z nimi trochę czasu, po czym wrócił na rozkaz króla do Vaux, gdzie miał aresztować Fouqueta – tym razem bez możliwości odroczenia wyroku. Przerażony minister zaczął uciekać, a kapitan ruszył za nim w pościg. Fouquet bojąc się o swoje życie strzelił do konia d’Artagnana zabijając go. Jednak kapitan oznajmił, iż nawet pieszo będzie ścigał swego więźnia. Fouquet wiedząc, na co kapitan narazi się królowi, jeśli wróci z niczym, zawrócił i dobrowolnie oddał się w ręce muszkietera. Oczywiście został osadzony w więzieniu.
Pościg za Portosem i Aramisem.
D’Artagnan dostał kolejne zadanie – ściganie na czele wojsk królewskich Portosa i Aramisa, którzy schronili się w zamku Belle-Isle. Kapitan z bólem serca oblegał zamek. Potajemnie jednak skontaktował się z przyjaciółmi i postanowił dać im czas na ucieczkę podając się do dymisji wiedząc, że wybranie nowego wodza zajmie trochę czasu. Niestety król przewidział jego ruch i wydał rozkaz, by w razie dymisji d’Artagnana wybrano konkretną osobę na wodza, zaś samego kapitana wtedy aresztowano i zabrano do Paryża. D’Artagnan mimo to podał się do dymisji i został zabrany przed oblicze króla, który chciał go srodze ukarać, jednakże znowu muszkieter wywarł na niego pozytywny wpływ i zapalony Ludwik XIV uspokoił się. Zgodził się również nie konfiskować dóbr Portosa i Aramisa, a także nie prześladować ich samych. Mogli więc oni spokojnie emigrować. Niestety w międzyczasie Portos zginął podczas walki z królewskimi muszkieterami, Raul poległ na froncie w Afryce, zaś Atos zmarł na wieść o tym.
Reszta życia.
D’Artagnan został praktycznie sam pozbawiony najbliższych przyjaciół. Król chcąc mu to zrekompensować mianował go hrabią oraz powierzał rozmaite zadania. Kapitan muszkieterów wciąż wiernie mu służył, ale dokuczała mu starość i samotność. Życie stawało się dla niego coraz bardziej uciążliwe. Po kilku latach do Francji przybył ambasador króla Hiszpanii, książę d’Alameda, w którym d’Artagnan rozpoznał Aramisa. Obaj radośnie spędzili ze sobą dużo czasu. Aramis również załatwiał sprawy dyplomatyczne – Francja chciała uderzyć na Holandię, zaś d’Alameda załatwił, iż Hiszpania zachowa w tej wojnie neutralność i nie wesprze Holendrów. Po tej misji Aramis wrócił do swej nowej ojczyzny, a d’Artagnan wyruszył na czele wojsk królewskich do Holandii. Dzięki jego zdolnościom zdobytych zostało kilka miast. Właśnie oblegano kolejne, które miało niedługo również się poddać, kiedy nagle przybył posłaniec od ministra Colberta – zawiadamiał on d’Artagnana, iż król mianował kapitana muszkieterów marszałkiem Francji oraz przesyła mu osobiście buławę marszałkowską. Uradowany d’Artagnana wziął do ręki wymarzoną buławę i w tej samej chwili dosięgła go kula z muszkietu wystrzelona z obleganego właśnie miasta. D’Artagnan upadł na ziemię i chwilę później zmarł ściskając w ręku dar, na jaki czekał całe życie.
D’Artagnan w filmie.
W rolę muszkietera d’Artagnan wcielili się:

</doc>
<doc id="1892120" url="https://pl.wikipedia.org/wiki?curid=1892120" title="Opowieści Margit Sandemo">
Opowieści Margit Sandemo

Opowieści Margit Sandemo – seria powieści norweskiej pisarki Margit Sandemo. Każdą z książek czytać można oddzielnie, jako że ich treść nie łączy się w żaden sposób z osobami bohaterów i fabułą zawartymi w innych częściach.
Związkiem przewodnim książek jest motyw miłości. 
Typowe dla Sandemo konstruowanie akcji osadzonej w realiach różnych epok historycznych dostrzec można praktycznie w każdym tomie serii, jednak akcja niektórych dzieje się w przyszłości, nadając całemu cyklowi charakter bardziej zbliżony do typowej fantastyki, niż ma to miejsce w innych utworach tej pisarki. Niespotykane dotąd w powieściach Sandemo są także wyraźne wątki kryminalne.
W skład "Opowieści" wchodzą:
W Polsce wydano, niezależnie od żadnej serii, jeszcze trzy powieści Sandemo:

</doc>
<doc id="1892121" url="https://pl.wikipedia.org/wiki?curid=1892121" title="Filippo di Piero Strozzi">
Filippo di Piero Strozzi

Filippo di Piero Strozzi, fr. "Philippe Strozzi d'Épernay" (ur. 1541 we Florencji, zm. 27 lipca 1582) był włoskim kondotierem, członkiem florentyńskiej rodziny Strozzich. Walczył na wielu frontach, głównie dla Francji.
Był synem Piero Strozziego i Laudomii de'Medici. Gdy jego ojciec musiał uchodzić z rodzinnego miasta, schronienia udzieliła mu królowa Francji Katarzyna Medycejska, a wkrótce doszedł do godności Marszałka Francji, Philippe zaś został giermkiem przyszłego króla Franciszka II.
W roku 1557 Strozzi wstąpił do armii francuskiej. Poczynając od pierwszych walk o Piemont, brał udział w większości bitew zachodniej Europy XVI wieku. W roku 1558 uczestniczył w oblężeniu Calais, w czasie którego poległ jego ojciec. W 1560 został wysłany do Szkocji, gdzie walczył po stronie górali, za co otrzymał dobra w Épernay. W trzy lata później był już pułkownikiem Gwardii Królewskiej.
W 1564 roku ruszył na wschód, by pomóc cesarzowi Maximilianowi odpierać turecki najazd na Węgry; w rok później ponownie stanął przeciw Turkom podczas oblężenia Malty. Stamtąd udał się na wezwanie papieża Piusa V do Włoch, z powodu rosnącego zagrożenia tureckiego w rejonie Adriatyku. Odznaczył się wówczas podczas obrony Ankony. Wojował także w Siedmiogrodzie.
Po powrocie do Francji, co nastąpiło w 1567 roku, walczył z hugenotami. W dwa lata później został mianowany Colonel Général Francji, i jako taki brał udział w drugim oblężeniu La Rochelle; w 1573 walczył u boku Wilhelma Oranskiego przeciw Hiszpanom.
W 1581 Strozzi ustąpił ze stanowiska i – jako kondotier – ruszył z pomocą Antóniowi do Crato, pretendentowi do korony portugalskiej, o którą walczył z królem Hiszpanii Filipem II. Na czele kontyngentu francuskich holenderskich, angielskich i portugalskich ochotników wyruszył na Azory, jedyne terytorium portugalskie, jakie nadal nie uznawało Filipa II za króla. Jednakże tuż przed celem jego flota została zniszczona w bitwie koło Terceiry (26 lipca 1582) przez hiszpańską flotę Álvaro de Bazána.
Wziętego do niewoli Strozziego Hiszpanie rozstrzelali na miejscu, a dogorywającego, ale wciąż żywego, zrzucili z pokładu galeonu do morza, bowiem uznano go za pirata. Sroga kara (aczkolwiek typowa dla tamtych czasów), wymierzona przez surowego admirała, spotkała się ze sprzeciwem zwycięskich hiszpańskich załóg.

</doc>
<doc id="1892154" url="https://pl.wikipedia.org/wiki?curid=1892154" title="Melchior Gurowski">
Melchior Gurowski



</doc>
<doc id="1892155" url="https://pl.wikipedia.org/wiki?curid=1892155" title="Ye Olde Trip To Jerusalem">
Ye Olde Trip To Jerusalem

Ye Olde Trip To Jerusalem w Nottingham jest jednym z 20 pubów (włączając Ye Olde Salutation Inn i The Bell Inn również w Nottingham), które roszczą sobie prawo nazywania się najstarszymi pijalniami w Anglii. Namalowany napis głosi, że pub powstał w 1189 roku. Jakkolwiek nie istnieją niezbite dowody na potwierdzenie tej informacji, to główny budynek, zbudowany na wcześniejszych fundamentach, ma obecnie około trzysta lat.
"The Trip" (jak nazywają pub okoliczni mieszkańcy) mieści się u podnóży Castle Rock w centrum miasta Nottingham. Nawiązując do lokalnej legendy, nazwa wywodzi się z XII wieku, z okresu krucjat do Ziemi Świętej: legenda głosi, że rycerze, którzy odpowiedzieli na wezwanie króla Ryszarda I po drodze do Jeruzalem, zatrzymali się w okolicznym zdrojowisku, napić się po pincie piwa. Niektórzy opowiadający legendy, przypuszczają, że nawet sam król kosztował tu piwa, aczkolwiek, wobec krótkotrwałego jedynie pobytu Ryszarda w Anglii, jest to mało prawdopodobne. Jakkolwiek, słowo "Trip" w nazwie pubu, nie znaczy całej podróży, ale zgodnie ze staroangielskim, "przerwę" w trakcie podróży.
Cechy.
Pub jest znany dzięki swoim jaskiniom, wydrążonym w miękkim piaskowcu, (poniżej zamku) u podnóża którego pub został postawiony. Na jednym z poziomów w jaskini prowadzono kiedyś browar, jaskinie te pochodzą z okresu budowy zamku (1068).
"Przeklęty Galeon" jest to mały model statku w jednym z barów. Okoliczni mieszkańcy powiadają, że wszystkie osoby, które wyczyściły ten statek, umarły dziwną śmiercią. Landlordzi nie pozwalali na czyszczenie statku, przez co pojawiły się na nim kilkucalowe warstwy kurzu. Galeon jest obecnie obudowany szkłem, lecz kiedyś kawałki kurzu spadały ludziom do piw.
Pub Trip posiada antyczne krzesło. Powiada się, że kobieta, która zasiądzie na tym krześle, znacząco zwiększa swoje szanse na zajście w ciążę.

</doc>
<doc id="1892156" url="https://pl.wikipedia.org/wiki?curid=1892156" title="6 Oddzielny Batalion">
6 Oddzielny Batalion



</doc>
<doc id="1892158" url="https://pl.wikipedia.org/wiki?curid=1892158" title="Brygada Kuussaari">
Brygada Kuussaari

Brygada „Kuussaari” (fi. Prikaati „Kuussaari”) – ochotnicza jednostka wojskowa armii fińskiej w początkowym okresie wojny kontynuacyjnej 1941–1944
23 czerwca 1941 marszałek Carl Gustaf Mannerheim wydał rozkaz o sformowaniu jednostki wojskowej, w skład której mieli wejść mieszkańcy fińskiej i sowieckiej części Ingrii i Karelii. Maksymalnie jednostka mogła liczyć cztery bataliony ochotników. Zadanie jej utworzenia zostało powierzone ppłk. Eero Kuussaariemu. Jego pomocnikiem był ppłk Ragnar Nordström. W związku z tym początkowo jednostka otrzymała nazwę Zgrupowanie „K”. Jednostka była formowana w sekrecie od pocz. lipca w obozie w Kajaani. Skierowano do niej też pewną liczbę fińskich oficerów i podoficerów. Faktycznie zgrupowanie osiągnęło wielkość trzech batalionów piechoty. W jego skład weszły m.in. Batalion „Aunus” i Batalion „Viena”. Na pocz. sierpnia zgrupowanie trafiło na linię frontu w rejonie wsi Rugoziero w Karelii, gdzie toczyło ciężkie walki. Na pocz. listopada brygada została rozwiązana. Bataliony „Aunus” i „Viena” stały się samodzielnymi oddziałami, które skierowano do zwalczania sowieckich partyzantów.

</doc>
<doc id="1892160" url="https://pl.wikipedia.org/wiki?curid=1892160" title="Biskupstwo płockie">
Biskupstwo płockie



</doc>
<doc id="1892161" url="https://pl.wikipedia.org/wiki?curid=1892161" title="Melchior Gurowski (zm. 1703)">
Melchior Gurowski (zm. 1703)

Melchior (Malcher) Gurowski herbu Wczele (ur. 1660?, zm. 1703) – kasztelan poznański w latach 1697-1700, kasztelan gnieźnieński w latach 1696-1697, kasztelan międzyrzecki w latach 1689-1694, podczaszy poznański w latach 1681-1685, straosta kościański i wałecki.
Jako senator wziął udział w sejmach: 1690, 1696, 1697 (I) i 1697 (II).
Pochodził z drobnoszlacheckiej rodziny osiadłej w powiecie gnieźnieńskim województwa kaliskiego. Dzięki swojej obrotności, umiejętności znalezienia możnych preceptorów, talentom i pracowitości osiągnął pozycję, która jemu i jego rodowi w XVIII w. pozwoliła wejść do najwyższej warstwy stanu średnioszlacheckiego. Poczynając od niego, Gurowscy w każdym kolejnym pokoleniu osiągali godności senatorskie, a urząd kasztelana poznańskiego stał się wśród nich wręcz dziedziczny. Pod koniec XVIII w. rodzina otrzymała pruski tytuł hrabiowski.
Z chudopacholskiego tłumu zaczął się wybijać już jego ojciec, który osiągnął funkcję poborcy i burgrabiego ziemskiego poznańskiego. Matką Melchiora Gurowskiego była Zofia, z domu Chełkowska.
Życie i działalność publiczna.
O młodości Melchiora nie wiemy nic. W 1668 r. objawił się jako osobisty sekretarz kanclerza wielkiego koronnego Jana Leszczyńskiego. Gurowski związał się z tym wielkopolskim rodem możnowładczym, jednym z najpotężniejszych wówczas w Rzeczypospolitej, pozostając długie lata jego klientem i uzyskując od niego pomoc w karierze.
Około 1672 r. kanclerz przydał Gurowskiego do pomocy swojemu stryjecznemu wnukowi, Rafałowi, późniejszemu wojewodzie poznańskiemu i podskarbiemu wielkiemu koronnemu, ojcu króla Stanisława. Melchior zarządzał dobrami i dworem wchodzącego w życie publiczne wychowanka Jana Leszczyńskiego. W scedowanym na Rafała przez drugiego opiekuna, Przecława Leszczyńskiego, wojewodę dorpackiego, starostwie wschowskim Gurowski otrzymał w dzierżawę kilka wiosek, a kilka innych trzymał zastawem. Decyzja kanclerza świadczy, że Melchior był już wówczas prawdopodobnie człowiekiem dojrzałym i zaufanym oraz mającym zasługi dla rodu.
W 1674 r. Gurowski Towarzyszył Rafałowi Leszczyńskiemu w podróży do Francji. W Blois przyłączył się, za zgodą Leszczyńskiego, do podróżującego do Hiszpanii i Portugalii Andrzeja Chryzostoma Załuskiego. Kanonik krakowski miał za zadanie odwieźć na dwór hiszpański insygnia Orderu Złotego Runa po śmierci króla Michała Wiśniowieckiego, a przy okazji starać się w Madrycie i Lizbonie o pieniężną subwencję na walkę z Turkami. Pomimo że egzotyczna na ówczesne czasy wyprawa nie odniosła sukcesu, Gurowski otrzymał od Załuskiego rekomendacje i uznanie jako człowiek obrotny i roztropny. Do protektora dołączył w Wersalu i wspólnie z nim powrócił do Polski.
Wsparcie i praca dla potężnego rodu pozwoliły Melchiorowi ożenić się w 1676 r. z posażną jedynaczką Krystyną, córką Jana Przybyszewskiego i Anny Szczuckiej. Wesele odbyło się we dworze Leszczyńskich w Śmiglu, a pan młody wraz z żoną otrzymał bogatą wieś Trzebiny w ziemi wschowskiej. W tym czasie nosił tytuł sekretarza królewskiego. Poseł sejmiku średzkiego województw poznańskiego i kaliskiego na sejm koronacyjny 1676 roku.
Cały czas współpracując z Leszczyńskimi, prowadził aktywną działalność publiczną. Posłował na sejm koronacyjny Jana Sobieskiego w 1676 r., na którym został wyznaczony członkiem komisji do wytyczenia granic pomiędzy Wielkopolską a Brandenburgią. Był posłem na sejm walny w roku następnym. Po powrocie wniósł wraz z innym wielkopolskimi posłami protest do grodu poznańskiego przeciwko konstytucjom uchwalonym na sejmie. W 1681 r. został mianowany podczaszym poznańskim. W tym samym roku na sejmiku średzkim został obrany jednym z komisarzy do „słuchania rachunków poborców”. Posłował na sejm 1683 roku. Deputat do konstytucji z Prowincji Wielkopolski w 1683 roku. Został na nim wybrany jednym z komisarzy do spraw hiberny w Wielkopolsce i na Śląsku. Brał też udział w komisji do spraw rokowań o sojusz z Austrią. Za pracę w tej komisji otrzymał od cesarza Leopolda I wynagrodzenie w wysokości 720 czerwonych złotych. Z następnego sejmu w 1685 r. wrócił jako komisarz do rewizji skarbu koronnego i koekwacji monety. W tym samym roku otrzymał starostwo wałeckie, zrezygnował jednocześnie z podczaszostwa poznańskiego.
W 1689 r. Gurowski został senatorem, mianowany przez króla kasztelanem międzyrzeckim. W 1694 r. nabył za zgodą królewską starostwo kościańskie od Adama Abramowskiego. W listopadzie tego roku wraz ze swoim protektorem, będącym już wojewodą łęczyckim, Rafałem Leszczyńskim witał pod Poznaniem udającą się do męża w Bawarii królewską córkę Teresę Kunegundę Sobieską. Prawdopodobnie w następnym roku otrzymał awans na kasztelanię gnieźnieńską (pierwsze dokumenty z podpisem jako kasztelana gnieźnieńskiego pochodzą z 1696 r.).
W czasie burzliwego interregnum po śmierci króla Jana III Sobieskiego miał już na tyle silną pozycję, że często zajmował inne stanowisko niż Rafał Leszczyński. Zawiązana w sierpniu 1696 r. konfederacja warszawska wyznaczyła go wraz z kilkoma innym senatorami do towarzyszenia prymasowi jako interreksowi. Na sejmie konwokacyjnym we wrześniu zajmował odmienne od Leszczyńskiego stanowisko, nieprzychylne królowej wdowie. Ściśle współpracował wówczas ze swoim byłym towarzyszem podróży na Półwysep Iberyjski, aktualnie biskupem płockim, Andrzejem Chryzostomem Załuskim. Dostrzegający w nim duże zdolności polityczne i negocjacyjne oraz wierzący w jego umiejętności przekonywania, starający się doprowadzić do pogodzenia zwaśnione stronnictwa biskup zabierał go na spotkania z najbardziej wpływowym przedstawicielami poszczególnych frakcji. Gurowski został też wtedy komisarzem do pertraktowania ze skonfederowanym wojskiem. Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. W czasie sejmu elekcyjnego w 1697 r. kasztelan międzyrzecki przewodził razem z wojewodą kaliskim Stanisławem Małachowskim wielkopolskim stronnikom elektora saskiego. Był elektorem Augusta II Mocnego w 1697 roku z województwa kaliskiego, podpisał jego "pacta conventa". Po podwójnej elekcji udał się do koła stronników księcia Contiego z propozycją rokowań. Został wówczas jednym z senatorów rezydentów przy zastępującym prymasa biskupie kujawskim Stanisławie Kazimierzu Dąmbskim. Aktywność została wynagrodzona na sejmie koronacyjnym, na którym 1 X 1697 r. August II awansował Melchiora Gurowskiego na trzecią świecką godność senatorską województw wielkopolskich kasztelanię poznańską.
Kasztelan poznański aktywnie działał jeszcze na sejmie pacyfikacyjnym w 1699 r. Wszedł wówczas do trybunału skarbowego, a na okres od 1 VIII do XI 1699 został wyznaczony senatorem rezydentem przy królu. Później jego działalność publiczna osłabła. Zmarł pod koniec 1703 lub w styczniu 1704 r.
Działalność gospodarcza.
W parze z awansami publicznymi Gurowskiego szły jego sukcesy gospodarcze. Zaczynając jako nieposiadający właściwie majątku sługa Leszczyńskich, doszedł do prawie magnackiej fortuny. Stale nabywał i sprzedawał dobra, powiększając jednak cały czas swój stan posiadania. W chwili śmierci był właścicielem Trzebiny, Piotrowic i Krzycka Małego w ziemi wschowskiej, Gołuciowa, Robakowa i Siekierczyna w powiecie kaliskim, Wąbiewa w powiecie Kościańskim, wsi Wyszyna i miasteczka Kleczew z przyległymi wsiami w powiecie konińskim, Godziszewa i kilku mniejszych wsi w województwie pomorskim. Posiadał dwór i place w Warszawie. Dzierżył starostwo kościańskie i mszańskie w Małopolsce. W swoich wschowskich dobrach Trzebinach i Piotrowicach dokonał w 1695 r. bezprecedensowego w ówczesnej Polsce posunięcia. Za wykupem uwolnił z poddaństwa chłopów i zawarł z nimi kontrakty czynszowe.
Rodzina.
Z żoną Krystyną z Przybyszewskich miał synów Melchiora kasztelana poznańskiego i Józefa Bernarda opata przemęckiego oraz cztery córki.

</doc>
<doc id="1892162" url="https://pl.wikipedia.org/wiki?curid=1892162" title="Martin Ekström">
Martin Ekström

Martin Eugen Ekström (ur. 6 grudnia 1887 w Gålsbo, zm. 28 grudnia 1954 w Helsinkach) – szwedzki wojskowy i działacz faszystowski, ochotnik w fińskiej armii podczas II wojny światowej
Służył w armii szwedzkiej. W 1912 przyjechał do Persji, gdzie w stopniu kapitana wstąpił do oddziałów żandarmerii. Po wybuchu I wojny światowej przeszedł do armii niemieckiej. W latach 1918-1919 w stopniu podpułkownika walczył z bolszewikami w Finlandii (w składzie Zgrupowania, a następnie Pułku „Vasa”) i Estonii. Następnie powrócił do Szwecji. W okresie międzywojennym prowadził w Sztokholmie własną firmę. W latach 30. związał się ze środowiskami faszystowskimi. Stanął na czele Narodowego Bloku Socjalistycznego, skupiającego różne grupy i organizacje o charakterze faszystowskim. Pod koniec 1939 przystąpił do ochotników, z których sformowano Szwedzki Korpus Ochotniczy, skierowany następnie do Finlandii na północny odcinek frontu z ZSRR. Objął dowództwo 3 Batalionu. Po rozwiązaniu korpusu w połowie marca 1940, powrócił na krótko do ojczyzny, po czym ponownie zaciągnął się do fińskiej armii po ataku wojsk niemieckich i sprzymierzonych na ZSRR 22 czerwca 1941. W 1944 powrócił do Szwecji.
W 1920 został odznaczony estońskim Krzyżem Wolności I klasy.

</doc>
<doc id="1892163" url="https://pl.wikipedia.org/wiki?curid=1892163" title="Maneki Neko">
Maneki Neko



</doc>
<doc id="1892164" url="https://pl.wikipedia.org/wiki?curid=1892164" title="C/1760 A1">
C/1760 A1

 C/1760 A1 (również Wielka Kometa z 1760 roku) – kometa najprawdopodobniej jednopojawieniowa, którą można było obserwować gołym okiem w 1760 roku.
Odkrycie i obserwacje komety.
Kometa została zaobserwowana po raz pierwszy 7 stycznia 1760 roku. 17 grudnia 1760 roku przeszła przez peryhelium.
Orbita komety.
C/1760 A1 porusza się po orbicie w kształcie paraboli o mimośrodzie 1. Peryhelium jej znajdowało się w odległości 0,96 j.a. od Słońca. Nachylenie jej orbity do ekliptyki wynosiło 175,12˚.
Obiekt ten pochodzi spoza Układu Słonecznego, gdyż nie udało się wyliczyć aphelium jego orbity, co sugeruje, iż wpadł on jedynie raz w okolice Słońca i przechodząc w jego pobliżu, oddalił się następnie w przestrzeń międzygwiazdową. Dwa lata przed odkryciem kometa ta przeszła bardzo blisko Jowisza (0,054 au).

</doc>
<doc id="1892165" url="https://pl.wikipedia.org/wiki?curid=1892165" title="Oblężenie Calais (1558)">
Oblężenie Calais (1558)

Trzecie Oblężenie Calais miało miejsce w początkach roku 1558 w trakcie trwania wojen włoskich. Siły francuskie dowodzone przez księcia de Guise odebrały portowe miasto Calais Anglikom, którzy panowali w nim od roku 1347.
Podłoże.
Zwycięstwo króla Ludwika XI nad księciem Burgundii (1477) i przyjęcie Pikardii jako ziemi należącej do Korony Francuskiej zakończyło ostatecznie trwanie swoistego "status quo" w odniesieniu do Calais. Mimo to jednak, przez prawie stulecie, królowie Francji byli bardziej zainteresowani Italią, bogatszą i technologicznie bardziej zaawansowaną od reszty Europy, niż niewielkim portem na północy. Trzykrotnie też na przestrzeni XVI wieku (w latach 1526, 1544 i 1547) Francja zgadzała się na prolongatę angielskiego władania w Pikardii.
Apele papieża Pawła IV z roku 1557 zaowocowały postanowieniami traktatu pokojowego z Cateau-Cambrésis, który kończył wojny włoskie, ale nie oznaczał zaprzestania kroków wojennych wobec królestwa Neapolu.
W odpowiedzi Hiszpania podjęła kontrofensywę w Pikardii, co zakończyło się z klęską konetabla de Montmorency w bitwie pod Saint-Quentin. W tej sytuacji król Henryk II skierował Franciszka de Guise, który przygotowywał armię do wkroczenia do Włoch, na północ, do Pikardii.
Stojąc wobec możliwości lądowania angielskiego korpusu interwencyjnego, król Henryk postanowił zaatakować Calais i odebrać Anglikom jednocześnie Compiègne, Montreuil-sur-Mer i Boulogne-sur-Mer. W tej sytuacji francuski dowódca w Pikardii ruszył w stronę Calais.
Oblężenie.
Brak naturalnych linii obronnych powodował, że Anglicy w Calais musieli polegać wyłącznie na fortyfikacjach, które nie były w najlepszym stanie.
W niedzielę 1 stycznia 1558 roku awangarda armii francuskiej zajęła Sangatte, Fréthun i Nielles. 2 stycznia zdobyty został fort Risban. Następnego dnia artyleria zaczęła ostrzał fortu Nieulay. 7 stycznia dowódca załogi Calais, Thomas Wentworth, wobec braku skutecznej obrony przed ostrzałem i rozpoczynającymi się atakami piechoty, postanowił poddać miasto Francuzom. Po kilku dniach skapitulowały również angielskie załogi Guines i Hames. Na koniec, 23 stycznia, król Henryk wjechał uroczyście do miasta.
Skutki.
Thomas Wentworth, gubernator miasta, jego żołnierze i anglosascy mieszkańcy Calais wrócili do Anglii, a kraina, zwana przez Francuzów "Calaisis" zyskała przydomek "Pays Reconquis" dla upamiętnienia jej powrotu do Francji. Doszło jeszcze do próby zdobycia tych terenów przez Hiszpanów, ale w kwietniu 1559 roku zawarty został traktat pokojowy w Cateau-Cambrésis, który ostatecznie uznawał, że Calais z okolicznymi terytoriami należy (teoretycznie na lat osiem, a w rzeczywistości raz na zawsze) do Francji.

</doc>
<doc id="1892166" url="https://pl.wikipedia.org/wiki?curid=1892166" title="Ser pleśniowy">
Ser pleśniowy



</doc>
<doc id="1892169" url="https://pl.wikipedia.org/wiki?curid=1892169" title="Papaver nudicaule">
Papaver nudicaule



</doc>
<doc id="1892170" url="https://pl.wikipedia.org/wiki?curid=1892170" title="Diego Manzocchi">
Diego Manzocchi

Diego Manzocchi (ur. 26 grudnia 1912, zm. 11 marca 1940) – włoski pilot wojskowy (sierżant), ochotnik w armii fińskiej podczas wojny zimowej 1939-1940.
Służył we włoskim lotnictwie wojskowym, dochodząc do stopnia sierżanta. Brał udział w wojnie włosko-abisyńskiej w latach 1935-1936, a następnie w wojnie domowej w Hiszpanii w latach 1936-1939. Pod koniec 1939 r. przyjechał do Finlandii, zaatakowanej przez ZSRR. Zaciągnął się ochotniczo do lotnictwa fińskiego, otrzymując stopień sierżanta sztabowego. Był jednym z najlepszych cudzoziemskich pilotów. Latał na myśliwcu Fiat G.50 w składzie Llv 26. Zginął 11 marca 1940 r. podczas lotu bojowego z lotniska w Haukkajärvi, prawdopodobnie z powodu otwartej kabiny podczas lądowania na zamarzniętym jeziorze. Został pochowany na wojskowym cmentarzu Hietaniemi w Helsinkach.

</doc>
<doc id="1892172" url="https://pl.wikipedia.org/wiki?curid=1892172" title="Ogończyk akacjowiec">
Ogończyk akacjowiec

Ogończyk akacjowiec ("Satyrium acaciae") – gatunek owada z rzędu motyli, z rodziny modraszkowatych (Lycaenidae).
Motyl rozprzestrzeniony od Półwyspu Iberyjskiego przez południową część Europy, po Turcję i południowy Ural.

</doc>
<doc id="1892173" url="https://pl.wikipedia.org/wiki?curid=1892173" title="Prazjolit">
Prazjolit

Prazjolit ("prasiolit") – naturalna zielona odmiana kwarcu wykorzystywana jako kamień szlachetny. Zielona barwa spowodowana jest obecnością centrów [AlSiO4/h+]0 i [FeSiO4/h+]0 w siatce krystalicznej kwarcu, podobnie jak fioletowa barwa ametystu. Prazjolit ma wyższą od ametystu zawartość pierwiastków śladowych, zwłaszcza, glinu (&gt; 120 ppm). 
Prazjolit po raz pierwszy został stwierdzony w Polsce, w melafirach wsi Suszyna koło Kłodzka, następnie w Płóczkach koło Lwówka Śląskiego. 
Prazjolity naturalnie występują zazwyczaj w geodach i znajdowane są w miejscach występowania ametystów. Kamienie te można wytwarzać sztucznie przez naświetlenie niektórych bezbarwnych odmian kwarcu promieniowaniem jonizującym. W ten sposób produkowane są sztuczne prazjolity i ametysty w stanach Minas Gerais i Rio Grande do Sul w Brazylii.

</doc>
<doc id="1892175" url="https://pl.wikipedia.org/wiki?curid=1892175" title="Mistrzostwa Europy w Piłce Ręcznej Mężczyzn 1998">
Mistrzostwa Europy w Piłce Ręcznej Mężczyzn 1998

Mistrzostwa Europy w Piłce Ręcznej Mężczyzn 1998 – 3. edycja turnieju finałowego Mistrzostw Europy w piłce ręcznej mężczyzn, zorganizowana przez EHF – w dniach od 29 maja do 7 czerwca 1998 we Włoszech – dla 12 najlepszych reprezentacji seniorskich na „starym kontynencie”, mająca na celu wyłonienie najlepszej z nich (mistrza Europy).
To pierwsza w historii seniorska impreza rangi mistrzowskiej w piłce ręcznej, której gospodarzem były Włochy. Wszystkie 38 spotkań mistrzostw rozegrano w dwóch obiektach, użytkowanych na co dzień jako hale lodowe: Palaonda w Bolzano i MeranArena w Merano.

</doc>
<doc id="1892179" url="https://pl.wikipedia.org/wiki?curid=1892179" title="Föhrden-Barl">
Föhrden-Barl

Föhrden-Barl – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land. Na dzień 31 grudnia 2008 liczyło 298 mieszkańców.

</doc>
<doc id="1892180" url="https://pl.wikipedia.org/wiki?curid=1892180" title="Foehrden-Barl">
Foehrden-Barl



</doc>
<doc id="1892181" url="https://pl.wikipedia.org/wiki?curid=1892181" title="Großenaspe">
Großenaspe

Großenaspe – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land.Na dzień 31 grudnia 2008 liczyło 2 772 mieszkańców.

</doc>
<doc id="1892182" url="https://pl.wikipedia.org/wiki?curid=1892182" title="Grossenaspe">
Grossenaspe



</doc>
<doc id="1892183" url="https://pl.wikipedia.org/wiki?curid=1892183" title="Hardebek">
Hardebek

Hardebek – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land.Na dzień 31 grudnia 2008 liczyło 470 mieszkańców.

</doc>
<doc id="1892184" url="https://pl.wikipedia.org/wiki?curid=1892184" title="Hagen Melzer">
Hagen Melzer

Hagen Melzer (ur. 16 czerwca 1959 w Budziszynie) – niemiecki lekkoatleta długodystansowiec, reprezentujący przez większość kariery NRD, wicemistrz świata i mistrz Europy.
Specjalizował się w biegu na 3000 metrów z przeszkodami. Na mistrzostwach Europy w 1982 w Atenach zajął w finale 4. miejsce. Na pierwszych mistrzostwach świata w 1983 w Helsinkach był jedenasty. Wskutek bojkotu przez NRD nie wystąpił na igrzyskach olimpijskich w 1984 w Los Angeles. Na zawodach Przyjaźń-84 w Moskwie zdobył srebrny medal, przegrywając jedynie z Bogusławem Mamińskim.
Zwyciężył na mistrzostwach Europy w 1986 w Stuttgarcie. Na mistrzostwach świata w 1987 w Rzymie zdobył srebrny medal, przegrywając jedynie z Francesco Panettą z Włoch). Jego czas w tym biegu – 8:10,32 był rekordem NRD, a później zjednoczonych Niemiec do 1999, kiedy to Damian Kallabis osiągnął czas 8:09,48.
Na igrzyskach olimpijskich w 1988 w Seulu Melzer zajął 10. miejsce. Na mistrzostwach Europy w 1990 w Splicie był siódmy. Na mistrzostwach świata w 1991 w Tokio startował już w barwach zjednoczonych Niemiec. Zajął w finale 12. miejsce. Na igrzyskach olimpijskich w 1992 w Barcelonie odpadł w półfinale.
Był mistrzem NRD w biegu na 3000 metrów z przeszkodami w latach 1980, 1983 i 1985-1989 oraz mistrzem Niemiec na tym dystansie w 1991, a także mistrzem NRD w hali w biegu na 3000 metrów w 1981 i 1986.

</doc>
<doc id="1892186" url="https://pl.wikipedia.org/wiki?curid=1892186" title="Lamprocapnos spectabilis">
Lamprocapnos spectabilis



</doc>
<doc id="1892187" url="https://pl.wikipedia.org/wiki?curid=1892187" title="Hasenkrug">
Hasenkrug

Hasenkrug – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land.Na dzień 31 grudnia 2008 liczyło 357 mieszkańców.

</doc>
<doc id="1892188" url="https://pl.wikipedia.org/wiki?curid=1892188" title="Heidmoor">
Heidmoor

Heidmoor – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land.Na dzień 31 grudnia 2008 liczyło 297 mieszkańców.

</doc>
<doc id="1892189" url="https://pl.wikipedia.org/wiki?curid=1892189" title="Hitzhusen">
Hitzhusen

Hitzhusen – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land. Na dzień 31 grudnia 2008 liczyła 1277 mieszkańców.

</doc>
<doc id="1892190" url="https://pl.wikipedia.org/wiki?curid=1892190" title="Mönkloh">
Mönkloh

Mönkloh – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land. Na dzień 31 grudnia 2008 liczyło 249 mieszkańców.

</doc>
<doc id="1892191" url="https://pl.wikipedia.org/wiki?curid=1892191" title="Moenkloh">
Moenkloh



</doc>
<doc id="1892192" url="https://pl.wikipedia.org/wiki?curid=1892192" title="Satyrium acaciae">
Satyrium acaciae



</doc>
<doc id="1892193" url="https://pl.wikipedia.org/wiki?curid=1892193" title="Kacper Szczepaniak">
Kacper Szczepaniak

Kacper Szczepaniak (ur. 21 listopada 1990 w Zwierzynie) – polski kolarz przełajowy.
Kariera.
Jego największym dotychczasowym osiągnięciem było drugie miejsce w kategorii młodzieżowej (do lat 23) mistrzostw świata w kolarstwie przełajowym w 2010 roku w Taborze, jednak w marcu 2010 Komisja Antydopingowa Międzynarodowej Federacji Kolarskiej poinformowała o pozytywnym wyniku kontroli antydopingowej u Kacpra i jego brata Pawła, którą przeprowadzono podczas mistrzostw świata w Taborze. Obaj stosowali EPO. Zrezygnowano na wniosek braci z analizy próbek "B". Zawodnik został zdyskwalifikowany na cztery lata i utracił medal.

</doc>
<doc id="1892194" url="https://pl.wikipedia.org/wiki?curid=1892194" title="Weddelbrook">
Weddelbrook

Weddelbrook – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land. Na dzień 31 grudnia 2008 liczyło 1 014 mieszkańców.

</doc>
<doc id="1892195" url="https://pl.wikipedia.org/wiki?curid=1892195" title="Wiemersdorf">
Wiemersdorf

Wiemersdorf – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land. Na dzień 31 grudnia 2008 liczyło 1 559 mieszkańców.

</doc>
<doc id="1892197" url="https://pl.wikipedia.org/wiki?curid=1892197" title="Borstel (Szlezwik-Holsztyn)">
Borstel (Szlezwik-Holsztyn)

Borstel – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land. Na dzień 31 grudnia 2008 liczyło 127 mieszkańców.

</doc>
<doc id="1892198" url="https://pl.wikipedia.org/wiki?curid=1892198" title="EHF Liga Mistrzyń piłkarek ręcznych 2009/2010">
EHF Liga Mistrzyń piłkarek ręcznych 2009/2010

EHF Liga Mistrzyń 2009/2010 - 50. edycja Ligi Mistrzyń w piłce ręcznej kobiet. W tym sezonie 32 drużyny walczyły o wejście do fazy grupowej Ligi Mistrzyń. Ostatecznie w fazie grupowej zagrało 16 drużyn, które zostały podzielone na 4 grupy po 4 zespoły. SPR Lublin zajął 2. miejsce w turnieju kwalifikacyjnym i nie awansował do fazy grupowej. Zwycięzca Ligi Mistrzyń została drużyna Viborg HK, która obroniła tytuł sprzed roku.
II faza.
Grupa A.
1 Kolejka.
6 lutego 2010
7 lutego 2010
2 Kolejka.
13 lutego 2010
3 Kolejka.
19 lutego 2010
21 lutego 2010
4 Kolejka.
6 marca 2010
7 marca 2010
5 Kolejka.
13 marca 2010
6 Kolejka.
20 marca 2010
20 marca 2010
Grupa B.
1 Kolejka.
6 lutego 2010
2 Kolejka.
13 lutego 2010
14 lutego 2010
3 Kolejka.
20 lutego 2010
21 lutego 2010
4 Kolejka.
6 marca 2010
5 Kolejka.
13 marca 2010
14 marca 2010
6 Kolejka.
19 marca 2010
20 marca 2010
Półfinały.
I półfinał.
Pierwszy mecz.
10 kwietnia 2010
Rewanż.
17 kwietnia 2010
"stan -" 53:48 dla Viborg HK
II półfinał.
Pierwszy mecz.
11 kwietnia 2010
Rewanż.
18 kwietnia 2010
"stan - " 49:25 dla C.S. Oltchim RM Valcea
Finał.
Pierwszy mecz.
8 maja 2010
Rewanż.
15 maja 2010
"stan" - 59:51 dla Viborg HK

</doc>
<doc id="1892199" url="https://pl.wikipedia.org/wiki?curid=1892199" title="Fuhlendorf (Szlezwik-Holsztyn)">
Fuhlendorf (Szlezwik-Holsztyn)

Fuhlendorf – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land. Na dzień 31 grudnia 2008 liczyło 392 mieszkańców.

</doc>
<doc id="1892200" url="https://pl.wikipedia.org/wiki?curid=1892200" title="Little Bird">
Little Bird

Little Bird – singel Annie Lennox, wydany w 1993 roku.
Ogólne informacje.
Utwór został wydany jako podwójny singel (razem z piosenką „Love Song for a Vampire”) i dotarł do miejsca 3. na brytyjskiej liście UK Singles Chart. W wideoklipie pokazane zostały różne wcielenia wokalistki z kilku innych teledysków m.in.:

</doc>
<doc id="1892202" url="https://pl.wikipedia.org/wiki?curid=1892202" title="Hagen (Szlezwik-Holsztyn)">
Hagen (Szlezwik-Holsztyn)

Hagen – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bad Bramstedt-Land. Na dzień 31 grudnia 2008 liczyła 373 mieszkańców.

</doc>
<doc id="1892205" url="https://pl.wikipedia.org/wiki?curid=1892205" title="Lamium galeobdolon">
Lamium galeobdolon



</doc>
<doc id="1892206" url="https://pl.wikipedia.org/wiki?curid=1892206" title="Handball-Club Leipzig">
Handball-Club Leipzig

Handball-Club Leipzig, Handball-Club Leipzig e.V., HCL - niemiecki klub piłki ręcznej kobiet z siedzibą w Lipsku. Został założony w 1999 roku.

</doc>
<doc id="1892208" url="https://pl.wikipedia.org/wiki?curid=1892208" title="Cold (singel Annie Lennox)">
Cold (singel Annie Lennox)

Cold – singel Annie Lennox, wydany w 1992 roku.
Ogólne informacje.
Singel został wydany w trzech wersjach: „Cold”, „Colder” i „Coldest”. Każda wersja zawierała trzy koncertowe nagrania, jakich Annie Lennox dokonała w lipcu 1992 roku w ramach cyklu MTV Unplugged. Singel dotarł do miejsca 26. na brytyjskiej liście UK Singles Chart.

</doc>
<doc id="1892210" url="https://pl.wikipedia.org/wiki?curid=1892210" title="NASCAR Craftsman Truck Series 1995">
NASCAR Craftsman Truck Series 1995

NASCAR Craftsman Truck Series 1995 – pierwszy sezon wyścigów NASCAR w kategorii półciężarówek (pickup), który trwał od 5 lutego do 28 października. Zwycięzcą pierwszego sezonu w tej kategorii wyścigów NASCAR został Mike Skinner jadący Chevroletem. Zdobył on w klasyfikacji generalnej 3224 punkty. 

</doc>
<doc id="1892214" url="https://pl.wikipedia.org/wiki?curid=1892214" title="Borstel">
Borstel



</doc>
<doc id="1892216" url="https://pl.wikipedia.org/wiki?curid=1892216" title="Colonel Mustafa">
Colonel Mustafa



</doc>
<doc id="1892217" url="https://pl.wikipedia.org/wiki?curid=1892217" title="Wirus opryszczki zwykłej">
Wirus opryszczki zwykłej



</doc>
<doc id="1892228" url="https://pl.wikipedia.org/wiki?curid=1892228" title="Mount Sinai Hospital (Nowy Jork)">
Mount Sinai Hospital (Nowy Jork)

Mount Sinai Hospital – założony w 1852 w Nowym Jorku szpital kliniczny.
Zlokalizowany jest na Manhattanie, przy wschodniej ścianie Central Park, przy 100th Street i Fifth Avenue.
Szpital powiązany jest z Mount Sinai School of Medicine, otwartą we wrześniu 1968. Razem, tworzą Mount Sinai Medical Center.

</doc>
<doc id="1892229" url="https://pl.wikipedia.org/wiki?curid=1892229" title="Sing (singel Annie Lennox)">
Sing (singel Annie Lennox)

Sing – singel Annie Lennox, wydany w roku 2007.
Ogólne informacje.
Był to drugi i ostatni singel z płyty "Songs of Mass Destruction". Pierwotnie został wydany tylko w postaci cyfrowej, dopiero w marcu 2008 ukazała się limitowana wersja CD. Piosenka dotarła do miejsca 18. na amerykańskiej liście Hot Dance Club Play.
„Sing” to nagranie charytatywne, powstałe w celu zwrócenia uwagi na problem HIV i AIDS (zwłaszcza w Afryce), edukowania w zakresie zapobiegania choroby i zebrania funduszy na walkę z nią.
Goście.
Do nagrania tego utworu Annie Lennox zaprosiła 23 inne światowej sławy wykonawczynie:
Główny wokal w drugiej zwrotce obejmuje Madonna.

</doc>
<doc id="1892233" url="https://pl.wikipedia.org/wiki?curid=1892233" title="Bitwa pod Jarnac">
Bitwa pod Jarnac

Bitwa pod Jarnac – starcie zbrojne, które miało miejsce 13 marca 1569 roku. Była to jedna z bitew wojny religijnej między katolickimi siłami królewskimi a hugenotami, których finansował gdańszczanin Reinhold von Krockow (został w bitwie ranny) a dowodził Ludwik I Burbon-Condé, zabity już po poddaniu się (jego ciało było obwożone po Jarnac na grzbiecie osła, czemu wtórowały okrzyki zachwytu katolików).
Spotkanie wrogich sił nastąpiło pod miejscowością Jarnac między prawym brzegiem rzeki Charente i drogą łączącą Angoulême i Cognac. Marszałek Gaspard de Tavannes, dowódca kawalerii, przekroczył, na czele zaledwie 300 konnych, Charente po moście w Châteauneuf-sur-Charente i – uderzając niespodziewanie od południa – pokonał siły hugenockie. Hugenoci próbowali bronić się jeszcze pod Triac, gdzie zostali ostatecznie pokonani, a ich przywódcy schwytani i straceni. Jednak znaczna część armii hugenotów, pod wodzą Gasparda de Coligny, zdołała ujść.
Należy odnotować, że uczestnikiem starcia po stronie hugenotów był ochotnik z Anglii, nastoletni Walter Raleigh, zaś po stronie katolików Wolfgang Wittelsbach – książę Palatynatu–Zweibrücken.
Następstwa.
25 czerwca obie armie spotkały się ponownie podczas bitwy pod La Roche-l’Abeille, która skończyła się zwycięstwem protestantów. Z kolei Bitwa pod Moncontour w październiku tego samego roku przyniosła decydujące zwycięstwo katolikom.
Propaganda królewska przypisywała zwycięstwo pod Jarnac (i pod Moncontour) bratu królewskiemu Henrykowi d'Anjou, jednak faktycznie siłami katolickimi dowodził marszałek de Tavannes.

</doc>
<doc id="1892234" url="https://pl.wikipedia.org/wiki?curid=1892234" title="Mount Sinai Medical Center">
Mount Sinai Medical Center



</doc>
<doc id="1892236" url="https://pl.wikipedia.org/wiki?curid=1892236" title="Dark Road">
Dark Road

Dark Road – singel Annie Lennox, wydany w roku 2007.
Ogólne informacje.
Był to pierwszy singel z płyty "Songs of Mass Destruction". Piosenka dotarła do miejsca 58. w Wielkiej Brytanii.
Światowa premiera teledysku „Dark Road” odbyła się 22 sierpnia 2007 w brytyjskiej telewizji Channel 4.

</doc>
<doc id="1892239" url="https://pl.wikipedia.org/wiki?curid=1892239" title="Szermierka na letnich igrzyskach olimpijskich">
Szermierka na letnich igrzyskach olimpijskich

Zawody w szermierce w ramach igrzysk olimpijskich rozgrywane są od Letnich Igrzysk Olimpijskich 1896 w Atenach. 
Pierwszy raz olimpijskie zawody dla kobiet rozegrane zostały w 1924 roku w Paryżu.

</doc>
<doc id="1892241" url="https://pl.wikipedia.org/wiki?curid=1892241" title="Wonderful (singel)">
Wonderful (singel)

Wonderful – singel Annie Lennox, wydany w roku 2004.
Ogólne informacje.
Był to trzeci i ostatni singel z albumu "Bare". W Stanach Zjednoczonych ukazał się w regularnej sprzedaży, a w pozostałych krajach tylko jako singel promocyjny. Utwór trafił na pierwsze miejsce amerykańskiej listy Hot Dance Club Play. Piosenka spotkała się z mieszanymi opiniami krytyków.

</doc>
<doc id="1892245" url="https://pl.wikipedia.org/wiki?curid=1892245" title="Szachownica Michajłowskiego">
Szachownica Michajłowskiego

Szachownica Michajłowskiego ("Fritillaria michailovskyi") – gatunek rośliny z rodziny liliowatych. Pochodzi z gór północno-zachodniej Turcji, jest uprawiany w wielu krajach jako roślina ozdobna. Gatunek ten odkryty został dopiero w 1914 podczas angielskiej wyprawy naukowej
Uprawa.
Nadaje się na rabaty. Wymaga żyznej, próchnicznej i przepuszczalnej gleby oraz nieco zacienionego stanowiska . Jest dość mrozoodporna, jednak w czasie bezśnieżnej zimy może przemarznąć, dlatego też należy ją przed zimą okryć. Rozmnaża się przez cebule przybyszowe, które wysadza się do ziemi jesienią. Można również stosować wysiew nasion (jesienią), jednak od wysiewu do zakwitnięcia rośliny mijają 3–4 lata. Przez lato roślinę obficie nawozi się, ale tylko do czasu, gdy nie przekwitnie.

</doc>
<doc id="1892246" url="https://pl.wikipedia.org/wiki?curid=1892246" title="Fritillaria michailovskyi">
Fritillaria michailovskyi



</doc>
<doc id="1892248" url="https://pl.wikipedia.org/wiki?curid=1892248" title="Puchar Portugalii w piłce nożnej">
Puchar Portugalii w piłce nożnej



</doc>
<doc id="1892249" url="https://pl.wikipedia.org/wiki?curid=1892249" title="Visual J++">
Visual J++

Visual J++ – język programowania, którego twórcą jest Microsoft. Jest on oparty na języku Java firmy Sun Microsystems. Dwa znaki "+" (w nazwie), które w programowaniu są operatorem inkrementacji, mają sugerować, iż J++ jest językiem "nowocześniejszym" i "lepszym" od Javy. 
J++ a Java.
Mimo iż J++ był dostosowany do standardów języka Java, Microsoft nie zawarł w nim kilku istotnych komponentów znanych z oryginału, na przykład RMI oraz JNI.
W dodatku, J++ implementował rozszerzenia nieznane Javie, np. callback, co sprawiło uznawanie J++ za znacznie odrębny język w stosunku do oryginalnej Javy, tym bardziej, że aplikacje w tym języku nie są dostosowane do ustandaryzowanych metod dostępu do ukrytych funkcji systemu operacyjnego, który jest możliwy w przypadku aplikacji napisanych w języku stworzonym przez Sun Microsystems.
Proces przeciwko twórcom J++.
Choć Sun Microsystems udzielił Microsoftowi licencji na język Java, po pewnym czasie wytoczył proces gigantowi z Redmond z powodu naruszenia zasad umowy. Powodem podjęcia czynności prawnych, była sprzeczna z postanowieniami dokumentu niepełna implementacja specyfikacji języka.
Niektórzy twierdzą, iż było to celowe działanie Microsoftu aby przynajmniej spowolnić rozwój technologii oryginalnej Javy.

</doc>
<doc id="1892251" url="https://pl.wikipedia.org/wiki?curid=1892251" title="Superpuchar Portugalii w piłce nożnej">
Superpuchar Portugalii w piłce nożnej



</doc>
<doc id="1892252" url="https://pl.wikipedia.org/wiki?curid=1892252" title="Dziwidło olbrzymie">
Dziwidło olbrzymie

Dziwidło olbrzymie ("Amorphophallus titanum") – gatunek rośliny z rodziny obrazkowatych ("Araceae"). W naturze rośnie w wilgotnych lasach równikowych w zachodniej części Sumatry. Ze względu na niszczenie jego siedlisk jest gatunkiem zagrożonym. Uprawiany bywa jako roślina ozdobna, a ze względu na okazałe rozmiary bulwy, liścia, a zwłaszcza kwiatostanu – także osobliwość botaniczna.
Biologia i ekologia.
W trakcie kwitnienia kwiatostan wytwarza woń przypominającą rozkład padliny. Zapach najintensywniejszy jest w nocy, wtedy też dziwidło przyciąga żerujące głównie nocą padlinożerne chrząszcze: "Diamesus" (omarlicowate), "Creophilus" (kusakowate) oraz Scarabaeidae, a do tego błonkówki z rodziny smuklikowatych. Nasiona rozsiewane są przez dzioborożca żałobnego.
Historia.
Dziwidło zostało „odkryte” i opisane po raz pierwszy w 1878 r. na Sumatrze przez włoskiego botanika Odoardo Beccariego (1843–1920). Roślina kwitnie rzadko w naturze, a jeszcze rzadziej w hodowli. Po raz pierwszy kwitnienie egzemplarza hodowlanego miało miejsce w królewskim ogrodzie botanicznym Kew Gardens w Wielkiej Brytanii. Obecnie, kiedy liczba okazów hodowanych jest już dość duża, nie jest rzadkością, że w ciągu roku zakwita w ogrodach na całym świecie kilka z nich.
W Polsce kwitnące dziwidło po raz pierwszy odnotowano 13 czerwca 2021 w Ogrodzie Botanicznym Uniwersytetu Warszawskiego.

</doc>
<doc id="1892254" url="https://pl.wikipedia.org/wiki?curid=1892254" title="Amorphophallus titanum">
Amorphophallus titanum



</doc>
<doc id="1892256" url="https://pl.wikipedia.org/wiki?curid=1892256" title="Friedrich Sigmund Merkel">
Friedrich Sigmund Merkel

Johann Friedrich Sigmund Merkel (ur. 5 kwietnia 1845 w Norymberdze, zm. 28 maja 1919 w Getyndze) – niemiecki lekarz anatom i patolog. Rektor Uniwersytetu w Rostocku w latach 1881/82 i 1882/83. W 1875 roku przedstawił pierwszy pełny opis komórek skóry, znanych obecnie pod eponimiczną nazwą komórek Merkla.
Życiorys.
Syn aptekarza Sigmunda Merkla (1806-1880) i Clary Osterhausen (1816–1877), córki lekarza Johanna Carla Osterhausena i Susanny Marii Wilhelminy Krüger. Wnuk Paula Wolfganga Merkla (1756–1820), norymberskiego kupca i polityka.
Studiował medycynę na Uniwersytecie w Erlangen, Greifswaldzie i Getyndze. Tytuł doktora medycyny otrzymał w 1869 roku w Erlangen. Został prosektorem w Getyndze i rok później habilitował się z anatomii. W 1872 roku został powołany na katedrę anatomii Uniwersytetu w Rostocku. W 1883 został profesorem anatomii na Uniwersytet Albertyna w Królewcu, od 1885 do 1919 wykładał w Getyndze.
Od 1880 członek Niemieckiej Akademii Przyrodników Leopoldina (niem. "Deutsche Akademie der Naturforscher Leopoldina"), członek Gesellschaft der Wissenschaften zu Göttingen.
W 1870 ożenił się z Anną Henle (1850–1923), córką Jakoba Henlego. Mieli trzech synów (dwóch zginęło na froncie) i trzy córki (dwie zmarły w młodym wieku). Syn Paul Merkel był profesorem prawa na Uniwersytecie w Greifswaldzie.
Merkel wprowadził do atlasów anatomicznych stosowaną do dziś konwencję, oznaczania tętnic kolorem czerwonym, żył – niebieskim, a nerwów – żółtym.

</doc>
<doc id="1892257" url="https://pl.wikipedia.org/wiki?curid=1892257" title="Kokarcynogen">
Kokarcynogen

Kokarcynogen, kokancerogen – czynnik chemiczny, fizyczny lub biologiczny, który wzmaga działanie czynnika rakotwórczego, jednak samodzielnie nie ma właściwości rakotwórczych i nie wywołuje nowotworzenia. Przykładami kokarcynogenów są olej krotonowy, olejki cytrusowe, niektóre surfaktanty (polisorbat, sorbitan), fenol i wiele jego pochodnych, niektóre alkany czy alkanole (np. etanol).

</doc>
<doc id="1892258" url="https://pl.wikipedia.org/wiki?curid=1892258" title="Araukania (region administracyjny)">
Araukania (region administracyjny)

Araukania () – jeden z 16 regionów Chile. Stolicą regionu jest miasto Temuco.
Prowincje regionu:

</doc>
<doc id="1892259" url="https://pl.wikipedia.org/wiki?curid=1892259" title="Coquimbo (region)">
Coquimbo (region)

Coquimbo () – jeden z 16 regionów Chile. Stolicą regionu jest miasto La Serena.
Prowincje regionu:

</doc>
<doc id="1892262" url="https://pl.wikipedia.org/wiki?curid=1892262" title="Ciąg poligonowy otwarty">
Ciąg poligonowy otwarty

Ciąg poligonowy otwarty – rodzaj ciągu poligonowego. Konstrukcja geometryczna, wykorzystywana do określania współrzędnych geodezyjnych punktów ciągu, w którym wyznaczane punkty poligonowe są jednostronnie lub obustronnie połączone z punktami nawiązania za pośrednictwem elementów nawiązujących: boków i kątów nawiązania.
"Bok nawiązania" jest odcinkiem zawartym pomiędzy punktem nawiązania danego ciągu a najbliższym punktem poligonowym, zaś "kąt nawiązania" jest kątem mierzonym na najbliższym punkcie nawiązania. Jego jedno ramię stanowi bok nawiązania, a drugie ramię to bok kierunkowy (orientacyjny) utworzony przez punkt nawiązania (wierzchołek tego kąta) i sąsiedni punkt osnowy wyższej klasy lub rzędu w stosunku do danego ciągu poligonowego.
Nawiązanie ciągu poligonowego zawierające obydwa elementy nawiązujące nosi nazwę "nawiązania pełnego". Jako obowiązującą regułę dla ciągów otwartych należy przyjąć pełne nawiązanie obustronne. Przy ciągach otwartych osnowy pomiarowej długość ciągu poligonowego nie powinna przekraczać 3000 metrów.
W trudnych warunkach terenowych dopuszcza się, jednak tylko w ramach osnowy pomiarowej, zakładanie ciągów otwartych nawiązanych jednostronnie, zwanych ciągami wiszącymi. W takim wypadku pomiar ciągu podlega weryfikacji poprzez wykonanie z ostatniego punktu tego ciągu pomiaru kontrolnego na co najmniej jeden szczegół terenowy I grupy dokładnościowej o znanych współrzędnych.

</doc>
<doc id="1892265" url="https://pl.wikipedia.org/wiki?curid=1892265" title="Valparaíso (region)">
Valparaíso (region)

Valparaíso (hiszp. "V Región de Valparaíso") – jeden z 16 regionów Chile. Stolicą regionu jest miasto Valparaíso.
Prowincje regionu:

</doc>
<doc id="1892267" url="https://pl.wikipedia.org/wiki?curid=1892267" title="Mleczaj lśniący">
Mleczaj lśniący

Mleczaj lśniący ("Lactarius albocarneus" Britzelm.) – gatunek grzybów należący do rodziny gołąbkowatych ("Russulaceae").
Systematyka.
Pozycja w klasyfikacji według Index Fungorum: "Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Gatunek ten został zdiagnozowany taksonomicznie przez Maxa Britzelmayra w "„Botanisches Zentralblatt”" z 1895.
Nazwę polską podała Alina Skirgiełło w 1998. Synonimy łacińskie:
Morfologia.
Średnicy 3–7 cm, u dojrzałych owocników płaski i nieco wklęsły na środku, na obrzeżach zazwyczaj pofalowany. Brzeg u młodych owocników podwinięty, u starszych wyprostowany. Powierzchnia o barwie jasnej, żółtawoszarej lub szarocielistej, u młodych owocników zazwyczaj z fioletowawym odcieniem, u starszych ochrowa, a miejscami nawet brązowoszara. Po uciśnięciu zmienia barwę na czarniawoszarą. Brzeg nieco jaśniejszy. Powierzchnia kapelusza jest silnie śluzowata i lepka, podczas suszy błyszcząca lub srebrzysto oszroniona. Cały owocnik wydziela mleczko, u młodych owocników obficie, u starszych słabo. Jest ono białe, w pierwszej chwili gorzkie, potem ostre i piekące. 
Blaszkowy, blaszki dość rzadkie, czasami rozwidlające się, wąskie. Początkowo są białokremowe, później jasno szarobrązowe.
Wysokość 5-6 cm, grubość 1-1,2 cm, początkowo pełny, później pusty. Powierzchnia o barwie od białej do białawopłowej, zwykle z rudawym odcieniem. Podobnie jak kapelusz jest silnie śluzowaty.
Zbudowany jest z kulistawych komórek powodujących ich specyficzną kruchość i nieregularny przełam. Barwa biała do białopłowej, miejsca uszkodzone u starszych okazów stają się jasnożółtawe. W smaku jest gorzki i piekący.
U młodych okazów wydziela się obficie, u starszych słabo. Jest białe, w pierwszej chwili gorzkie, później ostre w smaku.
Wysyp zarodników kremowy. Zarodniki elipsoidalne, o wymiarach 9–10 × 7–8 μm, pokryte brodawkami połączonymi listewkami tworzącymi bardzo słabo widoczny siateczkowaty wzór, amyloidalne. Podstawki o rozmiarach 45–50 × 9–11 μm. Cystydy dość rzadkie, o wąskowrzecionowatym kształcie i rozmiarach 60–70×5–8 μm.
Występowanie i siedlisko.
Występuje tylko w Europie. W Polsce gatunek rzadki. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Belgii, Danii, Niemczech, Litwie, Norwegii, Holandii, Finlandii.
Organizmy mikoryzowy, rozwijający się w glebie w lasach iglastych, zwłaszcza w obecności jodeł, wyłącznie na wapiennych glebach. Wytwarza owocniki od lipca do października. 

</doc>
<doc id="1892268" url="https://pl.wikipedia.org/wiki?curid=1892268" title="Lactarius albocarneus">
Lactarius albocarneus



</doc>
<doc id="1892269" url="https://pl.wikipedia.org/wiki?curid=1892269" title="Wyspa Siple’a">
Wyspa Siple’a

Wyspa Siple’a (ang. "Siple Island") – pokryta śniegiem, długa na 110 km wyspa antarktyczna. Leży na zachód od zatoki Wrigleya, w obrębie Lodowca Szelfowego Getza. Lodowiec ten oddziela otwarte wody Oceanu Południowego od wybrzeża Bakutisa, będącego częścią Ziemi Marii Byrd.
Wyspa ma powierzchnię 6390 km², a jej najwyższym punktem jest szczyt czynnego wulkanu tarczowego Mount Siple – 3110 m, co stawia wyspę na 17. miejscu wśród wysp o najwyższym wzniesieniu n.p.m. Nie stwierdzono erupcji tego wulkanu w czasach historycznych. Nie ma dowodu na to, że góra ta została kiedykolwiek zdobyta przez człowieka. Wulkan i cała wyspa zostały nazwane na cześć Paula A. Siple’a, polarnika, członka wypraw Richarda Byrda.

</doc>
<doc id="1892270" url="https://pl.wikipedia.org/wiki?curid=1892270" title="43 Pułk Piechoty (austro-węgierski)">
43 Pułk Piechoty (austro-węgierski)

Węgierski Pułk Piechoty Nr 43 (niem. "Ungarisches Infanterieregiment Nr. 43") – pułk piechoty cesarskiej i królewskiej Armii. 
Historia pułku.
Pułk kontynuował tradycje pułku utworzonego w 1814 roku. 
Okręg uzupełnień nr 43 Caransebeş () na terytorium 7 Korpusu.
Kolejnymi szefami pułku byli:
Kolory pułkowe: pomarańczowy, guziki srebrne. 
Skład narodowościowy w 1914 roku – 78% Rumuni.
W 1873 roku sztab pułku stacjonował w Peszcie, natomiast komenda rezerwowa i stacja okręgu uzupełnień w Karánsebes.
W 1903 roku komenda pułku razem z 1. i 2. batalionem stacjonowała w Wiedniu, 3. batalion w Bruku nad Litawą, a 4. batalion w Karánsebes.
W latach 1904–1914 komenda pułku razem z 3. i 4. batalionem stacjonowała w Fehértemplom, 2. batalion stacjonował w Karánsebes. Natomiast 1. batalion podlegał dyslokacjom: 1904 – Castelnuovo, 1906 – Budva, 1906–1907 - Kotor a od 1908 w Fehértemplom.
Pułk wchodził w skład 68 Brygady Piechoty należącej do 34 Dywizji Piechoty.

</doc>
<doc id="1892272" url="https://pl.wikipedia.org/wiki?curid=1892272" title="Anderson Dawson">
Anderson Dawson

Andrew „Anderson” Dawson (ur. 16 lipca 1863 w Rockhampton, zm. 20 lipca 1910 w Brisbane) – australijski polityk, członek Australijskiej Partii Pracy. W 1899 pełnił przez tydzień urząd premiera Queenslandu, przez co w australijskiej historiografii uważany jest za pierwszego socjalistycznego premiera w dziejach tego kraju. Często bywa również uznawany za pierwszego na świecie wywodzącego się z tego obozu szefa rządu o charakterze parlamentarnym.
Pochodził z kolonii Queensland. Jego rodzice zmarli wkrótce po jego narodzinach, przez co wczesne dzieciństwo spędził w sierocińcu. Gdy miał dziewięć lat, opiekę nad nim przejął jego wuj. Pracę zawodową zaczynał jak górnik, zaangażował się też w związki zawodowe. Później był też redaktorem naczelnym lokalnej gazety w Charters Towers. 
W 1893 rozpoczął karierę polityczną, uzyskując mandat w Zgromadzeniu Ustawodawczym Queenslandu. Po krótki epizodzie jako szef rządu kolonii, w 1901, w pierwszych wyborach federalnych, został wybrany członkiem nowo powstałego Senatu Australii. W 1904 wszedł do gabinetu Chrisa Watsona jako minister obrony. W 1906 stracił swój mandat i został zmuszony do przejścia na polityczną emeryturę. Zmarł cztery lata później, w wieku zaledwie 47 lat. 
Od 1949 upamiętnia go okręg wyborczy Dawson, obejmujący północną część wybrzeża stanu Queensland. 

</doc>
<doc id="1892273" url="https://pl.wikipedia.org/wiki?curid=1892273" title="SFERIA">
SFERIA



</doc>
<doc id="1892274" url="https://pl.wikipedia.org/wiki?curid=1892274" title="Sferia S.A">
Sferia S.A



</doc>
<doc id="1892276" url="https://pl.wikipedia.org/wiki?curid=1892276" title="Friedrich Merkel">
Friedrich Merkel



</doc>
<doc id="1892280" url="https://pl.wikipedia.org/wiki?curid=1892280" title="Nick Jonas and the administration">
Nick Jonas and the administration



</doc>
<doc id="1892281" url="https://pl.wikipedia.org/wiki?curid=1892281" title="Dmytro Lewicki">
Dmytro Lewicki



</doc>
<doc id="1892282" url="https://pl.wikipedia.org/wiki?curid=1892282" title="Dymitr Lewicki">
Dymitr Lewicki

Dymitr/Dmitrij Lewicki może odnosić się do:

</doc>
<doc id="1892283" url="https://pl.wikipedia.org/wiki?curid=1892283" title="Bridgit Mendler">
Bridgit Mendler

Bridgit Claire Mendler (ur. 18 grudnia 1992) – amerykańska aktorka i piosenkarka.
Karierę rozpoczęła w 2006 roku. Znana z roli Teddy Duncan w sitcomie "Good Luck, Charlie" (pol. "Powodzenia Charlie"), emitowanym przez Disney Channel. Wystąpiła gościnnie w serialu "Czarodzieje z Waverly Place" jako Julia Van Heusen – dziewczyna Justina Russo. Pojawiła się również w jednym z epizodów "Jonas". Wystąpiła w produkcji Disneya "Lemonade Mouth" (pol. "Lemoniada Gada").
Życiorys.
Bridgit urodziła się w Waszyngtonie, skąd w wieku ośmiu lat, wraz z rodziną, przeniosła się do Mill Valley w Kalifornii. Tam też po raz pierwszy wyraziła zainteresowanie i chęć zostania artystką – aktorką, piosenkarką.
Mając niespełna 12 lat otrzymała pierwszą rolę. Dwa lata później podpisała pierwszy kontrakt. Coraz czynniej udzielała się na scenie Los Angeles, co zaowocowało kilkoma małymi występami młodej piosenkarki oraz pierwszą rolą – w operze mydlanej operze "Szpital miejski".
W 2008 Mendler zagrała rolę Kristen Gregory w filmie "Elita". W 2009 grała Penny – miłość Nicka Jonasa, w premierowym odcinku serialu "Jonas". W tym samym roku, u boku Lindsay Lohan zagrała w filmie "Prawo ciążenia".
Artystka ma również na swoim koncie siedem gościnnych epizodów w "Czarodziejach z Waverly Place", gdzie wcieliła się w rolę Julii Van Heusen, wampirzycy, w której zakochuje się Justin Russo (David Henrie). Gra jedną z głównych ról w serialu "Powodzenia, Charlie!". W jej filmografii znajdziemy też informacje o występach w filmach: "Dzieciaki z High School Musical" (jako Pamela Jones) oraz "Alvin i wiewiórki" (jako Becca Kingston).
Bridgit Mendler jako piosenkarka nagrała kilka utworów dla stacji Disney Channel. Najbardziej znany jest ˌˌHang In There Babyˈˈ – intro do "Powodzenia, Charlie!". Udzieliła również swojego głosu do nagrania coveru piosenki ˌˌWhen She Loved Meˈˈ ("Toy Story 2"), który trafił na płytę "Disneymania 7". Również jej autorstwa jest piosenka do filmu "Dzwoneczek i uczynne wróżki", zatytułowana ˌˌHow to Believeˈˈ. Można także posłuchać piosenki ˌˌThis is my Paradiseˈˈ, którą nagrała do filmu "Cziłała z Beverly Hills 2". W 2011 roku nagrała piosenkę ˌˌI’m gonna run to youˈˈ promującą film "".
W 2012 roku zaczęła pracę nad swoją debiutancką płytą "Hello My Name Is", która ukazał się w tym samym roku – 22 października. Pierwszym singlem promującym tę płytę jest „Ready or Not”, który miał swoją premierę 3 sierpnia 2012 roku, a 10 sierpnia pojawił się oficjalny teledysk. Drugim singlem zostało „Hurricane”.
Dnia 25 sierpnia 2016 roku wydała pierwszy singiel „Atlantis” zapowiadający jej minialbum pt. "Nemesis". Drugim singlem został utwór „Do you miss me at all”, którego premiera odbyła się 3 listopada. 
Dyskografia.
Ścieżki dźwiękowe
Piosenki
Linki zewnętrzne.
 

</doc>
<doc id="1892284" url="https://pl.wikipedia.org/wiki?curid=1892284" title="Nick Jonas and The Administration">
Nick Jonas and The Administration



</doc>
<doc id="1892290" url="https://pl.wikipedia.org/wiki?curid=1892290" title="Międzynarodowe Stowarzyszenie Szachistów Niewidomych">
Międzynarodowe Stowarzyszenie Szachistów Niewidomych

Międzynarodowe Stowarzyszenie Szachistów Niewidomych (ang. "International Braille Chess Association" – IBCA) – stowarzyszenie powstałe w 1948, którego celem jest popularyzacja gry w szachy dla niewidomych i słabowidzących oraz organizowanie szachowych imprez międzynarodowych przede wszystkim Olimpiady Szachowej Niewidomych.
Stowarzyszenie zostało założone przez niewidomego angielskiego szachistę R. W. Bonhmana.
W 1964 Międzynarodowa Federacja Szachowa oficjalnie uznała IBCA za jedną ze współpracujących organizacji, czego dowodem było stworzenie tytułu oficjalnego Szachowego Mistrza Niewidomych.
IBCA organizuje mistrzostwa świata niewidomych zarówno w konkurencji indywidualnej, jak i drużynowej oraz w grze korespondencyjnej, w której jest stosowane pismo Braille’a.
Pierwsza olimpiada szachowa niewidomych została zorganizowana przez IBCA w 1961.
XI Olimpiada Szachowa Niewidomych została rozegrana w 2000 Zakopanem.
W 2004 Polska zdobyła I miejsce w szachowej olimpiadzie niewidomych.
Międzynarodowa drużyna niewidomych szachistów została dopuszczona, na prawach państwa, do rozgrywek olimpijskich wśród widzących. W składzie reprezentacji IBCA występowali m.in. Teresa Dębowska, Anna Stolarczyk, Piotr Dukaczewski.
Obecnie IBCA jest integralną częścią Międzynarodowego Związku Niewidomych Sportowców.

</doc>
<doc id="1892291" url="https://pl.wikipedia.org/wiki?curid=1892291" title="Referendum konstytucyjne w Australii w 1999 roku">
Referendum konstytucyjne w Australii w 1999 roku

Referendum konstytucyjne w Australii w 1999 roku odbyło się 6 listopada i dotyczyło zniesienia unii personalnej między Australią i Wielką Brytanią oraz wprowadzenia w Australii republiki. Poprzedzone burzliwą kampanią i ogólnonarodową debatą, referendum zakończyło się porażką obozu republikańskiego i utrzymaniem dotychczasowego ustroju Australii. 
Pytania referendalne.
Pytanie 1.
Czy popiera Pan/Pani następującą zmianę w prawie: zmianę konstytucji Australii tak, aby ustanowić Związek Australijski jako republikę, gdzie królowa i gubernator generalny zostaną zastąpieni prezydentem powoływanym większością 2/3 przez członków Parlamentu Związku ("To alter the Constitution to establish the Commonwealth of Australia as a republic with the Queen and Governor-General being replaced by a President appointed by a two-thirds majority of the members of the Commonwealth Parliament.")?
Pytanie 2.
Czy popiera Pan/Pani dodanie do konstytucji Australii preambuły? (poniżej na karcie do głosowania umieszczony był cały proponowany tekst preambuły).
Wyniki.
Zgodnie z konstytucją Australii, do wprowadzenia zmian w ustawie zasadniczej niezbędne jest uzyskanie „podwójnej większości”. Zmianę musi poprzeć większość ludności Australii liczonej łącznie, ale jednocześnie musi ona uzyskać większość w co najmniej czterech z sześciu stanów. W referendum z 1999 nie udało się uzyskać żadnej z tych większości. Frekwencja wyniosła 95,10%, co wynikało głównie z prawnego obowiązku udziału w głosowaniu dla pełnoletnich obywateli. 
Pytanie 1.
W skali całego kraju głosy na „tak” oddało 45,13% wyborców. Największe poparcie republika uzyskała w Australijskim Terytorium Stołecznym (ACT) (63,27%), a wśród stanów w Wiktorii (49,84%). Najniższe poparcie zanotowano w Queensland, gdzie za zmianami opowiedziało się 37,44% wyborców.
Pytanie 2.
W skali całego kraju za dodaniem preambuły zagłosowało 39,34% biorących udział w referendum. Ponownie najwięcej zwolenników zmian było w ACT (43,61%), a wśród stanów w Wiktorii (42,46%). Na ostatnim miejscu i tym przypadku uplasował się Queensland z wynikiem 32,81%.

</doc>
<doc id="1892292" url="https://pl.wikipedia.org/wiki?curid=1892292" title="Mleczaj lepki">
Mleczaj lepki

Mleczaj lepki ("Lactarius uvidus" (Fr.) Fr.) – gatunek grzybów należący do rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Gatunek ten został zdiagnozowany taksonomicznie po raz pierwszy przez Eliasa Friesa w drugim tomie "Observationes mycologicae" z 1815 r. (jako "Agaricus uvidus"). Do rodzaju "Lactarius" został przeniesiony przez tego samego autora w "Epicrisis systematis mycologici" z 1838 r. 
Niektóre synonimy naukowe:
Nazwę polską podał Franciszek Błoński w 1898 r. 
Morfologia.
Średnicy 2–8 cm, zabarwiony cielistobrązowawo lub szarobrązowawo, niestrefowany, po ugnieceniu fioletowiejący, u dojrzałych owocników blaknący. Pokryty śluzowatą podczas deszczu skórką. Za młodu jest wypukły, później płaski, na koniec wklęsły. Zawsze występują liliowe odcienie.
Cienkie, nieco zbiegające lub przyrośnięte przy trzonie. Kolor białawy, po skaleczeniu wybarwiają się fioletowo.
Wysokość 5–8 cm, grubość 0,5–1,5 cm, w środku gąbczasty, a u starszych okazów pusty. Białawy, częściowo ochrowo-plamisty, przy dużej wilgotności powietrza nieco lepki.
Zbudowany jest z kulistawych komórek powodujących ich specyficzną kruchość i nieregularny przełam. Smak łagodny, po chwili gorzki. Wydziela białe mleczko, szybko wybarwiające się ametystowo na powietrzu.
Biały. Zarodniki elipsoidalne, o wymiarach 9–11 × 7,5–9 μm, bez pory rostkowej, pokryte drobnymi brodawkami połączonymi listewkami tworzącymi siateczkowaty wzór, amyloidalne.
Występowanie i siedlisko.
Jest szeroko rozprzestrzeniony w Europie, Azji i Ameryce Północnej. W Polsce nie jest rzadki; w piśmiennictwie mykologicznym opisano liczne jego stanowiska.
Rozwija się w glebie w lasach iglastych i liściastych, często pod brzozami, bukami, dębami, lipami. Wytwarza owocniki od sierpnia do października. Zazwyczaj występuje gromadnie. Preferuje miejsca wilgotne. 
Znaczenie.
Organizm mikoryzowy. Grzyb niejadalny. W Rosji i na Ukrainie uważany jest jednak za grzyb jadalny.
Gatunki podobne.
Charakterystycznymi cechami mleczaja lepkiego są: występowanie w wilgotnych miejscach, lepki i mięsistoliliowy kapelusz z brązowawym odcieniem, niemal zupełny brak prążków na kapeluszu oraz przebarwiające się na ametystowo mleczko blaszek. Podobne są:

</doc>
<doc id="1892293" url="https://pl.wikipedia.org/wiki?curid=1892293" title="Lactarius uvidus">
Lactarius uvidus



</doc>
<doc id="1892297" url="https://pl.wikipedia.org/wiki?curid=1892297" title="Inside the Actors Studio">
Inside the Actors Studio



</doc>
<doc id="1892298" url="https://pl.wikipedia.org/wiki?curid=1892298" title="C. Floyd Haviland">
C. Floyd Haviland

Clarence Floyd Haviland (ur. 15 sierpnia 1875 w Spencertown, zm. 1 stycznia 1930 w Kairze) – amerykański lekarz psychiatra. 
Syn lekarza Normana H. Havilanda i Henrietty Newman. Uczęszczał do szkół w Fulton i ukończył Syracuse Medical School w 1896 roku, po czym praktykował w Manhattan State Hospital. W szpitalu tym pracował do 1910 roku jako drugi asystent, od 1910 związany z King's Park State Hospital jako pierwszy asystent. W 1915 mianowany superintendentem Connecticut State Hospital w Middletown. Od 1921 kierował New York State Hospital Commission, z dniem 1 lipca 1926 został superintendentem Manhattan State Hospital. Od 1927 wykładał psychiatrię na Columbia University. Zmarł na zapalenie płuc podczas wakacji w Egipcie.
Był członkiem, sekretarzem-skarbnikiem (1921), wiceprzewodniczącym (1924) i przewodniczącym (1925) American Psychiatric Association; wiceprzewodniczącym National Society for the Promotion of Occupational Therapy (1920), członkiem Albany County Medical Society, New York State Medical Society, American Medical Association, American Occupational Therapy Association, American Genetic Association, Eugenics Research Association, American Psychopathological Association, Association for Research in Mental and Nervous Diseases, American Social Hygiene Association, American Association for the Advancement of Science, New England Society of Psychiatry, New York Neurological Society, New York Society of Medical Jurisprudence, New York Psychiatrical Society, New York Society of Clinical Psychiatry.
26 czerwca 1908 ożenił się z Amy Amelią Miller z Nowego Jorku.
Jego brat F. Ross Haviland również był lekarzem psychiatrą.

</doc>
<doc id="1892299" url="https://pl.wikipedia.org/wiki?curid=1892299" title="Wzgórze Panieńskie">
Wzgórze Panieńskie



</doc>
<doc id="1892300" url="https://pl.wikipedia.org/wiki?curid=1892300" title="Odczynnik czysty">
Odczynnik czysty

Klasa czystości "czysty" (w nomenklaturze polskiej oznaczane skrótem "cz.", angielskiej "pure", niemieckiej "rein", rosyjskiej "czistyj", w łacińskiej "purum") są to odczynniki chemiczne stosowane w laboratoriach, o dosyć dobrym stopniu czystości spełniające wymagania odpowiedniej normy czystości, do stosowania najczęściej w skali decygramowej. 
Chęć przeprowadzenia dokładniejszych analiz chemicznych (np analizy śladowej) może sprawić, że stopnień zanieczyszczenia tych odczynników (obecność w nich innych, niepożądanych substancji, które mogą komplikować reakcję) okaże się zdecydowanie za duży. W takim wypadku konieczne jest posłużenie się odczynnikami o znacznie wyższym stopniu czystości takimi jak odczynniki chemicznie czyste ("chem. cz."), odczynniki czyste do analizy ("cz.d.a."), odczynniki spektralnie czyste, odczynniki do mikroanalizy lub odczynniki jądrowo czyste. 
W celu ustalenia czy odczynnik czysty nadaje się do konkretnej reakcji analitycznej pomocne może okazać się przeprowadzenia ślepej próby pod kątem niepożądanego zanieczyszczenia.
Niższą klasą czystości odczynników i surowców jest czystość "techniczny" (skrót "techn.") o zwykle niższych parametrach czystości a co za tym idzie o niższej cenie.

</doc>
<doc id="1892301" url="https://pl.wikipedia.org/wiki?curid=1892301" title="Jegliniszki (jezioro)">
Jegliniszki (jezioro)

Jegliniszki – jezioro położone w północno-wschodniej Polsce, w województwie podlaskim, w powiecie suwalskim, w gminie Wiżajny.
Jezioro Jegliniszki jest płytkim, powoli zarastającym zbiornikiem wodnym. Latem rośliny pływające pokrywają sporą część tafli jeziora. Są to głównie grążele żółte i grzybienie północne (nenufary). Nad jeziorem można zaobserwować liczne ptactwo wodne, przede wszystkim różne gatunki kaczek.
Z południowo-zachodniego brzegu jeziora wypływa ciek wodny, zasilający Jezioro Hańcza.

</doc>
<doc id="1892304" url="https://pl.wikipedia.org/wiki?curid=1892304" title="Clarence Floyd Haviland">
Clarence Floyd Haviland



</doc>
<doc id="1892312" url="https://pl.wikipedia.org/wiki?curid=1892312" title="Amerykańskie Towarzystwo Psychiatryczne">
Amerykańskie Towarzystwo Psychiatryczne

Amerykańskie Towarzystwo Psychiatryczne, APA () – główne stowarzyszenie zawodowe skupiające psychiatrów i studentów psychiatrii w Stanach Zjednoczonych i największe takie na świecie. Liczy około 38 500 osób. Od 1952 opracowuje podręcznik statystyczno-diagnostyczny zaburzeń psychicznych DSM; jego najnowsze wersje to DSM-IV i DSM-5. Towarzystwo publikuje także stanowiska, ekspertyzy sądowe, poradniki praktyki klinicznej i liczne czasopisma naukowe.
Historia.
Towarzystwo wywodzi się bezpośrednio z założonej w 1844 organizacji dyrektorów szpitali psychiatrycznych, AMSAII, która w 1893 zmieniła nazwę na "American Medico-Psychological Association", a w 1921 na obecne "American Psychiatric Association". Obecnie APA jest zrzeszona z wieloma organizacjami regionalnymi i międzynarodowymi.
Po kontrowersjach związanych z medialnym rozgłosem wokół wyników ankiety 2417 członków APA na temat zdrowia psychicznego kandydata Barry'ego Goldwatera w trakcie amerykańskiej kampanii prezydenckiej w 1964, towarzystwo przyjęło w 1972 zasadę Goldwatera, która zabrania jego członkom przedstawiania tego typu diagnoz w oparciu jedynie o luźne medialne wrażenia.
Decyzja APA o zmianie klasyfikacji homoseksualizmu w podręczniku DSM w 1973 odbyła się w atmosferze konfliktu między starszym pokoleniem psychiatrów o ortodoksyjnym nastawieniu psychoanalitycznym a przedstawicielami nurtu poznawczo-behawioralnego oraz wśród protestów aktywistów praw LGBT.
W pierwszym dziesięcioleciu XXI wieku ujawniono, że część amerykańskich psychologów i psychiatrów pomagała w obejmujących tortury przesłuchaniach osób zatrzymanych w ramach wojny z terroryzmem. Oba główne towarzystwa tych zawodów wypowiedziały się przeciw etyczności i efektywności takich metod i zmuszone były dokonać rewizji swoich standardów etycznych.

</doc>
<doc id="1892313" url="https://pl.wikipedia.org/wiki?curid=1892313" title="Konwencja o ochronie wędrownych gatunków dzikich zwierząt">
Konwencja o ochronie wędrownych gatunków dzikich zwierząt

Konwencja o ochronie wędrownych gatunków dzikich zwierząt (ang. "The Convention on the Conservation of Migratory Species of Wild Animals", w skrócie CMS) zwana konwencją bońską – umowa międzynarodowa sporządzona 23 czerwca 1979 roku w Bonn celem ochrony dzikich zwierząt, które migrując przekraczają jedną lub więcej granic jurysdykcji państwowej w różnych cyklach życiowych.
Zgodnie z art. 18 Konwencja zaczęła obowiązywać 1 listopada 1983 r. trzy miesiące po ratyfikacji lub przystąpieniu przez 15 stron. W 2016 liczba stron wynosiła 120.
Strony konwencji uznały potrzebę podjęcia działań dla uniknięcia zagrożenia jakiegokolwiek gatunku wędrownego, w tym sprzyjanie badaniom nad gatunkami wędrownymi, współdziałanie w tych badaniach i popieranie ich, podejmowanie starań dla zapewnienia bezzwłocznej ochrony zagrożonych gatunków wędrownych (załącznik I konwencji oraz podejmowanie starań w celu zawarcia porozumień dotyczących ochrony i zarządzania gatunkami wędrownymi (załącznik II konwencji).
Organem decyzyjnym konwencji jest Konferencja Stron Konwencji. Organem doradczym jest Rada Naukowa Konwencji. Sekretariat konwencji mieści się w Bonn. Podczas sesji Konferencji Stron wybierany jest Komitet Stały, który pomiędzy sesjami Konferencji Stron podejmuje decyzje w niektórych sprawach.
Do rozstrzygania sporów za zgodą stron właściwy jest Stały Sąd Rozjemczy (art. 13). Teksty autentyczne spisano w języku angielskim, francuskim, hiszpańskim, niemieckim i rosyjskim.
Zastrzeżenia dozwolone są w sprawie obecności w załącznikach któregokolwiek gatunku wędrownego (art. 14). Depozytariuszem jest rząd RFN (art. 16)
Polska jest stroną konwencji od 1 maja 1996, członkiem Komitetu Stałego Konwencji oraz stroną porozumień dotyczących ochrony nietoperzy (EUROBATS) i małych waleni (ASCOBANS).

</doc>
<doc id="1892315" url="https://pl.wikipedia.org/wiki?curid=1892315" title="Konwencja Bońska">
Konwencja Bońska



</doc>
<doc id="1892320" url="https://pl.wikipedia.org/wiki?curid=1892320" title="Kat von D">
Kat von D



</doc>
<doc id="1892321" url="https://pl.wikipedia.org/wiki?curid=1892321" title="Funkcje analityczne">
Funkcje analityczne



</doc>
<doc id="1892324" url="https://pl.wikipedia.org/wiki?curid=1892324" title="Siedzący żołnierz">
Siedzący żołnierz

Siedzący żołnierz – pastel na żłobkowanym papierze naklejonym na tekturę z 1809 autorstwa polskiego malarza i rysownika Aleksandra Orłowskiego, znajdujący się w zbiorach Muzeum Narodowego w Poznaniu. Przedstawia siedzącego na kamieniu żołnierza w hełmie opierającego obie ręce na trzonie maczugi lub berdysza, patrzącego w daleką, pustą przestrzeń.
Historia obrazu.
Orłowski namalował obraz w roku 1809 w Petersburgu. Został zakupiony w latach sześćdziesiątych XIX wieku przez barona Edwarda Rastawieckiego, w roku 1870 wraz z całą kolekcją odkupiony przez hrabiego Seweryna Mielżyńskiego, a następnie przekazany Poznańskiemu Towarzystwu Przyjaciół Nauk (po śmierci Mielżyńskiego w zbiorach Muzeum im. Mielżyńskich w Poznaniu przy PTPN). Po zakończeniu I wojny światowej wraz z kolekcją malarstwa przekazany został w depozyt Muzeum Wielkopolskiemu. W 1939 władze nazistowskie przywróciły instytucji nazwę Kaiser Friedrich Museum Posen. Dzieła polskich malarzy przeniesiono do składnicy w kościele świętego Marcina, skąd w roku 1943 obraz skradziono. W 2009 został sprzedany przez krakowski antykwariat. Rozpoznany jako zaginiony zbiór muzealny został dopiero przy kolejnej transakcji w styczniu 2010 na aukcji dzieł sztuki w warszawskim Domu Aukcyjnym Rempex. 

</doc>
<doc id="1892325" url="https://pl.wikipedia.org/wiki?curid=1892325" title="Koenigsstuhl">
Koenigsstuhl



</doc>
<doc id="1892326" url="https://pl.wikipedia.org/wiki?curid=1892326" title="Koga (ujednoznacznienie)">
Koga (ujednoznacznienie)



</doc>
<doc id="1892328" url="https://pl.wikipedia.org/wiki?curid=1892328" title="Friedrich Gustav Jakob Henle">
Friedrich Gustav Jakob Henle



</doc>
<doc id="1892329" url="https://pl.wikipedia.org/wiki?curid=1892329" title="Lactarius amarus">
Lactarius amarus

Lactarius amarus R. Heim – gatunek grzybów należący do rodziny gołąbkowatych ("Russulaceae"). W Polsce nie występuje. 
Charakterystyka.
Grzyby mikoryzowe, rozwijające się w glebie i wytwarzające naziemne owocniki złożone z kapelusza i trzonu, których miąższ zbudowany jest z kulistawych komórek powodujących ich specyficzną kruchość i nieregularny przełam. Kapelusz owocników ma pokrój szerokorozpostarty, średnicę 4–4,5 cm, jest złotawo lub żółto zabarwiony, jaśniej, koncentrycznie strefowany. Hymenofor blaszkowy, blaszki gęsto rozstawione. Trzon krótki, stożkowaty, o długości ok. 2 cm i średnicy przy kapeluszu ok. 1 cm, zwężający się i zaostrzony przy podstawie. Miąższ zwarty, kremowy, bez zapachu, wytwarzający białe, ostro-gorzkie mleczko. Zarodniki elipsoidalne, o wymiarach 7,8–9×6,9–7,7 μm, pokryte brodawkami częściowo połączonymi siateczką o wysokości ok. 0,8–1,5 µm, amyloidalne. Wysyp zarodników biały.

</doc>
<doc id="1892334" url="https://pl.wikipedia.org/wiki?curid=1892334" title="Boostedt">
Boostedt

Boostedt – gmina w Niemczech w kraju związkowym Szlezwik-Holsztyn, w powiecie Segeberg, siedziba urzędu Boostedt-Rickling.

</doc>
<doc id="1892335" url="https://pl.wikipedia.org/wiki?curid=1892335" title="Mikałaj Marcinczyk">
Mikałaj Marcinczyk

Mikałaj Marcinczyk (, ur. w Kubielnikach, zm. 23 kwietnia 1980 w Grodnie) – białoruski działacz społeczno-polityczny, lekarz, publicysta, autor pamiętników, represjonowany przez władze polskie i radzieckie.
Życiorys.
Urodził się 3 (16) grudnia 1901 roku we wsi Kubielniki w powiecie grodzieńskim guberni grodzieńskiej Imperium Rosyjskiego. W 1921 roku, po tym, jak Grodzieńszczyzna znalazła się w granicach II Rzeczypospolitej, Marcinczyk został jednym z założycieli Białoruskiego Związku Studentów, a następnie jednym z jego kierowników i redaktorem czasopisma „Studenckaja Dumka”. Brał udział w konferencji założycielskiej Białoruskiej Włościańsko-Robotniczej Hromady w 1925 w Gdańsku. Od roku 1925 był sekretarzem, a od 1934 zastępcą przewodniczącego Zarządu Głównego TBSz.
W 1926 roku należał do zarządu Białoruskiego Komitetu Narodowego w Wilnie. W 1927 ukończył studia na Uniwersytecie Stefana Batorego w Wilnie i w tym samym roku zaczął wykładać chemię i anatomię w Gimnazjum Białoruskim w Wilnie. Jednocześnie pracował jako lekarz w uniwersyteckiej klinice. Był osobistym lekarzem Michała Zabejdy-Sumickiego.
W 1927 i 1930 aresztowany. W 1931 wysłany do wsi Narewka pod dozór policji.
W latach 30. został oskarżony przez prasę KP(b)B i KPZB o „współpracę z władzami polskimi i próby odwrócenia TBSz z drogi walki narodowo-wyzwoleńczej”. Wskutek tego zrezygnował z działalności społecznej i politycznej.
Od 1944, kiedy grodzieńczyzna weszła w skład Białoruskiej SRR, Marcinczyk został głównym lekarzem szpitala zakaźnego w Grodnie. Aresztowany przez organy Ministerstwa Bezpieczeństwa Państwowego w 1948. 12 marca 1949 skazany na 10 lat łagrów i zesłany do Workuty, gdzie pracował jako lekarz w obozowym szpitalu. Zrehabilitowany w 1956.
Po opuszczeniu łagru powrócił do Grodna, gdzie pracował w szpitalu obwodowym. Pozostawił pamiętniki.
Siostra Mikałaja, Luba Marcinczyk, była żoną Alaksandra Audzieja.

</doc>
<doc id="1892336" url="https://pl.wikipedia.org/wiki?curid=1892336" title="Mark Sinyangwe">
Mark Sinyangwe

Mark Sinyangwe (ur. 29 grudnia 1979, zm. 11 sierpnia 2011) – zambijski piłkarz grający na pozycji obrońcy.
Kariera klubowa.
Karierę piłkarską Sinyangwe rozpoczął w klubie Nkana FC z miasta Kitwe. W 1998 roku zadebiutował w jego barwach w rozgrywkach zambijskiej Premier League. W 1999 roku osiągnął z Nkaną swój pierwszy sukces w karierze, gdy wywalczył mistrzostwo Zambii. W 2000 roku zdobył Puchar Zambii, a w 2001 ponownie został mistrzem kraju.
W 2002 roku Sinyangwe został piłkarzem Nchangi Rangers i w tamtym sezonie zdobył Tarczę Dobroczynności. W 2003 roku na krótko wrócił do Nkany, a następnie ponownie odszedł do Nchangi Rangers. W 2005 roku grał w Green Buffaloes F.C. z Lusaki i zdobył wtedy Puchar Zambii. W 2006 roku był piłkarzem Power Dynamos F.C. W 2007 roku po raz trzeci stał się zawodnikiem Nkany F.C.
Kariera reprezentacyjna.
W reprezentacji Zambii Sinyangwe zadebiutował w 1999 roku. W 2002 roku w Pucharze Narodów Afryki 2002 w Mali wystąpił we 2 spotkaniach: z Tunezją (0:0) i z Senegalem (0:1). W 2006 roku podczas Pucharu Narodów Afryki 2006 był rezerwowym i nie rozegrał żadnego spotkania.

</doc>
<doc id="1892345" url="https://pl.wikipedia.org/wiki?curid=1892345" title="Drużynowe Mistrzostwa Świata na Żużlu 1970">
Drużynowe Mistrzostwa Świata na Żużlu 1970

Drużynowe Mistrzostwa Świata na Żużlu 1970 – jedenasta edycja w historii.
Eliminacje.
Runda brytyjska.
Wielka Brytania automatycznie w finale.

</doc>
<doc id="1892346" url="https://pl.wikipedia.org/wiki?curid=1892346" title="Harry Milanzi">
Harry Milanzi

Harry Milanzi (ur. 13 marca 1978) – zambijski piłkarz grający na pozycji napastnika.
Kariera klubowa.
Karierę piłkarską Milanzi rozpoczął w klubie Nchanga Rangers z miasta Chingola. W 1996 roku zadebiutował w jego barwach w rozgrywkach zambijskiej Premier League. W 1998 roku osiągnął z Nchangą swój pierwszy sukces w karierze, gdy wywalczył mistrzostwo Zambii. W latach 2000-2002 Zambijczyk występował w Meksyku. Najpierw był tam zawodnikiem Correcaminos UAT, a następnie Atlético Zamora. W 2002 roku wrócił do Nchangi Rangers i zdobył z nią wówczas Tarczę Dobroczynności.
W 2003 roku Milanzi ponownie wyjechał zagranicę. Przeszedł wówczas do południowoafrykańskiego Golden Arrows z Durbanu. Zawodnikiem Golden Arrows był do 2006 roku. Wtedy też odszedł do angolskiego Primeiro de Agosto Luanda. W 2006 roku wywalczył mistrzostwo Angoli i zdobył Puchar Angoli. W 2009 roku ponownie zdobył krajowy puchar.
W 2005 został zdyskwalifikowany za doping na sześć miesięcy po tym, jak testy antydopingowe wykazały stosowanie przez niego marihuany.
Kariera reprezentacyjna.
W reprezentacji Zambii Milanzi zadebiutował w 1996 roku. W 2002 roku w Pucharze Narodów Afryki 2002 w Mali wystąpił we 2 spotkaniach: z Senegalem (0:1) i z Egiptem (1:2). W 2006 roku podczas Pucharu Narodów Afryki 2006 był rezerwowym i nie rozegrał żadnego spotkania.

</doc>
<doc id="1892348" url="https://pl.wikipedia.org/wiki?curid=1892348" title="Wyższa Szkoła Gospodarki Krajowej w Kutnie">
Wyższa Szkoła Gospodarki Krajowej w Kutnie

Wyższa Szkoła Gospodarki Krajowej w Kutnie (potocznie WSGK Kutno) – uczelnia niepubliczna z siedzibą w Kutnie, przy ulicy Lelewela 7.
Uczelnia oferuje studia stacjonarne i niestacjonarne oraz podyplomowe. Organizuje także szeroki wachlarz kursów dokształcających. Uczelnia dysponuje własnymi domami studenckimi, zapleczem socjalnym i sportowym. Posiada bibliotekę, jak również własne wydawnictwo – „Wydawnictwo WSGK”.
Historia i podstawy prawne.
Niepaństwowa Wyższa Szkoła Zawodowa pn. Wyższa Szkoła Marketingu i Zarządzania, z siedzibą w Kutnie, została utworzona na podstawie decyzji Ministra Edukacji Narodowej z dnia 31 lipca 1998 r. nr DNS-0145-177/RO/98, przez Sławomirę Białobłocką, Jerzego Lewandowskiego oraz Henryka Ziółkowskiego. Zgodnie z udzielonym pozwoleniem, uczelnia posiadała uprawnienie do prowadzenia kształcenia na poziomie wyższych studiów zawodowych w jednej specjalności: „zarządzanie przedsiębiorstwem”.
Decyzją z dnia 18 sierpnia 1999 r. nr DNS-1-0145-576/RO/99 nazwa uczelni otrzymała brzmienie: Wyższa Szkoła Gospodarki Krajowej. Uczelnia została wpisana do rejestru niepaństwowych uczelni zawodowych decyzją z dnia 11 sierpnia 1998 r. nr DNS-1-0145-177/RO/98 pod liczbą porządkową „4”.
Sport w WSGK.
Przy uczelni działa KU AZS WSGK, zrzeszający następujące sekcje sportowe: Taekwondo WTF, Futsal, Siatkówka.

</doc>
<doc id="1892351" url="https://pl.wikipedia.org/wiki?curid=1892351" title="Jan Lewitt">
Jan Lewitt

Jan Lewitt (także Jan Le Witt, ur. 3 kwietnia 1907 w Częstochowie, zm. 21 stycznia 1991 w Londynie) – polsko-brytyjski grafik, ilustrator, plakacista, partner Jerzego Hima w spółce autorskiej „Lewitt i Him”.
Po ukończeniu szkoły w Częstochowie podróżował w ciągu trzech lat po Europie i Bliskim Wschodzie. Utrzymywał się z pracy w charakterze robotnika w przemyśle maszynowym, w fabryce mydła, w gorzelni, jako robotnik rolny. Jako samouk pracował jako grafik, architekt i kompozytor. 
W roku 1929 zaprojektował czcionkę hebrajską „Chaim” odpowiadającą łacińskim czcionkom bezszeryfowym. W roku 1930 przedstawił swoje prace na wystawie indywidualnej w Warszawie.
W roku 1933 poznał grafika Jerzego Hima i stworzył wraz z nim dwuosobową spółkę autorską, która przetrwała do roku 1955.
W roku 1934 spółka Lewitt-Him osiągnęła sukces dzięki ilustracjom do wierszy Juliana Tuwima „Lokomotywa”. 
Lewitt i Him wyemigrowali w roku 1937 do Londynu. W czasie II wojny światowej tworzyli plakaty dla brytyjskiego Ministerstwa Informacji. Jan Lewitt otrzymał w roku 1947 obywatelstwo brytyjskie.
Po rozwiązaniu spółki autorskiej Lewitt zajął się indywidualną twórczością. M.in. projektował scenografię i kostiumy dla baletu "Sadler's Wells". Projektował też tkaniny ścienne i witraże.

</doc>
<doc id="1892353" url="https://pl.wikipedia.org/wiki?curid=1892353" title="Éric Chelle">
Éric Chelle

Éric Sékou Chelle (ur. 11 listopada 1977 w Abidżanie) – malijski piłkarz występujący na pozycji obrońcy.
Kariera.
Chelle zawodową karierę rozpoczynał w 1996 roku we francuskim AC Arles. W 1998 roku trafił do zespołu Championnat National - FC Martigues. Na początku 2000 roku został wypożyczony do AC Arles, ale latem 2000 powrócił do Martigues, które awansowało do Ligue 2. W 2002 roku spadł z zespołem do Championnat National.
W 2003 roku odszedł do Valenciennes FC, również grającego w Championnat National. W 2005 roku awansował z nim do Ligue 2, a w 2006 do Ligue 1. W tych rozgrywkach zadebiutował 5 sierpnia 2006 w zremisowanym 1:1 meczu z AJ Auxerre. 30 września 2006 w wygranym 2:0 spotkaniu z Girondins Bordeaux strzelił pierwszego gola w trakcie gry w Ligue 1.
W 2008 roku trafił do drugoligowego RC Lens. Pierwszy ligowy mecz w jego barwach zaliczył 1 sierpnia 2008 przeciwko Dijon FCO (3:1). W 2009 roku awansował z klubem do Ligue 1.
Kariera reprezentacyjna.
W reprezentacji Mali Chelle zadebiutował 28 maja 2004 w zremisowanym 0:0 meczu z Marokiem. Do 2006 roku w kadrze zagrał 5 razy.

</doc>
<doc id="1892354" url="https://pl.wikipedia.org/wiki?curid=1892354" title="Daleka droga">
Daleka droga

Daleka droga (tyt. oryg. "Долгий путь") – radziecki film fabularny z 1957 roku, w reżyserii Leonida Gajdaja, na motywach opowiadań Włodzimierza Korolenko.
Fabuła.
Debiut reżyserski Leonida Gajdaja. Akcja filmu rozgrywa się w czasach carskich. Zawiadowca stacji Kruglikow zostaje zesłany na Syberię, za to że strzelał do swojego zwierzchnika. Powodem sporu była ukochana Kruglikowa - Raisa. Na stacji kolejowej Kruglikow spotyka Raisę, która znajduje się wśród zesłańców politycznych. Ostatnie spotkanie Kruglikowa z Raisą trwa zaledwie kilkanaście minut.

</doc>
<doc id="1892355" url="https://pl.wikipedia.org/wiki?curid=1892355" title="Eric Chelle">
Eric Chelle



</doc>
<doc id="1892357" url="https://pl.wikipedia.org/wiki?curid=1892357" title="Zhang Xiaowen">
Zhang Xiaowen

Zhang Xiaowen, chn. 章晓雯 (ur. 24 lutego 1989 w Szanghaju) – chińska szachistka, arcymistrzyni od 2009 roku.
Kariera szachowa.
W latach 1999–2009 kilkukrotnie reprezentowała Chiny na mistrzostwach świata juniorek w różnych kategoriach wiekowych, najlepsze wyniki osiągając w latach 2003 (Kallithea, do 14 lat) i 2009 (Puerto Madryn, do 20 lat), w których zajęła IV miejsca.
Normy na tytuł arcymistrzyni wypełniła w latach 2007 (w Manili) oraz 2008 (w Kuala Lumpur i Subic Bay Freeport). W 2009 r. osiągnęła największy sukces w dotychczasowej karierze, zdobywając w Subic Bay tytuł indywidualnej mistrzyni Azji. W tym samym roku zajęła IV m. (za Shen Yang, Zhao Xue i Tan Zhongyi) w finale mistrzostw Chin oraz wystąpiła w drugiej reprezentacji kraju na rozegranych w Ningbo drużynowych mistrzostwach świata. W 2011 r. zdobyła tytuł indywidualnej mistrzyni Chin, natomiast w 2012 – wicemistrzyni.
Najwyższy ranking w dotychczasowej karierze osiągnęła 1 stycznia 2010 r., z wynikiem 2437 punktów zajmowała wówczas 50. miejsce na światowej liście Międzynarodowej Federacji Szachowej.

</doc>
<doc id="1892360" url="https://pl.wikipedia.org/wiki?curid=1892360" title="Malunta">
Malunta

Malunta (również: Malunt, Maluntu, Occra Hills, Ocra Hill) – wzgórze o wysokości około 61 m n.p.m. położone w dystrykcie Port Loko, w Prowincji Północnej Sierra Leone w Afryce.
Na terenie wzgórza znajduje się obszar chroniony o powierzchni 2,48 km2. Rezerwat ten zaliczony jest do III kategorii IUCN.
10 września 2000 roku miejsce to stało się teatrem działań armii brytyjskiej podczas Operacji Barras, której celem było uwolnienie zakładników uprowadzonych przez siły rebeliantów West Side Boys w czasie pokojowej Operacji Palliser.

</doc>
<doc id="1892361" url="https://pl.wikipedia.org/wiki?curid=1892361" title="Olsztyn (dworzec kolejowy)">
Olsztyn (dworzec kolejowy)



</doc>
<doc id="1892363" url="https://pl.wikipedia.org/wiki?curid=1892363" title="Franz Keller">
Franz Keller

Franz Keller (ur. 19 stycznia 1945 w Nesselwang) – niemiecki dwuboista klasyczny i skoczek narciarski, złoty medalista olimpijski oraz srebrny medalista mistrzostw świata w kombinacji.
Kariera.
Pierwszym sukcesem w karierze Kellera było wywalczenie tytułu mistrza RFN w skokach narciarskich w 1966. W tym samym roku zdobył indywidualnie srebrny medal na mistrzostwach świata w Oslo, gdzie wyprzedził go tylko jego rodak Georg Thoma, a trzecie miejsce zajął Alois Kälin.
Największy sukces swojej kariery osiągnął podczas igrzysk olimpijskich w Grenoble w 1968. Wygrał konkurs skoków, prowadzenia tego nie oddał na trasie biegu i sięgnął po złoty medal. Na podium wyprzedził Kälina oraz Thomę. Na tych samych igrzyskach wystąpił także w konkursie skoków na dużej skoczni, gdzie zajął 36. miejsce. W kombinacji wystartował jeszcze na mistrzostwach świata w Wysokich Tatrach w 1970 oraz dwa lata później na igrzyskach olimpijskich w Sapporo, zajmując odpowiednio 11. i 33. miejsce.
W 1967 zwyciężył w zawodach w kombinacji na Holmenkollen ski festival, a sześć lat później otrzymał Medal Holmenkollen, wspólnie z dwoma Norwegami: skoczkiem Ingolfem Morkiem i biegaczem narciarskim Einarem Bergslandem.

</doc>
<doc id="1892367" url="https://pl.wikipedia.org/wiki?curid=1892367" title="Światowy Dzień Życia Konsekrowanego">
Światowy Dzień Życia Konsekrowanego

Światowy Dzień Życia Konsekrowanego – dzień ustanowiony przez papieża Jana Pawła II w 1997 roku przypadający corocznie 2 lutego, w święto Ofiarowania Pańskiego, stwarzający okazję do głębszej refleksji Kościoła powszechnego nad darem życia poświęconego Bogu.
Główne uroczystości odbywają się w Watykanie. Po popołudniowej mszy, odprawianej w bazylice św. Piotra, z osobami konsekrowanymi spotyka się papież.
"Światowy Dzień Życia Konsekrowanego" w Polsce, to okazja do wsparcia klasztorów kontemplacyjnych. Właśnie na ich rzecz przed świątyniami w tym właśnie dniu odbywa się specjalna zbiórka do puszek.
W 2012 roku hasłem XVI Światowego Dnia Życia Konsekrowanego było: " Kościół naszym domem".
Do różnych wspólnot i instytutów życia konsekrowanego należy niespełna 39 tys. osób, wśród których prawie 70 proc. stanowią kobiety.

</doc>
<doc id="1892370" url="https://pl.wikipedia.org/wiki?curid=1892370" title="Sevenoaks">
Sevenoaks

Sevenoaks – miasto i civil parish w Wielkiej Brytanii, w Anglii, w hrabstwie Kent, w dystrykcie Sevenoaks. W 2011 roku civil parish liczyła 20 409 mieszkańców.
W Sevenoaks urodził się 17 maja 1949 roku brytyjski perkusista rockowy Bill Bruford, członek m.in. zespołów Yes i King Crimson. 
W tym mieście ma swą siedzibę klub krykieta – Vine Cricket Ground.

</doc>
<doc id="1892374" url="https://pl.wikipedia.org/wiki?curid=1892374" title="Simon Flint">
Simon Flint

Simon Flint (ur. 14 listopada 1972) – angielski strongman.
Mieszka w Nottingham.
Wymiary:

</doc>
<doc id="1892375" url="https://pl.wikipedia.org/wiki?curid=1892375" title="Daldorf">
Daldorf

Daldorf – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Boostedt-Rickling.

</doc>
<doc id="1892376" url="https://pl.wikipedia.org/wiki?curid=1892376" title="Jerzy Him">
Jerzy Him

Jerzy Him (ur. 4 sierpnia 1900 w Łodzi, zm. 1981 w Londynie) – polsko-brytyjski grafik, ilustrator, plakacista, partner Jana Lewitta w spółce autorskiej „Lewitt i Him”. 
Jerzy Him urodził się w żydowsko-polsko-rosyjskiej rodzinie Himmelfarb. Uczęszczał do szkoły w Warszawie. W latach 1917-1918 studiował prawo rzymskie na Uniwersytecie Moskiewskim oraz 1920-1924 religioznawstwo porównawcze w Berlinie i Bonn. Studia z dziedziny religioznawstwa ukończył uzyskaniem doktoratu filozofii. 1925-1928 studiował na Akademii Sztuk Graficznych w Lipsku.
W latach 1928-1933 pracował jako niezależny grafik w Niemczech, następnie powrócił do Polski, gdzie poznał Jana Lewitta i stworzył wraz z nim dwuosobową spółkę autorską, która przetrwała do roku 1955. Posługiwał się nazwiskiem skróconym do trzech liter "Him".
W roku 1934 spółka Lewitt-Him osiągnęła sukces dzięki ilustracjom do wierszy Juliana Tuwima „Lokomotywa”. 
Lewitt i Him wyemigrowali w roku 1937 do Londynu. W czasie II wojny światowej tworzyli plakaty dla brytyjskiego Ministerstwa Informacji. 
Po rozwiązaniu spółki autorskiej Lewitt zajął się indywidualną twórczością. Po utworzeniu państwa Izrael projektował grafikę i organizował wystawy poświęcone temu państwu.

</doc>
<doc id="1892381" url="https://pl.wikipedia.org/wiki?curid=1892381" title="Groß Kummerfeld">
Groß Kummerfeld

Groß Kummerfeld – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Boostedt-Rickling.

</doc>
<doc id="1892384" url="https://pl.wikipedia.org/wiki?curid=1892384" title="Gross Kummerfeld">
Gross Kummerfeld



</doc>
<doc id="1892385" url="https://pl.wikipedia.org/wiki?curid=1892385" title="Segenau">
Segenau

Segenau (niem. "Segenau", "Sägenau", pol. "Zygnał", "Sygnał") – typowo śląska kolonia domów w Kaletach powstała w 1912 r. staraniem rodziny Henckel von Donnersmarck. Przeznaczona była dla rodzin robotników zatrudnionych w kaletańskich zakładach księcia Donnersmarcka (fabryka celulozy i papieru, tartak). Genezą nazwy są „błonia należące do tartaku” (niem. "Sege" - „piła”, „tartak”, "Aue" - „błonie”). Segenau znalazło się w granicach Polski na początku 1922 r. 
Każda z rodzin miała do dyspozycji jedną czwartą część domu. Na mieszkanie składały się: duża kuchnia, pokój sypialny, pokoik na piętrze oraz piwnica. Ponadto każda rodzina miała do dyspozycji drewnianą ubikację poza mieszkaniem, za budynkiem gospodarczym. Do dyspozycji stało również małe pomieszczenie, w którym hodowano inwentarz domowy. Na strychu budynku gospodarczego było miejsce na składowanie paszy na okres zimowy. Do dyspozycji wszystkich mieszkańców kolonii Segenau stał tzw. "piekarniok", w którym kobiety wypiekały raz w tygodniu duże bochny chleba na cały tydzień.
Na osiedlu Segenau, tuż przy samym lesie, mieszkał gajowy. Posiadał pod swoją opieką obszar lasu księcia Donnersmarcka sięgający do Kolonii Strzebińskiej. Dysponował połową domu, w innych przypadkach przewidzianego dla czterech rodzin. Ulica osiedlowa oryginalnie otrzymała nazwę Graf-Reden-Straße (ulica hr. Redena). Obecny jej patron, Antoni Gawlik, był w okresie międzywojennym wieloletnim naczelnikiem gminy Kalety, zwolennikiem polskości na tym terenie. 

</doc>
<doc id="1892386" url="https://pl.wikipedia.org/wiki?curid=1892386" title="Reprezentacja Rosji w koszykówce mężczyzn">
Reprezentacja Rosji w koszykówce mężczyzn

Reprezentacja Rosji w koszykówce mężczyzn – drużyna, która reprezentuje Rosję w koszykówce mężczyzn. Za jej funkcjonowanie odpowiedzialny jest Rosyjski Związek Koszykówki ("RBF"). Ośmiokrotnie startowała w Mistrzostwach Europy zdobywając Mistrzostwo Europy w 2007 roku. Wystąpiła trzykrotnie na Mistrzostwach Świata zdobywając srebrne medale w 1994 i 1998 roku. Ma za sobą również dwa starty na Igrzyskach Olimpijskich. Na arenie międzynarodowej występuje od 1992 roku, w wyniku rozpadu Związku Radzieckiego. Wcześniej jej zawodnicy grali w Reprezentacji Związku Radzieckiego.

</doc>
<doc id="1892388" url="https://pl.wikipedia.org/wiki?curid=1892388" title="Heidmühlen">
Heidmühlen

Heidmühlen – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Boostedt-Rickling.

</doc>
<doc id="1892390" url="https://pl.wikipedia.org/wiki?curid=1892390" title="Heidmuehlen">
Heidmuehlen



</doc>
<doc id="1892392" url="https://pl.wikipedia.org/wiki?curid=1892392" title="Harold Byrns">
Harold Byrns

Harold Byrns [wym. bɘ:ɾnz] (ur. 13 października 1903 w Hanowerze, zm. 22 lutego 1977 w Berlinie) - dyrygent niemiecki.
Byrns urodził się w 1903 r. w Hanowerze pod nazwiskiem Hans Bernstein. Po studiach w berlińskim konserwatorium został korepetytorem miejscowej opery. Następnie zajmował stanowiska kapelmistrzów teatrów w Lubece i Oldenburgu. W 1933 r. wyemigrował do Włoch, aby trzy lata później przenieść się do Stanów Zjednoczonych i rozwijać działalność dyrygencką w Nowym Jorku, Filadelfii i Bostonie. Po przystąpieniu Stanów Zjednoczonych do wojny z Niemcami w 1941 r. zmienił nazwisko na angielsko brzmiące (Harold Byrns) i uległ częściowej naturalizacji. W 1949 r. założył w Los Angeles orkiestrę kameralną. Wielokrotnie odbywał "tourné" po Europie, występując wraz z orkiestrami Nord-Deutscher Rundfunk i RAI. W 1957 r. powrócił do kraju, aby poprowadzić przedstawienia muzyczne Opery Komedii w Berlinie. Zajmował się tym do roku 1961, gdy rozpoczął pracę w Operze Niemieckiej.

</doc>
<doc id="1892393" url="https://pl.wikipedia.org/wiki?curid=1892393" title="Latendorf">
Latendorf

Latendorf – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Boostedt-Rickling.

</doc>
<doc id="1892395" url="https://pl.wikipedia.org/wiki?curid=1892395" title="Rickling (Niemcy)">
Rickling (Niemcy)

Rickling – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Boostedt-Rickling.

</doc>
<doc id="1892396" url="https://pl.wikipedia.org/wiki?curid=1892396" title="Lactifluus annulatoangustifolius">
Lactifluus annulatoangustifolius

Lactifluus annulatoangustifolius (Beeli) Buyck – gatunek grzybów należący do rodziny gołąbkowatych ("Russulaceae"). W Polsce nie występuje. 
Systematyka i nazewnictwo.
Pozycja w klasyfikacji według Index Fungorum: "Lactifluus, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Gatunek "Lactifluus annulatoangustifolius" został po raz pierwszy zdiagnozowany taksonomicznie przez Maurice'a Beeliego (jako "Russula annulatoangustifolia") w "Bulletin du Jardin botanique de l'État à Bruxelles" z 1936 r.
Synonimy:
Charakterystyka.
Grzyby mykoryzowe rozwijające się w glebie i wytwarzające naziemne owocniki złożone z kapelusza i trzonu, których miąższ zbudowany jest z kulistawych komórek powodujących ich specyficzną kruchość i nieregularny przełam. Kapelusz o pokroju wypukło-płasko-wgłębionym, średnicy ok. 5 cm, żółtawo zabarwiony, mięsisty, cienki i błyszczący. Hymenofor blaszkowy, blaszki białe, równe, przyrośnięte do trzonu. Trzon cylindryczny, o długości ok. 3,5 cm i średnicy ok. 1 cm, białawy. Miąższ biały, o gorzkim smaku. Zarodniki kuliste, o średnicy 8–10 μm, bezbarwne (hialinowe), pokryte brodawkami połączonymi siateczką.

</doc>
<doc id="1892397" url="https://pl.wikipedia.org/wiki?curid=1892397" title="Aleja Niepodległości w Sopocie">
Aleja Niepodległości w Sopocie

Aleja Niepodległości – aleja w Sopocie, najdłuższa ulica miasta (4368 m). Przebiega niemal południkowo przez całe miasto. Jest częścią drogi wojewódzkiej nr 468.
Przebieg.
Aleja rozpoczyna się na granicy Gdańska i Sopotu. Kończy się na granicy Gdyni i Sopotu, którą jest potok Swelina. Jest to jedyna ulica w tym mieście wyposażona w trolejbusową sieć trakcyjną.
Numeracja budynków przy tej ulicy jest kontynuacją numeracji gdańskich ulic alei Zwycięstwa i alei Grunwaldzkiej, a pochodzi z lat trzydziestych XX w.
Ludność.
Aleja Niepodległości ma najwięcej mieszkańców w Sopocie. W czwartym kwartale 2016 r. liczba osób zameldowanych wynosiła 3545.
Historia.
Pod koniec XIX w. przy al. Niepodległości znajdowała się pętla tramwaju konnego kursującego do Wielkiej Gwiazdy. Była to jedyna linia tramwajowa przebiegająca w całości na terytorium Sopotu. W latach 1946–1961 wzdłuż al. Niepodległości, pomiędzy ul. Reja i granicą miasta, przebiegało torowisko tramwajowe, którym kursowała linia nr 7 do Gdańska. (zobacz też tramwaje w Sopocie).
Przed wojną część ulicy na południe od skrzyżowania z dzisiejszą ulicą Bohaterów Monte Cassino (dawnej: Morską, "Seestrasse") nosiła miano ulicy Gdańskiej ("Danzigerstrasse"), zaś jej druga część nazywana była ulicą Bałtycką ("Balticstrasse"). W okresie narodowosocjalistycznym obydwie połączono w "Adolf-Hitler-Strasse". Po drugiej wojnie światowej ulica nosiła imię Generalissimusa Stalina, potem 20. października.
W 2021 roku zmodernizowano północny odcinek alei w rejonie skrzyżowań z ulicami Armii Krajowej, Malczewskiego i Wejherowską.

</doc>
<doc id="1892399" url="https://pl.wikipedia.org/wiki?curid=1892399" title="Ludmiła Żiwkowa">
Ludmiła Żiwkowa

Ludmiła Todorowa Żiwkowa, bułg. Людмила Живкова (ur. 26 lipca 1942 w Gowedarci, zm. 21 lipca 1981 w Sofii) – bułgarska historyczka i polityczka, córka Todora Żiwkowa i Mary Malejewej.
Życiorys.
W 1965 ukończyła studia historyczne na Uniwersytecie Sofijskim, pięć lat później historię sztuki na Uniwersytecie Moskiewskim, a wreszcie specjalizację na Uniwersytecie Oksfordzkim. W 1971 stanęła na czele Komitetu d.s. współpracy kulturalnej z zagranicą, a rok później Komitetu Kultury i Sztuki. W latach 1975–1981 w randze ministra praktycznie kierowała całością polityki kulturalnej państwa.
W 1976 została członkiem Komitetu Centralnego Bułgarskiej Partii Komunistycznej, a w 1979 członkiem Biura Politycznego BPK. Była także deputowaną do Zgromadzenia Narodowego VII i VIII kadencji (1976–1981).
Zasługą Żiwkowej była popularyzacja kultury bułgarskiej w innych krajach europejskich, ale także pozaeuropejskich (Indie). W Sofii powstał Narodowy Pałac Kultury, a w innych krajach utworzono sieć ośrodków, propagujących kulturę bułgarską. Sukcesem Bułgarii była wystawa, prezentująca skarby kultury trackiej, która odwiedziła 25 krajów. Drugim wydarzeniem kulturalnym była wystawa „1300 lat Bułgarii”, którą prezentowano pod patronatem UNESCO. W samej Bułgarii zintensyfikowano badania archeologiczne, stworzono także sieć bibliotek i muzeów w mniejszych ośrodkach miejskich.
Drugie oblicze Żiwkowej, ujawnione już po jej śmierci kształtowały jej fascynacje medycyną niekonwencjonalną, zainteresowania ezoteryką i kontakty z Wangą. Przedwczesna śmierć w jej sofijskim mieszkaniu zrodziła szereg wątpliwości – podejrzewano samobójstwo, a także otrucie. Według wersji oficjalnej, zmarła z powodu niewydolności krążeniowej. Radio podało tego samego dnia wieczorem, że przyczyną śmierci był udar mózgu. Przedwczesna śmierć mogła być także efektem obrażeń, odniesionych w wypadku samochodowym w 1973.
W życiu prywatnym była dwukrotnie zamężna (Lubomir Stojczew, Iwan Sławkow), miała dwójkę dzieci (Ewgenija i Todor).

</doc>
<doc id="1892403" url="https://pl.wikipedia.org/wiki?curid=1892403" title="Trappenkamp">
Trappenkamp

Trappenkamp – gmina w Niemczech w kraju związkowym Szlezwik-Holsztyn, w powiecie Segeberg, siedziba urzędu Bornhöved.

</doc>
<doc id="1892406" url="https://pl.wikipedia.org/wiki?curid=1892406" title="Barys Astana">
Barys Astana

Barys Astana (kaz./ros. Барыс Астана; od 2019 do 2022 Barys Nur-Sułtan – kaz./ros. Барыс Нур-Султан) – kazachski klub hokeja na lodzie z siedzibą w Astanie.
Klub występuje w rosyjskich rozgrywkach KHL. Drużyna rezerwowa pod nazwą Barys 2 uczestniczy w narodowych mistrzostwach Wysszaja Liga. Od maja 2013 została przekształcona w zespół farmerski Nomad Astana. Drużyną juniorską jest zespół Snieżnyje Barsy, od 2011 do 2020 występujący w rosyjskich rozgrywkach MHL.
Historia.
Został założony w 1999 jako Barys Astana. W 2008 przystąpił do rozgrywek KHL, zostając w nich jedną z nierosyjskich drużyn. Nazwa klubu w języku kazachskim oznacza dosł. "śnieżny leopard" (w pol. pantera śnieżna).
Szkoleniowcy.
Od października 2007 do lutego 2009 szkoleniowcem klubu był Aleksandr Wysocki, jego następcą do czerwca 2010 i od października 2011 do czerwca 2012 był Andriej Szajanow, od czerwca 2010 do października 2011 Andriej Chomutow (od października 2010 był także selekcjonerem reprezentacji Kazachstanu), a od czerwca 2012 do 30 kwietnia 2013 roku szkoleniowcem był Władimir Krikunow (w tym czasie także selekcjoner Kazachstanu). W maju odszedł prezes Wadim Szakszakbajew, a jego następcą został Nurłan Orazbajew. W czerwcu 2013 nowym szkoleniowcem został Fin Ari-Pekka Selin, a jednym z jego asystentów Raimo Helminen. W sezonie 2013/2014 Barys zwyciężył w Dywizji Czernyszowa w sezonie regularnym, wygrywając dywizję KHL jak pierwszy zespół nierosyjski. W czerwcu 2014 trenerem został Andriej Nazarow wraz z nowym sztabem szkoleniowym (Igor Kalanin, Andriej Szajanow, Władimir Worobjow, Alexander Achziger, Siergiej Tambułow). Po sezonie KHL (2014/2015) stanowisko prezesa klubu objął po Nurłanie Orazbajewie, były zawodnik Aleksandr Korieszkow. W czerwcu 2015 z funkcji trenera odszedł Nazarow. W czerwcu 2015 trenerem został Jerłan Sagymbajew. Następnie p.o. głównego trenera objął Jewgienij Korieszkow. W październiku 2015 trenerem ponownie został A. Nazarow. Został zwolniony na początku września 2016, a jego miejsce zajął Eduard Zankawiec. Jego asystentemi zostali Jewgienij Korieszkow i Jewgienij Korolow. Po nieudanym turnieju MŚ 2017 i braku awansu do Elity, pod koniec kwietnia 2017 Zankawiec zrezygnował zarówno z posady selekcjonera kadry Kazachstanu, jak i trenera Barysu.
W maju 2017 został powołany nowy sztab trenerski Barysu, pierwszym trenerem został Jewgienij Korieszkow, a jego asystentami Gałym Mambietalijew, Andriej Szajanow, Alexander Achziger, Aleksiej Kuzniecow, Siergiej Tambułow; ponadto trenerem drużyny juniorskiej Snieżnyje Barsy został mianowany Siergiej Starygin. W trakcie sezonu po zwolnieniu Korieszkowa od początku stycznia 2018 p.o. głównego trenera został Gałym Mambietalijew, a w sztabie znaleźli się Jurij Michajlis, Oleg Szulajew, Alexander Achziger, Andriej Szajanow. Na początku czerwca 2018 nowym głównym trenerem został Białorusin Andrej Skabiełka, a ww. trenerzy pozostali w sztabie. Wkrótce potem asystentami Skabiełki zostali Uładzimir Kopać i Kirył Łechczakou, a później także Igor Matuszkin.
W czerwcu 2020 nowym głównym trenerem Barysu został Jurij Michajlis. W lipcu 2020 do sztabu trenerskiego Barysu jako specjalista od przygotowania obrońców wszedł dotychczasowy zawodnik drużyny, Maksim Siemionow. W czerwcu 2022 szkoleniowcem Barysu został ogłoszony po raz kolejny A. Skabiełka. Do jego sztabu weszli wtedy Igor Matuszkin, Uładzimir Kopać, Fiodor Poliszczuk, Aleksandr Szymin.
Zawodnicy.
Podczas występów Barysu w KHL czołowymi zawodnikami drużyny zostali hokeiści północnoamerykańscy: Amerykanin Brandon Bochenski (2010-2017) oraz Kanadyjczycy Kevin Dallman (2008-2012, 2014-), Dustin Boyd (2011-2017), Nigel Dawes (2011-).

</doc>
<doc id="1892408" url="https://pl.wikipedia.org/wiki?curid=1892408" title="Bornhöved">
Bornhöved

Bornhöved – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bornhöved.

</doc>
<doc id="1892411" url="https://pl.wikipedia.org/wiki?curid=1892411" title="Bornhoeved">
Bornhoeved



</doc>
<doc id="1892414" url="https://pl.wikipedia.org/wiki?curid=1892414" title="Reprezentacja Turcji w koszykówce mężczyzn">
Reprezentacja Turcji w koszykówce mężczyzn

Reprezentacja Turcji w koszykówce mężczyzn - drużyna, która reprezentuje Turcję w koszykówce mężczyzn. Za jej funkcjonowanie odpowiedzialny jest Turecki Związek Koszykówki ("TBF"). Dwadzieścia razy startowała w Mistrzostwach Europy zdobywając srebrny medal w 2001 roku. Wystąpiła dwukrotnie na Mistrzostwach Świata. Ma za sobą również dwa starty na Igrzyskach Olimpijskich.

</doc>
<doc id="1892415" url="https://pl.wikipedia.org/wiki?curid=1892415" title="Gönnebek">
Gönnebek

Gönnebek – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bornhöved.

</doc>
<doc id="1892417" url="https://pl.wikipedia.org/wiki?curid=1892417" title="Goennebek">
Goennebek



</doc>
<doc id="1892421" url="https://pl.wikipedia.org/wiki?curid=1892421" title="Jan Zenon Jasiński">
Jan Zenon Jasiński

Jan Zenon Jasiński (ang. "John Zenon Jasinski", ur. 1888, zm. 1951 w Buffalo) – biskup Polskiego Narodowego Kościoła Katolickiego.
Proboszcz parafii katedralnej Matki Bożej Różańcowej w Buffalo w latach 1927-1951, pierwszy ordynariusz diecezji Buffalo-Pittsburgh PNKK w latach 1928–1951.

</doc>
<doc id="1892426" url="https://pl.wikipedia.org/wiki?curid=1892426" title="James McCrae">
James McCrae

James Clark Fulton McCrae znany także jako "McRae", "McRea", "McCray" and "McCabe" (ur. 2 października 1894 w Bridge of Weir, zm. 3 września 1974 w Paisley) – były szkocki piłkarz, a po zakończeniu kariery trener.
Kariera klubowa.
James McCrae karierę piłkarską rozpoczął w klubie Port Glasgow Rangers. W latach 1912–1919 był zawodnikiem Clyde F.C. W 1912 dotarł z Clyde do finału Pucharu Szkocji. Podczas I wojny światowej został zawodnikiem Grenadier Guards. Podczas gry w Grenadier Guards był wypożyczany do Clyde F.C., Rangers i West Ham United, gdzie grał jako gość wojenny. W latach 1919–1920 grał w West Ham United, a w 1920–1923 w Bury F.C. W latach 1923–1924 w Wigan Borough, a w 1924–1925 w New Brighton A.F.C. W latach 1925–1926 w Manchesterze United. W ostatnich dwóch latach kariery grał w: Watford F.C., Third Lanark F.C. i w Clyde F.C., gdzie zakończył piłkarską karierę.
Kariera trenerska.
James McCrae po zakończeniu piłkarskiej kariery został trenerem. W latach 1934–1936 był selekcjonerem reprezentacji Egiptu. W 1934 roku uczestniczył w mistrzostwach świata. Na mundialu we Włoszech Egipt przegrał 2-4 w spotkaniu I rundy z Węgrami. W 1936 roku uczestniczył w igrzyskach olimpijskich w Berlinie. Egipt przegrał 1-3 spotkaniu I rundy z Austrią. W 1941 roku prowadził turecki İstanbulspor A.Ş. W latach 1946–1948 prowadził islandzki Fram, który dwukrotnie doprowadził do mistrzostwa Islandii w 1946 i 1947 roku.

</doc>
<doc id="1892429" url="https://pl.wikipedia.org/wiki?curid=1892429" title="Masalany">
Masalany

Masalany lub Massalany (biał. Масаля́ны, "Masalany", ros. Массоляны, "Massolany") – wieś na Białorusi, w obwodzie grodzieńskim, w rejonie brzostowickim, w sielsowiecie Ołlekszyce. Położona jest 37 km na południe od Grodna, 17,7 km od granicy polsko-białoruskiej, przy drodze z Olekszyc do Ejsymontów Wielkich.
Historia.
Pierwsza pisemna wzmianka o miejscowości pochodzi prawdopodobnie z XV wieku. Wg Słownika Geograficzne wieś została założona w 1645 r. - należała wówczas do rodziny Massalskich. Wg Stanisława Alexandrowicza jako prywatne miasto szlacheckie została lokowane w 1647 roku przez Massalskich. Położone było wówczas w powiecie grodzieńskim województwa trockiego. W 1786 r. Jan Tadeusz Bisping (1741-1786), poseł na sejmy, marszałek starodubski, wykupił majątek w Massalanach od księcia Massalskiego. Majątkiem po jego śmierci zarządzała jego żona Teodora z Suchodolskich. Podczas Insurekcji Kościuszkowskiej majątek liczący wówczas 56 dymów ziemskich dał rekrutów dla armii polskiej: jedenastu do 1-go pułku pieszego, trzech do 25 pułku liniowego oraz osiemnastu do komputu. Majątek utracony przez syna Jana - Adama (1782-1858) wykupiła Józefa Woyczyńska z Bispingów. W latach 1853-1939 Massalany stanowiły siedzibę Ordynacji Massalańskiej należącej do rodziny Bispingów.
W czasach zaborów wieś znajdowała w granicach Imperium Rosyjskiego, w guberni grodzieńskiej, w powiecie grodzieńskim, w gminie bohorodyckiej. Według Słownika Geograficznego Królestwa Polskiego w 1902 wieś liczącą 43 domy zamieszkiwało 417 mieszkańców. Do chłopów należało 832 dziesięcin do cerkwi 58. Dobra Bispingów Massalany z folwarkami Popławce i Kowale miały 2351 dziesięcin. We wsi znajdowała się cerkiew i 2 kaplice. Od 1919 roku wieś znajdowała się pod polską administracją. 7 czerwca 1919 roku wraz z całym powiatem grodzieńskim weszła w skład okręgu wileńskiego Zarządu Cywilnego Ziem Wschodnich. Latem 1920 roku zajęta przez bolszewików, następnie znów przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie grodzieńskim. Według spisu powszechnego z 1921 roku, wieś zamieszkana była przez 314 osób, w tym 294 Białorusinów i 10 Polaków. Prawosławie wyznawało 296 jej mieszkańców, katolicyzm – 18. Folwark zamieszkany był przez 140 osób, w tym 125 Polaków i 15 Białorusinów. Katolicyzm wyznawało 99 jego mieszkańców, prawosławie – 40, judaizm – 1. W latach 1921–1922 centrum administracyjne gminy Masalany, później w składzie gminy Wielkie Ejsymonty. W 1921 roku nazwę „Massalany” nosiły wieś i folwark. We wsi było 47 domów mieszkalnych, a w folwarku – 13. W 1926 roku liczba budynków pozostawała bez zmian. 
W wyniku napaści ZSRR na Polskę we wrześniu 1939 roku miejscowość znalazła się pod okupacją sowiecką. 18 września lub wkrótce potem, do majątku Massalany przybyła uzbrojona grupa białoruskich komunistów, na której czele stał Józef Gawryluk. Grupa ta kilka godzin wcześniej dokonała zabójstwa i grabieży na polskiej rodzinie w sąsiednim folwarku Golnie, zaś Massalany miały być jej prawdopodobnym kolejnym celem. Ordynat Jan Bisping, właściciel majątku, został jednak już wcześniej ostrzeżony przed niebezpieczeństwem i zbiegł wraz z rodziną poprzedniej nocy. Sformowany po 17 września w Massalanach prosowiecki komitet rewolucyjny zabezpieczył majątek przed rabunkiem i zmusił grupę Gawryluka do rychłego opuszczenia miejscowości.
2 listopada 1939 roku wieś została włączona do Białoruskiej SRR, od 4 grudnia należała do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska sowieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi.

</doc>
<doc id="1892431" url="https://pl.wikipedia.org/wiki?curid=1892431" title="Nicolaus Bruhns">
Nicolaus Bruhns

Nicolaus Bruhns (ur. grudzień 1665 w Schwabstedt, zm. 29 marca 1697 w Husum) – niemiecki kompozytor, organista, skrzypek, śpiewak; syn Paula.
Życiorys.
Pochodził z rodziny niemieckich muzyków działających w Szlezwiku. Początkowe nauki muzyczne pobierał u ojca - organisty. W 1681 r. został wysłany do Lubeki, gdzie studiował pod kierunkiem Dietricha Buxtehudego. Bruhns znany był przede wszystkim jako wirtuoz skrzypiec, który ze szczególną łatwością wykonywał dwudźwięki i wielodźwięki, oraz jako bardzo utalentowany improwizator. Odbywał liczne podróże koncertowe i występował na dworach monarszych, m.in. w Kopenhadze, gdzie po raz pierwszy popisywał się zdobytymi umiejętnościami śpiewaczymi. Dzięki pierwszym naukom ojca pracował także jako organista, początkowo na dworze króla duńskiego, a od 1689 r. ponownie w Szlezwiku (katedra w Husum).
Twórczość Nicolausa Bruhnsa jest różnorodna. Pomimo wszechstronnych zainteresowań muzycznych znamy przede wszystkim jego utwory o charakterze religijnym. Są to więc głównie kantaty oraz preludia i fugi na organy. Kantaty Bruhnsa należą do gatunku koncertów religijnych z udziałem chóru, głosów solowych (ariosa) i instrumentalnych. Inspiracje do swych dzieł czerpał z tekstów biblijnych, chorału i poezji madrygałowej. Kompozycje organowe Bruhnsa wyraźnie nawiązują do twórczości jego nauczyciela, Buxtehudego.
Nagrania.
Wszystkie kantaty N. Bruhnsa nagrał zespół Ricercar Consort.

</doc>
<doc id="1892433" url="https://pl.wikipedia.org/wiki?curid=1892433" title="Josiah Symon">
Josiah Symon

Sir Josiah Symon (ur. 27 września 1846 w Wick, zm. 29 marca 1934 w Adelaide) – australijski polityk i prawnik szkockiego pochodzenia. W latach 1904-05 pełnił urząd prokuratora generalnego Australii.
Życiorys.
Pochodził z północnej Szkocji. W wieku 20 lat wyemigrował do Australii Południowej, gdzie początkowo pracował jako asystent w kancelarii prawnej swojego brata. W 1871 sam uzyskał prawo wykonywania zawodu adwokata. W 1881 rozpoczął karierę polityczną, obejmując urząd prokuratora generalnego Australii Południowej, a kilka tygodni później uzyskując także w mandat w Izbie Zgromadzenia. W 1887 stracił miejsce w parlamencie i wrócił do praktyki prawniczej.
W 1897 został wybrany do konstytuanty opracowującej projekt ustawy zasadniczej przyszłego Związku Australijskiego. Po ukończeniu tych prac, w latach 1899-1900 był członkiem delegacji kolonii australijskich wysłanej do Londynu, aby na miejscu dopilnować, iż konstytucja zostanie zaakceptowana przez parlament brytyjski. Gdy Związek stał się faktem, wziął udział w pierwszych wyborach federalnych i uzyskał mandat w Senacie, zajmując pierwsze miejsce wśród wszystkich kandydatów w stanie Australia Południowa. W parlamencie federalnym zasiadł w ławach Partii Wolnego Handlu i natychmiast został liderem opozycji w izbie wyższej.
W 1904, gdy jego partia utworzyła gabinet George’a Reida, Symon znalazł się jego składzie jako federalny prokurator generalny. Pełnił ten urząd do roku 1905, gdy gabinet Reida upadł. Po połączeniu Partii Wolnego Handlu i Partii Protekcjonistycznej w Związkową Partię Liberalną, co miało miejsce w 1909 roku, odmówił przystąpienia do nowego ugrupowania i zasiadał w parlamencie jako senator niezrzeszony. W wyborach w 1913 roku nie zdołał uzyskać kolejnej reelekcji i znalazł się na przymusowej politycznej emeryturze. Wrócił do pracy prawnika, którą wykonywał aż do ukończenia 77 lat.
Prywatnie Symon pasjonował się literaturą, zwłaszcza twórczością Szekspira, na temat którego opublikował dwie książki. Korzystając ze swojego majątku zgromadzonego dzięki praktyce adwokackiej, stworzył liczącą ponad 10 tysięcy woluminów kolekcję cennych książek. W swoim testamencie zapisał ją Bibliotece Stanowej Australii Południowej. Dochował się dwanaściorga dzieci i licznych wnuków. Zmarł w swoim domu w Adelajdzie w 1934 roku. Został pochowany z najwyższymi honorami państwowymi. Był kawalerem Orderu św. Michała i św. Jerzego klasy Rycerz Komandor, co uprawniało go do używania tytułu "Sir".

</doc>
<doc id="1892434" url="https://pl.wikipedia.org/wiki?curid=1892434" title="Leigh-Allyn Baker">
Leigh-Allyn Baker

Leigh-Allyn Baker (ur. 13 marca 1972 w Murray) – amerykańska aktorka filmowa, telewizyjna i głosowa. Karierę rozpoczęła w 1994 roku. Ma dwóch synów – Griffina urodzonego w 2009 roku i Jamesa, który urodził się 18 września 2012 roku.

</doc>
<doc id="1892437" url="https://pl.wikipedia.org/wiki?curid=1892437" title="Union General Pinedo">
Union General Pinedo



</doc>
<doc id="1892441" url="https://pl.wikipedia.org/wiki?curid=1892441" title="Cyryl Astrachański">
Cyryl Astrachański

Cyryl Astrachański (zm. ok. 1576 w Astrachaniu) – święty mnich Rosyjskiego Kościoła Prawosławnego.
O wczesnej działalności świętego niewiele wiadomo. W 1568 został, z polecenia przełożonego klasztory, w którym wcześniej zamieszkiwał, archimandrytą nowo powstałego monasteru Świętej Trójcy w Astrachaniu. Prowadził rozbudowę tego klasztory, wznosząc w nim cerkwie Świętej Trójcy, Wprowadzenia Matki Bożej do Świątyni i św. Mikołaja. Równocześnie zajmował się pracą misyjną w regionie astrachańskim, zyskując szacunek nawet w miejscowej społeczności muzułmańskiej; wyznawcy islamu nadali mu przydomek "Czarny Dawid", nawiązując do króla i proroka Dawida.
Zmarł ok. 1576. Jego ikony powstawały już w następnym stuleciu, jednak dopiero w 1790 jest oficjalnie czczony w Rosyjskiej cerkwi prawosławnej.

</doc>
<doc id="1892443" url="https://pl.wikipedia.org/wiki?curid=1892443" title="Little Zizou">
Little Zizou

Little Zizou to bollywoodzki dramat z 2009 roku, debiut reżyserski Sooni Taraporevala, scenarzystki nagradzanych filmów Miry Nair – "Salaam Bombay!" i "Imiennik". Akcja filmu rozgrywa się w mumbajskim środowisku Parsów. Oczyma osieroconego przez matkę chłopca oglądamy konflikt między liberalnym redaktorem gazety Parsów (Boman Irani), a fundamentalistą, protestującym przeciwko mieszanym małżeństwom i głoszącym czystość rasową i kastową. To film stworzony przez Parsów o Parsach.
Fabuła.
Xerxes Kodaji (Jahan Batiwala) to dziesięcioletni chłopiec z mumbajskiej rodziny Parsów. Uwielbia francuskiego gracza Zizou, ale godziny zapatrzenia w mecze na monitorze nie zastąpią mu miłości rodziców. Rozmawia ze zdjęciem nieżyjącej matki prosząc ją o różne rzeczy. Ojciec Cyrus Kodaji (Sohrab Ardeshir) jest kimś mu obcym. Wrogiem i małego Zizou i jego starszego brata Arta (Inaad Shah). Wśród okolicznych Parsów pełni on rolę leczącego ich szarlatana, fałszywego guru nawołującego do czystości rasowej i tworzenia Organizacji Wyzwolenia Parsów. Wzbudzając strach przed inwazją... Rosjan. Pełen nienawiści do nie zwracającego na synów uwagi ojca, okulawiony w wypadku Art wyżywa się w rysowaniu komiksów i tworzeniu z przyjaciółmi symulatora lotu samolotem. Beznadziejnie zakochany w córce sąsiadów Zenobii. To właśnie u jej matki (Xebobia Shroff) mały Xerxes szuka miłości macierzyńskiej. Budząc tym zazdrość jej córki 8-letniej Liany. Ojciec Liany, Boman Presswala (Boman Irani), wydawca cieszącej się wśród Parsów od ponad stu lat gazety, ryzykuje organizując protest przeciwko akcjom faszyzującego Cyrusa Kodaji. W odwecie zamykają mu wydawnictwo. Jemu samemu grozi bankructwo. Im bardziej beznadziejna staje się sytuacja w dzielnicy Parsów, tym żarliwiej mały Zizou błaga matkę o pomoc z zaświatów.

</doc>
<doc id="1892447" url="https://pl.wikipedia.org/wiki?curid=1892447" title="Lactarius aquizonatus">
Lactarius aquizonatus

Lactarius aquizonatus Kytöv. – gatunek grzybów należący do rodziny gołąbkowatych ("Russulaceae"). 
Morfologia.
Średnicy 9–20 (do 25) cm, o pokroju wypukłym, z wgłębieniem w środku lub lejkowatym, białawy lub żółtawo-ochrowy, z wodnistym, koncentrycznym strefowaniem, pokryty kosmkami.
Blaszkowy, blaszki białawe lub jasnołososiowe, proste, gęsto rozstawione i przyrośnięte do trzonu.
Długości 2,6–6 cm i średnicy 2–4,5 (do 7) cm, żółtawy, pusty w środku.
Zbudowany jest z kulistawych komórek powodujących ich specyficzną kruchość i nieregularny przełam. O ostrym smaku i słodkawej woni, wydzielający białe mleczko, przebarwiające się żółto na powietrzu, pomarańczowe w roztworze wodorotlenku potasu. 
Elipsoidalne, o wymiarach 6,8–8,8×4,8–6,1 μm, pokryte amyloidalną siateczką.
Występowanie.
Organizm mikoryzowy, rozwijający się w glebie w wilgotnych lasach, w obecności świerku pospolitego ("Picea abies"), sosny zwyczajnej ("Pinus sylvestris") lub jałowca pospolitego ("Juniperus communis") oraz brzóz ("Betula sp."), szczególnie na wapiennych glebach. Wytwarza owocniki (w Europie) w sierpniu i wrześniu. Władysław Wojewoda nie podaje stanowisk tego grzyba w Polsce, jednak był on notowany w okolicach Bukowna. 

</doc>
<doc id="1892449" url="https://pl.wikipedia.org/wiki?curid=1892449" title="Mauda (jezioro)">
Mauda (jezioro)

Mauda – jezioro położone w północno-wschodniej Polsce, w województwie podlaskim, w powiecie suwalskim, w gminie Wiżajny.
Jezioro znajduje się przy granicy otuliny Parku Krajobrazowego Puszczy Rominckiej. Brzegi jeziora są dość wysokie, z olszami na brzegu i pasem trzcin w wodzie..

</doc>
<doc id="1892450" url="https://pl.wikipedia.org/wiki?curid=1892450" title="Stocksee (gmina)">
Stocksee (gmina)

Stocksee – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bornhöved.

</doc>
<doc id="1892451" url="https://pl.wikipedia.org/wiki?curid=1892451" title="Panienka z poste restante">
Panienka z poste restante

Panienka z poste restante – polski film komediowy z 1935 roku, w reżyserii Michała Waszyńskiego.
Treść.
Skromna urzędniczka pocztowa Marysia Kochańska na skutek zniekształcenia depeszy wyjeżdża do Wiednia jako sekretarka przemysłowca Olszewicza, który ma się spotkać w Jugosławii z przemysłowcem amerykańskim Smithem w sprawie podpisania umowy handlowej.

</doc>
<doc id="1892452" url="https://pl.wikipedia.org/wiki?curid=1892452" title="Jadwiżanki wawelskie">
Jadwiżanki wawelskie

Zgromadzenie Sióstr Świętej Jadwigi Królowej Służebnic Chrystusa Obecnego ("Congregatio Sororum Sanctae Hedvigis Reginae Ancillarum Christi Praesentis"), CHR – wspólnota założona przez ks. Wacława Świerzawskiego, późniejszego biskupa diecezji sandomierskiej, w 1990 r. w Krakowie. Metropolita krakowski Franciszek Macharski zatwierdził je w 1991 roku jako publiczne stowarzyszenie wiernych ().
Duchowość zgromadzenia.
Źródłem duchowości Wspólnoty jest liturgia. Powołaniem sióstr jest wielbienie Boga obecnego i działającego w Liturgii Kościoła oraz posługa jego spotkaniu z ludźmi. Duchowość wspólnoty ujmuje dewiza: „Miłuj i czyń co widzisz” ("Dilige et fac quod vides").
Działalność.
Liturgia.
Centrum życia Wspólnoty stanowi liturgia. Siostry uczestniczą każdego dnia w liturgii. Wspólnota chce pomagać ludziom świeckim w budowaniu wspólnot żyjących sakramentalną komunią z Chrystusem, tworząc dla katechumenów i neofitów środowiska żywej wiary. Tej samej sprawie służą przygotowywane przez zgromadzenie publikacje dotyczące duchowości liturgii i materiały formacyjne. Wspólnota szerzy także znajomość i rozumienie życia konsekrowanego w świecie (instytutów świeckich). Siostry służą modlitwą i ofiarą tym, którzy całkowicie mu się oddając wnoszą w serce świata prawdę Ewangelii.
Katechumenat.
Głównym zadaniem apostolskim wspólnoty jest pomoc w przygotowaniu ludzi dorosłych do sakramentów chrześcijańskiego wtajemniczenia: chrztu, bierzmowania i eucharystii. Praca w katechumenacie wiąże się też z duchową pomocą osobom towarzyszącym katechumenom, ich rodzicom chrzestnym oraz wszystkim, którzy współtworzą ich najbliższe środowiska. Siostry obejmują troską również osoby już ochrzczone, by spotkały Chrystusa w pozostałych sakramentach i nawiązały z Nim zażyłą więź. Wspólnota służy ludziom zagubionym i przeżywającym kryzys wiary, stara się wspierać tych, którzy znaleźli się w dramatycznej sytuacji życiowej, czy wręcz stracili sens życia.
Ośrodek Formacji Liturgicznej.
Ośrodek Formacji Liturgicznej w Zawichoście na terenie Diecezji Sandomierskiej powstał z inicjatywy bp. Wacława Świerzawskiego. Jego prowadzenie powierzone zostało Zgromadzeniu Sióstr Świętej Jadwigi Królowej Służebnic Chrystusa Obecnego, których charyzmatem jest posługa Chrystusowi obecnemu w liturgii, zwłaszcza w sakramentach chrześcijańskiej inicjacji.
W ramach pracy ośrodka odbywają się sesje grupowe, rekolekcje, indywidualne dni skupienia i rekolekcje, lektury. Ośrodek pomaga również w pogłębianiu rozumienia sakramentaliów i nabożeństw, czerpania z nich jako ze skarbca Kościoła.
Habit.
Biały habit z kapturem i wyszytym przez siostrę czerwonym znakiem serca z krzyżem. Habit przepasany jest białym sznurem. Dopełnieniem habitu jest brązowa peleryna.
Patroni zgromadzenia.
Patronką Wspólnoty jest św. Jadwiga Andegaweńska. Wspólnota ceni sobie również wskazania bł. Michała Giedroycia i św. Augustyna.

</doc>
<doc id="1892453" url="https://pl.wikipedia.org/wiki?curid=1892453" title="Awtomobilist Jekaterynburg">
Awtomobilist Jekaterynburg

Awtomobilist Jekaterynburg (ros. Автомобилист Екатеринбург) – rosyjski klub hokeja na lodzie z siedzibą w Jekaterynburgu.
Historia.
Klub został założony w 2006 roku i jest nieoficjalnym kontynuatorem Dinamo-Eniergija Jekaterynburg (został rozwiązany w 2007 roku). Awtomobilist występuje w Kontynentalnej Lidze Hokejowej (KHL) od drugiego sezonu tych rozgrywek 2009/2010 po tym, jak zajął w nich miejsce drużyny Chimika Woskriesiensk, która z powodu finansowych wycofała się z rozgrywek. W tymże sezonie zespół został sklasyfikowany na 16. miejscu w rozgrywkach. W kolejnej edycji 2010/2011 klub sklasyfikowano na 20. miejscu. W sezonie KHL (2011/2012) klub ponownie nie zdołał awansować do fazy play-off i został sklasyfikowany na 22. miejscu w całej lidze (na 23 drużyny). Szkoleniowcem w tym sezonie był Andriej Martiemianow. Od czerwca 2012 nowym trenerem został Andriej Szajanow. Po nieudanym początku sezonu 2012/2013 w październiku 2012 roku zastąpił go Igor Ułanow, jednak klub pozostawał najsłabszą drużyną w rozgrywkach. Zespół ponownie okazał się najsłabszy w lidze, tym razem wśród 26 drużyn. W lutym 2013 roku sponsorem klubu został koncert TNK-BP, trzeci największe przedsiębiorstwo naftowe w Rosji. Wówczas nastąpiła zmiana na stanowiska prezesa klubu, Michaiła Papunina zastąpił Aleksiej Bobrow. Pu rundzie zasadniczej drużyna dotarła do finału Pucharu Nadziei. W marcu 2013 roku zdecydowano także, że od 1 maja 2013 roku nowym trenerem będzie Anatolij Jemielin wraz z nowym sztabem szkoleniowym. W kwietniu 2015 menedżerem generalnym został Oleg Gross, zastępując na tej funkcji Leonida Wajsfelda. Pod koniec kwietnia 2015 trenerem został Andriej Razin. W trakcie sezonu KHL (2015/2016) pod koniec grudnia 2015 drużyna Awtomobilistu wystąpiła w turnieju o Puchar Spenglera 2015, docierając do półfinału.
Od listopada 2016 do marca 2018 trenerem drużyny był Władimir Krikunow. Do jego sztabu w listopadzie 2016 weszli Aleksiej Wołkow i Nikołaj Zawaruchin. Od maja 2018 do kwietnia 2020 drużynę trenował Andriej Martiemjanow. W kwietniu 2020 nowym szkoleniowcem został Bill Peters. W maju 2019 do sztabu dołączyli jako trener obrońców Andriej Sokołow i jako trener bramkarzy Konstantin Własow. Od połowy 2018 do kwietnia 2020 asystentem w sztabie był Konstantin Szafranow. W październiku 2019 ze sztabu odszedł Sokołow; wówczas przy szkoleniowcu Martiemianow w sztabie byli Konstantin Szafranow, Jewgienij Szaldybin i Konstantin Własow. W kwietniu 2020 głównym trenerem został Kanadyjczyk Bill Peters. Od maja 2021 do sztabu wszedł Nikołaj Zawaruchin, który na koniec listopada 2021 został mianowany głównym trenerem. W maju 2022 do jego sztabu weszli Władimir Worobjow, Oleg Oriechowski i Andriej Miezin.
Klubem farmerskim został Sputnik Niżny Tagił występujący w WHL. Potem tę rolę przejął Gorniak Uczały, w 2021 przemianowany na Gorniak-UGMK i przeniesiony do miejscowości Wierchniaja Pyszma.
Drużyną juniorską jest Awto Jekaterynburg występująca w MHL.

</doc>
<doc id="1892460" url="https://pl.wikipedia.org/wiki?curid=1892460" title="Tarbek">
Tarbek

Tarbek – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bornhöved.

</doc>
<doc id="1892461" url="https://pl.wikipedia.org/wiki?curid=1892461" title="Batalion Zapasowy Czołgów">
Batalion Zapasowy Czołgów

Batalion Zapasowy Czołgów – zapasowa jednostka pancerna Polskich Sił Zbrojnych.
22 czerwca 1943 stacjonujący w Quisil Ribat Ośrodek Wyszkolenia Pancernego przekształcony został w Batalion Zapasowy Czołgów. Część kadry przekazano też do organizowanego Ośrodka Wyszkolenia Motorowego i Broni Pancernej.
5 lipca 1943 batalion przegrupował się do Gedery w Palestynie. W sierpniu batalion oddał większość żołnierzy reorganizującej się 2 Brygadzie Pancernej. Kolejnym stałym mp batalionu był obóz w Quassasin w Egipcie. Pierwszy rozkaz w obozie opatrzony jest datą 9 lutego 1944.
8 kwietnia batalion został zaokrętowany w Port Saidzie i po kilkudniowym rejsie przez Morze Śródziemne przybył do Włoch. 12 kwietnia rzut pieszy skierowano do Neapolu, a rzut gąsienicowy do Taranto. Następnie batalion skierowano do Frigento w rejon rozmieszczenia brytyjskich zapasowych pułków pancernych. W tym czasie oddział podlegał Brytyjczykom pod względem szkoleniowym i zaopatrzenia. Od 13 kwietnia 1944 batalion włączony został w skład 2 Brygady Pancernej.
Przekształcenia.
Ośrodek Organizacyjny Broni Pancernej ↗ Batalion Zapasowy Czołgów (22.06. 1943 – 14.04.1944) → Ośrodek Zapasowy Broni Pancernej → 7 Pułk Pancerny (PSZ)

</doc>
<doc id="1892462" url="https://pl.wikipedia.org/wiki?curid=1892462" title="Tensfeld">
Tensfeld

Tensfeld – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bornhöved.

</doc>
<doc id="1892470" url="https://pl.wikipedia.org/wiki?curid=1892470" title="Mateusz Klich">
Mateusz Klich

Mateusz Andrzej Klich (ur. 13 czerwca 1990 w Tarnowie) – polski piłkarz, występujący na pozycji pomocnika w amerykańskim klubie D.C. United oraz w reprezentacji Polski. Uczestnik Mistrzostw Europy 2020.
Kariera klubowa.
Mateusz Klich piłkarską karierę rozpoczynał w Tarnovii Tarnów. Na pierwsze treningi zespołu zaczął przychodzić mając 9 lat. W 2003 roku trafił do Cracovii. W rozgrywkach juniorskich imponował dobrą techniką, przeglądem pola oraz umiejętnością zwalniania i przyspieszania tempa. W sezonie 2007/2008 dołączył do kadry drużyny Młodej Ekstraklasy, w której rozegrał sześć meczów.
Przed sezonem 2008/2009 został włączony do pierwszego zespołu Cracovii. Zadebiutował w nim 8 lipca 2008 w sparingowym meczu z Varteksem Varaždin. Jego zespół przegrał to spotkanie 1:3, a on asystował przy honorowej bramce, strzelonej przez Jakuba Kaszubę. 7 listopada w pojedynku z GKS-em Bełchatów po raz pierwszy wybiegł na boiska Ekstraklasy. Do końca rozgrywek jeszcze siedmiokrotnie wystąpił w meczach najwyższego szczebla rozgrywek w Polsce. Dwunastokrotnie wystąpił również w spotkaniach Młodej Ekstraklasy.
Na początku sezonu 2009/2010 występował w zespole Młodej Ekstraklasy. We wrześniowym meczu Ekstraklasy z Ruchem Chorzów na murawie pojawił się w 77. minucie. Od następnej kolejki regularnie zaczął występować w pierwszym zespole Cracovii. Pod koniec listopada strzelił swoją pierwszą bramkę na ligowych boiskach. W spotkaniu z Piastem Gliwice pokonał bramkarza rywali strzałem z ponad dwudziestu metrów.
14 czerwca 2011 podpisał trzyletni kontrakt z niemieckim klubem VfL Wolfsburg.
W styczniu 2013 został wypożyczony na pół roku do holenderskiego PEC Zwolle. W Eredivisie zadebiutował 10 lutego 2013 w zremisowanym 1:1 spotkaniu z FC Twente, natomiast 2 marca 2013 w meczu z Willem II Tilburg (2:0) strzelił swojego pierwszego gola w tej lidze. Po zakończeniu sezonu, który zakończył z dorobkiem 2 goli i 2 asyst w 14 występach, został definitywnie wykupiony przez Zwolle. 20 kwietnia 2014 zdobył z tą drużyną Puchar Holandii, pokonując w finale 5:1 zespół Ajaksu. Ogółem w sezonie 2013/2014 wystąpił w 34 meczach Zwolle, strzelając 4 bramki i notując 10 asyst. Po tym sezonie Wolfsburg postanowił odkupić zawodnika, który po powrocie do Niemiec nie zdołał przebić się do składu pierwszej drużyny i występował jedynie w rezerwach.
Na początku stycznia 2015 związał się z 1. FC Kaiserslautern umową obowiązującą do 30 czerwca 2018. 14 lutego 2015 zadebiutował w barwach Kaisers w 2. Fußball-Bundeslidze w wygranym 1:0 meczu z VfR Aalen. 4 kwietnia 2015 w ligowym meczu z 1. FC Heidenheim strzelił bramkę, a także zaliczył asystę, przyczyniając się do wygranej swojej drużyny 4:2. Była to jego pierwsza bramka dla Kaiserslautern. W sezonie 2014/2015 zagrał w 5 spotkaniach niemieckiej drużyny, strzelając jedną bramkę. W kolejnym sezonie zanotował łącznie 18 występów, w których strzelił 3 gole i uzyskał 1 asystę.
26 sierpnia 2016 powrócił do Holandii i podpisał trzyletni kontrakt z FC Twente. W klubie zadebiutował 10 września 2016 w meczu 2. kolejki Eredivisie przeciwko Heerenveen. Pierwszego gola dla Twente zdobył 2 października 2016, skutecznie egzekwując rzut karny w ligowym meczu z Heraclesem Almelo. W Enschede w sezonie 2016/2017 rozegrał łącznie 30 meczów (wszystkie w podstawowym składzie), w których strzelił 6 bramek i zanotował 4 asysty. Ponadto pięciokrotnie wyprowadzał holenderską drużynę na boisko jako kapitan.
23 czerwca 2017 podpisał trzyletni kontrakt z angielskim drugoligowym klubem Leeds United. W Championship zadebiutował 19 sierpnia 2017 w wygranym 2:0 meczu z Sunderlandem. Biorąc pod uwagę wszystkie rozgrywki, w sezonie 2017/2018 rozegrał łącznie 10 spotkań w barwach Leeds United.
22 stycznia 2018 został wypożyczony na pół roku do holenderskiego klubu FC Utrecht. Zadebiutował 4 lutego 2018 w ligowym meczu z SBV Excelsior (2:2). 6 maja 2018 zdobył debiutancką bramkę w barwach Utrechtu zapewniając swojej drużynie zwycięstwo nad Venlo (1:0). Wypożyczenie zakończył z 16 występami, podczas których strzelił 1 bramkę i zanotował 3 asysty; po zakończeniu sezonu powrócił do Leeds United.
Nowy sezon Klich rozpoczął jako podstawowy zawodnik zespołu Marcelo Bielsy i 5 sierpnia 2018, w meczu 1. kolejki Championship ze Stoke City (3:1), zdobył swoją pierwszą bramkę w barwach angielskiego klubu.
W sezonie 2019/2020 wywalczył z Leeds United awans do Premier League. Pierwszy mecz w Premier League rozegrał 12 września 2020 z Liverpoolem na Anfield, strzelając bramkę na 3:3.
Kariera reprezentacyjna.
Klich grał w reprezentacji Polski U-18, w której zaliczył pięć spotkań. W kadrze U-19 wystąpił m.in. w wygranym 1:0 towarzyskim meczu z Litwą, zmieniając na początku drugiej połowy Ariela Borysiuka. Dwa dni później zagrał przez pełne 90 minut w rewanżu, w którym Polacy zwyciężyli 3:0, a on strzelił jedną z bramek. W październiku wystąpił w wygranym 2:1 meczu eliminacyjnym do mistrzostw Europy z Czarnogórą. W listopadzie 2009 został po raz pierwszy powołany – jako zawodnik rezerwowy – do reprezentacji U-21. 5 czerwca 2011 zadebiutował w dorosłej reprezentacji w meczu z Argentyną wygranym 2:1. Wszedł w 89. minucie spotkania. Został powołany przez selekcjonera reprezentacji Polski Waldemara Fornalika na mecz towarzyski z Danią. Wyszedł w podstawowej jedenastce i już w 4. minucie strzelił swojego pierwszego gola w reprezentacji. 
Pozytywny wynik testu na COVID-19 spowodował, że nie wziął udziału we wrześniowych meczach piłkarskiej reprezentacji Polski w eliminacjach mistrzostw świata.
Życie prywatne.
Jego ojcem jest Wojciech Klich, który do 2006 roku również występował jako profesjonalny piłkarz (rozegrał 84 mecze w pierwszej lidze), a obecnie pracuje w Cracovii jako trener zespołu juniorów.

</doc>
<doc id="1892472" url="https://pl.wikipedia.org/wiki?curid=1892472" title="Propithecus verreauxi majori">
Propithecus verreauxi majori



</doc>
<doc id="1892473" url="https://pl.wikipedia.org/wiki?curid=1892473" title="Regressus ad infinitum">
Regressus ad infinitum

Regressus ad infinitum (łac. cofanie się w nieskończoność, regres w nieskończoność) – nieskończony łańcuch wiodących wstecz kroków myślowych związanych z definiowaniem, uzasadnianiem lub rozumowaniem. Klasycznym przykładem "regressus ad infinitum" jest wyjaśnianie znaczenia pojęć. Aby wyjaśnić znaczenie pojęcia "dom", można je opisać innymi pojęciami, lecz i te pojęcia należy wyjaśnić, a dokonuje się tego za pomocą innych pojęć, które znów należy wyjaśnić i tak w nieskończoność. Oznaczałoby to, że nigdy nie da się efektywnie żadnego pojęcia zdefiniować. Dlatego też zakłada się, że kresem procesu jest zdefiniowanie pojęcia "dom" poprzez definicję ostensywną (deiktyczną), a więc poprzez wskazanie: "To oto jest dom".
Koncepcje i argumenty, których konsekwencją jest wystąpienie regresu w nieskończoność, traktuje się zazwyczaj jako błędne. Znanym przykładem argumentu z regresu jest zarzut Arystotelesa przeciwko platońskiej teorii idei („trzeci człowiek”).

</doc>
<doc id="1892474" url="https://pl.wikipedia.org/wiki?curid=1892474" title="Damsdorf (Szlezwik-Holsztyn)">
Damsdorf (Szlezwik-Holsztyn)

Damsdorf – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bornhöved.

</doc>
<doc id="1892476" url="https://pl.wikipedia.org/wiki?curid=1892476" title="Propithecus verreauxoides">
Propithecus verreauxoides



</doc>
<doc id="1892483" url="https://pl.wikipedia.org/wiki?curid=1892483" title="Schmalensee (gmina)">
Schmalensee (gmina)

Schmalensee – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Bornhöved.

</doc>
<doc id="1892485" url="https://pl.wikipedia.org/wiki?curid=1892485" title="Stocksee">
Stocksee

Niemcy.
1 gmina:
1 jezioro:

</doc>
<doc id="1892487" url="https://pl.wikipedia.org/wiki?curid=1892487" title="Tomasz Traczyński">
Tomasz Traczyński

Tomasz Traczyński (ur. 1966) – polski aktor teatralny i filmowy. W 1990 roku ukończył warszawską PWST. W latach 1991–1992 współpracował z Wrocławskim Teatrem Współczesnym im. Edmunda Wiercińskiego, a w latach 1992–1995 z Teatrem Polskim w Poznaniu.

</doc>
<doc id="1892489" url="https://pl.wikipedia.org/wiki?curid=1892489" title="Londyńskie marzenie">
Londyńskie marzenie

Londyńskie marzenie (oryg. "London Dreams") – bollywoodzki dramat muzyczny z 2009 roku wyreżyserowany przez Vipul Shaha. W rolach głównych Ajay Devgan, Salman Khan i Asin. Muzykę do filmu stworzylo trio Shankar-Ehsaan-Loy, a teksty piosenek Prasoon Joshi. Trójkąt miłosny jest częstym motywem bollywoodzkich filmów. Wystarczy wspomnieć o innym filmie, w którym Ajay i Salman też występują razem – "Hum Dil De Chuke Sanam". Tu dodatkowo – pragnienie zniszczenia przyjaciela, który okazuje się lepszy od bohatera.
Film ma odniesienia do sztuki Petera Shaffera z 1979 roku, "Amadeusz", pokazującej życie dwóch muzyków Mozarta i Antonio Salieri.
Fabuła.
Arjun i Manu to dwóch chłopców z wioski pendżabskiej. Łączy ich przyjaźń. Zamknięty w sobie, oddany muzyce Arjun gorączkowo pragnie stać się bożyszczem tłumów. Żarliwie błaga o to Boga, a ten wysłuchuje jego prośby. Chłopcu udaje się przeciwstawiwszy się woli rodziców samotnie w Londynie dzień po dniu, rok po roku przybliżyć się do spełnienia swoich marzeń. Nawet gdy ma jego drodze pojawi się dziewczyna (Asin), Arjun (Ajay Devgan) nie pozwoli sobie na to, by miłość odwróciła jego uwagę od postawionego sobie celu. Obiecuje sobie wyznać miłość Priyi dopiero osiągnąwszy szczyt sławy. Jego życie zmienia się jednak, gdy Arjun sprowadza do Londynu swojego przyjaciela z dzieciństwa. Mannu (Salman Khan), żywiołowy, lekkomyślny, zaraża wszystkich radością życia. Włączywszy się do stworzonego przez Ajaya zespołu London Dreams nie tylko na koncertach zabiera mu poklask tłumu, ale i pozyskuje serce jego ukochanej Priyi.

</doc>
<doc id="1892492" url="https://pl.wikipedia.org/wiki?curid=1892492" title="Damsdorf">
Damsdorf

Niemcy.
1 gmina:
Polska.
Dawna nazwa:

</doc>
<doc id="1892493" url="https://pl.wikipedia.org/wiki?curid=1892493" title="Mohammed Hassan">
Mohammed Hassan

Mohammed Helmy Hassan (ur. 5 lutego 1905, zm. 16 lutego 1973) – egipski piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Mohammed Hassan występował w klubie El-Masry.
Kariera reprezentacyjna.
Mohammed Hassan występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech wystąpił w przegranym 2-4 spotkaniu I rundy z Węgrami.

</doc>
<doc id="1892494" url="https://pl.wikipedia.org/wiki?curid=1892494" title="Olimpiada Szachowa Niewidomych">
Olimpiada Szachowa Niewidomych

Olimpiada Szachowa Niewidomych – międzynarodowy drużynowy turniej szachów dla niewidomych, organizowany przez Międzynarodowe Stowarzyszenie Szachistów Niewidomych w cyklu czteroletnim od 1961 roku. W turnieju uczestniczą reprezentacje narodowe, nominowane przez narodowe związki szachowe zrzeszone.
W 2000 r. pod honorowym patronatem Jolanty Kwaśniewskiej została rozegrana Szachowa Olimpiada Niewidomych w Zakopanem.

</doc>
<doc id="1892496" url="https://pl.wikipedia.org/wiki?curid=1892496" title="Barbara Ann Cochran">
Barbara Ann Cochran



</doc>
<doc id="1892497" url="https://pl.wikipedia.org/wiki?curid=1892497" title="Schmalensee">
Schmalensee

Niemcy.
1 gmina:
1 jezioro:

</doc>
<doc id="1892501" url="https://pl.wikipedia.org/wiki?curid=1892501" title="Lentaculum">
Lentaculum

Lentaculum – jeden z posiłków w starożytnym Rzymie. Odpowiednik współczesnego pierwszego śniadania. Lentaculum składało się przeważnie z chleba, sera, warzyw oraz rozcieńczonego wina.

</doc>
<doc id="1892503" url="https://pl.wikipedia.org/wiki?curid=1892503" title="Cerkiew św. Aleksandry w Üröm">
Cerkiew św. Aleksandry w Üröm

Cerkiew św. Aleksandry – prawosławna cerkiew w Üröm. Najstarsza wolno stojąca cerkiew wzniesiona dla Rosyjskiego Kościoła Prawosławnego poza granicami Imperium Rosyjskiego. Zbudowana jako cerkiew-pomnik nad grobem wielkiej księżnej Aleksandry Pawłowny Romanowej, obecnie jest świątynią parafialną w eparchii budapeszteńskiej i węgierskiej Rosyjskiego Kościoła Prawosławnego. 
Historia.
Świątynia została wzniesiona w 1802 i poświęcona w roku następnym. Jej patronami zostali święta męczennica Aleksandra oraz św. Józef, jednak w dokumentach oficjalnych obiekt figurował jedynie jako cerkiew św. Aleksandry. Budynek został zbudowany nad grobem Aleksandry Pawłowny, wielkiej księżnej rosyjskiej i żony palatyna Węgier Józefa Antoniego Habsburga. Cerkiew była przeznaczona dla 20–30 osób. Budynek pozostawał pod opieką dworu cesarskiego Austrii, a następnie Austro-Węgier. Jego wzniesienie miało wyraźny wymiar polityczny: świątynia miała stać się pomnikiem przyjaźni między Rosją a Austrią. 
W bezpośrednim sąsiedztwie cerkwi rozciąga się cmentarz prawosławny.
Architektura.
Cerkiew reprezentuje styl klasycystyczny, jest wzniesiona na planie prostokąta. Wejście do niej prowadzi przez prostokątne drzwi otoczone z dwóch stron przez pilastry. Powyżej znajduje się trójkątny fronton. Na bocznych ścianach świątyni rozmieszczono po trzy prostokątne okna z ozdobnymi obramowaniami. Budynek wieńczy wysoki czarny obelisk zakończony złoconym krzyżem łacińskim. We wnętrzu znajduje się trzyrzędowy ikonostas.

</doc>
<doc id="1892505" url="https://pl.wikipedia.org/wiki?curid=1892505" title="Kult ciała (film)">
Kult ciała (film)

Kult ciała - film fabularny produkcji polsko-austriackiej z 1930 roku w reżyserii Michała Waszyńskiego, zrealizowany według powieści Mieczysława Srokowskiego.
Film był realizowany w Warszawie, Wiedniu, Budapeszcie i Nicei. Udźwiękowiony został w Wiedniu. Wyświetlany także w Rumunii, Francji i Niemczech pod tytułem: Rapsodia miłości.
Film był udźwiękowiony, jednak w polskich kinach wyświetlany był w wersji niemej.
W 2009 film zaprezentowano na "Lubuskim Lecie Filmowym" w "Łagowie", a muzykę na żywo do niego grała grupa Powieki. Z muzyką na żywo był również prezentowany w Muzeum Polin.

</doc>
<doc id="1892506" url="https://pl.wikipedia.org/wiki?curid=1892506" title="Największe przeboje – Live">
Największe przeboje – Live

Największe przeboje - LIVE – minialbum zespołu Republika, który zawiera 5 nagrań z koncertu, który odbył się 5 września 1998 w klubie Bennohaus w Münster w Niemczech. Album został wydany w 2004 roku jako dodatek do 23/24 numeru czasopisma Pani domu z 31 maja 2004 roku.
Twórcy.
oraz

</doc>
<doc id="1892508" url="https://pl.wikipedia.org/wiki?curid=1892508" title="Misheck Lungu">
Misheck Lungu

Misheck Lungu (ur. 2 maja 1980 w Lusace) – zambijski piłkarz grający na pozycji obrońcy.
Kariera klubowa.
Karierę piłkarską Lungu rozpoczął w klubie Lusaka City Council. W 1999 roku zadebiutował w jego barwach w rozgrywkach zambijskiej Premier League. W 2002 roku odszedł do klubu Nchanga Rangers z miasta Chingola. W 2002 roku zdobył z nią wówczas Tarczę Dobroczynności. W latach 2003-2004 grał w Green Buffaloes F.C. z Lusaki. Z kolei w 2005 roku występował w angolskim Primeiro de Agosto Luanda.
W 2006 roku Lungu wyjechał do Europy. Przeszedł wówczas do węgierskiego Lombard Pápa. 18 marca 2006 zadebiutował w Nemzeti Bajnokság I., w przegranym 0:1 wyjazdowym spotkaniu z Honvédem Budapeszt. Latem 2006 odszedł do drugoligowego Kecskeméti TE, gdzie grał do końca 2008 roku.
Na początku 2009 roku Lungu przeszedł do Honvédu Budapeszt. 21 lutego 2009 zadebiutował w nim w przegranych 1:3 derbach Budapesztu z Vasasem. Latem 2009 rozwiązał kontrakt i obecnie pozostaje bez przynależności klubowej.
Kariera reprezentacyjna.
W reprezentacji Zambii Lungu zadebiutował w 2001 roku. W 2002 roku w Pucharze Narodów Afryki 2002 w Mali wystąpił w jednym spotkaniu, z Tunezją (0:0). W 2006 roku podczas Pucharu Narodów Afryki 2006 był rezerwowym i nie rozegrał żadnego spotkania.

</doc>
<doc id="1892509" url="https://pl.wikipedia.org/wiki?curid=1892509" title="Gustav Thoni">
Gustav Thoni



</doc>
<doc id="1892512" url="https://pl.wikipedia.org/wiki?curid=1892512" title="Edi Reinalter">
Edi Reinalter



</doc>
<doc id="1892513" url="https://pl.wikipedia.org/wiki?curid=1892513" title="Nieświadomość osobnicza">
Nieświadomość osobnicza



</doc>
<doc id="1892514" url="https://pl.wikipedia.org/wiki?curid=1892514" title="Trude Beiser-Jochum">
Trude Beiser-Jochum



</doc>
<doc id="1892515" url="https://pl.wikipedia.org/wiki?curid=1892515" title="Prandium">
Prandium

Prandium - posiłek w starożytnym Rzymie, odpowiednik współczesnego drugiego śniadania lub lunchu. Był to posiłek bez konieczności mycia rąk i dlatego często był jedzony w ogrodzie. Używano noży, a nie widelców, jedzono lewą ręką, którą nacierano uprzednio suchą żywicą. Prandium składał się z: zimnych mięs i ryb (z ceny dnia poprzedniego), salami, sałatek, jaj oraz wina.
Jedzenie obfitego prandium było uważane za popis złego smaku.

</doc>
<doc id="1892517" url="https://pl.wikipedia.org/wiki?curid=1892517" title="Divison Nationale siatkarzy (2009/2010)">
Divison Nationale siatkarzy (2009/2010)



</doc>
<doc id="1892518" url="https://pl.wikipedia.org/wiki?curid=1892518" title="Itzstedt">
Itzstedt

Itzstedt – gmina w Niemczech w kraju związkowym Szlezwik-Holsztyn, w powiecie Segeberg, siedziba urzędu Itzstedt.

</doc>
<doc id="1892519" url="https://pl.wikipedia.org/wiki?curid=1892519" title="Kayhude">
Kayhude

Kayhude – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Itzstedt.

</doc>
<doc id="1892520" url="https://pl.wikipedia.org/wiki?curid=1892520" title="Oering">
Oering

Oering – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Itzstedt.

</doc>
<doc id="1892523" url="https://pl.wikipedia.org/wiki?curid=1892523" title="Jerzy Jastrzębowski (1937–2022)">
Jerzy Jastrzębowski (1937–2022)

Jerzy Michał Jastrzębowski (ur. 27 września 1937 w Warszawie, zm. 24 października 2022) – polski działacz opozycyjny, działacz „Solidarności”, publicysta.
Życiorys.
Był absolwentem Liceum im. Stefana Batorego i Uniwersytetu Warszawskiego. W latach 1959–1981 był pracownikiem Polskiego Radia dla Zagranicy.
W 1981 został członkiem pierwszej Komisji Krajowej NSZZ "S". W noc stanu wojennego uciekł z obławy. Po aresztowaniu Zbigniewa Romaszewskiego latem 1982 został koordynatorem warszawskiego podziemnego Radia Solidarność. W 1983 przebywał w więzieniu przy Rakowieckiej.
Publicysta-współpracownik „Kultury” paryskiej i „Zeszytów Historycznych” (1984–1990), „Tygodnika Powszechnego” (1986–1991), „Rzeczpospolitej” (1993–2005) i innych.
Fundator stypendiów m.in. w Studium Europy Wschodniej UW i w ramach Funduszu Nowego Tysiąclecia Jana Pawła II.

</doc>
<doc id="1892524" url="https://pl.wikipedia.org/wiki?curid=1892524" title="Lotus 109">
Lotus 109

Lotus 109 – samochód Formuły 1 zespołu Lotus, uczestniczący w wyścigach sezonu 1994, począwszy od Grand Prix Hiszpanii. Samochód został zaprojektowany przez Chrisa Murphy'ego. Samochód posiadał krótszy rozstaw osi i niżej położy środek ciężkości niż jego poprzednik (Lotus 107), a silnik Mugen był lżejszy niż poprzedni. Mimo to, głównie z powodu braku pieniędzy, samochód był powolny i awaryjny, chociaż Johnny Herbert bardzo dobrze spisał się w kwalifikacjach do Grand Prix Włoch (czwarta pozycja). Pod koniec sezonu zespół Lotus zbankrutował.
Poza Herbertem kierowcami samochodu byli także Alessandro Zanardi, Philippe Adams, Mika Salo oraz Éric Bernard.

</doc>
<doc id="1892526" url="https://pl.wikipedia.org/wiki?curid=1892526" title="Arkin (zatoka)">
Arkin (zatoka)

Arkin () – zatoka Oceanu Atlantyckiego u wybrzeży Mauretanii, od północy ograniczona Przylądkiem Białym. W zatoce leżą wyspy Arkin i Tidra, które - tak jak większość obszaru zatoki - leżą w Parku Narodowym Banc d'Arguin.

</doc>
<doc id="1892529" url="https://pl.wikipedia.org/wiki?curid=1892529" title="John Wesley (muzyk)">
John Wesley (muzyk)

John Wesley, także John Wesley Dearth, III, Wes Dearth (ur. w czerwcu 1962) – amerykański wokalista, twórca piosenek i gitarzysta.
Życiorys.
Jego profesjonalna kariera muzyczna rozpoczęła się na początku lat osiemdziesiątych w Tampa na Florydzie. W roku 1992 rozpoczął karierę solową, grając m.in. przed koncertami brytyjskiej grupy z nurtu rocka progresywnego Marillion
W roku 1998 Wesley i były członek zespołu White Lion Mike Tramp otwierali koncerty Petera Framptona i Lynyrd Skynyrd. Potem Wesley rozpoczął współpracę z byłym wokalistą Marillion, Fishem, wspierając go w trakcie koncertów. Efektem współpracy był m.in. pochodzący z roku 2001 album Fisha "Fellini Days". Wesley jest współautorem wszystkich znajdujących się na płycie kompozycji.
Był gitarzystą koncertowym zespołu Porcupine Tree, brał udział w trasach promujących albumy "In Absentia", "Deadwing", "Fear of a Blank Planet" i "The Incident".
Wesley współpracował także z Seanem Malonem, Steve'em Hogarthem, Steve'em Rotherym, Stevenem Wilsonem (który był producentem jego albumu, "Shiver" wydanego w 2005 roku)
Od 24 sierpnia 2007 artysta darmowo udostępnia swoją solową dyskografię w wersji elektronicznej.

</doc>
<doc id="1892532" url="https://pl.wikipedia.org/wiki?curid=1892532" title="Guro">
Guro

 – charakterystyczny styl japońskiego komiksu, animacji lub filmu, którego głównym tematem jest groteskowo wyolbrzymiona przemoc, a także wszelkiego typu makabryczne zjawiska. W przeciwieństwie do ero-guro nie zawiera jakichkolwiek wątków erotycznych.
W Japonii jeżeli kogoś interesują tego typu rzeczy jest on określany przymiotnikiem , co według słownika oznacza groteskowy, obrzydliwy wstrętny.
Przykładowa tematyka:
Autorzy:

</doc>
<doc id="1892533" url="https://pl.wikipedia.org/wiki?curid=1892533" title="The Time Has Come">
The Time Has Come

The Time Has Come - piosenka napisana przez Mike’a Oldfielda, wydana na singlu w 1987 roku. Utwór pochodzi z albumu Islands a wykonuje go Anita Hegerland.
W okresie wydania singla utwór był wielokrotnie odtwarzany w programach telewizyjnych, gdzie występował Oldfield wraz z Hegerland.
Teledysk do piosenki jest częścią wideo albumu "The Wind Chimes". Przedstawia typowe dla albumu efekty 3D, w tym latające przedmioty. Widoczne są nawiązania do kultury Egiptu, również w stroju Anity Hegerland.

</doc>
<doc id="1892534" url="https://pl.wikipedia.org/wiki?curid=1892534" title="Eduardo Ribeiro dos Santos">
Eduardo Ribeiro dos Santos

Eduardo Ribeiro dos Santos (ur. 5 sierpnia 1980 w São João do Piauí) – brazylijski piłkarz występujący na pozycji napastnika. Obecnie jest zawodnikiem AC Ajaccio.
Kariera klubowa.
Eduardo karierę zawodową rozpoczynał w 1997 roku w klubie ES Flamengo. W 2000 roku odszedł do Joinville EC. W 2001 roku zdobył z nim mistrzostwo Campeonato Catarinense. W 2001 roku został graczem szwajcarskiego Grasshoppers Zurych. W szwajcarskiej ekstraklasie zadebiutował 23 lutego 2002 w zremisowanym 2:2 meczu z FC Sankt Gallen, w którym strzelił gola. W 2003 roku Eduardo zdobył z zespołem mistrzostwo Szwajcarii. W Grasshoppers spędził w sumie 6 lat.
W styczniu 2007 roku podpisał kontrakt z francuskim En Avant Guingamp, grającym w Ligue 2. W tych rozgrywkach zadebiutował 26 stycznia 2007 w przegranym 0:2 spotkaniu z Le Havre AC. 2 lutego 2007 w zremisowanym 1:1 pojedynku z RC Strasbourg strzelił pierwszego gola w trakcie gry w Ligue 2. W 2009 roku zdobył z klubem Puchar Francji.
Latem 2009 roku przeszedł do beniaminka Ligue 1 – RC Lens. W Ligue 1 pierwszy mecz zaliczył 8 sierpnia 2009 przeciwko Girondins Bordeaux (1:4). 22 sierpnia 2009 w wygranym 2:1 pojedynku z Grenoble Foot 38 zdobył pierwszą bramkę w trakcie gry w Ligue 1.

</doc>
<doc id="1892540" url="https://pl.wikipedia.org/wiki?curid=1892540" title="Juhan Aavik">
Juhan Aavik

Juhan Aavik (ur. 29 stycznia 1884 w Tallinnie, zm. 26 listopada 1982 w Sztokholmie) – estoński kompozytor, dyrygent i historyk muzyki.
Studia muzyczne podjął w konserwatorium w Petersburgu. Od 1911 r. działał w Dorpacie, najpierw jako dyrygent, później jako dyrektor miejscowego konserwatorium. Następnie wyjechał do Tallinna, gdzie w 1925 r. został dyrygentem Teatru "Estonia". w trzy lata po objęciu stanowiska zaproponowano mu posadę wykładowcy w stołecznym konserwatorium, którą przyjął już z tytułem profesorskim. W 1933 r. zrezygnował z dyrygentury w teatrze, aby poświęcić się pracy na nowym stanowisku – dyrektora konserwatorium w Tallinnie. Po zaanektowaniu Estonii przez ZSRR w 1944 r. wyemigrował do Szwecji. Tam też podjął się działalności wspólnotowej emigrantów estońskich i propagowaniem rodzimej muzyki, m.in. poprzez przyjęcie stanowiska wykładowcy w konserwatorium w Sztokholmie. W okresie swojej działalności naukowej zredagował i wydał w l. 1965-1969 czterotomową "Historię muzyki estońskiej". W l. 1948-1961 był dyrygentem estońskich festiwali chóralnych.
Twórczość kompozytorska Juhana Aavika to przede wszystkim utwory kameralne i fortepianowe, ale także znaleźć można dzieła bardziej rozbudowane, tj. dwie symfonie, koncerty oraz kantaty i pieśni. Utwory drugiej grupy powstały pod wpływem osobistych przeżyć kompozytora związanych z utratą niezależności ojczyzny (kantata na chór i orkiestrę "Homeland", "Palve" na sopran, chór męski i organy; pieśń na chór mieszany "Requeim aeternam", 1959; opera "Sügisunelm").

</doc>
<doc id="1892546" url="https://pl.wikipedia.org/wiki?curid=1892546" title="Cena (posiłek)">
Cena (posiłek)

Cena (łac. "cena" – l.mn. "cenae") – jeden z posiłków w starożytnym Rzymie, który zaczynano jeść od popołudnia. Złożony był on z trzech części:
Podczas ceny wybierano rex bibendi.
Z kolejnością podawanych dań jest związana sentencja: "Ab ovo usque ad mala" co dosłownie znaczy "Od jaja aż do jabłek", a w wolnym tłumaczeniu "Od początku aż do końca". Stąd wzięło się "Ab ovo" tłumaczone jako "Od początku".

</doc>
<doc id="1892548" url="https://pl.wikipedia.org/wiki?curid=1892548" title="Wjaczesław Senczenko">
Wjaczesław Senczenko

Wjaczesław Senczenko (ukr. В'ячеслав Сенченко, ur. 4 grudnia 1977 w Krzemieńczuku) – ukraiński bokser, były zawodowy mistrz świata organizacji WBA w kategorii półśredniej (do 147 funtów).
Jako amator w 2000 roku wystąpił na igrzyskach olimpijskich w Sydney, gdzie przegrał już w pierwszej walce.
Na zawodowstwo przeszedł w czerwcu 2002 roku. Do końca 2008 roku stoczył dwadzieścia osiem zwycięskich walk. 10 kwietnia 2009 roku pokonał jednogłośnie na punkty Jurija Nużnenkę i zdobył tytuł mistrza świata federacji WBA w kategorii półśredniej. 3 października tego samego roku, w pierwszej obronie swojego tytułu, pokonał na punkty Japończyka Motoki Sasaki.

</doc>
<doc id="1892551" url="https://pl.wikipedia.org/wiki?curid=1892551" title="Kashmir Ki Kali">
Kashmir Ki Kali

Kashmir Ki Kali to bollywoodzka komedia romantyczna z 1964 roku, której akcja rozgrywa się w Kaszmirze. W rolach głównych Shammi Kapoor, Sharmila Tagore i Pran. Reżyseria – Shakti Samanta ("Arudhana", "En Evening in Paris")
Fabuła.
Rajeev Lal (Shammi Kapoor), spadkobierca bogatej fortuny po śmierci ojca zbyt lekką ręka rozdaje swoje bogactwo podwładnym. W trosce o zgromadzone dobra matka postanawia go ożenić. Jednak Raju wystraszywszy kandydatki na żonę ucieka od nadopiekuńczej matki do swojego letniego domu w Srinagarze. Tu na jego drodze pojawia się jednak kolejna kobietka – śliczna kwiaciarka Champa (Sharmila Tagore). By nie spłoszyć dziewczyny oczarowany nią Raju przedstawia się jako kierowca rodziny Lal...

</doc>
<doc id="1892553" url="https://pl.wikipedia.org/wiki?curid=1892553" title="Mumamba Numba">
Mumamba Numba

Mumamba Numba (ur. 21 marca 1978) - zambijski piłkarz grający na pozycji pomocnika.
Kariera klubowa.
Karierę piłkarską Numba rozpoczął w klubie Konkola Blades z miasta Chililabombwe. W 1997 roku zadebiutował w jego barwach w rozgrywkach zambijskiej Premier League. W 1998 roku zdobył Puchar Zambii, a w 2001 roku odszedł do stołecznego Zanaco FC. W 2002 roku wywalczył z Zanaco swój pierwszy w karierze tytuł mistrza Zambii, a mistrzostwo kraju zdobył także w latach 2003, 2005, 2006 i 2009. W 2002 roku zdobył Puchar Zambii, w 2006 - Challenge Cup, w latach 2001, 2004 - Coca Cola Cup, a w latach 2001, 2003, 2006 - Tarczę Dobroczynności.
Kariera reprezentacyjna.
W reprezentacji Zambii Numba zadebiutował w 1998 roku i w tym samym roku rozegrał jedno spotkanie podczas Pucharu Narodów Afryki 1998, z Mozambikiem (3:1). W 2000 roku zagrał dwukrotnie w Pucharze Narodów Afryki 2000: z Burkina Faso (1:1) i z Senegalem (2:2). W 2002 roku w Pucharze Narodów Afryki 2002 w Mali wystąpił we 2 spotkaniach: z Tunezją (0:0), z Senegalem (0:1) i z Egiptem (1:2). Natomiast w 2006 roku podczas Pucharu Narodów Afryki 2006 był rezerwowym i jego dorobek na tym turnieju to jeden mecz, z Tunezją (1:4).

</doc>
<doc id="1892556" url="https://pl.wikipedia.org/wiki?curid=1892556" title="BMW Sauber C29">
BMW Sauber C29

BMW Sauber C29 – bolid teamu BMW Sauber na sezon 2010. Został on zaprezentowany 31 stycznia 2010 w Walencji (Hiszpania) na torze Circuit Ricardo Tormo, gdzie następnego dnia odbyły się jego pierwsze testy.

</doc>
<doc id="1892557" url="https://pl.wikipedia.org/wiki?curid=1892557" title="Karosa B951">
Karosa B951



</doc>
<doc id="1892563" url="https://pl.wikipedia.org/wiki?curid=1892563" title="Kishen Kanhaiya">
Kishen Kanhaiya

Kishen Kanhaiya – indyjski film, bollywoodzki dramat rodzinny i miłosny z 1990 roku. Reżyseria - Rakesh Roshan. W podwójnej roli Anil Kapoor. Ponadto - Madhuri Dixit i Shilpa Shirodkar.
Fabuła.
W dramatycznym porodzie okupionym śmiercią matki rodzi się dwóch chłopców. Bezpłodna położna Leela (Shubha Khote) ukradkiem wynosi jedno z dzieci do swojej chaty w slumsach. Tymczasem zrozpaczony śmiercią żony Sunder Das (Shreeram Lagoo) mimo pomocy wiernego sługi Munshi (Kader Khan) nie radzi sobie z opieką nad niemowlęciem. Wykorzystuje to chciwy jego bogactwa Lala Gendamal (Amrish Puri) podsuwając mu za żonę swoją siostrę Kamini (Bindu). Wkrótce Sunder Das orientuje się, że został oszukany poślubiając matkę nieślubnego syna Mahesha. Oburzony grozi intrygantom, ale los odwraca sytuację. W ataku apopleksji Sunder Das zostaje sparaliżowany, a władzę w domu przejmuje żądne jego pieniędzy rodzeństwo. Pozostaje im tylko na oczach bezsilnego Sundera wychować chłopca w strachu, tak aby ukończywszy 25 lat bezwolnie przepisał swój majątek na panów jego życia: macochę i wuja. Mijają lata. Bity i upokarzany Kishen (Anil Kapoor) wyrasta na zalęknionego potulnego człowieka, nie umiejącego się przeciwstawić ani macosze, ani wujowi ani wysługującemu się nim synowi macochy Maheshowi (Dilip Tahil). Współczucie okazuje mu tylko Radha, dziewczyna z niższej kasty (Shilpa Shirodkar). Tymczasem Kanhaiya (Anil Kapoor) rośnie w slumsach na zuchwałego zabijakę, marzącego o zostaniu gwiazdą filmową, zjednującego sobie swoim urokiem piękną i odważną Anju (Madhuri Dixit). Pewnego dnia ich losy krzyżują się ze sobą.
Muzyka.
6 piosenek skomponowanych przez brata reżysera Rajesh Roshana (teksty Indeevar i Payam Sayeedi).

</doc>
<doc id="1892565" url="https://pl.wikipedia.org/wiki?curid=1892565" title="Sauber C29">
Sauber C29



</doc>
<doc id="1892570" url="https://pl.wikipedia.org/wiki?curid=1892570" title="Live Rockowisko '83">
Live Rockowisko '83

Live Rockowisko '83 – album zespołu TSA wydany w 1984.

</doc>
<doc id="1892576" url="https://pl.wikipedia.org/wiki?curid=1892576" title="Lunalilo">
Lunalilo



</doc>
<doc id="1892581" url="https://pl.wikipedia.org/wiki?curid=1892581" title="Kontrast (medycyna)">
Kontrast (medycyna)



</doc>
<doc id="1892585" url="https://pl.wikipedia.org/wiki?curid=1892585" title="Rex bibendi">
Rex bibendi

Rex bibendi (łac. król picia, król uczty) – osoba wybierana spośród biesiadników podczas głównego posiłku zwanego cena. Wybierano go rzutem kości: tytuł otrzymywała osoba, która wyrzuciła najwyższą liczbę oczek. "Rex" ustalał stosunek w jakim mieszano wino z wodą (Rzymianie pili na ogół wino rozcieńczone) oraz dbał, ażeby żadnemu z biesiadników nie zabrakło w pucharze napoju.

</doc>
<doc id="1892586" url="https://pl.wikipedia.org/wiki?curid=1892586" title="George Kolala">
George Kolala

George Kolala (ur. 3 marca 1976) - zambijski piłkarz grający na pozycji bramkarza.
Kariera klubowa.
Karierę piłkarską Kolala rozpoczął w klubie Zamsure Lusaka. W 1997 roku zadebiutował w jego barwach w rozgrywkach zambijskiej Premier League. W 2003 roku odszedł do Zanaco FC. W tym samym roku wywalczył z Zanaco swój pierwszy w karierze tytuł mistrza Zambii, a mistrzostwo kraju zdobył także w latach 2005, 2006 i 2009. W 2006 roku zdobył Challenge Cup, w 2004 - Coca Cola Cup, a w latach 2003 i 2006 - Tarczę Dobroczynności.
Kariera reprezentacyjna.
W reprezentacji Zambii Kolala zadebiutował w 2000 roku. W 2006 roku podczas Pucharu Narodów Afryki 2006 zagrał dwa mecze: z Tunezją (1:4) i z Gwineą (1:2).

</doc>
<doc id="1892587" url="https://pl.wikipedia.org/wiki?curid=1892587" title="Zakochani rywale (film 2007)">
Zakochani rywale (film 2007)

Zakochani rywale (hindi: रक़ीब, urdu: رقیب, "Raqeeb") – indyjski thriller miłosny z 2007 roku. W rolach głównych Rahul Khanna, Jimmy Shergill, Sharman Joshi i Tanushree Dutta. Reżyseria - debiut Anurag Singha.
Fabuła.
Remo Matthews (Rahul Khanna) straciwszy wcześnie rodziców wyrasta na związkofoba. Jedyną jego pasją jest rozbudowa swojej milionowej firmy informatycznej. Dopiero przyjacielowi (Sharman Joshi) udaje się pomoc Remo w poznaniu kobiety, której ten nie może się oprzeć. Ale Sophie (Tanushree Dutta) ukrywa pewną tajemnicę. Gdy zakochany w niej mąż wyjeżdża na kilka dni w sprawach firmy, w domu pojawia się Sunny Khanna (Jimmy Shergill). Nie ma innego sposobu cieszenia się i sobą i pieniędzmi, jak pozbyć się bogatego męża. Plan przewiduje zbrodnię doskonałą. Remo ma umrzeć podczas ataku astmy.
Muzyka.
Muzykę i piosenki skomponował Pritam Chakraborty.

</doc>
<doc id="1892589" url="https://pl.wikipedia.org/wiki?curid=1892589" title="Nervecell">
Nervecell

Nervecell – grupa muzyczna grająca death metal, założona w 2000 roku w Dubaju.
Historia..
Grupa Nervecell powstała na początku 2000 roku w Dubaju. Pierwsze demo zatytułowane "Vastlands of Abomination", zawierające dwa utwory – "Vastlands Of Abomination" i "The Darkened", zostało nagrane w roku 2003, a zespół wydał je własnym nakładem 1 stycznia 2004 roku.
Latem 2004 roku zespół rozpoczął nagrywanie debiutanckiego minialbumu "Human Chaos", który ukazał się 29 października 2004 roku nakładem wytwórni Nerve Damage Production. W marcu 2005 roku grupa wystąpiła na festiwalu Desert Rock w Dubaju, w którym udział wzięły także takie zespoły jak Machine Head i Sepultura.
W 2006 roku do Nervecell dołączył perkusista Gavin Ward (Power Quest).
W roku 2007 grupa Nervecell wystąpiła w Kairze na festiwalu Egypt Metal Festival, zaś na przełomie marca i kwietnia wzięła udział w Metalstock – Road Rage Tour w Australii. W lipcu tego samego roku Nervecell wystąpił na festiwalu Metalcamp w Tolminie (Słowenia), w którym udział wzięły takie zespoły jak Motörhead, Sepultura, Kreator i Immortal.
W marcu 2008 roku zespół ponownie wystąpił na festiwalu Desert Rock razem z grupami As I Lay Dying, Killswitch Engage i Machine Head, zaś 1 kwietnia miał premierę pierwszy album Nervecell zatytułowany "Preaching Venom". W nagraniu płyty gościnny udział wziął David Haley, perkusista Psycroptic. Album został zmiksowany w polskim Hertz Studio przez Wojciecha i Sławomira Wiesławskich, mastering wykonał Alan Douches z West West Side Music (New Windsor), zaś okładkę zaprojektował Dennis Sibeijn.
Wkrótce po wydaniu albumu (11 kwietnia 2008 roku) Nervecell wystąpił jako support grupy Vader w Kairze (Egipt), zaś w czerwcu wziął udział w festiwalu Casa Gateways w Maroku wraz z zespołami Behemoth i Graveworm.
W marcu 2009 roku Nervecell po raz trzeci wystąpił na festiwalu Desert Rock razem z grupami Opeth, Motörhead i Arch Enemy. W tym samym roku zespół wziął również udział w kilku europejskich festiwalach (m.in. Wacken Open Air, With Full Force, Rock Am Ring, Rock Im Park), a na przełomie września i października wystąpił m.in. w Niemczech, Holandii, Belgii, Austrii i Portugalii. W sierpniu 2009 roku grupa podpisała kontrakt z niemiecką wytwórnią Lifeforce Records i 26 października ukazała się europejska edycja albumu "Preaching Venom".

</doc>
<doc id="1892590" url="https://pl.wikipedia.org/wiki?curid=1892590" title="Jerzy Jastrzębowski">
Jerzy Jastrzębowski



</doc>
<doc id="1892592" url="https://pl.wikipedia.org/wiki?curid=1892592" title="33 Dywizja Kawalerii SS (3 węgierska)">
33 Dywizja Kawalerii SS (3 węgierska)

33 Dywizja Kawalerii SS (niem. "33. Waffen-Kavallerie-Division der SS (ungarische Nr. 3)") – dywizja Waffen-SS sformowana w grudniu 1944 roku, mająca skupić węgierskich ochotników, głównie z jednostek węgierskiej kawalerii. Jednostka nigdy nie przekroczyła stanu liczebnego pułku. W styczniu 1945 została rozbita w walkach o Budapeszt. Numer 33 przyznano następnie dywizji "Charlemagne". Dowódcą 33 Dywizji Kawalerii SS od 27 grudnia 1944 roku do 23 stycznia 1945 roku był Oberführer SS László Deák.

</doc>
<doc id="1892595" url="https://pl.wikipedia.org/wiki?curid=1892595" title="Lewitt-Him">
Lewitt-Him

Lewitt-Him – utworzony w Warszawie w roku 1933 zespół dwóch artystów grafików: Jana Lewitta (1907–1991) i Jerzego Hima (1900–1981), od roku 1937 działający w Londynie i tam rozwiązany w roku 1955.
Pierwszym dziełem, które przyniosło zespołowi sukces, było w roku 1934 opracowanie graficzne trzech wierszy Juliana Tuwima: „Lokomotywy”, „Rzepki” i „Ptasiego radia”. Opracowanie to było kilkakrotnie wznawiane i ukazało się również w tłumaczeniach.
Lewitt i Him zostali zaproszeni w roku 1937 do Londynu, gdzie galeria Lund Humphreys urządziła wystawę poświęconą ich twórczości. Zachęceni powodzeniem wystawy, artyści zdecydowali się pozostać w Wielkiej Brytanii. W okresie II wojny światowej artyści stworzyli wiele plakatów i innych publikacji wspomagających wysiłek wojenny Wielkiej Brytanii, współpracowali też z polskim rządem na emigracji.
Zespół został rozwiązany w 1955 roku, Jan Lewitt i Jerzy Him zajęli się własną twórczością.

</doc>
<doc id="1892597" url="https://pl.wikipedia.org/wiki?curid=1892597" title="The Jackson Five">
The Jackson Five



</doc>
<doc id="1892599" url="https://pl.wikipedia.org/wiki?curid=1892599" title="Viggo Kampmann">
Viggo Kampmann

Olfert Viggo Fischer Kampmann (ur. 21 lipca 1910 we Frederiksbergu, zm. 3 czerwca 1976 w Store Torøje) – duński polityk socjaldemokratyczny.
Od 1953 do 1963 był deputowanym do Folketingetu. Dwukrotnie zajmował stanowisko ministra finansów (1950, 1953–1960). W latach 1960–1962 pełnił funkcję przewodniczącego partii Socialdemokraterne i premiera Danii.

</doc>
<doc id="1892600" url="https://pl.wikipedia.org/wiki?curid=1892600" title="Indy Racing League 1998">
Indy Racing League 1998

Indy Racing League 1998 – trzeci sezon amerykańskiej serii wyścigowej IRL. Sezon trwał od 24 stycznia do 11 października. W klasyfikacji generalnej zwyciężył Szwed – Kenny Bräck.

</doc>
<doc id="1892601" url="https://pl.wikipedia.org/wiki?curid=1892601" title="A. J. Foyt Enterprises">
A. J. Foyt Enterprises



</doc>
<doc id="1892606" url="https://pl.wikipedia.org/wiki?curid=1892606" title="Dekanat lubuski">
Dekanat lubuski

Dekanat lubuski – dekanat diecezji wrocławskiej Kościoła Polskokatolickiego w RP, obejmujący swoim zasięgiem obszar województwa lubuskiego. Siedziba dekanatu znajduje się w Żaganiu.

</doc>
<doc id="1892607" url="https://pl.wikipedia.org/wiki?curid=1892607" title="Medaliści igrzysk olimpijskich w short tracku">
Medaliści igrzysk olimpijskich w short tracku

Medaliści igrzysk olimpijskich w short tracku – zestawienie zawodników i zawodniczek, którzy przynajmniej raz stanęli na podium zawodów olimpijskich w short tracku.
Short track jest w programie zimowych igrzysk olimpijskich od igrzysk w Albertville w 1992 roku. Na poprzednich igrzyskach, w 1988 roku w Calgary, short track był dyscypliną pokazową. Rozegrano wówczas dziesięć konkurencji, spośród których do kalendarza igrzysk w Albertville wprowadzono cztery – bieg indywidualny mężczyzn na 1000 m, bieg sztafetowy mężczyzn na 5000 m, bieg indywidualny kobiet na 500 m i bieg sztafetowy kobiet na 3000 m. Na następnych igrzyskach, w 1994 roku w Lillehammer, po raz pierwszy przyznano również medale olimpijskie w biegach na 500 m mężczyzn i na 1000 m kobiet. Od igrzysk w Salt Lake City w 2002 roku przeprowadzane są również biegi olimpijskie kobiet i mężczyzn na dystansie 1500 m. Ostatecznie zatem, spośród konkurencji pokazowych rozegranych w 1988 roku, w programie olimpijskim znalazło się osiem konkurencji – wszystkie poza biegami indywidualnymi kobiet i mężczyzn na 3000 m.
Najwięcej medali olimpijskich w short tracku zdobyli zawodnicy i zawodniczki z Korei Południowej. W ich dorobku jest 48 medali – 24 złote, 13 srebrnych i 11 brązowych. Drugie miejsce w klasyfikacji medalowej zajmują Chiny (33 medale – 10 złotych, 15 srebrnych i 8 brązowych), a trzecie Kanada (33 medale – 9 złotych, 12 srebrnych i 12 brązowych).
Najbardziej utytułowanym panczenistą specjalizującym się w short tracku jest Wiktor Ahn, który startował w barwach Korei Południowej i Rosji, zdobywając 8 medali – 6 złotych i 2 brązowe. Ośmiokrotnie na podium olimpijskim stanął również Apolo Ohno, który w latach 2002–2010 wywalczył 2 złote, 2 srebrne i 4 brązowe medale, a także Arianna Fontana, która w latach 2006–2018 zdobyła 1 złoty, 2 srebrne i 5 brązowych medali. Liderką klasyfikacji medalistek jest natomiast Wang Meng – zdobywczyni 4 złotych, 1 srebrnego i 1 brązowego medalu.
Medaliści chronologicznie.
Bieg na 500 m mężczyzn.
W tabeli przedstawiono medalistów olimpijskich w short tracku w biegu na 500 m mężczyzn w latach 1994–2022. Konkurencję tę rozegrano również w 1988 roku na igrzyskach w Calgary, jednak short track był wówczas sportem pokazowym. Pierwsze trzy miejsca w Calgary zajęli: Wilf O’Reilly, Mario Vincent i Tatsuyoshi Ishihara.
Bieg na 1000 m mężczyzn.
Poniżej przedstawiono medalistów olimpijskich w biegu na 1000 m mężczyzn w latach 1992–2022. Nie uwzględniono medalistów konkurencji pokazowej na igrzyskach w Calgary w 1988 roku, którymi byli: Wilf O’Reilly, Michel Daignault i Marc Bella.
Bieg na 1500 m mężczyzn.
Bieg na 1500 m mężczyzn znajduje się w programie olimpijskim od 2002 roku. W tabeli przedstawiono medalistów w tej konkurencji w latach 2002–2022. Bieg ten rozegrano również jako konkurencję pokazową w 1988 roku w Calgary, w pierwszej trójce znaleźli się wówczas: Kim Ki-hoon, Louis Grenier i Orazio Fagone.
Sztafeta mężczyzn.
W poniższym zestawieniu ujęto pełne składy drużyn, które w latach 1992–2022 zdobyły medal olimpijski w biegu sztafetowym mężczyzn na 5000 m. W konkurencji pokazowej podczas igrzysk w Calgary w 1988 roku triumfowali Holendrzy, drugie miejsce zajęli Włosi, a trzecie Kanadyjczycy.
Bieg na 500 m kobiet.
W tabeli przedstawiono medalistki biegu na 500 km kobiet. Konkurencja ta znajduje się w programie olimpijskim od 1992 roku. Wcześniej, w 1988 roku rozegrano ją jako konkurencję pokazową i w pierwszej trójce znalazły się: Monique Velzeboer, Eden Donatelli i Li Yan.
Bieg na 1000 m kobiet.
Poniżej przedstawiono medalistki olimpijskie w biegu na 1000 m kobiet w latach 1994–2022. Na igrzyskach w Calgary w 1988 roku w biegu pokazowym najlepsze były: Li Jinyan, Sylvie Daigle i Monique Velzeboer.
Bieg na 1500 m kobiet.
Bieg na 1500 m kobiet jest częścią programu olimpijskiego od igrzysk w Salt Lake City w 2002 roku. W poniższej tabeli ujęto zawodniczki, które zostały medalistkami na tym dystansie w latach 2002–2022. Podczas igrzysk w Calgary w 1988 roku w konkurencji pokazowej najlepsze były: Sylvie Daigle, Monique Velzeboer i Li Yan.
Sztafeta kobiet.
Bieg sztafetowy kobiet na 3000 m jest jedną z czterech konkurencji w short tracku, które rozgrywane są od 1992 roku. W tabeli ujęto pełne składy sztafet, które zdobyły medal olimpijski w tej konkurencji. W biegu pokazowym na igrzyskach w Calgary w 1988 roku pierwsze miejsce zajęły Włoszki, drugą pozycję zajęły Japonki, a trzecią Kanadyjki.
Sztafeta mieszana.
Sztafeta mieszana w short tracku została rozegrana po raz pierwszy na igrzyskach w Pekinie w 2022 roku. W tabeli przedstawiono medalistów w tej konkurencji.
Klasyfikacje medalowe.
Klasyfikacja zawodników.
W poniższym zestawieniu ujęto klasyfikację zawodników, którzy zdobyli przynajmniej jeden medal olimpijski w short tracku. W przypadku, gdy dany zawodnik startował w barwach więcej niż jednej reprezentacji, podano wszystkie reprezentacje, dla których zdobywał medale olimpijskie. W przypadku, gdy dwóch lub więcej zawodników zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja zawodniczek.
W poniższym zestawieniu ujęto klasyfikację zawodniczek, które zdobyły przynajmniej jeden medal olimpijski w short tracku. W przypadku, gdy dwie lub więcej zawodniczek zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja państw.
Poniższa tabela przedstawia klasyfikację państw, które zdobyły przynajmniej jeden medal olimpijski w short tracku. Uwzględniono wspólnie medale zdobyte przez mężczyzn i kobiety.
Klasyfikacja państw według lat.
W poniższej tabeli zestawiono państwa według liczby medali zdobytych w short tracku podczas kolejnych edycji zimowych igrzysk olimpijskich. Przedstawiono sumę wszystkich medali (złotych, srebrnych i brązowych) we wszystkich konkurencjach łącznie.
Klasyfikacja państw według konkurencji.
W poniższej tabeli przedstawiono liczbę medali zdobytych przez poszczególne państwa w konkurencjach w short tracku. Zastosowano następujące skróty:

</doc>
<doc id="1892608" url="https://pl.wikipedia.org/wiki?curid=1892608" title="Reprezentacja Włoch w koszykówce mężczyzn">
Reprezentacja Włoch w koszykówce mężczyzn

Reprezentacja Włoch w koszykówce mężczyzn - drużyna, która reprezentuje Włochy w koszykówce mężczyzn. Za jej funkcjonowanie odpowiedzialny jest Włoski Związek Koszykówki ("FIP"). Trzydzieści trzy razy startowała w Mistrzostwach Europy dwukrotnie zdobywając Mistrzostwo Europy - w 1983 i 1999 roku. Ośmiokrotnie wystąpiła na Mistrzostwach Świata. Ma za sobą również jedenaście startów na Igrzyskach Olimpijskich, na których dwukrotnie zdobywała srebrny medal.

</doc>
<doc id="1892616" url="https://pl.wikipedia.org/wiki?curid=1892616" title="János Bihari">
János Bihari

János Bihari [jånoʃ b'ihori] (ur. 21 października 1764 w Nagyabony, zm. 26 kwietnia 1827 w Peszcie) – wywodzący się z węgierskich Cyganów skrzypek i kompozytor.
W 1802 r. założył pięcioosobową kapelę muzyczną, złożoną z cymbalistów i skrzypków, z którą stale występował i wykonywał własne utwory. Jeden z nich, zasłyszany w Wiedniu, wykorzystał później Ludwig van Beethoven w swojej uwerturze do dramat muzycznego "Król Stefan". Skomplikowane złamanie ręki Bihariego w 1824 r. uniemożliwiło mu dalsze koncertowanie. Entuzjastycznie wspominał jego grę Ferenc Liszt w "Des Bohémienes et de leur musique en Houngrie" (1859).
Pieśni Jánosa Bihariego świadczą o bogatej inwencji melodycznej i doskonałym wyczuciu formy, a na ich charakter wyrazowy składają się patos i liryczność. Stały się one wzorem dla romantycznej muzyki węgierskiej. Bihari nawiązywał w nich (m.in. w "Tylko taki jest już świat" i "Ukąś, owadzie") nie tylko do tradycji romskiej, ale także do węgierskiej muzyki ludowej.
Bihari uważany jest za najwybitniejszego przedstawiciela tzw. muzyki werbunkowej, początkowo granej przez zespoły cygańskie podczas rekrutowania (werbowania) żołnierzy, która dopiero dzięki niemu stała się reprezentacyjną, narodową muzyką węgierską. W muzyce werbunkowej powrócił do tradycji pieśni kuruckich, które propagował szczególnie od czasu insurekcji 1809 r. Przypisywane mu autorstwo popularnego "Marszu Rákoczego" pozostaje nadal sprawą dyskusyjną. János Bihari nie umiał odczytywać nut, a utwory jego zapisywali postronni słuchacze. Najczęściej robili to towarzyszący jego wędrówkom: A. Berner, I. Ružička i J. Czerny.

</doc>
<doc id="1892619" url="https://pl.wikipedia.org/wiki?curid=1892619" title="Aldehuela del Codonal">
Aldehuela del Codonal

Aldehuela del Codonal – miasto w prowincji Segovia, Kastylii i León, w Hiszpanii. Według spisu z 2004 r. (INE), gmina liczy 45 mieszkańców.

</doc>
<doc id="1892622" url="https://pl.wikipedia.org/wiki?curid=1892622" title="Kalendarium historii lotniskowców">
Kalendarium historii lotniskowców

Korzenie lotniskowców sięgają I wojny światowej. Wtedy rozpoczęła się kariera tych pływających jednostek, o których przez wiele lat myślano jako o broni pomocniczej. Jednak w okresie międzywojennym Japonia, Wielka Brytania i Stany Zjednoczone tak rozbudowały swoje floty lotniskowców, że na początku II wojny światowej miały łącznie 18 takich okrętów. Dzisiaj lotniskowce są głównymi okrętami marynarek w których służą, a w przypadku nowoczesnych amerykańskich superlotniskowców, mogą mieć na wyposażeniu więcej samolotów niż całe siły powietrzne niektórych państw.
Ta strona jest próbą dostarczenia zunifikowanej chronologii kluczowych dat w służbie lotniskowców. Lotniskowce często służyły przez wiele lat i to hasło pozwala czytelnikowi na śledzenie zmian i ewolucji okrętów lotniczych przez prawie 100 lat.
Przed lotniskowcami.
1907
1910
1911
1912
I wojna światowa.
1914
1915
1916
1917
1918
Okres międzywojenny.
1919
1920
1921
1922
1923
1924
1925
1926
1927
1928
1929
1930
1931
1933
1934
1935
1936
1937
1938
1939
II wojna światowa.
1939
1940
1941
1942
1943
1944
1945
Lata 40. po wojnie.
1945
1946
1947
1948
1949
Lata 50. XX wieku.
1950
1951
1952
1953
1954
1955
1956
1957
1958
1959
Lata 60. XX wieku.
1960
1961
1962
1963
1964
1965
1966
1967
1968
1969
Lata 70. XX wieku.
1970
1971
1972
1973
1974
1975
1976
1977
1978
1979
Lata 80. XX wieku.
1980
1981
1982
1983
1984
1985
1986
1987
1988
1989
Lata 90. XX wieku.
1990
1991
1992
1993
1994
1995
1996
1997
1998
1999
Od 2000 do 2010.
2000
2001
2003
2004
2005
2006
2007
2008
2009
Od 2011 do 2019.
2011
2012
2013
2014
2015
2016
2017
2018
2019
Od 2020 do dziś.
2022

</doc>
<doc id="1892625" url="https://pl.wikipedia.org/wiki?curid=1892625" title="Arkin (ujednoznacznienie)">
Arkin (ujednoznacznienie)



</doc>
<doc id="1892629" url="https://pl.wikipedia.org/wiki?curid=1892629" title="Puchar Świata w biegach narciarskich 1997/1998">
Puchar Świata w biegach narciarskich 1997/1998

Sezon 1997/1998 Pucharu Świata w biegach narciarskich rozpoczął się 22 listopada 1997 w norweskim mieście Beitostølen. Ostatnie zawody z tego cyklu rozegrano 15 marca 1998 w norweskim Oslo.
Puchar Świata rozegrany został w 7 krajach i 10 miastach. Najwięcej zawodów zorganizowali Włosi, którzy 5 razy gościli najlepszych biegaczy narciarskich świata.
Obrońcą Pucharu Świata wśród mężczyzn był Norweg Bjørn Dæhlie, a wśród kobiet Rosjanka Jelena Välbe.
W tym sezonie w pucharze świata triumfowała Łarisa Łazutina wśród kobiet oraz Thomas Alsgaard wśród mężczyzn.

</doc>
<doc id="1892630" url="https://pl.wikipedia.org/wiki?curid=1892630" title="Łyszczyński">
Łyszczyński

Łyszczyński – polski herb szlachecki, odmiana herbu Korczak.
Opis herbu.
Opis zgodnie z klasycznymi regułami blazonowania:
W polu czerwonym nad trzema wrębami srebrnymi kryż kawalerski, pod Korczakiem róg myśliwski, otworem w prawo zwrócony. W koronie pies czarny z czary złotej wygląda, w lewa tarczy obrócony.
Herbowni.
Łyszczyński

</doc>
<doc id="1892643" url="https://pl.wikipedia.org/wiki?curid=1892643" title="Szwadron Kawalerii Pancernej">
Szwadron Kawalerii Pancernej

Szwadron Kawalerii Pancernej – szkolny pododdział rozpoznawczy Polskich Sił Zbrojnych.
Po przemianowaniu Ośrodka Zapasowego Broni Pancernej w 7 pułk pancerny, pozostawał jego organicznym pododdziałem do czasu rozwiązania.
Rodowód.
Szwadron Kawalerii Pancernej 7 pułku pancernego swój rodowód wywodzi z czasów PSZ w ZSRR. Dowódca 7 Dywizji Piechoty swoim rozkazem z 10 stycznia 1942 w Kenimech w Uzbekistanie powołał do życia 7 dywizjon rozpoznawczy. 
W połowie marca w składzie dywizjonu znajdowały się cztery szwadrony i pododdział dowodzenia. Liczył ok. 800 oficerów i szeregowych. 28 marca dywizjon przekazał pierwsze uzupełnienie (145 szeregowców) dla formującego się 2 Korpusu Strzelców. Wraz z 7 DP ewakuowany z ZSRR 6 sierpnia 1942 przez Krasnowodzk do Pahlevi w Iranie. Następnie jednostka przybyła do Khanaquinu w Iraku gdzie prowadzono intensywne szkolenie motorowe.
W związku z reorganizacją 7 DP, dywizjon przekazał uzupełnienia dla: 7 pappanc., 7 batalionu łączności, 7 batalionu saperów i 7 brygady strzelców.
10 grudnia 7 Dywizjon Rozpoznawczy został przemianowany na 7 pułk kawalerii pancernej. W tym okresie liczy jeszcze ok. 300 oficerów i szeregowych. 
6 stycznia 1943 pułk został wyznaczony do służby asystencyjnej pól naftowych w Naft -Shah i Naft – Khanem. Pełnił ją do 17 kwietnia. W tym czasie na wyposażenie otrzymał Carriers'y i wozy pancerne. W drugiej połowie kwietnia przybył do Quisil-Ribat. Tu prowadził szkolenie bojowe.
1 maja przekazał uzupełnienia do 12 Pułku Ułanów Podolskich i do 356 Parku Samochodowego. 30 lipca przegrupował się do lbny w Palestynie.
1 sierpnia zostaje przemianowany na 7 pułk rozpoznawczy. Do 6 listopada pułk daje dalsze uzupełnienia dla 12 Pułku Ułanów Podolskich i batalionu sztabowego 2 Korpusu. Posiadając stan zaledwie ekwiwalentnego szwadronu przeszedł do Gedery.
15 stycznia 1944 7 Pułk Rozpoznawczy zostaje przemianowany na 7 zapasowy szwadron rozpoznawczy.
25 stycznia szwadron przybył do Quassasin w Egipcie. Tu otrzymał samochody pancerne "Staghound" i działa przeciwpancerne. Przeprowadził szkolenie doskonalące dla oficerów i szeregowych. 22 marca szwadron przybył do Włoch rozładował się porcie Taranto i wraz z Ośrodkiem Wyszkolenia Motorowego i Broni Pancernej przegrupował się do San Basilio. 12 maja wraz z ośrodkiem maszeruje dalej do m.p. batalionu zapasowego czołgów i z dniem l czerwca zostaje organizacyjnie wcielony do Ośrodka Zapasowego Broni Pancernej jako szwadron kawalerii pancernej. Od tego czasu szwadron szkoli uzupełnienia w ośrodku. Po przemianowaniu ośrodka w pułk 7 pancerny, nadal pozostaje jego organicznym pododdziałem. 

</doc>
<doc id="1892644" url="https://pl.wikipedia.org/wiki?curid=1892644" title="Renault R30">
Renault R30

Renault R30 – bolid zespołu Renault na sezon 2010. Został on zaprezentowany 31 stycznia 2010 w Walencji (Hiszpania) na torze Circuit Ricardo Tormo, gdzie następnego dnia odbyły się jego pierwsze testy.

</doc>
<doc id="1892645" url="https://pl.wikipedia.org/wiki?curid=1892645" title="Zdeněk Štybar">
Zdeněk Štybar

Zdeněk Štybar (ur. 11 grudnia 1985 w Planej) – czeski kolarz przełajowy i szosowy, trzykrotny mistrz świata w kategorii "elite" (2010, 2011), dwukrotny mistrz świata w kategorii młodzieżowców do lat 23 (2005, 2006), zdobywca Pucharu Świata, wielokrotny mistrz Czech (trzykrotny w kategorii elite w latach 2008-2010). Zawodnik profesjonalnej drużyny Deceuninck-Quick Step.

</doc>
<doc id="1892646" url="https://pl.wikipedia.org/wiki?curid=1892646" title="Zdenek Stybar">
Zdenek Stybar



</doc>
<doc id="1892649" url="https://pl.wikipedia.org/wiki?curid=1892649" title="Kometa Lexella">
Kometa Lexella

Kometa Lexella (również D/1770 L1 (Lexell)) – kometa, która była widoczna gołym okiem w 1770 roku, lecz została zgubiona przez obserwatorów po jej przejściu przez peryhelium i oddaleniu się od Słońca.
Kometa ta została odkryta 14 czerwca 1770 roku przez Charles’a Messiera, lecz jej orbitę obliczył Anders Johan Lexell. 1 lipca kometa minęła Ziemię w odległości 0,0151 au, co do tej pory jest najbliższym dobrze udokumentowanym przejściem komety obok Ziemi.

</doc>
<doc id="1892651" url="https://pl.wikipedia.org/wiki?curid=1892651" title="Jarmolicze">
Jarmolicze

Jarmolicze (, , "Jarmoliczi") – wieś na Białorusi, w obwodzie grodzieńskim, w rejonie brzostowickim, w sielsowiecie Ejsymonty Wielkie. Położona jest na prawym brzegu rzeki Świsłoczy, na wschód od drogi republikańskiej R99 Grodno–Pograniczny, 32 km na południe od Grodna i 14 km od granicy polsko-białoruskiej.
Historia.
Wieś szlachecka położona była w końcu XVIII wieku w powiecie grodzieńskim województwa trockiego. 
W czasach zaborów wieś w granicach Imperium Rosyjskiego, w guberni grodzieńskiej, w powiecie grodzieńskim, w gminie Indura. W roku 1902 miała powierzchnię 334 dziesięcin (ok. 364,9 ha). Od 1919 roku w granicach II Rzeczypospolitej. 7 czerwca 1919 roku, wraz z całym powiatem grodzieńskim, weszła w skład okręgu wileńskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęta przez bolszewików, następnie odzyskana przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim w powiecie grodzieńskim, w gminie Indura. W 1921 roku było w niej 59 domów mieszkalnych i jedno zamieszkane zabudowanie innego typu.
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska radzieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi.
Na polach otaczających wieś w XIX wieku znajdowano starożytne kamienne siekierki.
Demografia.
Według spisu powszechnego z 1921 roku wieś zamieszkana była przez 266 osób, w tym 233 Białorusinów, 25 Polaków, 6 Żydów i dwie osoby innych narodowości. Prawosławie wyznawało 235 mieszkańców, katolicyzm – 25, judaizm – 6.

</doc>
<doc id="1892655" url="https://pl.wikipedia.org/wiki?curid=1892655" title="ARA Veinticinco de Mayo">
ARA Veinticinco de Mayo

ARA „Veinticinco de Mayo” – nazwa noszona na przestrzeni dziejów przez kilka okrętów Armada de la República Argentina:

</doc>
<doc id="1892656" url="https://pl.wikipedia.org/wiki?curid=1892656" title="Amelete Abalo">
Amelete Abalo



</doc>
<doc id="1892657" url="https://pl.wikipedia.org/wiki?curid=1892657" title="Linos Chalwe">
Linos Chalwe

Linos Chalwe (ur. 17 września 1980) – zambijski piłkarz grający na pozycji napastnika.
Kariera klubowa.
Karierę piłkarską Chalwe rozpoczął w klubie Lusaka Dynamos. W 1998 roku zadebiutował w jego barwach w rozgrywkach zambijskiej Premier League. W 2000 roku odszedł do botswańskiego Mochudi Centre Chiefs. W 2001 roku wrócił do Zambii i grał w Nchanga Rangers, a następnie w Zamsure Lusaka. W 2002 roku występował w Green Buffaloes F.C., a w 2003 w malezyjskim Perlis FA, z którym zdobył Puchar Malezji. W latach 2004-2009 grał w Republice Południowej Afryki w drużynach Manning Rangers i Bay United. Od 2009 roku pozostaje bez klubu.
Kariera reprezentacyjna.
W reprezentacji Zambii Chalwe zadebiutował w 2005 roku. W 2006 roku podczas Pucharu Narodów Afryki 2006 zagrał jeden mecz, z Republiką Południowej Afryki (1:0).

</doc>
<doc id="1892658" url="https://pl.wikipedia.org/wiki?curid=1892658" title="Gabriel Ramanantsoa">
Gabriel Ramanantsoa

Gabriel Ramanantsoa (ur. 13 kwietnia 1906 w Antananarywie, zm. 9 maja 1979 w Paryżu) – malgaski polityk, były prezydent i premier. W latach 1972–1975 sprawował dyktatorską władzę będąc jednocześnie prezydentem i premierem.
Życiorys.
W 1960 roku został szefem generalnym armii. Władzę objął w maju 1972 roku na skutek wprowadzenia stanu wojennego przez prezydenta Philiberta Tsiranana. Stan wojenny został wprowadzony w wyniku powstania chłopskiego i strajków. Władza Ramanantsoa została uznana przez opozycję wobec poprzedniego rządu. 11 października 1972 roku prezydent ulegając presji publicznej, zrezygnował z prezydentury i złożył swój urząd na ręce Ramanantsoa. Objął urząd premiera i prezydenta jednocześnie. Pod jego rządami nastąpił zwrot w polityce zewnętrznej i wewnętrznej. Rozpoczął proces tzw. malgasizacji kraju i przeprowadził reformy społeczno-gospodarczo. Osłabił więzi z Francją, a w 1973 roku wycofał kraj ze strefy franka i wprowadził osobną walutę. Równocześnie nawiązał relacje z krajami socjalistycznymi i arabskimi. Reżim wojskowy Ramanantsoa nie rozwiązał problemów ekonomicznych. W środowisku sprawujących władzę wojskowych dochodziło do sporów na tle etnicznym. 31 grudnia 1974 roku kilku oficerów podjęło się próby puczu. 5 lutego 1975 zrezygnował z władzy i przekazał urząd w ręce pułkownika Richarda Ratsimandrava.

</doc>
<doc id="1892660" url="https://pl.wikipedia.org/wiki?curid=1892660" title="Przyjma (gmina)">
Przyjma (gmina)

Przyjma (od 1870 "Kazimierz (Biskupi)") – dawna gmina wiejska istniejąca do 1870 roku w guberni kaliskiej. Siedzibą władz gminy była Przyjma.
Za Królestwa Polskiego gmina Przyjma należała do powiatu słupeckiego w guberni kaliskiej. 31 maja 1870 do gminy przyłączono pozbawiony praw miejskich Kazimierz (Biskupi), po czym gminę przemianowano na " Kazimierz (Biskupi)".

</doc>
<doc id="1892661" url="https://pl.wikipedia.org/wiki?curid=1892661" title="Ornitodesmy">
Ornitodesmy



</doc>
<doc id="1892663" url="https://pl.wikipedia.org/wiki?curid=1892663" title="Ornithodesmidae">
Ornithodesmidae



</doc>
<doc id="1892664" url="https://pl.wikipedia.org/wiki?curid=1892664" title="Gejus van der Meulen">
Gejus van der Meulen

Ageaus Yme "Gejus" van der Meulen (ur. 23 stycznia 1903 w Amsterdamie, zm. 10 lipca 1972 w Haarlem) – holenderski piłkarz, reprezentant kraju, grający na pozycji bramkarza. 
Kariera klubowa.
Van der Meulen w latach 1922–1935 występował w Koninklijke HFC. Dwukrotnie z zespołem świętował wygraną w Eerste divisie w sezonach 1928/29 i 1931/32. Był to jego jedyny klub, w którym występował w trakcie swojej kariery piłkarskiej. 
Kariera reprezentacyjna.
Van der Meulen zadebiutował w reprezentacji Holandii 27 kwietnia 1924 meczem przeciwko Belgii, zremisowanym 1:1. W tym samym roku został powołany na Letnie Igrzyska Olimpijskie 1924. Podczas paryskiej imprezy czterolecia zagrał łącznie w 5 spotkaniach, z Rumunią, Irlandią, Urugwajem, oraz w dwumeczu o 3. miejsce ze Szwecją. Holandia ostatecznie zakończyła igrzyska na 4. miejscu. 
Cztery lata później znalazł się w zespole narodowym Holandii na Letnie Igrzyska Olimpijskie 1928. Podczas turnieju odbywającego się w rodzinnym mieście Van der Meulena, tj. Amsterdamie, bronił bramki gospodarzy w trzech spotkaniach z Urugwajem, Belgią i Chile. 
Ostatnim wielkim turniejem, w którym Van der Meulen pojawił się w składzie Holandii, były Mistrzostwa Świata 1934. 27 maja 1934 Holandia przegrała ze Szwajcarii 2:3, odpadając tym samym z włoskiego mundialu. Mecz ten był ostatnim w kadrze dla Van der Meulena, który łącznie w latach 1924–1934 zagrał w 54 spotkaniach w koszulce popularnych "Oranje". 
Sukcesy.
Koninklijke HFC

</doc>
<doc id="1892665" url="https://pl.wikipedia.org/wiki?curid=1892665" title="Pavement Cracks">
Pavement Cracks

Pavement Cracks – singel Annie Lennox, wydany w roku 2003.
Ogólne informacje.
Był to pierwszy singel z albumu "Bare". Nie ukazał się on w regularnej sprzedaży, został wydany jedynie jako singel promocyjny. Utwór trafił na pierwsze miejsce amerykańskiej listy Hot Dance Club Play.

</doc>
<doc id="1892666" url="https://pl.wikipedia.org/wiki?curid=1892666" title="Gmina Budzisław">
Gmina Budzisław

dawne gminy:

</doc>
<doc id="1892668" url="https://pl.wikipedia.org/wiki?curid=1892668" title="Rena (film)">
Rena (film)

Rena – polski film dramatyczny z 1938 roku, zrealizowany na podstawie powieści Marka Romańskiego.
Treść.
Rena jest pracownicą wielkiego magazynu. Ma chłopaka Janusza, ale jego ojciec nie chce się zgodzić na związek syna z ubogą dziewczyną. Dziewczyna staje się obiektem molestowania przez dyrektora magazynu, który przekupstwem lub groźbami zwolnienia usiłuje ją uwieść. Jakiś czas później dyrektor zostaje zamordowany. Podejrzenie pada na Renę. Ona sama o morderstwo podejrzewa Janusza. Bierze więc winę na siebie, by chronić ukochanego. Janusz, posądzający Renę, także z miłości do niej bierze winę na siebie.

</doc>
<doc id="1892669" url="https://pl.wikipedia.org/wiki?curid=1892669" title="A Thousand Beautiful Things">
A Thousand Beautiful Things

A Thousand Beautiful Things – singel Annie Lennox, wydany w roku 2004.
Ogólne informacje.
Był to drugi singel z albumu "Bare". Nie ukazał się on w regularnej sprzedaży, został wydany jedynie jako singel promocyjny. Utwór trafił na pierwsze miejsce amerykańskiej listy Hot Dance Club Play.

</doc>
<doc id="1892671" url="https://pl.wikipedia.org/wiki?curid=1892671" title="Epimedium pstre">
Epimedium pstre

Epimedium pstre ("Epimedium ×versicolor" E.Morren) – mieszaniec roślin z rodziny berberysowatych. Powstał w wyniku skrzyżowania "Epimedium grandiflorum" i "E. pinnatum". Jest uprawiany w wielu krajach jako roślina ozdobna i jest najczęściej uprawianym gatunkiem epimedium.
Morfologia.
Bylina o wysokości do 30 cm tworząca gęste dywany. Liście pojedyncze, o sercowatej nasadzie. Młode są często czerwono wybarwione, również jesienią liście przebarwiają się. Roślina wytwarza rozłogi. Zwisające kwiaty z ostrogami są zebrane po kilka–kilkanaście na cienkich szypułkach ponad liśćmi. Są duże, mają u różnych odmian kolor biały, żółty lub różowy. Kwitną w drugiej połowie kwietnia, dość krótko.
Zastosowanie.
Jest uprawiany przeważnie w grupach jako roślina okrywowa pod drzewami, krzewami, gdyż jako jedna z niewielu roślin znosi zacienienie. Uprawia się go głównie ze względu na ładne i wybarwiające się liście, ładne są również kwiaty. Jest łatwy w uprawie.

</doc>
<doc id="1892672" url="https://pl.wikipedia.org/wiki?curid=1892672" title="Mieczysław Jackiewicz">
Mieczysław Jackiewicz

Mieczysław Jackiewicz (ur. 26 marca 1931 w Bokszyszkach na Wileńszczyźnie) – profesor doktor habilitowany w zakresie literaturoznawstwa polsko-litewskiego i polsko-białoruskiego, tłumacz literatury litewskiej i rosyjskiej.
Życiorys.
Mieczysław Jackiewicz w wieku czterech lat zamieszkał z rodzicami w Wilnie. W 1950 został nauczycielem w rosyjskiej szkole. Od 1951 do 1954 jako poborowy Armii Sowieckiej służył w jednostkach wojskowych na granicy ZSRS i Afganistanu. W wieku 23 lat powrócił do Wilna. Powrócił do pracy nauczyciela, najpierw w polskiej szkole w Brzozówce (Białoruska SRS), później w Mickunach koło Wilna. Równocześnie uczył się w Średniej Szkole Pedagogicznej w Trokach. W 1954 ożenił się z Ireną Boczkowską. Rok później urodziła im się córka. W listopadzie 1956 repatriował się do Polski. Po ukończeniu eksternistycznym Średniej Szkoły Pedagogicznej w Lublinie przeniósł się do Olsztynka. W latach 1958–1969 był dyrektorem tamtejszego domu dziecka. W 1966 ukończył rusycystykę na Uniwersytecie Warszawskim. Studiował również zaocznie pedagogikę. W 1969 zamieszkał w Olsztynie, gdzie został sekretarzem Stowarzyszenia Społeczno-Kulturalnego "Pojezierze" oraz wykładowcą na Wyższej Szkole Pedagogicznej w Olsztynie (następnie Uniwersytecie Warmińsko-Mazurskim). Przebywał na stażach w Moskwie, Leningradzie, Pradze, Kijowie i Mińsku. W latach 80. zaangażował się w organizowanie struktur "Solidarności" na Wydziale Humanistycznym olsztyńskiej uczelni. Został przez to zmuszony przez władze do rezygnacji z pełnionych na uczelni funkcji. W latach 1989–1998 wykładał na Uniwersytecie Adama Mickiewicza w Poznaniu. W 1997 został stażystą stypendium Jerzego Giedroycia w Paryżu. Habilitował się w 1994 na podstawie pracy Literatura polska na Litwie XVI–XX wieku. Tytuł profesora uzyskał w 1999 roku. Konsul generalny RP w Wilnie w latach 1998–2002. Od 2002 członek Polsko-Litewskiej Komisji Podręcznikowej oraz profesor emerytowany UWM. Koordynator Centrum Badań Wschodnich przy Ośrodku Badań Naukowych im. Kętrzyńskiego w Olsztynie. W ramach współpracy z Oddziałem Bydgoskim Towarzystwa Miłośników Wilna i Ziemi Wileńskiej przygotował szereg wydawnictw o charakterze encyklopedycznym poświęconych historii Wileńszczyzny, opublikowanych w ramach Encyklopedii Ziemi Wileńskiej.

</doc>
<doc id="1892673" url="https://pl.wikipedia.org/wiki?curid=1892673" title="Budzisław (gmina w guberni kaliskiej)">
Budzisław (gmina w guberni kaliskiej)

Budzisław (także "Budzisław Kościelny"; od 1870 "Kleczew") – dawna gmina wiejska istniejąca do 1870 roku w guberni kaliskiej. Siedzibą władz gminy był Budzisław.
Za Królestwa Polskiego gmina Budzisław należała do powiatu słupeckiego w guberni kaliskiej. do gminy przyłączono pozbawiony praw miejskich Kleczew, po czym gminę przemianowano na "Kleczew".

</doc>
<doc id="1892674" url="https://pl.wikipedia.org/wiki?curid=1892674" title="Furia (film 2010)">
Furia (film 2010)

Furia (ang. "Edge of Darkness") – thriller i adaptacja filmowa z 2010 roku w reżyserii Martina Campbella na podstawie brytyjskiego serialu telewizyjnego "Na krawędzi mroku". W głównych rolach występują Mel Gibson jako Thomas Craven i Ray Winstone jako Darius Jedburgh.
Treść.
Głównym bohaterem jest bostoński policjant Thomas Craven, którego córka Emma, młoda pracownica badawczo-zbrojeniowej korporacji Northmoor, zostaje tajemniczo zamordowana na jego oczach. Zamierzając dojść przyczyny morderstwa i schwytać jej zabójcę, Craven stopniowo odkrywa nielegalne i groźne dla ogólnego bezpieczeństwa działania korporacji, która bezwzględnie usuwa kolejnych świadków jej nadużyć oraz jej powiązania z wpływowymi członkami administracji państwowej. W samotnej walce ze złem po jego stronie nieoficjalnie staje świadomy zagrożenia i skandalu oficer CIA Jedburgh.
Obsada.
i inni.

</doc>
<doc id="1892675" url="https://pl.wikipedia.org/wiki?curid=1892675" title="Jan van Diepenbeek">
Jan van Diepenbeek

Jan van Diepenbeek (ur. 5 sierpnia 1903 w Utrechcie, zm. 8 sierpnia 1981 w Haarlem) – holenderski piłkarz, reprezentant kraju. Grał na MŚ 1934.
Kariera klubowa.
Podczas kariery piłkarskiej występował w klubach AFC Ajax, HEDW i Wilhelmina Forwards.
Kariera reprezentacyjna.
Karierę reprezentacyjną rozpoczął w 1933. W 1934 został powołany na MŚ 1934. Nie zagrał w żadnym spotkaniu. Karierę reprezentacyjną, w której wystąpił w 4 spotkaniach, zakończył w 1935 roku.

</doc>
<doc id="1892676" url="https://pl.wikipedia.org/wiki?curid=1892676" title="Epimedium versicolor">
Epimedium versicolor



</doc>
<doc id="1892677" url="https://pl.wikipedia.org/wiki?curid=1892677" title="Praeanthropus tugenensis">
Praeanthropus tugenensis



</doc>
<doc id="1892678" url="https://pl.wikipedia.org/wiki?curid=1892678" title="Homo platyops">
Homo platyops



</doc>
<doc id="1892679" url="https://pl.wikipedia.org/wiki?curid=1892679" title="Praeanthropus africanus">
Praeanthropus africanus



</doc>
<doc id="1892680" url="https://pl.wikipedia.org/wiki?curid=1892680" title="Praeanthropus bahrelghazali">
Praeanthropus bahrelghazali



</doc>
<doc id="1892682" url="https://pl.wikipedia.org/wiki?curid=1892682" title="Praeanthropus anamensis">
Praeanthropus anamensis



</doc>
<doc id="1892683" url="https://pl.wikipedia.org/wiki?curid=1892683" title="Zagórów (gmina 1870–1919)">
Zagórów (gmina 1870–1919)

Zagórów – dawna gmina wiejska istniejąca na przełomie XIX i XX wieku w guberni kaliskiej. Siedzibą władz gminy była osada miejska Zagórów.
Gmina Zagórów powstała za Królestwa Polskiego – w powiecie słupeckim w guberni kaliskiej w związku z utratą praw miejskich przez miasto Zagórów i przekształceniu jego w wiejską "gminę Zagórów" w granicach dotychczasowego miasta.
Jako gmina wiejska jednostka przestała funkcjonować 7 lutego 1919 w związku z przywróceniem Zagórowowi praw miejskich i przekształceniem jednostki w gminę miejską.

</doc>
<doc id="1892685" url="https://pl.wikipedia.org/wiki?curid=1892685" title="Praeanthropus garhi">
Praeanthropus garhi



</doc>
<doc id="1892686" url="https://pl.wikipedia.org/wiki?curid=1892686" title="Pyzdry (gmina 1870–1919)">
Pyzdry (gmina 1870–1919)

Pyzdry – dawna gmina wiejska istniejąca na przełomie XIX i XX wieku w guberni kaliskiej. Siedzibą władz gminy była osada miejska Pyzdry.
Gmina Pyzdry powstała za Królestwa Polskiego – w powiecie słupeckim w guberni kaliskiej w związku z utratą praw miejskich przez miasto Pyzdry i przekształceniu jego w wiejską "gminę Pyzdry" w granicach dotychczasowego miasta.
Jako gmina wiejska jednostka przestała funkcjonować 7 lutego 1919 w związku z przywróceniem Pyzdrom praw miejskich i przekształceniem jednostki w gminę miejską.

</doc>
<doc id="1892687" url="https://pl.wikipedia.org/wiki?curid=1892687" title="Praeanthropus">
Praeanthropus

Praeanthropus – rodzaj wymarłych hominidów, do którego Cela-Conde i Ayala proponują włączyć rodzaj "Orrorin" i wiele gatunków australopiteków. Charakteryzuje się rozwojem postawy wyprostowanej.
Gatunki:

</doc>
<doc id="1892688" url="https://pl.wikipedia.org/wiki?curid=1892688" title="Meeting de Karlsruhe 2010">
Meeting de Karlsruhe 2010

Meeting de Karlsruhe 2010 – halowy mityng lekkoatletyczny, który odbył się 31 stycznia 2010 w niemieckim Karlsruhe. Zawody zaliczane były do cyklu World Indoor Meetings.
Rekordy.
Podczas mityngu ustanowiono 5 krajowych rekordów w kategorii seniorów:

</doc>
<doc id="1892689" url="https://pl.wikipedia.org/wiki?curid=1892689" title="Australopithecus ramidus">
Australopithecus ramidus



</doc>
<doc id="1892691" url="https://pl.wikipedia.org/wiki?curid=1892691" title="Put a Little Love in Your Heart">
Put a Little Love in Your Heart

Put a Little Love in Your Heart – utwór z 1968 roku, napisany przez Jackie DeShannon, Jimmy’ego Holidaya i Randy’ego Myersa. W 1968 roku został wydany jako singiel, pod nazwiskiem DeShannon. Był to największy sukces amerykańskiej piosenkarki na listach Hot 100 magazynu "Billboard", gdzie nagrana przez nią piosenka znalazła się na miejscu 4.
Wersja Lennox i Greena.
W roku 1988 Annie Lennox i Al Green, nagrali wspólną aranżację utworu, która wydana została na singlu. Cover zarejestrowany został na potrzeby filmu "Wigilijny show". Ich wersja okazała się sporym sukcesem, docierając do miejsca 9. w USA i 28. w Wielkiej Brytanii.

</doc>
<doc id="1892693" url="https://pl.wikipedia.org/wiki?curid=1892693" title="Puchar Luksemburga w piłce siatkowej mężczyzn (2009/2010)">
Puchar Luksemburga w piłce siatkowej mężczyzn (2009/2010)

Rozgrywki o Puchar Luksemburga w piłce siatkowej mężczyzn w sezonie 2009/2010 (Coupe de Luxembourg) zainaugurowane zostały w październiku 2009 roku. Brały w nich udział kluby z Division Nationale i Division 1.
Rozgrywki składały się z 1/8 finału, 1/4 finału, 1/2 finału i finału.
Finał rozegrany został 6 marca 2010 roku w Gymnase de la Coque.
Zdobywcą Pucharu Luksemburga została drużyna VC Strassen.

</doc>
<doc id="1892700" url="https://pl.wikipedia.org/wiki?curid=1892700" title="Scarlatti (rodzina włoskich muzyków)">
Scarlatti (rodzina włoskich muzyków)

Scarlatti – rodzina włoskich muzyków.
Nazwisko w różnych odmianach (Scarlata, Sgarlata) było popularne na Sycylii w XVIII wieku. Wiele znanych rodzin Scarlattich można było spotkać w Rzymie jak również w północnych Włoszech.
Najsłynniejszymi przedstawicielami roku byli:

</doc>
<doc id="1892702" url="https://pl.wikipedia.org/wiki?curid=1892702" title="Paradoksy megarejskie">
Paradoksy megarejskie

Paradoksy megarejskie − paradoksy sformułowane w starożytnej szkole filozoficznej megarejczyków. 
Szkoła megarejska zajmowała się logiką i argumentacją. Przedstawiane przez nią paradoksy były kontynuacją tradycji paradoksów eleatów i miały wskazywać na niemożliwość istnienia wielości i ruchu. Znaczenie logiczne paradoksów, wykraczało jednak poza koncepcje metafizyczne megarejczyków i niektóre z nich (paradoks kłamcy i stosu) rozpatrywane są do dnia dzisiejszego. Inne mają charakter historyczny, opierają się bowiem na wątłych założeniach czy wieloznaczności używanych pojęć. 
Autorstwo większości paradoksów przypisuje się Eubulidesowi z Miletu (IV w. p.n.e.). Niektóe paradoksy rozwinięte zostały przez szkołę dialektyków, która wydzieliła się ze szkoły megarejskiej. 
Elektra, Ukryty, Zasłonięty.
Trzy paradoksy podejmujące podobny problem.
Paradoksy ukryty i zasłonięty były tym samym paradoksem, opowiedzianym w inny sposób. Osobie, z którą rozmawiano, przedstawiano zasłoniętą postać, którą okazywał się członek rodziny. 
Paradoks ten opierał się na dwuznaczności słowa "znać" i na wymaganiu kategorycznej odpowiedzi (tak lub nie) od Elektry
Łysy, Soryt.
Dwa paradoksy, obrazujące podobny problem. 
Paradoks sorytu (stosu) dotyczy podobnego toku myślenia: jeśli położymy jedno ziarno piasku obok drugiego, to nie stworzy ono stosu. Dodanie kolejnego ziarna również nie tworzy stosu. Żaden kolejny krok, nie spowoduje nagłej zmiany ziaren w stos.
Megarejczycy za pomocą tych paradoksów wskazywali, że wielość nie istnieje, ponieważ nie daje się ściśle określić pojęciowo. Współczesna logika widzi w tych paradoksach problem nazw nieostrych.
Kłamca.
Czy osoba, która kłamie i mówi, że kłamie, kłamie czy mówi prawdę. Zdanie takie, było wewnętrznie sprzeczne, a więc absurdalne. Za pomocą tego paradoksu megarejczycy wskazywali, że zdania logiki dyskursywnej zakładające wielość rzeczywistości są wewnętrznie sprzeczne. Współczesna logka wskazuje tutaj na problemy jakie tworzy autoreferencja zdań.
Rogacz.
Jeśli kogoś spytamy, czy już zgubił swoje rogi, zapytany może odpowiedzieć "tak" lub "nie". Jeśli odpowie tak, to znaczy, że kiedyś miał rogi, a jeśli nie, to znaczy, że je ma. Obydwie odpowiedzi są błędne , co pokazuje absurdalność takiego pytania.
W innym sformułowaniu paradoks ten można ująć tak: 
Nikt.
Paradoks sformułowany przez Stilpona, związany z nazwami ogólnymi czy powszechnikami. Zdaniem Stilpona powszechniki nie zawierają się w rzeczach jednostkowych. 
Stilpon twierdził np. "Jarzyna w ogóle to nie jest ta oto jarzyna, bo jarzyna w ogóle istniała już przed tysiącami lat. Zatem jarzyna w ogóle nie jest rzeczywistą jarzyną". 
W innym sformułowaniu:
Noc i dzień.
Jest to paradoks sformułowany przez Filona z Megary, przedstawiciela szkoły dialektyków. i wiązał się ze zdaniami warunkowymi i implikacją materialną. Zdania warunkowe są dla Filona fałszywe tylko wtedy, gdy poprzednik jest prawdziwy, a następnik fałszywy. Zgodnie z tym zdanie warunkowe "jeśli jest dzień, to jest noc" jest prawdziwe w noc, a fałszywe w dzień. Jego wartość logiczna ulega więc zmianie w czasie.

</doc>
<doc id="1892703" url="https://pl.wikipedia.org/wiki?curid=1892703" title="Poznańskie osiedla sprzed 1945">
Poznańskie osiedla sprzed 1945

Poznańskie osiedla sprzed 1945 - zabudowa o charakterze osiedlowym w Poznaniu i geneza jej form.
Historia i architektura.
Zabudowa typu osiedlowego przed 1945, kształtowała się w Poznaniu w kilku fazach, które związane były z kolejnymi etapami rozwoju miasta i jego industrializacją. 
Pierwsza faza zabudowy osiedlowej łączyła się z gwałtowną eksplozją urbanistyczną poza zlikwidowane obwarowania miejskie w początkach XX w. Powstały wtedy (i nieco wcześniej) kolonie robotnicze dla pracowników licznych fabryk, jakie funkcjonowały na przedmieściach Poznania. Wysoka imigracja ze wsi, podwyższona podaż rąk do pracy i rozwój przemysłu powodowały głód mieszkaniowy wśród rozrastającej się klasy robotniczej oraz urzędników różnych szczebli. Osiedla budowane były przede wszystkim przez właścicieli fabryk, często w bezpośrednim sąsiedztwie zakładów pracy (np. Kolonia Karlsbunne na Głównej lub osiedle Spar- und Bauverein na Wildzie).
W tym samym czasie rodziły się pierwsze spółdzielnie mieszkaniowe, realizujące postulaty tanich mieszkań spółdzielczych - w 1893 powstała pierwsza z nich, wspomniana wyżej - Spar- und Bauverein, finansująca np. kolonię kolejarską na Dębcu. 
Kolejną fazą budownictwa osiedlowego w Poznaniu był okres po I wojnie światowej, kiedy to inwestorem stało się w głównej mierze miasto, realizujące przykładowo osiedle socjalne na Zagórzu lub podobne na Górczynie. Dominowały wtedy (jak i przed I wojną) formy tradycyjne, historyczne - łamane dachy, zdobienie elewacji skromnym detalem.
Prace komunalne w zakresie taniego mieszkalnictwa osiedlowego przerwał Wielki kryzys, w Poznaniu nieco złagodzony pracami nad organizacją PeWuKi. Po zakończeniu kryzysu nastąpiła kolejna faza rozwoju budownictwa osiedlowego, reprezentującego już w dużej mierze tendencje modernistyczne. Ostatnie osiedla takiego typu ukończono w 1939 - były to: osiedle galeriowców na Zawadach (inwestor miejski) i podobne na Komandorii (inwestor prywatny).
Ostatnia faza zabudowy osiedlowej przed 1945 powstała w czasie II wojny światowej i realizowana była przez niemieckiego okupanta hitlerowskiego, w formach typowych dla urbanistyki niemieckiej okresu nazistowskiego, charakteryzującej się nawrotem do form tradycyjnych. 
Niezależnie od działań miejskich, czy prywatnych, mających na celu zapewnienie taniego dachu nad głową dla robotników lub urzędników, we wszystkich okresach powstawały też zespoły rezydencjonalne oraz willowe, adresowane do zamożniejszych lub bardzo zamożnych warstw Poznaniaków. Przykładami takich rozwiązań, często projektowanych z rozmachem przez wybitnych architektów europejskich, mogą być Sołacz (Joseph Stübben), zespół rezydencjonalny na Jeżycach, czy willowy przy placu Lipowym (do I wojny światowej) oraz np. zespół modernistycznych domów przy ul. Promienistej, ukończony w 1939.
Architekci.
Najpłodniejsi architekci osiedli i kolonii robotniczych i miejskich opisywanego okresu to Joseph Leimbach, Jerzy Tuszowski (według Kazimierza Sobkowicza najaktywniejszy poznański architekt międzywojnia) i Władysław Czarnecki.
Cegielnie.
Na potrzeby rozwijającego się budownictwa miejskiego (nie tylko osiedlowego), rozwijały się podpoznańskie osady cegielniane, z których największą był zespół Rudnicze - Świerczewo, funkcjonujący szczątkowo aż do lat 80. XX w. W szczytowym okresie działało tu kilkanaście różnej wielkości cegielni, połączonych siecią kolei przemysłowych. Pozostałością po tych czasach są tzw. Szachty - kilkanaście glinianek, będących obecnie cennym terenem przyrodniczym (użytek ekologiczny). Cegielnie funkcjonowały także na Głównej (pozostałość: Staw Kajka) i w innych częściach miasta.

</doc>
<doc id="1892708" url="https://pl.wikipedia.org/wiki?curid=1892708" title="Michelangelo Abbado">
Michelangelo Abbado

Michelangelo Abbado (ur. 22 września 1900 w Alba, zm. 24 września 1979 w Gardone Riviera) – włoski skrzypek, dyrygent i pedagog; ojciec Claudia i Marcella.
Studia muzyczne rozpoczął w 1907 w konserwatorium w Mediolanie. Gry na skrzypcach uczył się od Enrica Poli, a komponowania u Giovanniego Orficego. Abbado jeszcze w trakcie studiów, bo w 1919 r., rozpoczął karierę koncertową. Dyplom ukończenia szkoły uzyskał wraz z tytułem magisterskim w 1922 r. Trzy lata później powrócił do niej jako profesor gry na skrzypcach i historii muzyki. W latach 1927-1934 działał w Kwartecie Abbado-Milipiero. Jednak po konfliktach osobistych kwartet rozwiązano i w 1938 r. Abbado wraz z Gilbertem Carpaxem i Carlem Vidussą założyli trio. Międzynarodową sławę skrzypka osiągnął Abbado jako kierownik i solista założonej przez siebie Orchestra d’archi di Milano, dla której opracował liczne transkrypty dawnej muzyki włoskiej. Pomimo sukcesów orkiestra została rozwiązana w 1962 r. W 1965 r. został zastępcą dyrektora mediolańskiego konserwatorium, gdzie prowadził pracę pedagogiczną. Jako pedagog wydał kilka opracowań teoretycznych, popularyzatorskich i podręczników, m.in.: pięciotomową "Tenica dei suoni armonici per violino" (1934), "Antonio Vivaldi" (1942). Był także współautorem wydawanej przez Giulia Ricordiego "Encyklopedii muzycznej".

</doc>
<doc id="1892709" url="https://pl.wikipedia.org/wiki?curid=1892709" title="Jan Graafland">
Jan Graafland

Jan Graafland (ur. 16 kwietnia 1909 w Leeuwarden, zm. ?) – holenderski piłkarz, reprezentant kraju, grający na pozycji napastnika. 
Kariera piłkarska.
Graafland w trakcie swojej kariery klubowej występował w zespole trzykrotnego mistrza Holandii HBS Craeyenhout. 
W 1934 został powołany na Mistrzostwa Świata. Nie wystąpił w żadnym spotkaniu, a Holandia odpadła w pierwszej rundzie po porażce ze Szwajcarią 2:3. Graafland nigdy nie zadebiutował w reprezentacji Holandii. 

</doc>
<doc id="1892713" url="https://pl.wikipedia.org/wiki?curid=1892713" title="Richard Groenendaal">
Richard Groenendaal

Richard Marinus Anthonius Groenendaal (ur. 13 lipca 1971 w ’s-Hertogenbosch) – holenderski kolarz przełajowy, mistrz świata w konkurencji "elite" (2000) i dwukrotny srebrny medalista (1994, 1995), mistrz świata juniorów (1989), trzykrotny zdobywca Pucharu Świata, wielokrotny mistrz Holandii.

</doc>
<doc id="1892714" url="https://pl.wikipedia.org/wiki?curid=1892714" title="Sébastien Bosquet">
Sébastien Bosquet

Sébastien Bosquet (ur. 24 lutego 1979 w Dunkierce) – francuski piłkarz ręczny, reprezentacji Francji, gra jako rozgrywający. Obecnie występuje we francuskiej Division 1, w drużynie Dunkerque HB.
Dwukrotny mistrz Świata.
W 2009 roku w Chorwacji wywalczył mistrzostwo Świata. W finale ekipa Francji pokonała Chorwację "24:19".
W 2011 r. został drugi raz z rzędu mistrzem Świata. Turniej odbywał się w Szwecji.
Dwukrotny mistrz Europy z 2006 r. w Szwajcarii i z 2010 r. z Austrii. Podczas ME w 2010 r. Francuzi pokonali w wielkim finale Chorwację "25:21". 

</doc>
<doc id="1892715" url="https://pl.wikipedia.org/wiki?curid=1892715" title="Shining Light">
Shining Light

Shining Light – singel Annie Lennox, wydany w roku 2009.
Ogólne informacje.
Piosenkę pierwotnie wykonywał irlandzki zespół Ash. Wydał ją na singlu w 2001 roku. Annie Lennox nagrała swój cover specjalnie na kompilację "The Annie Lennox Collection". Jej wersja dotarła do miejsca 39. w Wielkiej Brytanii. Teledysk miał premierę w styczniu 2009, a wyreżyserował go Phil Griffin.

</doc>
<doc id="1892719" url="https://pl.wikipedia.org/wiki?curid=1892719" title="Stosunki dyplomatyczne">
Stosunki dyplomatyczne

Stosunki dyplomatyczne – najwyższa forma oficjalnych stosunków międzypaństwowych. Stanowią realizację prawa legacji każdego państwa i służą wykonywaniu jego polityki zagranicznej. Mają charakter dwustronny, wzajemny i dobrowolny – ich nawiązanie może nastąpić wyłącznie w drodze porozumienia obu zainteresowanych państw-stron. Zazwyczaj liczba nawiązanych stosunków dyplomatycznych jest odzwierciedleniem potencjału państwa w tej dziedzinie, jak i jego możliwości ekonomicznych w zakresie ich utrzymywania.
Historia i zakres regulacji prawnomiędzynarodowej.
Stosunki dyplomatyczne, jako forma oficjalnej komunikacji, towarzyszą państwom od początków ich istnienia. Przez długi czas opierały się wyłącznie na zwyczaju międzynarodowym, względnie na kurtuazji międzynarodowej. Dopiero w XIX wieku zawarto pierwsze porozumienia w tej dziedzinie. W roku 1815 na Kongresie Wiedeńskim przyjęto tzw. "Regulamin wiedeński", dotyczący klas pierwszeństwa (precedencji) przedstawicieli dyplomatycznych, uzupełniony następnie w 1818 roku "Protokołem akwizgrańskim". Szerszej regulacji stosunków dyplomatycznych w formie umowy międzynarodowej podjęto się w roku 1928 w Hawanie, na IV Konferencji panamerykańskiej, podpisując "Konwencję o przedstawicielach dyplomatycznych", której obowiązywanie ograniczyło się jednak wyłącznie do państw tego regionu. Współcześnie obowiązująca, kompleksowa regulacja z zakresu tzw. prawa dyplomatycznego została stworzona przez Komisję Prawa Międzynarodowego przy ONZ. W wyniku jej prac kodyfikacyjnych 18 kwietnia 1961 roku podpisano "Konwencję wiedeńską o stosunkach dyplomatycznych", która weszła w życie 24 kwietnia 1964 roku. Polska ratyfikowała ją 19 maja 1965 roku. "Konwencja" ta stanowi aktualnie podstawową regulację w swojej dziedzinie. Zgodnie jednak z preambułą "Konwencji" w sprawach, które nie zostały w niej wyraźnie uregulowane nadal należy stosować dotychczas obowiązujące normy prawa zwyczajowego. Poza "Konwencją" niektóre państwa wprowadzają regulacje szczególne, dotyczące wybranych kwestii w stosunkach dwustronnych, np. rozszerzenia przywilejów i immunitetów dyplomatycznych.
Nawiązanie stosunków dyplomatycznych.
Prawo do nawiązania stosunków dyplomatycznych jest pochodną prawa legacji. Państwa, które łączą określone więzi lub wspólne interesy mogą (ale nie muszą) nawiązać ze sobą stosunki dyplomatyczne. Zazwyczaj czynią to w formie dwustronnej umowy międzynarodowej. Nawiązanie stosunków dyplomatycznych jest warunkiem niezbędnym do ustanowienia stałego przedstawicielstwa dyplomatycznego, nie oznacza jednak konieczności jego ustanawiania. Zatem liczba państw, które nawiązały stosunki dyplomatyczne jest większa od liczby państw, które utrzymują stałe przedstawicielstwa dyplomatyczne. W praktyce możliwe jest także ustanowienie stałego przedstawicielstwa dyplomatycznego bez wcześniejszego nawiązywania stosunków dyplomatycznych. Powoduje to jednak równoczesne automatyczne nawiązanie stosunków dyplomatycznych "per facta concludentia" (w sposób dorozumiany), bez osobnego porozumienia w tym celu. Odmiennie jest w przypadku dyplomatycznej misji specjalnej (czasowej), dla funkcjonowania której utrzymywanie stosunków dyplomatycznych nie jest niezbędne.
Zawieszenie lub zerwanie stosunków dyplomatycznych.
Zawieszenie lub zerwanie stosunków dyplomatycznych zależy od woli państwa, które (odmiennie niż przy ich nawiązywaniu) decyduje o tym bez potrzeby zgody drugiej strony (akt jednostronny). Współcześnie do zerwania lub zawieszenia stosunków dyplomatycznych dochodzi dość rzadko, zazwyczaj w sytuacji wyjątkowo poważnego naruszenia prawa międzynarodowego, godności lub interesów drugiego państwa. Nie stoi to na przeszkodzie ich ponownego nawiązania, gdy sytuacja między oboma państwami unormuje się. Utrzymywania stosunków dyplomatycznych nie należy traktować jako oznaki „przyjacielskich” stosunków. Jest to jedynie oficjalna forma komunikacji między dwoma państwami, których kontakty mogą być w bardzo różnym stanie. Zdarza się, iż nawet pomimo trwającego konfliktu zbrojnego przeciwne strony nadal utrzymują ze sobą stosunki dyplomatyczne (choć zazwyczaj prowadzi to do ich zawieszenia).
Relacja względem stosunków konsularnych.
Od stosunków dyplomatycznych należy odróżnić stosunki konsularne, choć współcześnie częściej niż w przeszłości dochodzi do ich wzajemnego przeplatania. Stosunki dyplomatyczne koncentrują się na relacji z najwyższymi władzami drugiego państwa. Natomiast stosunki konsularne, jako stosunki niższej rangi, ukierunkowane są raczej na sprawy własnych obywateli, którzy przebywają w danym państwie oraz na współpracę z obywatelami i władzami regionalnymi tego państwa. Ponadto przedstawicielstwo dyplomatyczne zawsze może pełnić dodatkowo funkcje konsularne, natomiast przedstawicielstwo konsularne może pełnić funkcje dyplomatyczne tylko wyjątkowo, za wyraźną zgodą państwa przyjmującego.

</doc>
<doc id="1892720" url="https://pl.wikipedia.org/wiki?curid=1892720" title="7 Dywizjon Rozpoznawczy">
7 Dywizjon Rozpoznawczy



</doc>
<doc id="1892721" url="https://pl.wikipedia.org/wiki?curid=1892721" title="Pattern of My Life">
Pattern of My Life

Pattern of My Life – singel Annie Lennox, wydany w roku 2009.
Ogólne informacje.
Piosenka pierwotnie pochodzi z repertuaru angielskiego zespołu Keane, który wydał ją w 2000 roku jako jeden z utworów zawartych na singlu „Call Me What You Like”. Annie Lennox nagrała swój cover specjalnie na kompilację "The Annie Lennox Collection". Singel był dostępny jedynie jako digital download, wydany wiosną 2009 roku. Nie okazał się jednak sukcesem i nie wszedł na żadne listy przebojów. Na singlu promocyjnym zawarta została radiowa wersja piosenki oraz fragmenty wypowiedzi artystki na temat swojej twórczości oraz SING Campaign. Teledysk do piosenki składa się ze zdjęć Lennox ułożonych w ciągłą animację.

</doc>
<doc id="1892722" url="https://pl.wikipedia.org/wiki?curid=1892722" title="7 Pułk Kawalerii Pancernej">
7 Pułk Kawalerii Pancernej



</doc>
<doc id="1892725" url="https://pl.wikipedia.org/wiki?curid=1892725" title="Kamień ozdobny">
Kamień ozdobny



</doc>
<doc id="1892727" url="https://pl.wikipedia.org/wiki?curid=1892727" title="7 Pułk Rozpoznawczy">
7 Pułk Rozpoznawczy



</doc>
<doc id="1892728" url="https://pl.wikipedia.org/wiki?curid=1892728" title="7 Zapasowy Szwadron Rozpoznawczy">
7 Zapasowy Szwadron Rozpoznawczy



</doc>
<doc id="1892730" url="https://pl.wikipedia.org/wiki?curid=1892730" title="Kolonia willowa (Poznań)">
Kolonia willowa (Poznań)



</doc>
<doc id="1892732" url="https://pl.wikipedia.org/wiki?curid=1892732" title="Marcello Abbado">
Marcello Abbado

Marcello Abbado (ur. 7 października 1926 w Mediolanie, zm. 4 czerwca 2020 w Stresie) – włoski kompozytor, pianista, dyrygent i pedagog; syn Michelangela, starszy brat Claudia, ojciec Roberta.
Gry na fortepianie uczył się początkowo u Giandrey Gavazzeniego. Rozszerzając naukę o kompozycję, kontynuował ją pod kierunkiem Giorgia Federca Ghandiniego i Paribaniego. Następnym jego nauczycielem fortepianu był Lorenzoni. Od 1944 r. koncertował w Europie, Ameryce, Afryce i Azji. W 1950 r. rozpoczyna pracę nauczyciela (m.in. w Parmie, Wenecji i Mediolanie). W latach 1958–1966 był dyrektorem Liceo Musicale Pereggiato w Piacenzy. Odkąd zakończył sprawowanie tej funkcji kieruje Conservatorium di Musica Gioachino Rossini w Pesaro.

</doc>
<doc id="1892736" url="https://pl.wikipedia.org/wiki?curid=1892736" title="Ośrodek Wyszkolenia Motorowego i Broni Pancernej">
Ośrodek Wyszkolenia Motorowego i Broni Pancernej



</doc>
<doc id="1892737" url="https://pl.wikipedia.org/wiki?curid=1892737" title="Odznaka honorowa „Za Zasługi dla Turystyki”">
Odznaka honorowa „Za Zasługi dla Turystyki”

Odznaka honorowa „Za Zasługi dla Turystyki” – polskie resortowe odznaczenie cywilne w postaci odznaki honorowej, nadawane przez ministra właściwego do spraw turystyki, którym do 2007 był minister gospodarki, a obecnie (2012) jest minister sportu i turystyki (w latach 1998–2002 odznakę nadawał Prezes Urzędu Kultury Fizycznej i Turystyki).
Odznaka została ustanowiona 27 stycznia 1998 rozporządzeniem Rady Ministrów w celu wyróżnienia osób zasłużonych dla rozwoju turystyki i zastąpiła odznakę „Zasłużony Działacz Turystyki”. Kolejne rozporządzenie, z dnia 26 sierpnia 2002, zmieniło wygląd odznaczenia i określiło obowiązujące dziś zasady nadawania.
Odznaka zastąpiła dotychczasową Odznakę „Zasłużony Działacz Turystyki”, zniesioną w 1996 wraz z szeregiem innych odznaczeń ustanowionych w okresie PRL.
Zasady nadawania.
Odznaka jest szczególnym honorowym wyróżnieniem i może być nadawana obywatelom Rzeczypospolitej Polskiej, obywatelom państw obcych oraz organizacjom lub innym instytucjom w kraju i za granicą w uznaniu ich zasług dla rozwoju polskiej turystyki i umacnianiu współpracy międzynarodowej w tej dziedzinie.
Odznakę nadaje minister właściwy do spraw turystyki z własnej inicjatywy lub na wniosek:
Odznaka jest jednostopniowa i może być nadana tylko raz danej osobie lub instytucji. Nadanie medalu potwierdza się legitymacją wręczaną łącznie z odznaką.
Opis odznaki.
Odznaką był okrągły medal o średnicy 30 mm, wykonany z metalu w kolorze srebrnym. W środku medalu, na zielono emaliowanym tle był umieszczony stylizowany rysunek głowy orła oraz zarys gór. Wzdłuż prawej krawędzi medalu był umieszczony napis „ZA ZASŁUGI DLA TURYSTYKI”. Medal był przymocowany do zawieszki o wymiarach 30 mm × 9 mm. Zawieszka miała kształt wstążki pokrytej w połowie białą, w połowie czerwoną emalią. Na środku wstążki, na czerwono emaliowanej tarczy, był umieszczony srebrzony orzeł, według wzoru określonego dla godła RP.
Odznakę noszono na prawej stronie piersi.
Odznakę stanowi okrągły medal o średnicy 33 mm w kolorze srebrnym, wykonany w metalu. Na awersie widnieje stylizowany, biało emaliowany wizerunek sokoła wędrownego o rozpostartych skrzydłach, dzielących powierzchnię medalu na dwie części. Górna część pokryta jest emalią w kolorze niebieskim, z biegnącym powyżej łukiem napisem: „ZA ZASŁUGI”. Dolna część pokryta jest emalią w kolorze zielonym, z umieszczonym niżej biegnącym łukiem napisem: „DLA TURYSTYKI”. Na rewersie umieszczony jest pośrodku stylizowany monogram „RP” oraz, poniżej numer kolejny nadanej odznaki. U góry medalu uszko, pierścień i kółko, do zawieszenia na wstążce.
Medal zawieszony jest na jedwabnej wstążce o szerokości 30 mm, z biało-czerwonym paskiem szerokości 6 mm pośrodku i bocznymi paskami w kolorze srebrnym o szerokości 12 mm każdy. Wstążka przeciągnięta jest przez podłużny otwór w metalowej listewce o wymiarach 12 mm x 33 mm, w kolorze srebrnym. Na listewce znajduje się stylizowany wizerunek kompasu, po bokach którego widnieją pojedyncze gałązki wawrzynu o pięciu listkach, Na odwrocie listewki zamocowane jest zapięcie.
Odznakę nosi się zawieszoną na wstążeczce na lewej piersi, po orderach i odznaczeniach państwowych.

</doc>
<doc id="1892738" url="https://pl.wikipedia.org/wiki?curid=1892738" title="David Banner">
David Banner

David Banner, właściwie Lavell William Crump (ur. 11 kwietnia 1974 roku w Jackson w stanie Mississippi) – amerykański raper oraz producent muzyczny. 
Życiorys.
Swoją solową karierę rozpoczął albumem "Them Firewater Boyz, Vol. 1" z 2000 roku, a w 2003 dołączył do wytwórni Universal Records. Współpracował również z takimi wykonawcami jak Akon, Lil Wayne, Chris Brown czy Lil Boosie.

</doc>
<doc id="1892740" url="https://pl.wikipedia.org/wiki?curid=1892740" title="Gary Habermas">
Gary Habermas

Gary Robert Habermas (ur. 1950) – amerykański filozof i teolog-apologeta, ewangelikał, znany z badań nad zmartwychwstaniem Jezusa. 

</doc>
<doc id="1892741" url="https://pl.wikipedia.org/wiki?curid=1892741" title="Raja głębinowa">
Raja głębinowa

Raja głębinowa ("Rajella lintea") – gatunek ryby chrzęstnoszkieletowej z rodziny rajowatych (Rajidae), do 2012 prowizorycznie klasyfikowany pod nazwą "Dipturus linteus" z powodu braku wystarczających materiałów do postawienia pełnej diagnozy taksonomicznej – badacze nie dysponowali ani jednym okazem dorosłego samca.
Występowanie.
Północny Atlantyk od Grenlandii do Norwegii.
Występuje na głębokościach od 150 do 600 m, zazwyczaj 250 m, w temperaturze od 3 do 6º C. 
Cechy morfologiczne.
Osiąga długość do 100 cm. Ciało spłaszczone grzbietobrzusznie o kształcie rombowatej tarczy. Pysk długi, ostrokątny, z wyraźnie wysuniętym do przodu, tępym końcem. Oczy małe. Wzdłuż linii środkowej grzbietu i trzonu ogonowego jeden rząd kolców, na trzonie ogonowym dwa dodatkowe rzędy kolców. Skupisko kolców znajduje się również w rejonie oczów. Uzębienie składa się z 48–50 stożkowatych zębów. Dwie małe płetwy grzbietowe osadzone są bardzo blisko siebie na końcu trzonu ogonowego. Płetwa ogonowa zredukowana. Brak płetwy odbytowej.
Strona grzbietowa łupkowoszara do szarobrązowej. Strona brzuszna biała.
Odżywianie.
Głównie drobne ryby żyjące na dnie, głowonogi i skorupiaki.
Rozród.
Ryba jajorodna.

</doc>
<doc id="1892742" url="https://pl.wikipedia.org/wiki?curid=1892742" title="Dipturus linteus">
Dipturus linteus



</doc>
<doc id="1892749" url="https://pl.wikipedia.org/wiki?curid=1892749" title="Spin (powieść)">
Spin (powieść)

Spin – powieść z gatunku fantastyki naukowej autorstwa Roberta Charlesa Wilsona. Opublikowana w 2005 r. szybko zdobyła uznanie środowiska otrzymując za najlepszą powieść w 2006 i Nagrodę im. Kurda Lasswitza w 2007, oprócz tego była nominowana do Nagroda im. Johna W. Campbella za powieść i Nagrody Locusa. Jest pierwszą częścią trylogii, jej kontynuacje to powieści "Axis" i "Vortex".
Fabuła.
Sielankowe dzieciństwo bohaterów przerywa pojawienie się "Spinu", kiedy to gwiazdy i Księżyc znikają nagle z nieboskłonu. Badania telemetryczne pierwszych sond wysłanych poza planetę sugerują, że jest to coś na kształt membrany, która filtruje docierające do Ziemi fale elektromagnetyczne oraz spowalnia upływ czasu. Ci którzy zdają sobie sprawę z konsekwencji przyspieszonej ewolucji Słońca podejmują wysiłek skolonizowania Marsa, aby móc w warunkach jego wolniejszej skali czasu wypracować metodę ratunku i przyjść Ziemi z pomocą. Po 100 000 lat na Marsie i praktycznie w tej samej chwili dla Ziemian, Mars otrzymał jednak własną membranę i wysyła z powrotem tajemniczego ambasadora.
Fabuła o nieliniowej strukturze skupia się na losie trójki bohaterów. W roli narratora występuje jeden z nich, Tyler Dupree. Wspomnienia Tylera przeplatają się z wydarzeniami z dzieciństwa, historiami związanymi ze "Spinem", wreszcie pojawieniem się ambasadora Marsjan i technologiami, które ze sobą przywiózł. Przyglądamy się jaki wypływ na ich życie będzie miało pojawienie się tajemniczego "Spinu". 

</doc>
<doc id="1892750" url="https://pl.wikipedia.org/wiki?curid=1892750" title="1 Batalion Czołgów (PSZ)">
1 Batalion Czołgów (PSZ)



</doc>
<doc id="1892751" url="https://pl.wikipedia.org/wiki?curid=1892751" title="Yottabajt">
Yottabajt



</doc>
<doc id="1892752" url="https://pl.wikipedia.org/wiki?curid=1892752" title="Kanion Sumidero">
Kanion Sumidero

Kanion Sumidero () – przełom rzeki Grijalva, położony w odległości około 40 km do stolicy meksykańskiego stanu Chiapas. Jego ściany sięgają do 1200 m wysokości co pozwala podziwiać wspaniałą panoramę. Południowe wejście do kanionu rozpoczyna się niedaleko miasta Chiapa de Corzo, natomiast północny kończy się tamą i zbiornikiem retencyjnym hydroelektrowni Manuel Moreno Torres, znanym także jako Chicoasén. Dalej rzeka Grijalva płynie poprzez stan Tabasco i uchodzi do Zatoki Meksykańskiej.
Kanion jest rezultatem uskoku tektonicznego jaki miał powstał w plejstocenie, około 30 mln lat temu. Jest jedną z najważniejszych atrakcji turystycznych w stanie Chiapas. Zamieszkuje go wiele zwierząt, w tym krokodyle, jaguarundi, oceloty czy zagrożone wyginięciem czubacze. Teren kanionu objęty jest ochroną i od 1980 roku ma status parku narodowego Kanionu Sumidero – .

</doc>
<doc id="1892753" url="https://pl.wikipedia.org/wiki?curid=1892753" title="4 Batalion Czołgów (PSZ)">
4 Batalion Czołgów (PSZ)



</doc>
<doc id="1892756" url="https://pl.wikipedia.org/wiki?curid=1892756" title="Wieża ciśnień w Ciechanowie">
Wieża ciśnień w Ciechanowie

Wieża ciśnień w Ciechanowie – wieżowy zbiornik wyrównawczy zaprojektowany przez warszawskiego architekta Jerzego Michała Bogusławskiego w 1972 r. przy współudziale konstruktora dr. Józefa Wilbika, Stanisława Gajowniczka oraz Bohdana Szczeszeka. Technologię opracował inż. Stanisław Majkowski. Projekt opracowano w Biurze Projektowo-Badawczym Budownictwa Miastoprojekt Mazowsze w Warszawie przy współpracy Politechniki Warszawskiej.
Zbiornik ma kształt torusa osadzonego na hiperboloidzie jednopowłokowej. Kubatura zbiornika wynosi 1560 m³, znajduje się na wieży o wysokości 22 m, o średnicy podstawy dolnej 11,25 m, górnej 17,70 m, średnica zwężenia ok. 7 m. 
Budowla ta formalnie jest wieżowym zbiornikiem wyrównawczym, nie zaś wieżą ciśnień, jednak pod taką obiegową nazwą funkcjonuje w Ciechanowie. Wieża stoi na jednym z najwyżej położonych miejsc w mieście, 143 m n.p.m.
Autor projektu otrzymał w roku 1977 nagrodę Ministra Budownictwa i Przemysłu Materiałów Budowlanych a także gratulacje wojewody ciechanowskiego za wybitne osiągnięcie twórcze w dziedzinie architektury i budownictwa.
Od lat osiemdziesiątych wieża stała opuszczona. W lutym 2014 roku obiekt włączony został do wojewódzkiej ewidencji zabytków nieruchomych techniki, nie zmieniło to jednak w żadnym stopniu jego sytuacji. Zbiornik stał opustoszały, ulegając powolnej, nieuchronnej degradacji, pomimo pojawiających się nierealnych jak się okazało planów urządzenia na górze torusa tarasu widokowego lub we wnętrzu restauracji „na wysokościach”. 
W 2017 roku rozpoczęto rewitalizację budowli. W budynkach położonych wokół wieży powstało eksploratorium nauki i techniki współpracujące z Centrum Nauki Kopernik Park Nauki Torus.
Portal The World Geography umieścił ciechanowski zbiornik na piątym miejscu w rankingu najbardziej niezwykłych wież ciśnień na świecie.

</doc>
<doc id="1892759" url="https://pl.wikipedia.org/wiki?curid=1892759" title="6 Batalion Strzelecki (PSZ)">
6 Batalion Strzelecki (PSZ)



</doc>
<doc id="1892760" url="https://pl.wikipedia.org/wiki?curid=1892760" title="6 Dywizjon Rozpoznawczy (PSZ)">
6 Dywizjon Rozpoznawczy (PSZ)



</doc>
<doc id="1892761" url="https://pl.wikipedia.org/wiki?curid=1892761" title="Renato Castellani">
Renato Castellani

Renato Castellani (ur. 4 września 1913 w Finale Ligure; zm. 28 grudnia 1985 w Rzymie) – włoski reżyser i scenarzysta filmowy i telewizyjny, pionier neorealistycznej komedii.
Życiorys.
Dzieciństwo do dwunastego roku życia spędził w Argentynie. Naukę kontynuował w Genewie, następnie studiował architekturę na politechnice w Mediolanie.
W 1936 rozpoczął działalność zawodową w kinematografii, początkowo jako asystent reżysera i scenarzysta. Współpracował z takimi twórcami jak Mario Camerini, Augusto Genina, Mario Soldati czy Alessandro Blasetti.
Samodzielną reżyserię rozpoczął filmem "Wystrzał" (1942), adaptacją noweli Aleksandra Puszkina. Z reguły sam pisał scenariusze do swoich filmów. Sławę i uznanie Castellani zdobył po wojnie jako autor takich obrazów jak: "Pod słońcem Rzymu" (1948), "Nadziei za dwa grosze" (1952, Złota Palma na 5. MFF w Cannes), "Romeo i Julia" (1954, Złoty Lew na 15. MFF w Wenecji) czy "Bandyta" (1961, Nagroda FIPRESCI na 22. MFF w Wenecji).
W latach 70. i 80. XX w. kręcił kostiumowe miniseriale telewizyjne (m.in. "Żywot Leonarda da Vinci", "Verdi"). Okazjonalnie podejmował się również reżyserii teatralnej, wystawiając m.in. "Seans" Noela Cowarda i "Wieczór Trzech Króli" Williama Szekspira.

</doc>
<doc id="1892762" url="https://pl.wikipedia.org/wiki?curid=1892762" title="3 Batalion Czołgów (PSZ)">
3 Batalion Czołgów (PSZ)



</doc>
<doc id="1892764" url="https://pl.wikipedia.org/wiki?curid=1892764" title="6 Batalion Czołgów (PSZ)">
6 Batalion Czołgów (PSZ)



</doc>
<doc id="1892765" url="https://pl.wikipedia.org/wiki?curid=1892765" title="2 Batalion Czołgów (PSZ)">
2 Batalion Czołgów (PSZ)



</doc>
<doc id="1892766" url="https://pl.wikipedia.org/wiki?curid=1892766" title="5 Batalion Czołgów (PSZ)">
5 Batalion Czołgów (PSZ)



</doc>
<doc id="1892767" url="https://pl.wikipedia.org/wiki?curid=1892767" title="FIS Team Tour 2010">
FIS Team Tour 2010

FIS Team Tour 2010 to 2. edycja turnieju drużynowego FIS Team Tour w historii skoków narciarskich.
Pięć turniejowych konkursów zostało rozegranych na trzech różnych skoczniach – w Willingen (Upland), Klingenthal i Oberstdorfie.
Oberstdorf, 30 stycznia.
Data: 30 stycznia 2010
Godzina: 14.00
Konkurs: drużynowy
Państwo: 
Skocznia: Heini-Klopfer-Skiflugschanze
Punkt konstrukcyjny: 185 m
Rozmiar skoczni (HS): 213 m
Oficjalny rekord skoczni: Harri Olli (14.02.2009) – 225,5 m
Oberstdorf, 31 stycznia.
Data: 31 stycznia 2010
Godzina: 14.00
Konkurs: indywidualny
Państwo: 
Skocznia: Heini-Klopfer-Skiflugschanze
Punkt konstrukcyjny: 185 m
Rozmiar skoczni (HS): 213 m
Oficjalny rekord skoczni: Harri Olli (14.02.2009) – 225,5 m
Wyniki dwóch najlepszych zawodników (kolor złoty) z każdego kraju brane są pod uwagę w klasyfikacji FIS Team Tour.
Klingenthal, 3 lutego.
Data: 3 lutego 2010
Godzina: 17.05
Konkurs: indywidualny
Państwo: 
Skocznia: Vogtland Arena
Punkt konstrukcyjny: 125 m
Rozmiar skoczni (HS): 140 m
Oficjalny rekord skoczni: Gregor Schlierenzauer (07.02.2007) – 142,5 m
Wyniki dwóch najlepszych zawodników (kolor złoty) z każdego kraju brane są pod uwagę w klasyfikacji FIS Team Tour.
Willingen (Upland), 6 lutego.
Data: 6 lutego 2010
Godzina: 16.00
Konkurs: indywidualny
Państwo: 
Skocznia: Mühlenkopfschanze
Punkt konstrukcyjny: 130 m
Rozmiar skoczni (HS): 145 m
Oficjalny rekord skoczni: Janne Ahonen (09.01.2005) – 152,0 m
Wyniki dwóch najlepszych zawodników (kolor złoty) z każdego kraju brane są pod uwagę w klasyfikacji FIS Team Tour.
Willingen (Upland), 7 lutego.
Data: 7 lutego 2010
Godzina: 14.30
Konkurs: drużynowy
Państwo: 
Skocznia: Mühlenkopfschanze
Punkt konstrukcyjny: 130 m
Rozmiar skoczni (HS): 145 m
Oficjalny rekord skoczni: Janne Ahonen (09.01.2005) – 152,0 m
Klasyfikacja FIS Team Tour.
"Klasyfikacja po 5 / 5 konkursów"

</doc>
<doc id="1892768" url="https://pl.wikipedia.org/wiki?curid=1892768" title="Jak Oni śpiewają (The Best Of)">
Jak Oni śpiewają (The Best Of)



</doc>
<doc id="1892769" url="https://pl.wikipedia.org/wiki?curid=1892769" title="Łączówka">
Łączówka

Łączówka – element służący do klasycznego montażu urządzeń elektronicznych. W przeszłości (w okresie międzywojennym, przed wprowadzeniem do powszechnego użytku obwodów drukowanych) był to praktycznie jedyny sposób uporządkowanej konstrukcji bardziej złożonych urządzeń. Alternatywą wykorzystania łączówek w tym okresie był montaż urządzeń w ten sposób, że poszczególne połączenia między elementami realizowane były bezpośrednio („z punktu do punktu”, ang. "point-to-point construction") po najkrótszej drodze, a względną sztywność konstrukcji zapewniało przykręcanie niektórych największych elementów do podstawy („chassis”) urządzenia, ewentualnie przy pomocy specjalnych obejm. Tak skonstruowany układ elektroniczny był jednak trudny do inspekcji i naprawy ze względu na chaotyczny, nieprzejrzysty układ przewodów, trudności w ujawnieniu ewentualnych „zimnych lutów” w takiej nieuporządkowanej strukturze, podatność na przypadkowe zwarcia będące np. skutkiem przemieszczania się przewodów i elementów wskutek ewentualnych wstrząsów mechanicznych itp.
Klasyczna łączówka była cienką wąską listewką z nieprzewodzącego materiału odpornego na działanie podwyższonej temperatury (bakelit, tekstolit), na której zaciśnięty był co kilka milimetrów szereg miedzianych lub mosiężnych „oczek” (zazwyczaj były to oczka podwójne, umożliwiające łączenie większej liczby przewodów), najczęściej wstępnie już pokrytych warstewką cyny w celu ułatwienia lutowania. Dwie takie łączówki ustawiano obok siebie w odległości paru centymetrów i do ich „oczek” wprowadzano i lutowano (do tego potrzebna była odporność na podwyższoną temperaturę materiału nieprzewodzącego) końcówki elementów elektronicznych (oporników, kondensatorów) tworząc charakterystyczną „drabinkę”. Oprócz elementów elektronicznych do łączówek lutowano też przewody łączące poszczególne elementy elektroniczne tworząc w ten sposób obwód elektroniczny.
Niektóre elementy elektroniczne, mające większe wymiary (np. głośniki, dławiki, kondensatory elektrolityczne na wysokie napięcie, kondensatory obrotowe) lub więcej niż dwa wyprowadzenia (np. lampy elektronowe, transformatory, potencjometry, przełączniki) miały swoje własne łączówki, do których lutowane były przewody prowadzące do innych łączówek. W praktyce często stosowano technikę mieszaną, tzn. część elementów łączono ze sobą przy pomocy łączówek, a pozostałe techniką „z punktu do punktu”.
Montaż tego rodzaju był niezwykle pracochłonny, wymagał przeszkolonego, sprawnego personelu, a i tak podatny był na błędy i niedokładności. Urządzenia budowane przy użyciu łączówek miały – pomimo postępu w porównaniu z chaotycznym montażem „z punktu do punktu” – wciąż stosunkowo duże wymiary. Elementy w układzie elektronicznym montowanym tą technologią łączone były ze sobą stosunkowo długimi przewodami, co wywoływało niebezpieczeństwo pojawiania się licznych sprzężeń pasożytniczych (indukcyjnych i pojemnościowych), wskutek czego zakresy częstotliwości, w których układy te mogły pracować bez zakłóceń były ograniczone od góry do kilku megaherców, zatem w technice radiowej – do zakresów fal krótkich; urządzenia na zakresy UKF były w takiej technologii niezwykle trudne do skonstruowania. Technologia konstrukcji urządzeń elektronicznych przy użyciu łączówek, tak samo zresztą jak montaż „z punktu do punktu”, wykluczała automatyzację montażu, co wpływało znacząco na koszt ich wytwarzania.
W teletechnice stosowane są łączówki w kilku odmianach; m.in. łączówki lutownicze spełniające rolę podobną opisanej powyżej, choć ze względu na specyfikę zastosowań teletechnicznych, do ich zacisków lutowane były zazwyczaj tylko żyły kabli teletechnicznych. Łączówki lutownicze płaskie jednostronne produkowane były w Polsce (według normy PN-60/T-82139) jako 2-, 3-..., 9-rzędowe, na listwie z tworzywa termoutwardzalnego (PN/C-02002), ich końcówki zaś wykonywane były z mosiądzu (lub innego metalu o nie gorszych właściwościach) i pocynowane. Oprócz łączówek lutowniczych w teletechnice stosowane są także łączówki lutownicze stacyjne, łączówki zaciskowo-lutownicze oraz łączówki zaciskowe do głowic kablowych, jak również łączówki zaciskowe w aparatach telefonicznych.
W drugiej połowie XX wieku, szczególnie zaś w latach 70. nastąpił burzliwy rozwój elektroniki, objawiający się wzrostem stopnia komplikacji urządzeń elektronicznych, a także wzrostem przepustowości łączy telekomunikacyjnych, co wymusiło opracowanie technologii umożliwiających bezbłędne i szybkie wykonywanie znacznej liczby połączeń w pojedynczym urządzeniu. Wprowadzono wówczas na szeroką skalę obwody drukowane oraz połączenia owijane (ang. "wire wrap"). Technologia połączeń owijanych w praktyce całkowicie wyparła stosowanie łączówek lutowniczych w teletechnice, a także umożliwiła rozwój komputerów II generacji. Dalszy postęp w tej dziedzinie i powszechne wprowadzenie obwodów drukowanych, najpierw jednowarstwowych, a potem dwu- i wielowarstwowych umożliwił zwiększenie upakowania elementów, miniaturyzację układów, zwiększenie zakresu częstotliwości ich pracy, a także automatyzację montażu i zmniejszenie prawdopodobieństwa pojawienia się błędów w montażu.

</doc>
<doc id="1892772" url="https://pl.wikipedia.org/wiki?curid=1892772" title="Szachty (Poznań)">
Szachty (Poznań)

Szachty (także "Glinianki") – zbiorcza nazwa używana przez mieszkańców Poznania na zespół glinianek, zlokalizowanych w dolinie Strumienia Junikowskiego w południowej części miasta, w dawnych osadach związanych z cegielniami – Rudniczem, Kotowem i Świerczewem.
Historia.
Obie jednostki topograficzne są dzielnicami z bardzo silnymi tradycjami cegielnianymi. Znajduje się tu np. kompleks domów wielorodzinnych dla pracowników cegielni z początku XX w. przy ul. Rudnicze. Na terenie tej części miasta istniała grupa kilkunastu cegielni, powiązanych między sobą i między gliniankami siecią kolei cegielnianych, a także bocznicami normalnotorowymi z obecną linią E20. Pozostałością po tym okresie są liczne stawy – dawne glinianki, które stanowią o lokalnym klimacie kulturowym. Najważniejsze z nich to, od zachodu: Stara Baba, Staw Baczkowski, Staw Kachlarski, Karpętaj i Głęboki Dół. Stawy te ciągną się dalej na wschód, już na terenie Górczyna, Świerczewa i Kotowa – np. Staw Rozlany. Łącznie powstało około 40 akwenów o zróżnicowanej powierzchni – od 0,2 do 12 ha. W latach 70. XX w. uznano te tereny za jedne z najcenniejszych przyrodniczo na terenie Poznania i objęto ochroną w ramach użytków ekologicznych. Od 2014 rozpoczął się proces przystosowywania terenu Szacht do celów spacerowych i turystycznych. W tym samym roku wybudowano pierwsze ścieżki spacerowe i ustawiono ławki oraz kosze na śmieci pomiędzy ulicą Roberta Kocha, a Strumieniem Junikowskim. W 2018 roku udostępniono dla turystów wieżę widokową i pomost spacerowy. Stalowa wieża wzniesiona na planie trójkąta ma 25 metrów wysokości i okładzinę drewnopodobną. Na platformę szczytową (panorama Poznania i Lubonia) prowadzi około 120 schodów. Obiekt (oświetlony i monitorowany) powstał z funduszy Poznańskiego Budżetu Obywatelskiego na wniosek radnego osiedlowego Tomasza Wierzbickiego.
Powstanie cegielni.
Wszystkie cegielnie powstały w czasie wielkiego boomu budowlanego, jaki miał miejsce w Poznaniu na przełomie XIX i XX w., a związany był ze zlikwidowaniem niektórych obwarowań Twierdzy Poznań. Potem produkowały materiały budowlane na potrzeby miasta do lat 90. XX w., kiedy to zlikwidowano ostatnie z zakładów.
Geneza nazwy.
Nazwa "Szachty" wywodzi się z języka niemieckiego, gdzie słowo "Schacht" oznacza "szyb (dół)", a "schachten" – "wykopać".
Nazwy ulic.
Nazwy ulic zlokalizowanych na terenie Rudniczego mają toponimię związaną z cegielniami – np. Ceglana, Glinianki, Wykopy.
Przyroda.
Pierwsze opracowania dotyczące szaty przyrodniczej Szacht pochodzą z lat 30. XX wieku (Rafalski i Urbański, 1930, 1932) oraz z 1959 (Helena Szafran). Użytek ekologiczny Kopanina II przebadano w 1992, a całą dolinę Strumienia Junikowskiego w 1995. Fitoplankton zbiorników wodnych przebadano w 1980 i 1995. W 1995 przeprowadzono też badania ornitologiczne terenu.
Szata roślinna tego terenu ukształtowała się w drodze sukcesji wtórnej na przestrzeni XX wieku, a w szczególności działalności przemysłowej w dawnych odkrywkach iłów. Roślinność wyrosła samorzutnie przy udziale człowieka dostosowując się do lokalnych warunków hydrologicznych i edaficznych. Od lat 70. XX wieku warunki te nie ulegają zasadniczym zmianom, co spowodowało powstanie stabilnych zbiorowisk roślinnych.
Obszar użytku ekologicznego Kopanina I (po zachodniej stronie ul. Głogowskiej) ma mniej zróżnicowane ukształtowanie niż Kopanina II (wschodnia strona ul. Głogowskiej). Większą jego część zajmuje teren płaski z wilgotnymi, podmokłymi łąkami turzycowymi i szuwarami. Najwyższym wyniesieniem jest skarpa przy torowisku linii kolejowej nr 3, opadająca ku Stawowi Baczkowskiemu. Obszar użytku Kopanina II leży w wydłużonym obniżeniu Strumienia Junikowskiego. Na południowym zachodzie znajduje się teren położony nieco wyżej. Podobnie jest w części przylegającej do Lubonia (w większości zagospodarowanej rolniczo). Wzdłuż zabudowań na osi północny wschód występują terasowe skarpy o różnej spadzistości oraz w pod różnym kątem usytuowane pochyłości. Znajduje się tu obszar o charakterze lasoparku. Na południowym zachodzie, przy Stawie Rozlanym, góruje nad okolicą wzniesienie przy dawnym wyrobisku i cegielni. Zbocza tego terenu mają bardzo zróżnicowany relief, zwłaszcza w sąsiedztwie ulicy Głogowskiej. Naliczono tu 27 zbiorników wodnych różnej wielkości, podzielony groblami o zróżnicowanej szerokości. Największe ze stawów mają brzegi nierówne, spadzistostrome, z wyraźnymi śladami wybierania gliny. Istnieją tu wyspy i półwyspy, a także płycizny.
Na terenie Szacht występuje bogata fauna, w tym takie ryby jak: węgorz europejski, karp, leszcz, krąp, lin, karaś pospolity, płoć, wzdręga, sum i okoń. Oprócz ryb, w okolicach zbiorników spotykane są: karczownik ziemnowodny, gronostaj, żaba śmieszka, wodnik zwyczajny, mewa śmieszka, rybitwa rzeczna, perkoz dwuczuby, czernica, remiz, traszka zwyczajna, czy ślimaki: zagrzebka pospolita, zatoczek lśniący, błotniarka jajowata i zatoczek białawy.
W 1998 wykryto tutaj 328 gatunków flory, z dominującymi rodzinami: "Astraceae" (45 gatunków), "Poaceae" (29), "Fabaceae" (27), "Rosaceae" (24), "Brassicaceae" (15), "Apiaceae" (13) oraz "Cyperaceae" (11). Oznaczono 63 gatunki drzew i krzewów, 4 ugrupowania drzew i krzewów:
Wykryto liczne gatunki synantropijne (chwasty ruderalne), gatunki pochodzenia obcego, uprawne lub rosnące poza swoim zasięgiem geograficznym (łącznie około 20% lokalnej flory) oraz gatunki rzadkie i zagrożone w Wielkopolsce, w tym podlegające ochronie (3,7% tutejszych taksonów).
W latach 1974-1975 przeprowadzono w zbiornikach badania hydrobiologiczne. Już wtedy wykazały one znaczną (nadmierną) eutrofizację tutejszych wód. Żyły tu 474 gatunki glonów – głównie okrzemki, zielenice i sinice. Podczas badań florystycznych z 1996 odkryto dwa nowe, podlegające jednak silnej antropopresji, stanowiska storczyków: listerii jajowatej i kukułki krwistej.
Komunikacja.
Dojazd nad Szachty zapewniają autobusy linii 610, 616 i 180 – do przystanku "Wykopy" (na wschodzie kompleksu) lub tylko linii 180 – do przystanku "Rudnicze" (na zachodzie). Od strony Świerczewa można dojechać autobusem linii 175 – przystanki "Koźmińska", "Buczka" oraz "Okulickiego".

</doc>
<doc id="1892773" url="https://pl.wikipedia.org/wiki?curid=1892773" title="Jan Charouz">
Jan Charouz

Jan Charouz (ur. 17 lipca 1987 w Pradze) – czeski kierowca wyścigowy. Kierowca testowy i rezerwowy zespołu Lotus Renault GP. Zwyciężył w klasyfikacji F3000 International Masters w 2006 roku i Le Mans Series w 2009 roku.
Przebieg kariery.
Początki kariery.
Jan karierę kierowcy wyścigowego zaczął w wieku 7 lat na torze gokartowym (Comer 80) w którym udział brał pięć lat. W sezonie 2000 przeniósł się do klasy ICA-J i zdobył trzecie miejsce w mistrzostwach Czech, już w drugim jego sezonie startów. W sezonie 2002 Jan wziął udział w czeskim Touring Car Championships (Ford Fiesta). Wraz ze swoim kolegą z zespołu Erikiem Janisem ukończyli na pierwszym miejscu wyścig w swojej klasie i został najmłodszym zwycięzcą mistrzostw.
Rok później Jan przeniósł się do niemieckiej Formuły BMW. W sezonie 2004 zaprezentował zespół Keke Rosberga. Po dwóch latach w Formule BMW, Jan dostał okazję startu w wyścigu we włoskiej serii F3000 Championship. Był najmłodszym kierowcą w serii, jednak udało mu się zakończyć wyścig na punktowanym miejscu. Osiągnął 11. miejsce w klasyfikacji generalnej, mimo że nie było go w dwóch ostatnich wyścigach, z powodu udziału w A1GP World Cup of Motorsport. Wraz z zespołem "Czech National Team" wziął udział w pierwszym swoim wyścigu A1GP na torze Brands Hatch w Wielkiej Brytanii.
Jan Charouz w 2006 roku zdobył F3000 International Series Masters. Zdobył również nagrodę najlepszego debiutanta i pomógł swojemu zespołowi wygrać klasyfikację zespołową. W 2006 roku został członkiem czeskiego zespołu A1GP i drugim przedstawicielem Czech w A1GP World Cup of Motorsport. Jan również brał udział w innych seriach wyścigowych, w tym 24-godzinnym wyścigu w Spa oraz Megane Trophy.
Formuła 1.
W 2010 roku pełnił rolę kierowcy testowego zespołu Renault. W kolejnym zaś sezonie dzielił posadę kierowcy testowego w zespołach Lotus Renault GP i Hispania Racing Team. W bolidzie HRT wystartował nawet w pierwszym treningu przed Grand Prix Brazylii 2011.

</doc>
<doc id="1892774" url="https://pl.wikipedia.org/wiki?curid=1892774" title="LFC TV">
LFC TV

LFC TV "(Liverpool TV)" – brytyjska stacja telewizyjna klubu sportowego FC Liverpool. Transmitowane są na nim mecze piłkarskie. Wystartował on 27 września 2007 roku.

</doc>
<doc id="1892787" url="https://pl.wikipedia.org/wiki?curid=1892787" title="Implantacja jonowa">
Implantacja jonowa

Implantacja jonowa, implantowanie jonowe – w inżynierii materiałowej: proces wbudowywania obcych atomów w ciało stałe. 
Technologia ta polega na jonizacji tych atomów, dostarczeniu im dużej energii (rozpędzeniu) podczas ich ruchu w polu elektromagnetycznym i skierowaniu ich na ciało stałe. Pozwala to na dawkowanie dowolnych pierwiastków z wysoką precyzją. Głębokość wnikania implan­towanych jonów jest niewielka, więc zmiany są powierzchniowe i procesy zewnętrzne (chemikalia, tarcie) mogą szybko zniszczyć taką warstwę. Inną wadą tej metody jest wysoka cena implantatorów i samego procesu.

</doc>
<doc id="1892792" url="https://pl.wikipedia.org/wiki?curid=1892792" title="Drużynowe Mistrzostwa Świata na Żużlu 1971">
Drużynowe Mistrzostwa Świata na Żużlu 1971

Drużynowe Mistrzostwa Świata na Żużlu 1971 – dwunasta edycja w historii.
Eliminacje.
Runda brytyjska.
Wielka Brytania automatycznie w finale.

</doc>
<doc id="1892794" url="https://pl.wikipedia.org/wiki?curid=1892794" title="Foday Kallay">
Foday Kallay

Foday Kallay (ur. 1975 lub 1976) – w czasie wojny domowej w Sierra Leone był liderem zbrojnej grupy West Side Boys; kapral armii Sierra Leone, samozwańczy brygadier, schwytany 10 września 2000 w Occra Hills przez brytyjskie siły SAS podczas trwania Operacji Barras, której celem było uwolnienie brytyjskich zakładników uprowadzonych przez siły West Side Boys.

</doc>
<doc id="1892795" url="https://pl.wikipedia.org/wiki?curid=1892795" title="Mieczysław Bielański">
Mieczysław Bielański

Mieczysław Bielański (ur. 4 października 1914 w Nowicy, zm. 9 grudnia 1983 we Wrocławiu) – polski lutnik.
Życiorys.
Urodził się w Nowicy na Pokuciu. Tam rozpoczął działalność jako lutnik, ucząc się gry samemu. W 1932 został członkiem założycielem Stowarzyszenia Polskich Artystów Lutników. W 1954 wybrano go do zarządu stowarzyszenia, w którym pełnił m.in. funkcję wiceprezesa zarządu (1970–1976). Był laureatem pierwszej i czwartej nagrody Międzynarodowego Konkursu Lutniczego im. Henryka Wieniawskiego (1957, 1972). Budował smyczkowe instrumenty muzyczne, przede wszystkim skrzypce, altówki i wiolonczele, wykonywane według modeli mistrzów szkoły kremońskiej. Wśród jego prac znajdują się także polskie ludowe instrumenty smyczkowe (kilka jego prac stanowi eksponaty rekonstrukcyjne w Muzeum Ludowych Instrumentów Muzycznych w Szydłowcu i w Muzeum Instrumentów Muzycznych w Poznaniu).
Został odznaczony m.in. Krzyżem Kawalerskim Orderu Odrodzenia Polski, Złotym Krzyżem Zasługi oraz odznaką "Zasłużony Działacz Kultury".

</doc>
<doc id="1892799" url="https://pl.wikipedia.org/wiki?curid=1892799" title="Mistrzostwa Polski Niewidomych w szachach">
Mistrzostwa Polski Niewidomych w szachach

Mistrzostwa Polski Niewidomych i Słabowidzących w szachach – turniej krajowy, mający na celu wyłonienie mistrzów Polski wśród szachistów niewidomych i słabowidzących. W oparciu o wyniki (w głównej mierze) tego turnieju wyłania reprezentację Polski na turnieje międzynarodowe (np. Olimpiada Szachowa Niewidomych)
Pierwszy turniej o mistrzostwo Polski mężczyzn niewidomych rozegrany został w 1952, natomiast pierwszy turniej kobiet – w 1985 roku.
Ze względów proceduralnych, mistrzostwa w 2012 r. rozegrano jako "Mistrzostwa Stowarzyszenia CROSS".

</doc>
<doc id="1892811" url="https://pl.wikipedia.org/wiki?curid=1892811" title="Lubomyr Wowczuk">
Lubomyr Wowczuk

Lubomyr Jewhenowycz Wowczuk, ukr. Любомир Євгенович Вовчук, ros. Любомир Евгеньевич Вовчук, "Lubomir Jewgienjewicz Wowczuk" (ur. 26 sierpnia 1969 w Brzozdowcach) – ukraiński piłkarz, grający na pozycji pomocnika, a wcześniej napastnika, trener piłkarski.
Kariera piłkarska.
Kariera klubowa.
Wychowanek DJuSSz w Rozdołe, a potem Internatu Sportowego we Lwowie. Kontynuował naukę w Szkole Zawodowej Nr 20, gdzie istniała sekcja piłkarska. Potem odbywał służbę wojskową w Kowlu, gdzie bronił barw miejscowego Silmaszu. W 1990 rozpoczął karierę piłkarską w lwowskich Karpatach, skąd w lipcu 1990 przeszedł do Wołyni Łuck. Latem 1995 powrócił do Karpat Lwów. W Karpatach występował przez 7 sezonów. Od lata 2003 po jednym rozegranym meczu Nywie Winnica dalej występował w klubie Hazowyk-Skała Stryj. W sezonie 2004/05 bronił barw Techno-Centru Rohatyn, a następnego sezonu przeniósł się do Nywy Tarnopol, gdzie pełnił również funkcje kapitana drużyny. Latem 2007 zakończył karierę piłkarską w wieku 36 lat.
Kariera trenerska.
Po zakończeniu kariery piłkarskiej pomagał trenować Nywę Tarnopol, a od lipca 2008 drugą drużynę Karpat Lwów. Potem objął stanowisko głównego trenera Karpaty-2 Lwów. Od 1 sierpnia 2020 jest trenerem Karpat Lwów.

</doc>
<doc id="1892821" url="https://pl.wikipedia.org/wiki?curid=1892821" title="Adoracja Dzieciątka (obraz Lorenza Lotta)">
Adoracja Dzieciątka (obraz Lorenza Lotta)

Adoracja Dzieciątka – obraz Lorenza Lotta, powstały około 1508 roku. Wykonany został na desce topolowej w technice tempery. Jest własnością Muzeum Narodowego w Krakowie, prezentowany jest w Muzeum Czartoryskich w Krakowie. Jest to jeden z najcenniejszych obrazów renesansowych w zbiorach polskich. 
Historia.
W XVII wieku obraz był częścią zbiorów Gaspara de Haro y Guzmana (1629–1687), ambasadora Hiszpanii w Rzymie i wicekróla Neapolu, jednego z największych ówczesnych kolekcjonerów. Świadczy o tym znak kolekcyjny na rewersie obrazu. W 1804 roku obraz kupił w Neapolu za 100 dukatów hrabia Jan Feliks Tarnowski. Trzydzieści lat później dzieło zostało podarowane jego siostrzeńcowi, kanonikowi kapituły krakowskiej ks. Janowi Karolowi Scipio del Campo. Na początku XX wieku obraz kupił hrabia Zygmunt Pusłowski. Kolejnym właścicielem był Xawery Pusłowski, który zapisał "Adorację Dzieciątka" swojemu synowi chrzestnemu, Markowi Rostworowskiemu. Ten w 1971 roku sprzedał dzieło Muzeum Narodowemu w Krakowie.
"Adoracja Dzieciątka" znalazła się w monografii Lorenza Lotta wydanej w 1901 roku przez wybitnego znawcę malarstwa renesansowego Bernarda Berensona.
W latach 1997–1998 obraz został wypożyczony na monograficzną wystawę "Lorenzo Lotto. Rediscovered master of the Reneissance" do Waszyngtonu, Bergamo i Paryża.

</doc>
<doc id="1892822" url="https://pl.wikipedia.org/wiki?curid=1892822" title="Eldarzy (Warhammer 40000)">
Eldarzy (Warhammer 40000)



</doc>
<doc id="1892826" url="https://pl.wikipedia.org/wiki?curid=1892826" title="Imperium (Warhammer 40000)">
Imperium (Warhammer 40000)



</doc>
<doc id="1892834" url="https://pl.wikipedia.org/wiki?curid=1892834" title="Warhammer 40000 (gra bitewna)">
Warhammer 40000 (gra bitewna)



</doc>
<doc id="1892840" url="https://pl.wikipedia.org/wiki?curid=1892840" title="Zbiornik Kozielno">
Zbiornik Kozielno

Zbiornik Kozielno – zbiornik retencyjny powstały w wyniku zalania wielu małych stawów i większych wyrobisk po żwirowni na rzece Nysa Kłodzka, zlokalizowany jest na obszarze gmin Kamieniec Ząbkowicki i Paczków. Jego podstawowa funkcja to ochrona przeciwpowodziowa. Spiętrzanie wody w zbiorniku wykorzystywane jest także do celów energetycznych. Pojemność przy maksymalnym poziomie wody wynosi 16,30 mln m³, a przy normalnym poziomie wody 12,92, co daje do dyspozycji ochrony przeciwpowodziowej 3,38 mln m³. 
Zbiornik wraz z położonym bezpośrednio powyżej niego zbiornikiem Topola, tworzy Zalew Paczkowski.

</doc>
<doc id="1892842" url="https://pl.wikipedia.org/wiki?curid=1892842" title="Bydgoski marzec">
Bydgoski marzec



</doc>
<doc id="1892845" url="https://pl.wikipedia.org/wiki?curid=1892845" title="Nenad Kovačević">
Nenad Kovačević

Nenad Kovačević (ur. 11 listopada 1980 w Kraljevie) – serbski piłkarz występujący na pozycji pomocnika.
Życiorys.
Kariera klubowa.
Kovačević zawodową karierę rozpoczynał w 1996 roku w klubie Sloga Kraljevo. Potem był graczem zespołów Jedinstvo Ub oraz Big Bull Bačinci. W 1999 roku został graczem pierwszoligowego Borac Čačak. W 2000 roku spadł z nim do drugiej ligi. Wówczas odszedł do Budućnostu Banatski Dvor.
W 2002 roku podpisał kontrakt z Crveną Zvezdą Belgrad. W 2004 roku zdobył z nim mistrzostwo Serbii i Czarnogóry oraz Puchar Serbii i Czarnogóry. W 2006 roku ponownie zdobył z zespołem mistrzostwo oraz puchar kraju.
Latem 2006 roku przeszedł do francuskiego RC Lens. W Ligue 1 zadebiutował 9 września 2006 w wygranym 3:0 meczu z Valenciennes FC. Od czasu debiutu Kovačević był podstawowym graczem Lens. W 2008 roku spadł z klubem do Ligue 2, ale po roku powrócił z nim do Ligue 1.
Kariera reprezentacyjna.
W drużynie narodowej Kovačević 12 lutego 2003 w zremisowanym 2:2 meczu eliminacji Mistrzostw Europy 2004 z Azerbejdżanem.

</doc>
<doc id="1892846" url="https://pl.wikipedia.org/wiki?curid=1892846" title="Nenad Kovacević">
Nenad Kovacević



</doc>
<doc id="1892858" url="https://pl.wikipedia.org/wiki?curid=1892858" title="Puchar Chorwacji w piłce siatkowej mężczyzn (2009)">
Puchar Chorwacji w piłce siatkowej mężczyzn (2009)

Rozgrywki o Puchar Chorwacji w piłce siatkowej mężczyzn w sezonie 2009 (Kup Hrvatske) zainaugurowane zostały we wrześniu 2009 roku. 
Rozgrywki składały się z pięciu faz: 1. rundy, 2. rundy, półfinałów, meczu o 3. miejsce i finału.
Finał rozegrany został 20 grudnia 2009 roku w ŠSD Varaždin - Graberje w Varaždin.
Zdobywcą Pucharu Chorwacji została drużyna HAOK Mladost Zagrzeb.

</doc>
<doc id="1892859" url="https://pl.wikipedia.org/wiki?curid=1892859" title="Czechowskie Niedźwiedzie">
Czechowskie Niedźwiedzie



</doc>
<doc id="1892860" url="https://pl.wikipedia.org/wiki?curid=1892860" title="João Bosco">
João Bosco

João Bosco (właściwie João Bosco de Freitas Mucci, ur. 13 lipca 1946 w Ponte Nova) – brazylijski muzyk, piosenkarz, gitarzysta i kompozytor MPB.

</doc>
<doc id="1892861" url="https://pl.wikipedia.org/wiki?curid=1892861" title="Puchar Słowenii w piłce siatkowej mężczyzn (2009/2010)">
Puchar Słowenii w piłce siatkowej mężczyzn (2009/2010)



</doc>
<doc id="1892863" url="https://pl.wikipedia.org/wiki?curid=1892863" title="Paíto">
Paíto

Paíto, właśc. Martinho Martins Mukana (ur. 5 lipca 1982 w Maputo) – mozambicki piłkarz występujący na pozycji obrońcy. W 2010 roku wystąpił wraz ze swą reprezentacją na Pucharze Narodów Afryki.
Kariera.
Paíto jest wychowankiem portugalskiego Sportingu. W 2006 roku został wypożyczony do klubu Vitória SC. Po zakończeniu wypożyczenia nie wrócił już jednak do Lizbony - został piłkarzem hiszpańskiego RCD Mallorca. Tam jednak nie zagrał w ani jednym meczu i został wypożyczony do SC Braga. Od 2007 roku do 2010 roku występował w szwajcarskim FC Sion. Następnie odszedł do Neuchâtel Xamax. Wiosną 2012 grał w FC Vaslui, a potem przez dwa lata występował w greckiej Skodzie Ksanti.

</doc>
<doc id="1892864" url="https://pl.wikipedia.org/wiki?curid=1892864" title="Siegfried Borris">
Siegfried Borris

Siegfried Borris (ur. 4 listopada 1906 w Berlinie, zm. 23 sierpnia 1987 tamże) – niemiecki kompozytor, muzykolog i pedagog.
Życiorys.
Studia rozpoczął na wydziale ekonomicznym. Jednak w roku 1929 zrezygnował z nich na rzecz muzyki. Zaczął wtedy uczyć się kompozycji od Paula Hindemitha. Dwa lata później podjął naukę muzykologii u Arnolda Scheringa. W 1933 zakończył studia uzyskując doktorat na podstawie pracy pt.: "Kirnbergers Leben und WErk und seine Bedeutung in Berliner Musikkreis um 1750". 
W latach 1929–1933 był docentem berlińskiej Musikhochschule, później, przez cały okres rządów nazistów, nauczał prywatnie. W 1945 został profesorem tej właśnie szkoły, w której wcześniej był docentem. Działał wtedy jako pierwszy przewodniczący w Institut für Neue Musik und Musikerziehung w Darmstadcie. 
Wspólnie z Ernstem Krausem od 1969 redagował czasopismo "Musik und Bildung". Jest autorem popularnego podręcznika harmonii oraz wielu prac dotyczących muzyki współczesnej, w których rozpatruje ją w aspekcie zróżnicowanych przejawów współczesnej kultury muzycznej.
W 1972 roku odznaczony Krzyżem Zasługi I Klasy Orderu Zasługi Republiki Federalnej Niemiec.
Twórczość.
Siegfried Borris skomponował pięć symfonii, suity, koncerty na flet, na dwa klawesyny, na gambę, na róg, na organy i obój, wiele utworów kameralnych, utworów na fortepian i na organy oraz pieśni.
Napisał też wiele prac z zakresu muzykologii.

</doc>
<doc id="1892866" url="https://pl.wikipedia.org/wiki?curid=1892866" title="Sébastien Roudet">
Sébastien Roudet

Sébastien Roudet (ur. 16 czerwca 1981 w Montluçon) – francuski piłkarz występujący na pozycji pomocnika. Zawodnik klubu Valenciennes FC.
Kariera klubowa.
Roudet zawodową karierę rozpoczynał w 1998 roku w drugoligowym klubie LB Châteauroux. W drugiej lidze francuskiej zadebiutował 7 listopada 1998 w wygranym 1:0 meczu z Nîmes Olympique. W 2004 roku dotarł z zespołem do finału Pucharu Francji, gdzie Châteauroux przegrało jednak 0:1 z Paris Saint-Germain.
W 2004 roku przeszedł do pierwszoligowego OGC Nice. W Ligue 1 pierwszy mecz zaliczył 7 sierpnia 2004 przeciwko Olympique Lyon (0:1). 28 sierpnia 2004 w zremisowanym 1:1 spotkaniu z SC Bastią strzelił pierwszego gola w Ligue 1. W 2006 roku Roudet wraz z klubem dotarł do finału Pucharu Ligi Francuskiej, jednak OGC przegrało tam 1:2 z AS Nancy.
W 2006 roku odszedł do innego pierwszoligowego zespołu – Valenciennes FC. Zadebiutował tam 9 września 2006 w przegranym 0:3 ligowym pojedynku z RC Lens. W Valenciennes Roudet spędził dwa sezony. W sumie zagrał tam w 60 ligowych meczach i strzelił w nich 8 goli.
W 2008 roku został graczem drugoligowego RC Lens. W 2009 roku awansował z nim do Ligue 1. 20 czerwca 2011 roku podpisał 3-letni kontrakt z pierwszoligowym FC Sochaux. Jego zawodnikiem był do 2014 roku. Następnie występował w Châteauroux, a w 2015 roku przeszedł do Valenciennes.
W Ligue 1 rozegrał 256 spotkań i zdobył 25 bramek.

</doc>
<doc id="1892867" url="https://pl.wikipedia.org/wiki?curid=1892867" title="Sebastien Roudet">
Sebastien Roudet



</doc>
<doc id="1892868" url="https://pl.wikipedia.org/wiki?curid=1892868" title="Seth (Szlezwik-Holsztyn)">
Seth (Szlezwik-Holsztyn)

Seth – gmina w północnych Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Itzstedt. Według danych z 2008 r. liczyła ok. 1,9 tys. mieszkańców..

</doc>
<doc id="1892869" url="https://pl.wikipedia.org/wiki?curid=1892869" title="Bojan Isailović">
Bojan Isailović

Bojan Isailović (ur. 25 marca 1980 w Belgradzie) – serbski piłkarz grający na pozycji bramkarza.
Kariera klubowa.
Isailović jest wychowankiem Crvenej zvezdy. W 2001 roku został zawodnikiem FK Rad. W sezonie 2002/2003 przebywał na wypożyczeniu w Sremie Jakovo, gdzie wystąpił w 17 ligowych meczach. Po powrocie do swojego klubu grał sporadycznie. W rundzie jesiennej sezonu 2005/2006 rozegrał w lidze jedno spotkanie w barwach Radu, po czym przeniósł się do FK Sevojno, gdzie szybko stał podstawowym golkiperem – przez półtora roku występów w nowym zespole zaliczył 52 mecze w Prvej lidze Srbije. Następnie został bramkarzem FK Čukarički, z którym w sezonie 2006/2007 wywalczył awans do pierwszej ligi. W 2008 roku został wybrany najlepszym bramkarzem ligi serbskiej. W przerwie zimowej sezonu 2008/2009 Isailović wyjechał do Turcji i został zawodnikiem Gençlerbirliği SK. Pół roku później powrócił do FK Čukarički, gdzie walczył o miejsce w składzie z młodym Budimirem Janoseviciem.
6 stycznia 2010 roku Isailović zakończył trwające kilkanaście dni negocjacje z Zagłębiem Lubin, które zaoferowało korzystniejsze warunki niż Partizan Belgrad (do gry w Partizanie namawiał go selekcjoner reprezentacji Serbii Radomir Antić). W ostatniej chwili ofertę polskiego klubu chciał przebić rosyjski Spartak Nalczyk, który zaproponował zawodnikowi wyższy kontrakt. Isailović był już jednak zdecydowany na grę w Zagłębiu i podpisał z nim trzyletnią umowę. W nowym klubie zadebiutował 28 lutego w meczu z Piastem Gliwice, w którym wpuścił jednego gola po strzale Kamila Wilczka. W swoim pierwszym meczu nie zaprezentował się dobrze – zaliczył dwie niepewne interwencje na przedpolu i źle wykopywał piłkę. Z czasem zaczął bronić jednak lepiej i obok Ilijana Micanskiego stał się najlepszym zawodnikiem Zagłębia. W marcu doznał urazu mięśnia dwugłowego. Nie był to poważny problem, jednak sztab szkoleniowy wolał nie ryzykować i wysłał między słupki Aleksandra Ptaka, który zagrał w trzech spotkaniach, w których prezentował się poprawnie. Serbski gracz do podstawowego składu powrócił w pojedynku z Cracovią, nie wpuszczając w nim żadnej bramki. Do końca sezonu wystąpił we wszystkich ligowych spotkaniach, m.in. z Lechem Poznań, po którym rywale zapewnili sobie mistrzostwo Polski, zaś Zagłębie utrzymało się w Ekstraklasie, kończąc rozgrywki na 10. lokacie.
Kariera reprezentacyjna.
W reprezentacji Serbii Isailović zadebiutował 14 grudnia 2008 roku w towarzyskim spotkaniu z Polską, w którym bronił w pierwszej połowie, po czym został zastąpiony przez Vladimira Stojkovicia. W meczu tym grali głównie rezerwowi, zaś Polacy wygrali 1:0 po golu Rafała Boguskiego. Drugi występ w barwach narodowych zaliczył na początku kwietnia 2009 roku kiedy to wszedł w 37 minucie pojedynku ze Szwecją za kontuzjowanego Vladimira Dišljenkovicia. W listopadzie zagrał w wygranym 1:0 spotkaniu z Irlandią Północną.
W połowie maja 2010 roku Radomir Antić ogłosił szeroką listę 30 kandydatów do gry na Mistrzostwach Świata w RPA, na której znalazł się Isailović. Kilka dni później wyselekcjonował 24 piłkarzy, rezygnując m.in. z Miralema Sulejmaniego czy Nemanji Maticia. 1 czerwca selekcjoner podał oficjalną, 23-osobową kadrę, w której znalazł się Isailović. Następnego dnia wyszedł w podstawowym składzie swojej reprezentacji w meczu przeciwko Polsce. W pojedynku toczonym w trudnych warunkach, przy padającym deszczu, wykazał się kunsztem choćby w 24 minucie, gdy w znakomity sposób obronił uderzenie Roberta Lewandowskiego. W przerwie został zmieniony przez Vladimira Stojkovicia, a spotkanie zakończyło się bezbramkowym remisem.
Reprezentacja Serbii udział w Mistrzostwach Świata w RPA rozpoczęła od przegranego spotkania z Ghaną, następnie sprawiła niespodziankę pokonując Niemców, a na koniec fazy grupowej uległa 1:2 Australijczykom. We wszystkich trzech meczach podstawowym bramkarzem był Vladimir Stojković, który spisywał się poprawnie, a w pojedynku z Niemcami obronił rzut karny wykonywany przez Lukasa Podolskiego. Jedna wygrana Serbów nie dała im promocji do następnej rudny – zajęli ostatnie, czwarte miejsce i pożegnali się z turniejem.

</doc>
<doc id="1892874" url="https://pl.wikipedia.org/wiki?curid=1892874" title="Ildar Chairullin">
Ildar Chairullin



</doc>
<doc id="1892875" url="https://pl.wikipedia.org/wiki?curid=1892875" title="Borys Czatałbaszew">
Borys Czatałbaszew



</doc>
<doc id="1892876" url="https://pl.wikipedia.org/wiki?curid=1892876" title="Prywatny detektyw czyli Operacja Kooperacja">
Prywatny detektyw czyli Operacja Kooperacja

Prywatny detektyw czyli Operacja Kooperacja (tyt. oryg. "Частный детектив, или Операция „Кооперация”") – radziecki film fabularny z 1990 roku, w reżyserii Leonida Gajdaja.
Fabuła.
Pod koniec lat 80. w ZSRR powstają pierwsze prywatne firmy. Początkujący przedsiębiorca z Primorska Dimitrij Puzyriew otwiera biuro detektywistyczne, z pomocą przyjaciela, który prowadzi szalet miejski. Dimitrij zakochuje się w Lenie, która okazuje się działającą incognito dziennikarką, piszącą o problemach półświatka. Pierwsze poważne zlecenie, które otrzymuje - śledzenie właściciela sklepu z zabawkami okazuje się bardziej niebezpieczne, niż przypuszczał.
Bohaterowie filmu śpiewają piosenki, na podstawie poezji Leonida Derbeniewa. 

</doc>
<doc id="1892877" url="https://pl.wikipedia.org/wiki?curid=1892877" title="Rezerwat przyrody Żubrowisko">
Rezerwat przyrody Żubrowisko

Rezerwat przyrody Żubrowisko – faunistyczny rezerwat przyrody położony w województwie śląskim, w Puszczy Pszczyńskiej, nieopodal wsi Jankowice. Znajduje się na terenie gminy Pszczyna w powiecie pszczyńskim, niewielki fragment leży także w gminie Bojszowy (powiat bieruńsko-lędziński). Utworzony zarządzeniem Ministra Ochrony Środowiska, Zasobów Naturalnych i Leśnictwa z 31 października 1996. Obejmuje obszar 744,77 hektarów (akt powołujący podawał 742,56 ha). Przedmiotem ochrony jest tutejsza populacja żubrów, licząca około 30 osobników. Jest jedynym rezerwatem faunistycznym w województwie śląskim; jest także największym rezerwatem województwa.
Obszar rezerwatu stanowi teren zamknięty, otoczony ogrodzeniem. Na skraju rezerwatu urządzono dostępny dla turystów i naukowców Ośrodek Edukacji Ekologicznej „Pszczyńskie Żubry”.
Rezerwat położony jest na terenie Nadleśnictwa Kobiór. Nadzór sprawuje Regionalny Konserwator Przyrody w Katowicach. Rezerwat nie posiada planu ochrony, obowiązują w nim jednak krótkookresowe zadania ochronne, na mocy których obszar rezerwatu podlega ochronie czynnej.

</doc>
<doc id="1892881" url="https://pl.wikipedia.org/wiki?curid=1892881" title="Atlas XH-1 Alpha">
Atlas XH-1 Alpha

Atlas XH-1 Alpha – południowoafrykański śmigłowiec szturmowy wyprodukowany przez firmę Atlas Aircraft Corporation a będący demonstratorem technologii wykorzystanych później w budowie śmigłowca Denel Rooivalk. Wybudowano jeden egzemplarz, który obecnie można oglądać w "South African Air Force Museum".
Historia.
Doświadczenia zebrane przez South African Air Force podczas walk prowadzonych w latach 70. na terenie Angoli uwidoczniły potrzebę posiadania wyspecjalizowanego śmigłowca szturmowego. Niestety z powodu sankcji nałożonych na RPA przez Organizację Narodów Zjednoczonych za stosowanie w kraju polityki apartheidu, nie można było nabyć takich maszyn w krajach, w których były produkowane. W 1975 roku w wytówrni Atlas uruchomiono linię montażową śmigłowca Aérospatiale Alouette III. Inżynierowie Atlasa postanowili dokonać daleko posunietej modyfikacji Alouette III w celu przystosowania go do wypełniania zadań szturmowych. Zmieniono kształt kadłuba, montując fotele pilota i operatora uzbrojenia w układzie tandem. Zmieniono podwozie z trójkołowego z przednim podparciem na podwozie z kółkiem tylnym. Nowa maszyna miała być jedynie sprawdzianem możliwości wytwórni, zastosowanych rozwiązań konstrukcyjnych i technologii w produkcji docelowego śmigłowca jakim miał być przyszły Denel Rooivalk. 
Konstrukcja.
Śmigłowiec szturmowy z miejscami załogi umieszczonymi jedno za drugim, tylny fotel zajmuje pilot. Metalowa kabina załogi o konstrukcji półskorupowej, w której konstrukcji wykorzystano również elementy kompozytowe. Za kabiną pojedynczy silnik turbowałowy napędzający trójłopatowy wirnik główny i trójłopatowe śmigło ogonowe. Zastrzałowy statecznik poziomy o prostokątnym obrysie z dwiema brzegowymi tarczami o dodatnim skosie umieszczonymi na jego końcach. Z prawej strony śmigła ogonowego znajduje się statecznik pionowy. Zastrzałowe podwozie główne skałdające się z dwóch goleni po obu stronach kadłuba oraz pojedyncze kółko ogonowe zamontowane na długim wahaczu umieszczonym na końcu belki ogonowej. Uzbrojenie stałe tworzy działko kalibru 20 mm GA-1 Rattler zamontowane pod kadłubem.

</doc>
<doc id="1892882" url="https://pl.wikipedia.org/wiki?curid=1892882" title="Mediatext">
Mediatext

Mediatext – handlowa nazwa teletekstu nadawanego wraz z sygnałem Tele 5 i Polonia 1.
Teletekst powstał 24 czerwca 2004. Początkowo nosił nazwę Videotel.
1 stycznia 2013 roku nadawca kanałów zaprzestał emisji teletekstu.

</doc>
<doc id="1892883" url="https://pl.wikipedia.org/wiki?curid=1892883" title="Isten">
Isten

Isten – najwyższy bóg pogańskich Węgrów. Stwórca i władca świata, dobry, choć mało aktywny. Zamieszkuje niebo znajdujące się powyżej czubka drzewa będącego osią wszechświata. Można się do niego dostać wspinając się po jego głównym konarze. 
W opowieściach baśniowych wykazuje cechy irańskiego Ahura Mazdy oraz demiurgów znanych u ludów ugrofińskich (fiński Ukko, chantyjsko-mansyjski Numi Tarem) i ałtajskich (Tengri). 

</doc>
<doc id="1892884" url="https://pl.wikipedia.org/wiki?curid=1892884" title="Chironex fleckeri">
Chironex fleckeri



</doc>
<doc id="1892885" url="https://pl.wikipedia.org/wiki?curid=1892885" title="Mira Stanisławska-Meysztowicz">
Mira Stanisławska-Meysztowicz

Mira Stanisławska-Meysztowicz - działaczka ekologiczna, założycielka i była prezeska Fundacji Nasza Ziemia. W 1994 zainicjowała w Polsce akcję Sprzątanie świata. Członkini Rady Programowej Zielonego Instytutu. Od 2008 roku jej imię nosi Szkoła Podstawowa w Żdżarach (woj.wielkopolskie)
Akcja Sprzątanie świata została zapoczątkowana w 1989 w Australii. Obecnie odbywa się w 130 krajach świata - ma na celu wpojenie dzieciom i młodzieży szacunku dla środowiska naturalnego. W ramach akcji w Polsce co roku zbiera śmieci ok. dwóch milionów wolontariuszy.
Działania Miry Stanisławskiej-Meysztowicz znalazły uznanie u władz państwowych: w 2001 została odznaczona Krzyżem Kawalerskim Orderu Odrodzenia Polski). W 2002 została uhonorowana Orderem Uśmiechu. Została uznana Człowiekiem Roku 2004 Polskiej Ekologii.

</doc>
<doc id="1892886" url="https://pl.wikipedia.org/wiki?curid=1892886" title="Tűnderek">
Tűnderek

Tűnderek (węg. "cudowne nimfy") – w mitologii węgierskiej istoty obojga płci zamieszkujące średni lub wyższy świat na drzewie kosmicznym. Żyją na najdalszych krańcach zachodu za niezmierzoną wodną obręczą (Óperenc) lub na najdalszej zachodniej gałęzi drzewa sięgającego nieba w cudownej zielonej krainie, gdzie nieznana jest śmierć i zima. W wierzeniach ludowych mają związek z gwiazdami i duchami przodków, a ich kraina jest miejscem, do którego trafiają po śmierci polegli wojownicy. Dość często nawiązują kontakty z ludźmi.

</doc>
<doc id="1892887" url="https://pl.wikipedia.org/wiki?curid=1892887" title="Jason Young (curler)">
Jason Young (curler)

Jason Young (ur. 20 września 1979), kanadyjski curler, mistrz świata juniorów z 1999.
Jason jako skip w 1998 wygrał w prowincjonalnych mistrzostwach mikstów juniorów oraz w kategorii schoolboys.
W sezonie 1998/1999 Young dołączył do drużyny Johna Morrisa, zastąpił na drugiej pozycji Andy'ego Ormsbya. Drużyna ta rok wcześniej zdobyła tytuł mistrzów świata.
Wraz z nowym zespołem Young wygrał mistrzostwa juniorów na stopniu prowincjonalnym. W Mistrzostwach Kanady 1999 po wygraniu tie-braker z Albertą i półfinału przeciwko Nowej Fundlandii i Labradorowi (Brad Gushue) zespół Morrisa zmierzył się z Kolumbią Brytyjską (Jeff Richard). Finał zakończył się wynikiem 7:3 dla Ontario. W fazie grupowej Mistrzostw Świata Juniorów 1999 Kanada przegrała jedynie 1 z 9 meczów. W półfinale zespół Morrisa pokonał Szwecję (Patric Håkansson) 9:2 i ostatecznie w finale Szwajcarię (Christian Haller) 6:2.
W następnym sezonie Young stworzył swoją drużynę, z którą wygrał eliminacje prowincjonalne i wystąpił na Mistrzostwach Kanady Juniorów 2000. Podobnie jak rok wcześniej Ontario rozegrało tie-breaker, jednak w meczu z Saskatchewanem przegrało 4:8 i w klasyfikacji końcowej zajęło 4. miejsce.
W 2000 przyłączył się do Heatha McCormicka, w 2007 zmienił zespół i grał jako trzeci u Chada Allena. W sezonie 2008/2009 to on został skipem w tej drużynie.

</doc>
<doc id="1892889" url="https://pl.wikipedia.org/wiki?curid=1892889" title="Kostkomeduza śmiercionośna">
Kostkomeduza śmiercionośna



</doc>
<doc id="1892890" url="https://pl.wikipedia.org/wiki?curid=1892890" title="Ólafur Guðmundsson">
Ólafur Guðmundsson

Ólafur Guðmundsson (ur. 13 maja 1990) – islandzki piłkarz ręczny występujący w duńskim klubie Nordsjælland Håndbold. Podczas mistrzostw Europy w 2010 r. w Austrii zdobył brązowy medal.

</doc>
<doc id="1892891" url="https://pl.wikipedia.org/wiki?curid=1892891" title="Karel Doorman (okręt)">
Karel Doorman (okręt)

„Karel Doorman” – nazwa noszona przez kilka okrętów Koninklijke Marine, na cześć admirała Karela Doormana: 

</doc>
<doc id="1892892" url="https://pl.wikipedia.org/wiki?curid=1892892" title="Sülfeld">
Sülfeld

Sülfeld – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Itzstedt.

</doc>
<doc id="1892897" url="https://pl.wikipedia.org/wiki?curid=1892897" title="Międzyszkolny Komitet Oporu">
Międzyszkolny Komitet Oporu

Międzyszkolny Komitet Oporu, zwany również MAKAO - podziemna, antykomunistyczna organizacja uczniów szkół średnich, założona w 1985 roku we Wrocławiu.
Historia.
Organizacja ta wchodziła w skład Federacji Młodzieży Walczącej, skupiającej młodzieżowe organizacje podziemne z niemal całego kraju. Po wejściu w 1989 r. do Ruchu Młodzieży Niezależnej (RMN), obejmowała swoim zasięgiem cały Dolny Śląsk. Współpracowała z wieloma organizacjami podziemnymi, takimi jak: Regionalny Komitet Strajkowy (RKS), Regionalny Komitet Wykonawczy (RKW), „Solidarność Walcząca” (SW), Młodzieżowy Ruch Oporu Solidarności (MROS), Polska Niepodległościowa Organizacja Młodzieżowa (PNOM), Niezależne Zrzeszenie Studentów (NZS), Solidarność Nauczycielska, Ruch „Pomarańczowa Alternatywa”, Ruch „Wolność i Pokój” (WiP).
Od 1989 roku działała jawnie w strukturach Niezależnej Unii Młodzieży Szkolnej (NUMS) pod zmienioną nazwą na Międzyszkolny Komitet Uczniowski (MKU).
Organizacja zaprzestała działalności w 1990 roku.
Działalność MAKAO.
Podstawowe formy działalności organizacji obejmowały:
Wydawnictwo "Szkoła Podziemna".
Szczególną uwagę członkowie MKO skupiali na wydawaniu własnego pisma - „Szkoła Podziemna”, którego tytuł w późniejszym okresie zmieniono na - „Szkoła”.
Pismo, jako dwutygodnik, ukazywało się do roku 1990, osiągało nakład 10.000 egzemplarzy, a od 1989 roku było ogólnopolskim pismem Niezależnej Unii Młodzieży Szkolnej. Wydano 65 numerów gazety oraz kilka okolicznościowych, nienumerowanych.
Pismo wyróżniało się na tle bezdebitowej prasy w kraju wysokim poziomem merytorycznym i edytorskim, a jego nowatorska formuła znajdowała uznanie wśród młodych czytelników.
W 1989 roku „SZKOŁA” otrzymała nagrodą Dziennikarzy Niezależnych dla Zespołów Redakcyjnych im. Po prostu za 1988 rok.
Inne wydawnictwa bezdebitowe.
Obok „SZKOŁY” MaKaO wydawało:
Wszystkie w nakładach od kilkuset do kilku tysięcy sztuk.
"Milczące przerwy".
Międzyszkolny Komitet Oporu podejmował liczne akcje protestacyjne, w tym, między innymi: tzw. "milczące przerwy" - w rocznicę 13 XII - dnia ogłoszenia stanu wojennego, akcje upamiętniające wydarzenia z marca 1968 roku, zbrodnię katyńską, akcje upamiętniające zamordowanie Grzegorza Przemyka, bojkoty zajęć lekcyjnych czy akcje na rzecz uwolnienia więźniów politycznych.
W dniu 02.05.1986 roku „milczącą przerwę” zorganizowano na rzecz uwolnienia Przewodniczącego Dolnośląskiej „Solidarności” Władysława Frasyniuka.
Dużym sukcesem okazał się strajk absencyjny w szkołach w 28 marca 1987 roku, kiedy to lekcje zbojkotowało ponad 3000 uczniów Wrocławia. W tamtym okresie była to pierwsza od dłuższego czasu, mająca charakter masowy, większa akcja opozycyjna na terenie Wrocławia.
W dniu 25.11.1988 roku MKO zorganizował demonstrację mającą na celu prezentację swoich postulatów i programu. Zgromadziła ona około 1,5 tysiąca uczestników – uczniów szkół średnich i została rozpędzona przez ZOMO.
Postulaty zmian w szkolnictwie średnim, sformułowane przez MAKAO.
W 1986 roku Międzyszkolny Komitet Oporu sformułował 26 postulatów zmian w szkolnictwie średnim, które stały się później podstawą programu działania i postulatów Niezależnej Unii Młodzieży Szkolnej (NUMS).
Postulaty te dotyczyły między innymi:
Postulaty MKO omawiane były przy tzw. „podstoliku młodzieżowym” podczas obrad Okrągłego Stołu. Przedstawiciele MKO (NUMS) brali udział w pracach sejmowych nad reformą oświaty w 1989 roku.

</doc>
<doc id="1892898" url="https://pl.wikipedia.org/wiki?curid=1892898" title="Kościół Świętych Małgorzaty i Katarzyny w Kętach">
Kościół Świętych Małgorzaty i Katarzyny w Kętach

Kościół Świętych Małgorzaty i Katarzyny w Kętach – kościół parafialny parafii Świętych Małgorzaty i Katarzyny w Kętach, najstarszej budowli w mieście. Barokowy kościół zbudowany w latach 1657-1685, powstały w miejscu dawniejszej drewnianej świątyni z XIII wieku. W jego bezpośrednim otoczeniu znajduje się kościół pw. św. Jana Kantego.
Historia.
Pierwszym kościołem parafialnym Kęt był istniejący w miejscu dzisiejszej świątyni kościół drewniany z XIII wieku, który w XIV wieku zastąpiono budowlą murowaną. Ten drugi z kolei kościół został zniszczony w czasie potopu szwedzkiego w 1657, a do roku 1685 został odbudowany w stylu barokowym. Do odbudowy wykorzystano część murów wcześniejszego kościoła.
Pod koniec XVIII wieku niszczeniu uległa część sklepienia głównej nawy kościoła ponad wejściem głównym. W czasie remontu po tych zniszczeniach dobudowano od strony zachodniej (frontowej) kościelną wieżę o wysokości 40 m. Początkowo była ona zakończona drewnianą konstrukcją, którą w roku 1910 wymieniono na neobarokowy hełm kryty blachą miedzianą według projektu architekta K. Wyczyńskiego.

</doc>
<doc id="1892899" url="https://pl.wikipedia.org/wiki?curid=1892899" title="Ontario Men’s Curling Championship 2010">
Ontario Men’s Curling Championship 2010

Ontario Men’s Curling Championship 2010 – prowincjonalne Mistrzostwa Ontario Mężczyzn w Curlingu 2010 rozegrano między 1 a 7 lutego 2010 w Greater Napanee, na lodowisku Strathcona Paper Centre.
W zawodach brało udział 11 drużyn, które grały systemem każdy z każdym. Tytuł z 2009 obroniła drużyna Glenna Howarda, która po raz piąty z rzędu reprezentowała Ontario na Tim Hortons Brier.
Round Robin.
Sesja 1..
1 lutego 2010; 14:00
Sesja 2..
1 lutego 2010; 19:00
Sesja 3..
2 lutego 2010; 14:00
Sesja 4..
2 lutego 2010; 19:00
Sesja 5..
3 lutego 2010; 9:00
Sesja 6..
3 lutego 2010; 14:00
Sesja 7..
3 lutego 2010; 19:00
Sesja 8..
4 lutego 2010; 14:00
Sesja 9..
4 lutego 2010; 19:00
Sesja 10..
5 lutego 2010; 14:00
Sesja 11..
5 lutego 2010; 19:00
Play-off.
1-2.
6 lutego 2010; 19:00
3-4.
6 lutego 2010; 19:00
Półfinał.
7 lutego 2010; 9:30
Finał.
7 lutego 2010; 14:00

</doc>
<doc id="1892901" url="https://pl.wikipedia.org/wiki?curid=1892901" title="Elektrownia gminna na Wildzie w Poznaniu">
Elektrownia gminna na Wildzie w Poznaniu

Elektrownia gminna na Wildzie w Poznaniu – budynek dawnej elektrowni gminy Wilda (przed przyłączeniem do Poznania) o architekturze utrzymanej w stylu arkadowym (niem. Rundbogenstil). Obiekt znajduje się w Poznaniu przy ul. Dolna Wilda 87, na skraju parku Jana Pawła II, na obszarze SIM Łęgi Dębińskie, na osiedlu samorządowym Wilda.
27 marca 1895 Rada Gminna uchwaliła program inwestycyjny dla Wildy. W tym samym roku ukończono budowę elektrowni, która była trzecią na terenie obecnego Poznania – po Jeżycach (1893) i Łazarzu (1894). Budowę przeprowadziło niemieckie przedsiębiorstwo „Helios”.
Dominantą całości założenia jest wyższa część centralna. Całość udekorowano elementami klinkierowymi, w tym w charakterystycznym kolorze zielonym. Dawniej obok stała stajnia i komin (dziś już nieistniejące). Wewnątrz ulokowano: kotłownię, akumulatorownię, stację pomp i centralną halę maszyn.
Od 1900 roku elektrownia była własnością miasta. Zakład nie działał długo – w połowie 1905 uruchomiono bowiem główną elektrownię na Grobli i odtąd elektrownia wildecka miała charakter pomocniczy. W 1910 została ostatecznie zamknięta i służyła różnym celom, podnajmowana przez władze miejskie Poznania (Wildę w międzyczasie włączono w obszar miasta). Od 1905 do 1917 mieszkał w niej stróż, maszynista i palacz – Paul Boge, który doglądał mienia. W okresie międzywojennym działała w budynku artystyczna odlewnia wyrobów brązowych, należąca do Stanisława Słupczyńskiego. Wyszło stąd wiele rzeźb poznańskich artystów. Mieściła się tam także serownia i mleczarnia Konstantego Lange, fabryka tabaczna Józefa Bilskiego oraz firma Inskropol. Od 1934 roku budynkiem zarządzał Wydział Opieki Społecznej, który urządził w nim schronisko dla bezdomnych. W czasie II wojny światowej w budynku urządzono łaźnię, natomiast zaraz po zakończeniu wojny, decyzją Rady Narodowej – Zakład Dezynfekcji. Gdy warunki sanitarne w mieście uległy poprawie, budynek przekazano Powiatowej Stacji Sanitarno-Epidemiologicznej. 23 stycznia 1996 roku budynek został wpisany do rejestru zabytków (nr rej. A-438). W 2002 Sanepid formalnie oddał budynek gminie Poznań. Po śmierci w 2004 roku dwóch ostatnich osób zamieszkujących legalnie w budynku popadł on w ruinę. Dopiero w 2006 roku znalazł się inwestor, który postanowił przejąć i wyremontować budynek. Pod koniec 2007 roku miejski konserwator zabytków dokonał odbioru prac remontowych.
Obecnie w elektrowni mieści się galeria, restauracja i "concept store" SPOT. (po modernizacji wnętrz w początkach XXI wieku).

</doc>
<doc id="1892902" url="https://pl.wikipedia.org/wiki?curid=1892902" title="Reinhold von Krockow">
Reinhold von Krockow

Reinhold von Krockow (ur. 1536, zm. 1599) – był członkiem rodu szlachty pomorskiej, którego główną siedzibą była wieś Krokowa w powiecie puckim.
Jego pierwszym odnotowanym w dokumentach przodkiem był rycerz "Gneommer Crockau", który przybył do Gdańska w roku 1292 i wstąpił na służbę księcia pomorskiego Mściwoja II, a potem do Zakonu Szpitala Najświętszej Marii Panny Domu Niemieckiego.
Reinhold, wychowany i wykształcony w Gdańsku, był najemnym żołnierzem w służbie Ottona Wittelsbacha, hugenotów, królów Francji i Polski, Świętego Cesarstwa i Gdańska. Podczas pobytu we Francji przeszedł z luteranizmu na kalwinizm, którego wyznawcami byli od tej pory Krokowscy. Po powrocie do Polski osadził w Krokowej pastora kalwińskiego – Krokowa stała się od tej pory po XIX wiek centrum kaszubskiego ewangelicyzmu.

</doc>
<doc id="1892903" url="https://pl.wikipedia.org/wiki?curid=1892903" title="Olga Bondarienko">
Olga Bondarienko

Olga Pietrowna Bondarienko (ros. Ольга Петровна Бондаренко, z domu "Krencer", ros. Кренцер, ur. 2 czerwca 1960 w Sławgorodzie) – rosyjska lekkoatletka, specjalistka biegów długodystansowych, reprezentująca przez większość kariery Związek Radziecki, mistrzyni olimpijska i Europy.
Rozpoczęła międzynarodową karierę ustanawiając rekord świata w biegu na 10 000 metrów wynikiem 31:13,78 14 czerwca 1983 w Kijowie. Debiut na dużej międzynarodowej imprezie zaliczyła na zawodach "Przyjaźń-84" rozgrywanych w Pradze z udziałem zawodniczek ekip, które zbojkotowały igrzyska olimpijskie w 1984 w Los Angeles. Zdobyła wówczas brązowy medal w biegu na 3000 metrów. Na halowych mistrzostwach Europy w 1985 w Pireusie zajęła 2. miejsce na tym samym dystansie.
Zwyciężyła w biegu na 3000 metrów na mistrzostwach Europy w 1986 w Stuttgarcie, a w biegu na 10 000 metrów zdobyła srebrny medal. Była druga w biegu na 3000 metrów na halowych mistrzostwach świata w 1987 w Indianapolis. Na mistrzostwach świata w 1987 w Rzymie zajęła 4. miejsce w biegu na 10 000 metrów, a finałowego biegu na 3000 metrów nie ukończyła.
Na igrzyskach olimpijskich w 1988 w Seulu Bondarienko zwyciężyła w rozgrywanym po raz pierwszy na igrzyskach olimpijskich biegu na 10 000 metrów kobiet. W kwietniu 1990 urodziła syna, co na jakiś czas wyłączyło ją z aktywnego uprawiania sportu. Na igrzyskach olimpijskich w 1992 w Barcelonie startowała w barwach Wspólnoty Niepodległych Państw. Nie ukończyła biegu eliminacyjnego na 10 000 metrów.
Bondarienko odnosiła również sukcesy w biegach przełajowych. Zdobyła srebrny medal w drużynie podczas mistrzostw świata w 1985 w Lizbonie (indywidualnie była siódma), brązowy medal drużynowo na mistrzostwach świata w 1987 w Warszawie (indywidualnie 13. miejsce) oraz złoty medal, również w drużynie na mistrzostwach świata w 1988 w Auckland (indywidualnie 20. miejsce).
Była mistrzynią ZSRR na 3000 metrów w 1985 i 1987, na 5000 metrów w 1985 i na 10 000 metrów w 1984, 1985 i 1987 oraz mistrzynią Rosji na 10 000 metrów w 1993 i w półmaratonie w 1994, a także mistrzynią ZSRR w hali na 3000 m w 1985.
Od 1996 reprezentowała Niemcy, jednak nie odniosła już znaczących osiągnięć na międzynarodowych arenach.

</doc>
<doc id="1892907" url="https://pl.wikipedia.org/wiki?curid=1892907" title="Shin'en (sonda kosmiczna)">
Shin'en (sonda kosmiczna)

Shin'en, przed startem znana pod nazwą UNITEC-1 (ang. "UNISEC Technology Experiment Carrier-1 ") – eksperymentalna sonda kosmiczna skonstruowana przez konsorcjum UNISEC ("University Space Engineering Consortium") złożone z 22 uniwersytetów japońskich. Shin'en była pierwszą sondą międzyplanetarną, której misja kierowana była przez organizację pozarządową.
Start sondy nastąpił 20 maja 2010 roku, jako ładunek dodatkowy rakiety wynoszącej sondę Akatsuki. Łączność z sondą została utracona w następnym dniu po starcie.
Konstrukcja sondy.
Kadłub sondy miał kształt sześcianu o długości boku 0,35 m. Na pięciu bokach kadłuba umieszczone były ogniwa słoneczne wykonane z arsenku galu. Na szóstym boku znajdował się łącznik do rakiety nośnej. Wszystkie systemy pokładowe przymocowane zostały do czterech pionowych paneli znajdujących się wewnątrz kadłuba. Wytwarzana przez ogniwa słoneczne energia służyła do ładowania baterii niklowo-metalowo-wodorkowych. Systemy sondy pozbawione były redundancji. Sonda pozbawiona też była systemu kontroli położenia i podczas lotu powoli koziołkowała w przestrzeni.
Nadajnik radiowy fali ciągłej o częstotliwości 5,84 GHz i mocy 9,6 W z dwoma antenami umieszczonymi na przeciwległych bokach kadłuba służył do transmisji danych na Ziemię z szybkością 1 bita na sekundę. Odbiornik pokładowy służył jedynie do odbioru komendy o zakończeniu nadawania przez sondę.
Uczestniczące w projekcie uniwersytety dostarczyły 6 komputerów ("University Onboard Computers") o masie po 500 g, które przeznaczone są do przeprowadzenia testów ich wytrzymałości w warunkach lotu kosmicznego. Procedurę testową oraz pracę wszystkich systemów nadzorował komputer główny ("Main Onboard Computer") o masie 2050 g.
Jedynym instrumentem naukowym na pokładzie Shin'en był detektor promieniowania kosmicznego wykonujący pomiary w ośmiu zakresach energii promieniowania.
Przebieg misji.
Początek przygotowań do realizacji misji Shin'en miał miejsce w sierpniu 2008 roku. Prace konstrukcyjne zakończono w dniu 18 lutego 2010 r., po czym sonda pomyślnie przeszła szereg testów przedstartowych.
Podczas lotu miała być realizowana zaprogramowana sekwencja testów 6 komputerów dostarczonych przez konkurujące ze sobą zespoły uniwersyteckie. Polegała ona na sekwencyjnym włączaniu co 2 godziny na 5 minut poszczególnych komputerów, których zadaniem było przeprowadzanie analizy obrazu pola gwiazd dostarczanego przez kamerę pokładową. Wygrać miał zespół, którego komputer najdłużej zachowa sprawność w warunkach lotu.
Dużym wyzwaniem miał być odbiór sygnałów z nadajnika sondy przy stale wzrastającej do niej odległości i wykorzystanie ich do ustalenia jej pozycji. Organizatorzy misji zwrócili się o pomoc w tym zadaniu do krótkofalowców.
Po starcie w dniu 20 maja 2010 roku z kosmodromu Tanegashima, rakieta nośna H-IIA (202) (lot F17) wprowadziła sondę UNITEC-1, wraz z sondami Akatsuki i IKAROS, na prowadzącą ku Wenus orbitę heliocentryczną o peryhelium 0,72 j.a, aphelium 1,07 j.a. i nachyleniu względem ekliptyki 2,0°. Sygnały radiowe były odbierane z sondy w dniu 21 maja, aż do oddalenia się na odległość 320 000 km od Ziemi. Jednak w kolejnych dniach nie odebrano dalszych sygnałów z jej pokładu.
Planowany koszt misji wynosił poniżej 0,1 mln USD.

</doc>
<doc id="1892912" url="https://pl.wikipedia.org/wiki?curid=1892912" title="Sülfeld (ujednoznacznienie)">
Sülfeld (ujednoznacznienie)



</doc>
<doc id="1892913" url="https://pl.wikipedia.org/wiki?curid=1892913" title="Suelfeld">
Suelfeld



</doc>
<doc id="1892914" url="https://pl.wikipedia.org/wiki?curid=1892914" title="Jewhenij Nazarow">
Jewhenij Nazarow

Jewhenij Mykołajowycz Nazarow, ukr. Євгеній Миколайович Назаров, ros. Евгений Николаевич Назаров, "Jewgienij Nikołajewicz Nazarow" (ur. 23 stycznia 1972 w Charkowie) – ukraiński piłkarz, grający na pozycji obrońcy, a wcześniej pomocnika.
Kariera piłkarska.
Kariera klubowa.
Wychowanek klubu Metalist Charków, w którym rozpoczął karierę piłkarską. W końcu 1995 przeszedł do Zorii Ługańsk, ale już na początku 1996 został piłkarzem Karpat Lwów. Po 6 latach spędzonych w Karpatach w 2001 powrócił do Metalista. Na początku 2004 ponownie zaproszony do Karpat, ale po 2 rozegranych meczach klub zrezygnował z usług piłkarza, i od marca bronił barw Wołyni Łuck. Latem powrócił do Charkowa, gdzie występował w Heliosie Charków, w którym zakończył karierę piłkarską w 2006.

</doc>
<doc id="1892916" url="https://pl.wikipedia.org/wiki?curid=1892916" title="Seweryn Barbag">
Seweryn Barbag

Seweryn Eugeniusz Barbag (ur. 4 września 1891 w Przemyślanach, zm. 26 września 1944 w Otwocku) – polski muzykolog, kompozytor i pedagog.
Życiorys.
W 1914 r. ukończył studia prawnicze na Uniwersytecie Lwowskim. W latach 1919–1924 studiował muzykologię w Wiedniu u Guida Adlera uzyskując stopień doktora tej dziedziny na podstawie pracy o twórczości Césara Francka. Ponadto uczył się gry na fortepianie i kompozycji u Josepha Marxa, Ludomira Różyckiego i Henryka Melcera-Szczawińskiego. 
Od 1925 r. był profesorem teorii muzyki we lwowskim konserwatorium. W tym czasie udzielał korepetycji w zakresie kompozycji i gry na fortepianie. Od 1939 r., pomimo radzieckiej okupacji Lwowa, nadal wykładał w konserwatorium. 
W 1942 r. zachorował na gruźlicę i wyjechał do sanatorium w Świdrze koło Warszawy. Jednak nie zdołał wyleczyć się z choroby i zmarł tam w 1944 r.
Twórczość.
Komponował utwory orkiestrowe, kameralne i miniatury fortepianowe. Szczególną aktywność rozwijał jednak jako muzykolog i krytyk muzyczny. Spośród jego prac naukowych na uwagę zasługuje "Systematyka muzykologii", w której przedstawił własną propozycję określenia zakresu przedmiotowego muzykologii. 

</doc>
<doc id="1892917" url="https://pl.wikipedia.org/wiki?curid=1892917" title="Kubopławy">
Kubopławy



</doc>
<doc id="1892920" url="https://pl.wikipedia.org/wiki?curid=1892920" title="Alveslohe">
Alveslohe

Alveslohe – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kaltenkirchen-Land.

</doc>
<doc id="1892921" url="https://pl.wikipedia.org/wiki?curid=1892921" title="Karolina Pliskova">
Karolina Pliskova



</doc>
<doc id="1892922" url="https://pl.wikipedia.org/wiki?curid=1892922" title="Reichsvereinigung der Juden in Deutschland">
Reichsvereinigung der Juden in Deutschland

Zrzeszenie Żydów w Niemczech (niem. "Reichsvereinigung der Juden in Deutschland") – przymusowy związek Żydów w Niemczech, utworzony w 1939.
Na mocy rozporządzenia wykonawczego do ustawy o obywatelstwie Rzeszy z 04.07.1939 w skład zrzeszenia włączono m.in. żydowskie gminy wyznaniowe, przenosząc na nie własność posiadanego majątku (w tym synagogi i cmentarze).

</doc>
<doc id="1892924" url="https://pl.wikipedia.org/wiki?curid=1892924" title="Hartenholm">
Hartenholm

Hartenholm – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kaltenkirchen-Land.

</doc>
<doc id="1892927" url="https://pl.wikipedia.org/wiki?curid=1892927" title="Flawiusz Merobaudes">
Flawiusz Merobaudes

Flawiusz Merobaudes (V w. n.e.) – dowódca rzymski i poeta z czasów cesarza Walentyniana III, jeden z najbardziej zaufanych ludzi Aecjusza.
Życiorys.
Pochodził z Betyki w Hiszpanii. Imię Merobaudes może świadczyć o celtyckim lub germańskim rodowodzie jego rodziny. Istnieje prawdopodobieństwo, że jego przodkiem był "magister militum" z IV w. n.e. o tym samym imieniu. Z całą pewnością wywodził się ze środowiska w pełni zromanizowanego, w młodości zaś otrzymał gruntowne wykształcenie. Źródła poświadczają, że Merobaudes posiadł umiejętności retoryczne w wysokim stopniu.
Najpewniej jeszcze pod koniec lat 20. V w. n.e. związał się politycznie ze stronnictwem Flawiusza Aecjusza. Prawdopodobnie na początku lat 30. V wieku brał u jego boku udział w walkach przeciko plemionom Norów i Alemanów. Przed 435 wyruszył z polecenia Aecjusza na tereny Alp leżące po stronie italskiej, by uśmierzyć bunty Bagaudów. W roku 435 posiadał już tytuł senatorski, w tym czasie piastował już godność komesa rady cesarskiej ("comes sacri consistorii") i był w randze "męża dostojnego" ("vir spectabilis").
W 437 towarzyszył Aecjuszowi w czasie podróży do Konstantynopola z okazji zaślubin Walentyniana II z Licynią Eudoksją. W 440 wygłosił panegiryk na cześć Aecjusza z okazji pierwszej rocznicy urodzin jego syna Gaudencjusza. W 443 działał w Hiszpanii jako głównodowodzący wojsk rzymskich ("magister utriusque militiae"), którym został mianowany dwa lata wcześniej. Na tym stanowisku zastąpił swego teścia Flawiusza Asturiusza, i odniósł znaczne sukcesy w walce z bagaudami w Hiszpanii Tarrakońskiej. Dokładniejszy przebieg walk w Hiszpanii nie jest znany. Merobaudes został szybko odwołany z Hiszpanii na rozkaz cesarza, co mogło być wynikiem intryg dworskich. Kronikarz Hydacjusz informuje zdawkowo, że powodem odwołania Flawiusza była "invidia nonnullorum" ("zazdrość co poniektórych").
Po powrocie na dwór cesarski służył swemu wodzowi piórem, sławiąc jego czyny i postępy polityczne. W tym względzie był następcą Klaudiana, który opiewał innego wodza, Stylichona. Do naszych czasów zachowały się tylko w formie szczątkowej dwa panegiryki autorstwa Merobaudesa. Jeden sławiący konsulat Aecjusza w 437, a drugi opiewający trzeci konsulat Aecjusza w 446. Późniejsze losy Merobaudesa nie są znane. W XIX w. w okolicach cmentarza św. Agnieszki w Rzymie odnaleziono fragmenty płyty nagrobnej, którą zinterpretowano jako należącą do grobu Flawiusza. Fakt pochowania poety w Rzymie może wskazywać na jego związki z tym miastem pod koniec życia.
Dokonania literackie Merobaudesa zostały uhonorowane 30 lipca 435 niezachowaną statuą z brązu na Forum Trajana w Rzymie z inskrypcją. Według opisu Aleksandra Krawczuka treść inskrypcji zawierała następujące pochwały:

</doc>
<doc id="1892930" url="https://pl.wikipedia.org/wiki?curid=1892930" title="Minardi M194">
Minardi M194

Minardi M194 – samochód Formuły 1, zaprojektowany przez Aldo Costę oraz Gustava Brunnera dla zespołu Minardi. Model M194 uczestniczył w sezonie 1994 Formuły 1, począwszy od Grand Prix Kanady, kiedy to zastąpił model M193B. Kierowcami zespołu byli doświadczeni Pierluigi Martini oraz Michele Alboreto, kierowcą testowym natomiast był Luca Badoer. Jedyne punkty tym samochodem zdobył Pierluigi Martini podczas Grand Prix Francji, zajmując piąte miejsce.

</doc>
<doc id="1892931" url="https://pl.wikipedia.org/wiki?curid=1892931" title="Hasenmoor">
Hasenmoor

Hasenmoor – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kaltenkirchen-Land.

</doc>
<doc id="1892933" url="https://pl.wikipedia.org/wiki?curid=1892933" title="Lentföhrden">
Lentföhrden

Lentföhrden – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kaltenkirchen-Land.

</doc>
<doc id="1892935" url="https://pl.wikipedia.org/wiki?curid=1892935" title="Lentfoehrden">
Lentfoehrden



</doc>
<doc id="1892936" url="https://pl.wikipedia.org/wiki?curid=1892936" title="Nützen">
Nützen

Nützen – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kaltenkirchen-Land.

</doc>
<doc id="1892937" url="https://pl.wikipedia.org/wiki?curid=1892937" title="Nuetzen">
Nuetzen



</doc>
<doc id="1892938" url="https://pl.wikipedia.org/wiki?curid=1892938" title="Cesare Zavattini">
Cesare Zavattini

Cesare Zavattini (ur. 20 września 1902 w Luzzarze, zm. 13 października 1989 w Rzymie) – włoski scenarzysta filmowy, jedna z najważniejszych postaci włoskiego neorealizmu, jego teoretyk.
Zasłynął jako autor scenariuszy do filmów Vittoria De Siki. Współpracował także z takimi reżyserami jak: Giuseppe De Santis, Luchino Visconti, Luigi Zampa, Alessandro Blasetti czy Alberto Lattuada. Członek jury konkursu głównego na 10. MFF w Wenecji (1949) oraz na 11. MFF w Cannes (1958).
W 1983 zadebiutował jako reżyser w autorskim filmie "la Veritaaaa!" ("Prawda"), w którym zagrał jednocześnie główną rolę – Cesare, pacjenta szpitala psychiatrycznego.

</doc>
<doc id="1892940" url="https://pl.wikipedia.org/wiki?curid=1892940" title="Joetex Asamoah Frimpong">
Joetex Asamoah Frimpong

Joetex Asamoah Frimpong, właśc. Kwabena Joseph Asamoah Frimpong (ur. 17 kwietnia 1982 w Mampong Nsuta) – ghański piłkarz grający na pozycji napastnika.
Kariera klubowa.
Frimpong pochodzi z Ghany, jednak karierę piłkarską rozpoczął w Nigerii. Jego pierwszym klubem w karierze był Niger Tornadoes, a następnie trenował także w takich zespołach jak Katsina United i Gabros International. W 2002 roku został piłkarzem El-Kanemi Warriors i wówczas zadebiutował w jego barwach w nigeryjskiej Premier League. W 2003 roku przeszedł do Enyimby z miasta Aba. Już w 2003 roku został mistrzem Nigerii oraz wygrał Ligę Mistrzów (2:0 i 0:1 w finale z Ismaily SC). W 2004 roku zdobył Superpuchar Afryki i drugi raz z rzędu Ligę Mistrzów (2:1, 1:2 i wygrana w serii rzutów karnych z Étoile Sportive du Sahel). Z kolei w 2005 roku wygrał z Enyimbą rozgrywki ligowe, Pucharu Nigerii i Superpucharu Afryki.
W 2006 roku Frimpong został wypożyczony do saudyjskiego An-Nassr z Rijadu. W połowie roku przeszedł do tunezyjskiego Club Sportif Sfaxien. Jesienią 2006 wystąpił w finałach Ligi Mistrzów z Al-Ahly Kair (1:1, 0:1).
Na początku 2007 roku Frimpong odszedł do szwajcarskiego BSC Young Boys, z którym podpisał trzyletni kontrakt. W Swiss Super League zadebiutował 25 lutego 2007 w wygranym 3:1 meczu z FC Thun i w debiucie strzelił 2 gole. We wrześniu 2008 został wypożyczony do FC Luzern, w którym po raz pierwszy wystąpił 13 września 2008 przeciwko FC Basel (0:2). W 2009 roku ponownie wypożyczono go do Luzern. Następnie grał w FC Grenchen, FC Zürich, a w 2013 trafił do SC Derendingen, gdzie zakończył karierę.
Kariera reprezentacyjna.
W reprezentacji Ghany Frimpong zadebiutował 5 czerwca 2005 roku w wygranym 2:1 meczu eliminacji do Mistrzostw Świata w Niemczech z Burkina Faso. W 2006 roku podczas Pucharu Narodów Afryki 2006 zagrał 3 mecze: z Nigerią (0:1), z Senegalem (1:0) i z Zimbabwe (1:2).

</doc>
<doc id="1892941" url="https://pl.wikipedia.org/wiki?curid=1892941" title="Zorganizowana przestępczość">
Zorganizowana przestępczość



</doc>
<doc id="1892943" url="https://pl.wikipedia.org/wiki?curid=1892943" title="Schmalfeld">
Schmalfeld

Schmalfeld – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kaltenkirchen-Land.

</doc>
<doc id="1892944" url="https://pl.wikipedia.org/wiki?curid=1892944" title="Wiktor Bielajew">
Wiktor Bielajew

Wiktor Michajłowicz Bielajew (; ur. 6 lutego 1888 w Niżniuralsku, zm. 16 lutego 1968 w Moskwie) – rosyjski muzykolog i etnograf.
Życiorys.
Ukończył konserwatorium w Petersburgu, gdzie od 1914 wykładał teorię muzyki. Od 1922 r. był członkiem rzeczywistym Państwowej Akademii Nauk o Sztuce, a tym samym działaczem Stowarzyszenia Współczesnej Muzyki. W roku 1923 przeniósł się do Moskwy, aby objąć katedrę teorii i historii muzyki w tamtejszym konserwatorium. Rok później został kierownikiem działu teorii sekcji muzycznej Akademii. Do Leningradu powrócił w roku 1942. Pracował wtedy przez dwa następne lata wykładając historię muzyki w konserwatorium. Następnie, ponownie wyjechał do Moskwy – tym razem na stałe. W 1944 r. uzyskał tytuł profesora i doktora nauk o sztuce. Wiktor Bielajew publikował w kraju i za granicą artykuły biograficzne i metodyczne o współczesnych kompozytorach. W latach 30. XX w. rozpoczął skrupulatne badania tradycji ludowych narodów ZSRR i rejestrację ich dorobku folklorystycznego. Pisał również prace o instrumentach i muzyce ludowej oraz przygotowywał wznowienie wydania dawnych zbiorów pieśni ludowych. W roku 1959 zrezygnował z nauczania, aby w pełni poświęcić się pracy badawczej w Instytucie Historii Sztuki w Moskwie. 

</doc>
<doc id="1892947" url="https://pl.wikipedia.org/wiki?curid=1892947" title="Flawiusz Wegecjusz Renatus">
Flawiusz Wegecjusz Renatus



</doc>
<doc id="1892949" url="https://pl.wikipedia.org/wiki?curid=1892949" title="Jolanta Sujecka">
Jolanta Sujecka

Jolanta Natalia Sujecka z d. Niziołek (ur. 1959) – polska slawistka i bałkanistka, profesor Uniwersytetu Warszawskiego.
Życiorys.
W 1983 ukończyła studia slawistyczne na Uniwersytecie Warszawskim. W 1995 obroniła pracę doktorską "Obraz wielkiej przemiany w poezji bułgarskiej pierwszej połowy lat dwudziestych XX wieku" (promotorka: Teresa Dąbek-Wirgowa). 20 grudnia 2004 Rada Wydziału Polonistycznego UW nadała jej stopień doktora habilitowanego, na podstawie rozprawy: "Ikona domu".
W 1985 rozpoczęła pracę w Instytucie Slawistyki Polskiej Akademii Nauk, jako asystentka, od 1995 adiunkt, a od 2005 docent. Od 2006 zatrudniona na stanowisku profesora w Ośrodku Badań nad Tradycją Antyczną w Europie Środkowo-Wschodniej. W 2008 redaktorka naczelna czasopisma naukowego Studia Litteraria Polono-Slavica, od 2012 redaktor naczelna anglojęzycznego rocznika Instytutu Slawistyki PAN "Colloquia Humanistica", od 2011 Przewodnicząca Rady Programowej serii "Colloquia Balkanica" Wydawnictwa DiG. 22 marca 2018 uzyskała tytuł profesorski. Wypromowała pięciu doktorów. 9 października 2018 otrzymała Złoty medal Blaže Koneskiego, nagrodę Macedońskiej Akademii Nauk i Sztuk.
W latach 1991/1992 i 1996–1998 była stypendystką Fundacji Sorosa Uniwersytetu Środkowoeuropejskiego. W działalności badawczej koncentruje się na problematyce miejsc pamięci na Bałkanach i problematyką pograniczy: macedońsko-bułgarskiego i macedońsko-serbskiego.

</doc>
<doc id="1892950" url="https://pl.wikipedia.org/wiki?curid=1892950" title="Sheree Francis">
Sheree Francis

Sheree Francis (ur. 20 października 1983) – jamajska lekkoatletka specjalizująca się w skoku wzwyż.
Zawodniczka największe sukcesy osiągała jako juniorka sięgając po medale regionalnych imprez mistrzowskich w tej kategorii wiekowej. Pierwsze występy na arenie międzynarodowej zanotowała w roku 1999 bez powodzenia startując w mistrzostwach świata juniorów młodszych (oprócz 13. lokaty w eliminacjach skoku wzwyż była także 25. w eliminacjach w skoku w dal). W roku 2009 stanęła na drugim stopniu podium podczas mistrzostw Ameryki Środkowej i Karaibów. Zdobywczyni srebrnego medalu igrzysk Wspólnoty Narodów (2010). Wielokrotna mistrzyni Jamajki. Rekord życiowy: stadion – 1,93 (15 maja 2010, Spanish Town); hala – 1,88 (29 stycznia 2010, Nowy Jork). Rezultat z otwartego stadionu jest rekordem Jamajki.

</doc>
<doc id="1892957" url="https://pl.wikipedia.org/wiki?curid=1892957" title="Szelment Mały">
Szelment Mały

Szelment Mały – jezioro położone w północno-wschodniej Polsce, na Pojezierzu Suwalskim, w woj. podlaskim, w powiecie suwalskim, w gminie Szypliszki.
Szelment Mały zalicza się do zbiorników polodowcowych rynnowych. Linia brzegowa jest silnie rozwinięta. Akwen można podzielić na dwie części: północno-wschodnią – płytszą oraz południową – głębszą. Część północno-wschodnia od wschodu połączona jest wąskim przesmykiem z jeziorem Jodel.
Jezioro znajduje się na obszarze chronionego krajobrazu Pojezierza Północnej Suwalszczyzny.

</doc>
<doc id="1892961" url="https://pl.wikipedia.org/wiki?curid=1892961" title="Osinniki">
Osinniki

Osinniki (ros. Осинники) – miasto na Syberii w azjatyckiej części Federacji Rosyjskiej, w obwodzie kemerowskim. Ośrodek wydobycia węgla kamiennego wchodzący w skład Kuźnieckiego Zagłębia Węglowego. Ossinniki położone są wzdłuż linii kolejowej pomiędzy stacją Kandalep (Кандалеп) i Nowokuźnieck. W mieście znajdują się dwie linie tramwajowe.
Geografia.
Ossinniki położone są w południowej części Kuzbasu, około 25 km na południowy wschód od Nowokuźniecka. Miasto rozciąga się w dolinie rzeki Kandalep aż do zbiegu z rzeką Kondoma, lewym dopływem Tomu. Znajduje się w strefie klimatu kontynentalnego.
Historia.
Miejscowość powstała w 1926 jako Osinówka, w związku z budową kopalni węgla kamiennego. Osada otrzymała prawa miejskie i obecną nazwę w 1938. W trakcie II wojny światowej zsyłano do pracy w Osinnikach Polaków ze wschodnich rejonów II Rzeczypospolitej. Przez ponad 3 lata w tutejszej kopalni pracował polski ekonomista prof. Ber Haus.
Przemysł.
Wydobycie węgla kamiennego przez szyby Alarda (Аларда) i Kapitalnaja (Капитальная). Niedaleko od Osinnik w Kaltan położona jest elektrociepłownia Południowy Kuzbas GRES (Южно-Кузбасская ГРЭС/Yuzhno-Kusbasskaja GRES).

</doc>
<doc id="1892965" url="https://pl.wikipedia.org/wiki?curid=1892965" title="Kostas Martakis">
Kostas Martakis

Kostantinos Martakis (; ur. 25 maja 1984 roku w Atenach) – grecki piosenkarz.
Życiorys.
Wczesne lata.
Urodził się w Atenach jako syn Labrini i Nikosa Martakisów. Ma starszą siostrę Tinę oraz młodszego brata przyrodniego, Nikosa, będącego dzieckiem z drugiego związku jego matki, z którą zamieszkał po rozwodzie rodziców.
Studiował na kierunku technologii komputerowych w American College of Greece, gdzie w wolnym czasie grał w koszykówkę. Zanim zaczął karierę muzyczną, dorabiał jako model.
Kariera.
W 2006 wziął udział w talent show "Dream Show" emitowanym na kanale Alpha TV, a także podpisał kontrakt płytowy z wytwórnią Sony BMG Greece, która wydała jego debiutancki singiel „Panda mazi”. W kolejnych miesiącach występował z Despiną Vandi i Giorgosem Mazonakisem, jak również z Kelly Kelekidu i Dionisisem Makrisem. W czerwcu 2007 wydał debiutancki album studyjny pt. "Anatropi". Również w 2007 odebrał nagrodę dla najlepszego nowego artysty na gali rozdania MAD Video Music Awards, a także zajął drugie miejsce w międzynarodowym konkursie "Nowa fala" w Jurmale, gdzie dodatkowo zwyciężył w głosowaniu publiczności.
W 2008 zajął drugie miejsce z utworem „Always and Forever” w greckich eliminacjach do 53. Konkursu Piosenki Eurowizji. Pod koniec roku wydał rosyjskojęzyczną wersję piosenki – „S toboj nawieki”, która została umieszczona na playliście amerykańskiej marki Abercrombie &amp; Fitch. Niedługo później wraz z Shayą wydali „Mikroi teoi”, greckojęzyczną wersję piosenki „Right Here, Right Now” ze ścieżki dźwiękowej do filmu "". Jeszcze w 2008 wydał singiel „Fila me”, nagrany z Dianą Diez. Jesienią występował jako support przed koncertem Jennifer Lopez w Atenach oraz znalazł się w rankingu „25 najseksowniejszych mężczyzn na świecie” według magazynu "E!".
W marcu 2009 podpisał kontrakt płytowy z wytwórnią Universal Music Greece, pod której szyldem wydał w czerwcu singiel „Pio konta”, skomponowany przez duet Holter &amp; Erixson. 12 listopada wydał drugi album studyjny pt. "Pio konta", który odebrał certyfikat platynowej płyty za wysoką sprzedaż w Grecji. Wiosną 2011 wraz z Marią Antimisari zajął drugie miejsce w finale drugiej edycji programu "Dancing with the Stars". W marcu wyjechał do Moskwy, gdzie nagrał utwór „Sex Indigo” w duecie z Dianą Diez. Piosenkę nagrał jeszcze w języku greckm („Wres ton tropo”) i hiszpańskim. W grudniu wydał trzeci album studyjny pt. "Entasi", na którym umieścił single „Os ta hristugenna”, „Agries diatesis”, „Sex Indigo”, „I agkalia mu”, „Entasi” i „S’ eho anagi, s’ agapo”.
8 lutego 2012 wystąpił gościnnie na gali "The MadWalk". 16 lutego zadebiutował na deskach teatru w musicalu "Rent" wystawianym w teatrze Veaki. W 2013 zajął piąte miejsce w pierwszej greckiej edycji programu "Your Face Sounds Familiar". 23 grudnia wydał czwarty album studyjny pt. "An kapu kapote", który promował singlami „Mu pires kati”, „Tatuaz”, „Ta kalokairina ta s’ agapo”, „Paradise”, „Matimatika” i „An kapu kapote”.
Wiosną 2014 wziął udział z utworem „Kanenas den me stamata” w programie "Eurosong 2014 – a MAD show", wyłaniającym reprezentanta Grecji w 59. Konkursie Piosenki Eurowizji. 11 marca wystąpił w finale selekcji i zajął w nich drugie miejsce, zdobywszy 28,09% głosów. Pod koniec maja 2014 wydał singiel „Ta kalitera”, który nagrał w duecie z Midenistisem. Pod koniec marca 2016 wydał piąty album studyjny pt. "Sinora", który promował singlami „Oute ikseres”, „Pes to nai”, „Ego ta figo”, „Panta ta zeis” i „Sinora”.

</doc>
<doc id="1892969" url="https://pl.wikipedia.org/wiki?curid=1892969" title="IRBM Redstone">
IRBM Redstone



</doc>
<doc id="1892974" url="https://pl.wikipedia.org/wiki?curid=1892974" title="Socjologia marksistowska">
Socjologia marksistowska

Socjologia marksistowska to kierunek w socjologii, oparty na materialistycznym pojmowaniu dziejów. Punktem wyjścia socjologii marksistowskiej jest materialistyczne ujęcie problemu wzajemnego związku między bytem społecznym a świadomością społeczną, materialnymi a duchowymi zjawiskami społecznymi, ekonomiką a ideologią itp.
Wschód i Zachód.
W socjologii marksistowskiej istnieje podział na (teorie rozwinięte w Zachodniej Europie i Stanach Zjednoczonych) i (teorie rozwinięte w krajach socjalistycznych, jak Związek Radziecki i Chiny). W bloku wschodnim socjologia nie cieszyła się dużym prestiżem i uważano ją za „naukę burżuazyjną”. W krajach post-komunistycznych teorie marksistowskie znacznie straciły na popularności, na skutek odwrócenie się środowisk naukowych od okresu, gdy państwo faworyzowało marksizm ponad innymi dyscyplinami.
Miejsce socjologii w systemie marksizmu.
Giennadij Osipow sformułował przedmiot socjologii marksistowskiej w następujący sposób:
Filozofia marksistowsko-leninowska w ZSRR często utożsamiała socjologię marksistowską z materializmem historycznym, czego przykładem może służyć, zdaniem Drobiżewej, określenie przedmiotu socjologii w pracy zbiorowej pod redakcją Giennadija Osipowa:
W latach 70. XX wieku radzieccy przedstawiciele naukowego komunizmu oskarżali socjologów o to, że wyrzekli się zasad marksizmu i propagują naukę burżuazyjną. Propaganda w ZSRR głosiła, że w epoce współczesnej, kiedy kapitalizm dobiega kresu swego istnienia, strach przed prawami historii, skazującymi kapitalizm na zagładę, popycha socjologów burżuazyjnych do wyrzeczenia się idei prawidłowości historycznej w ogóle. Podczas gdy materializm historyczny odkrywa obiektywne prawa rozwoju społecznego, wskazuje sposoby ich poznania i wykorzystania w interesie społeczeństwa, socjologia burżuazyjna bądź stara się wszelkimi sposobami udowodnić, że nie ma żadnej prawidłowości historycznej, bądź też usiłuje wypaczyć treść praw społecznych. Ideologiczną odpowiedzią na „burżuazyjną naukę" socjologii stał się m.in. przedmiot szkolny "wiedza o społeczeństwie", wprowadzony do starszych klas radzieckich szkół średnich w latach sześćdziesiątych XX w.
Za czasów ZSRR badania socjologiczne miały charakter wyrywkowy. Pod wpływem sytuacji, jaka wytworzyła się w okresie kultu jednostki, myśl naukowa kierowała się z reguły nie na konkretne badania socjologiczne, lecz na operowanie ogólnymi pojęciami, które, jakkolwiek same przez się słuszne, były jednak oderwane od życia i traciły nieraz praktyczne znaczenie, przekształcały się właśnie w utarczki słowne z pretensjami do komunistycznej pryncypialności.

</doc>
<doc id="1892976" url="https://pl.wikipedia.org/wiki?curid=1892976" title="Gieorgij Władimow">
Gieorgij Władimow

Gieorgij Nikołajewicz Władimow ros. Георгий Николаевич Владимов, właśc. Wołosiewicz ros. Волосевич (ur. 19 lutego 1931 w Charkowie, zm. 19 października 2003 we Frankfurcie) – pisarz rosyjski (prozaik) i dysydent.
Życiorys.
Pochodził z rodziny nauczycielskiej. Jego ojciec zaginął bez wieści w czasie wojny. Matka została z nieznanych przyczyn aresztowana w 1952. W 1953 ukończył studia na wydziale prawa Uniwersytetu Leningradzkiego. Z powodu nieznanych losów ojca (którego podejrzewano o przejście na stronę niemiecką) i aresztowania matki, długo nie mógł znaleźć stałego zajęcia. W 1954–1959 zajmował się krytyką literacką; początkowo w małych pisemkach, od 1956 jako szef działu prozy w czasopiśmie "Nowyj Mir". Zadebiutował w 1961, a tematem początkowego okresu jego twórczości był chętnie eksploatowany w literaturze ros. tamtych lat motyw człowieka w procesie pracy. Władimow ukazywał go jednak w sposób nieszablonowy, podważając niejako tradycyjną formułę powieści produkcyjnej. W tym okresie duże uznanie przyniosła mu powieść "Katastrofa" (1961), ale już w 1969 naraził się cenzurze powieścią "Trzy minuty ciszy" (wydaną po poważnym „okrojeniu”). W 1962–1963 napisał swoją najgłośniejszą książkę "Wierny Rusłan", która została zatrzymana przez cenzurę i w ZSRR ukazała się dopiero w 1989 (po raz pierwszy wyszła w Niemczech Zachodnich w 1975).
Na połowę lat 60. datuje się też początek jego dysydenckiej działalności. W 1967 skierował do IV zjazdu pisarzy ZSRR oficjalny list, w którym domagał się m.in. poważnej dyskusji nad wypowiedziami Sołżenicyna w sprawie cenzury. W 1978 publicznie wystąpił w obronie oskarżonych o szpiegostwo: Jurija Orłowa, Aleksandra Ginsburga i Anatolija Szczarańskiego. Wreszcie zrzekł się członkostwa w Związku Pisarzy Radzieckich i objął funkcję przewodniczącego moskiewskiej sekcji Amnesty International. W 1983 został zmuszony do emigracji i wyjechał do Niemiec Zachodnich. 1984–1986 redaktor naczelny emigracyjnego pisma "Grani". Jego ostatnią powieścią, była wojenna – "Generał i jego armia" (1994), którą uważał za dzieło swojego życia. Książka ta została uhonorowana w 1995 rosyjską Nagrodą Bookera ("Booker-Open Russia Literary Prize"). W 2000 przywrócono mu obywatelstwo rosyjskie. Został pochowany na cmentarzu w Pieriediełkino k. Moskwy.

</doc>
<doc id="1892978" url="https://pl.wikipedia.org/wiki?curid=1892978" title="Nikołaj Bolszakow">
Nikołaj Bolszakow

Nikołaj Walerjewicz Bolszakow (ros. Никола́й Валерьевич Большако́в, ur. 11 maja 1977) – rosyjski biegacz narciarski, brązowy medalista mistrzostw świata.
Kariera.
Po raz pierwszy na arenie międzynarodowej pojawił w 1996 roku podczas mistrzostw świata juniorów w Asiago, gdzie zajął 36. miejsce w biegu na 10 km techniką klasyczną. Podczas rozgrywanych rok później mistrzostw świata juniorów w Canmore w 1997 roku zdobył srebrny medal na tym samym dystansie oraz w sztafecie.
Igrzyska olimpijskie w Salt Lake City w 2002 roku były pierwszymi i zarazem ostatnimi w jego karierze. Wspólnie z Siergiejem Nowikowem, Michaiłem Iwanowem i Witalijem Dienisowem zajął szóste miejsce w sztafecie 4 x 10 kilometrów. Ponadto zajął siódme miejsce w biegu na 30 km techniką dowolną.
W 2001 roku wystartował na mistrzostwach świata w Lahti zajmując 29. miejsce w biegu łączonym na 20 km oraz 35. miejsce w sprincie techniką dowolną. Swój największy sukces w karierze osiągnął podczas mistrzostw świata w Oberstdorfie w 2005 roku, gdzie wraz z Nikołajem Pankratowem, Wasilijem Roczewem i Jewgienijem Diemientjewem wywalczył brązowy medal w sztafecie. Na tych samych mistrzostwach zajął 12. miejsce w biegu na 15 km techniką dowolną.
Najlepsze wyniki w Pucharze Świata osiągnął w sezonie 1999/2000, kiedy to 45. miejsce w klasyfikacji generalnej. Na mistrzostwach świata juniorów w Canmore w 1997 roku wywalczył srebrny medal w biegu na 10 km techniką klasyczną oraz w sztafecie.
Osiągnięcia.
Puchar Świata.
Miejsca na podium.
Bolszakow nigdy nie stawał na podium zawodów Pucharu Świata.

</doc>
<doc id="1892980" url="https://pl.wikipedia.org/wiki?curid=1892980" title="Natalia Baranowa">
Natalia Baranowa



</doc>
<doc id="1892986" url="https://pl.wikipedia.org/wiki?curid=1892986" title="Iłgiel (jezioro w powiecie suwalskim)">
Iłgiel (jezioro w powiecie suwalskim)

Iłgiel – jezioro położone w północno-wschodniej Polsce, na Pojezierzu Suwalskim, w woj. podlaskim, w powiecie suwalskim, w gminie Szypliszki.
Jezio zamyka wielką rynnę obu Szelmentów: Wielkiego i Małego. Akwen otoczony jest lasami, wschodni brzeg jest wyniosły. Przy jego południowym krańcu biegnie droga wojewódzka nr 651, wzdłuż której wytyczono czerwony szlak turystyczny.

</doc>
<doc id="1892989" url="https://pl.wikipedia.org/wiki?curid=1892989" title="Stary Licheń">
Stary Licheń



</doc>
<doc id="1892993" url="https://pl.wikipedia.org/wiki?curid=1892993" title="Sydney Smith">
Sydney Smith

Sydney Smith (ur. 11 kwietnia 1856 w Colyton (obecnie część Sydney), zm. 21 lutego 1934 w Sydney) – australijski polityk, w latach 1904-05 pełnił urząd federalnego ministra poczty.
Życiorys.
Pochodził z rodziny hotelarzy. Sam pracował najpierw jako kolejarz, a następnie hodował owce. W 1882 został wybrany do Zgromadzenia Ustawodawczego Nowej Południowej Walii. W 1889 wszedł do rządu kolonii jako minister górnictwa, a rok później objął resort rolnictwa. Równolegle w latach 1888-89 był burmistrzem gminy Leichhardt. W 1898 utracił mandat parlamentarny.
W 1901, po powstaniu Związku Australijskiego (czemu osobiście był raczej niechętny), został wybrany do Izba Reprezentantów. Był już wówczas prominentnym działaczem Partii Wolnego Handlu. Kiedy w 1904 partia utworzyła gabinet George’a Reida, wszedł do niego jako minister poczty. W 1906 nie zdołał uzyskać reelekcji do parlamentu i przeszedł na polityczną emeryturę.
Zmarł w Sydney w lutym 1934 roku, przeżywszy 77 lat.

</doc>
<doc id="1892994" url="https://pl.wikipedia.org/wiki?curid=1892994" title="Duncan MacLeod">
Duncan MacLeod

Duncan MacLeod – fikcyjny bohater pojawiający się w uniwersum "Nieśmiertelny" po raz pierwszy debiutując w serialu opartym na kanwie popularnych filmów pod tym samym tytułem z Christopherem Lambertem. Duncan jest również głównym bohaterem czwartego i piątego filmu „Highlander: Endgame” oraz „Highlander: The Source”. W postać Duncana wcielił się Adrian Paul.
Nieśmiertelność.
Podstawowe informacje o Duncanie pojawiają się w drugim odcinku pierwszej serii pt. „Family Tree”. Duncan urodził się w szkockim klanie MacLeod w roku 1592. W roku 1622 został śmiertelnie ranny podczas bitwy z klanem Cambellów. Umarł na rękach swego ojca, by kilka minut później w cudowny sposób powrócić do życia. Ponieważ w tamtych czasach uznano to za magię, Duncan musiał uciekać. W ostatniej rozmowie jaką odbył ze swym ojcem, dowiedział się, że został adoptowany. Oryginalne pochodzenie Duncana nie jest znane. Nie wiadomo też czy ojciec nie kłamał. Niewiele lat później, spotkał on Connora MacLeoda, który został jego pierwszym nauczycielem.
Miecz.
Na przestrzeni 400 lat, Duncan używał wielu ostrzy. Były to renesansowe miecze, XVII-wieczne szpady, rapiery oraz szable, jednak swój rozpoznawalny symbol zdobył podczas wizyty w Japonii ponad 200 lat przed rozpoczęciem prawidłowej akcji serialu. Katana o smoczej rękojeści była rytualnym mieczem należącym do samuraja Hideo Koto. Od tamtej pory Duncan nigdy się z nią nie rozstał.
Duncan MacLeod w „Grze”.
Nieśmiertelni toczą ze sobą odwieczną walkę, którą sami nazywają „Grą”. Wierzą oni, że nieśmiertelny, który pozostanie przy życiu najdłużej stanie się istotą niemal doskonałą. Jest tak ponieważ, gdy jeden wojownik pozbawi drugiego głowy, wtedy przejmie jego quickening – siły życiowe oraz całą wiedzę i doświadczenia. W 4 filmie „Highlander: Endgame” Joe Dawson zdradza, że obserwatorzy zarejestrowali 176 ścięć wykonanych przez Duncana. Poniżej lista wszystkich znanych quickeningów Duncana:

</doc>
<doc id="1892996" url="https://pl.wikipedia.org/wiki?curid=1892996" title="Godwin Attram">
Godwin Attram

Godwin Attram (ur. 7 sierpnia 1980 w Akrze) – ghański piłkarz grający na pozycji pomocnika.
Kariera klubowa.
Karierę piłkarską Attram rozpoczął w klubie Great Olympics z Akry. W 1996 roku zadebiutował w pierwszej lidze ghańskiej. W Great Olympics grał do 1998 roku i wtedy też wyjechał do Europy. Został piłkarzem PSV Eindhoven, jednak przez rok nie zdołał zadebiutować w Eredivisie. W 1999 roku odszedł z klubu z Eindhoven do duńskiego Silkeborga. Przez 2 lata rozegrał 31 meczów w Superligaen i strzelił 5 goli. W 2001 roku zdobył z Silkeborgiem Puchar Danii.
W 2001 roku Attram został piłkarzem tunezyjskiego zespołu Stade Tunisien. W 2002 roku zdobył Puchar Ligi Tunezyjskiej, a w 2003 roku – Puchar Tunezji. W 2003 roku Ghańczyk zaczął występować w Arabii Saudyjskiej w zespole Al-Szabab Rijad. W 2004 roku został mistrzem Arabii Saudyjskiej, a w 2005 roku wywalczył wicemistrzostwo. W 2006 roku znów został mistrzem kraju. Na początku 2008 roku Ghańczyk był wypożyczony do Al-Hazm ar-Rass.
W 2008 roku Attram przeszedł do Al-Szaab SC z Szardży, grającego w UAE League. W 2010 roku został zawodnikiem egipskiego klubu Smouha SC. Następnie grał w zespołach Hajer Club, Dhofar Salala oraz Great Olympics.
Kariera reprezentacyjna.
W 1997 roku wraz z reprezentacją U-17 Attram wywalczył wicemistrzostwo świata na Mistrzostwach Świata U-17. W dorosłej reprezentacji Ghany zadebiutował w 1997 roku. W 2006 roku podczas Pucharu Narodów Afryki 2006 zagrał jeden mecz, z Zimbabwe (1:2).

</doc>
<doc id="1892997" url="https://pl.wikipedia.org/wiki?curid=1892997" title="Wybory prezydenckie w Grecji w 2010 roku">
Wybory prezydenckie w Grecji w 2010 roku

Wybory prezydenckie w Grecji w 2010 roku odbyły się 3 lutego 2010 r. Urzędujący prezydent Karolos Papulias został wybrany przez parlament na drugą kadencję prezydencką. 
Organizacja wyborów.
Prezydent Grecji wybierany jest przez parlament w co najwyżej trzech turach większością kwalifikowaną co najmniej 2/3 głosów (w I i II turze) lub 3/5 głosów (w III turze). Kadencja urzędującego prezydenta Karolosa Papuliasa zakończy się 12 marca 2010. Zgodnie z konstytucją wybory prezydenckie musiały być zarządzone na dzień przypadający co najmniej na miesiąc przed tą datą. 27 stycznia 2010 przewodniczący parlamentu ogłosił zwołanie specjalnej sesji parlamentu dla przeprowadzenia głosowania w sprawie wyboru prezydenta na dzień 3 lutego 2010. 
Tego samego dnia (27 stycznia 2010) dwie największe partie w kraju – rządzący PASOK oraz opozycyjna Nowa Demokracja – zapowiedziały poparcie kandydatury urzędującego prezydenta. Prezydent Papulias już w październiku 2009 ogłosił zamiar ubiegania się o reelekcję, co i wówczas spotkało się z przychylnym odzewem tych dwóch partii. Oba ugrupowania dysponują w parlamencie wystarczającą liczbą głosów do wyboru głowy państwa.
Wyniki.
Głosowanie w sprawie wyboru prezydenta odbyło się w parlamencie 3 lutego 2010. Kandydaturę Papuliasa, która była jedyną zgłoszoną do głosowania, poparło 266 spośród 298 obecnych na sali deputowanych. Poparcia udzieliły jej zgodnie z zapowiedziami rządzący PASOK oraz główna partia opozycji - Nowa Demokracji, a także mniejsze opozycyjne Ludowe Zgromadzenie Prawosławne (LAOS). Parlamentarzyści pozostałych dwóch partii opozycyjnych, Komunistycznej Partii Grecji oraz Radykalnej Lewicy (SYRΙΖΑ), byli obecni podczas głosowania, wstrzymując się od głosu. Prezydent Papulias zostanie uroczyście zaprzysiężony na druga kadencję 12 marca 2010.

</doc>
<doc id="1892999" url="https://pl.wikipedia.org/wiki?curid=1892999" title="LaVerne Jones-Ferrette">
LaVerne Jones-Ferrette

LaVerne Janet Jones-Ferrette (ur. 16 września 1981 na wyspie Saint Croix) – pochodząca z Wysp Dziewiczych Stanów Zjednoczonych lekkoatletka specjalizująca się w biegach sprinterskich.
Trzykrotnie – bez sukcesów – startowała w igrzyskach olimpijskich: Ateny 2004, Pekin 2008 oraz Londyn 2012. Sprinterka nie odnosząc znaczących sukcesów uczestniczyła także w mistrzostwach świata oraz halowych mistrzostwach globu. W roku 2006 zdobyła srebrny krążek igrzysk Ameryki Środkowej i Karaibów. Pierwszy medal imprezy globalnej wywalczyła w 2010 roku sięgając po srebro halowych mistrzostw świata w Katarze. Jones-Ferrette wielokrotnie startowała także w Polsce odnosząc m.in. zwycięstwo w biegu na 100 metrów podczas mityngu Enea Cup w Bydgoszczy w 2009. Aktualna rekordzistka Wysp Dziewiczych Stanów Zjednoczonych na pięciu dystansach sprinterskich (oprócz 200 metrów w hali).
Jej mąż – Stephen Ferrette także uprawiał biegi sprinterskie. Po udanej halowej części sezonu 2010 Jones-Ferrette nie startowała na otwartym stadionie. W listopadzie ogłoszono, że zawodniczka jest w ciąży, zaś miesiąc później wyszło na jaw, że sprinterka zażywała clomifen – stosowany m.in. na zakończenie kuracji sterydowej, w związku z czym straciła zdobyty w marcu medal halowych mistrzostw świata oraz otrzymała karę półrocznej dyskwalifikacji (1 kwietnia 2010 – 30 września 2010).

</doc>
<doc id="1893001" url="https://pl.wikipedia.org/wiki?curid=1893001" title="Nacional Potosí">
Nacional Potosí

Club Atlético Nacional Potosí – boliwijski klub piłkarski z siedzibą w mieście Potosí.
Historia.
Klub Nacional Potosí założony został 8 kwietnia 1942. Przez większość swego czasu grał w drugiej lidze boliwijskiej. Sytuacja uległa zmianie, gdy właścicielem klubu został Emilio Alave. Klub zaczął liczyć się w walce o awans do I ligi. W 2007 roku awans był bardzo bliski, jednak w barażach lepsza okazała się Club Aurora. W 2008 roku mistrzostwo II ligi oznaczało bezpośredni awans, dzięki któremu Nacional w 2009 roku zadebiutował w I lidze. W turnieju "Apertura" Nacional na 12 klubów zajął 8 miejsce. Dużo gorzej Nacional wypadł w turnieju "Clausura", zajmując w grupie A ostatnie, 6 miejsce. Bilans całego sezonu wykazał, że Nacional uzyskał najgorszy dorobek i spadł z powrotem do II ligi.

</doc>
<doc id="1893002" url="https://pl.wikipedia.org/wiki?curid=1893002" title="Białożycki Groń">
Białożycki Groń



</doc>
<doc id="1893004" url="https://pl.wikipedia.org/wiki?curid=1893004" title="Kolonia robotników kolejowych na Dębcu">
Kolonia robotników kolejowych na Dębcu



</doc>
<doc id="1893005" url="https://pl.wikipedia.org/wiki?curid=1893005" title="Sejm litewski">
Sejm litewski



</doc>
<doc id="1893008" url="https://pl.wikipedia.org/wiki?curid=1893008" title="Synagoga w Markuszowie">
Synagoga w Markuszowie

Synagoga w Markuszowie – powstała po 1681 r., kiedy to miejscowa społeczność żydowska uzyskała przywilej pozwalający na jej wzniesienie. Budulec, szczegóły architektoniczne budynku ani bliższa lokalizacja nie są znane. Została zniszczona przez Niemców podczas II wojny światowej. Po wojnie nie została odbudowana.

</doc>
<doc id="1893009" url="https://pl.wikipedia.org/wiki?curid=1893009" title="Mleczaj żółtawy">
Mleczaj żółtawy

Mleczaj żółtawy ("Lactarius aspideus" (Fr.) Fr.) – gatunek grzybów należący do rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Gatunek "Lactarius aspideus" został po raz pierwszy zdiagnozowany taksonomicznie przez Eliasa Friesa (jako "Agaricus aspideus") w drugim tomie "Observationes mycologicae" z 1818 r. Do rodzaju "Lactarius" został przeniesiony przez tego samego autora w "Epicrisis systematis mycologici" z 1838. 
Niektóre synonimy naukowe:
Nazwę polską podała Alina Skirgiełło w 1998 r.
Morfologia.
Wytwarza naziemne owocniki złożone z kapelusza i trzonu, których miąższ zbudowany jest z kulistawych komórek powodujących ich specyficzną kruchość i nieregularny przełam. Kapelusz średnicy 5–10 cm, żółty, mięsisty, płaski z wgłębieniem, u łodych owocników z filcowatym brzegiem. Hymenofor blaszkowy, blaszki białawe, przebarwiające się purpurowo-fioletowo po uszkodzeniu. Trzon cylindryczny, o długości ok. 5 cm, grubości powyżej 1,2 cm, przy podstawie rozszerzony, pusty w środku, o filcowatej i nieco lepkiej powierzchni. Miąższ białawy, po przełamaniu przebarwiający się fioletowo, wydzielający białe, również fioletowiejące po wyschnięciu mleczko.
Występowanie i siedlisko.
W Polsce gatunek rzadki. Opisane są w piśmiennictwie mykologicznym tylko 4 jego stanowiska: w Komasówce, Krakowie, Ojcowskim Parku Narodowym i Pienińskim Parku Narodowym. Znajduje się na "Czerwonej liście roślin i grzybów Polski". Ma status V – narażony na wymarcie. Znajduje się na listach gatunków zagrożonych także w Austrii, Czechach, Niemczech, Danii, Holandii, Szwecji.
Występuje w lasach liściastych, na ziemi, pod wierzbami, olszami i brzozami. Owocniki wytwarza od lipca dopaździernika.

</doc>
<doc id="1893010" url="https://pl.wikipedia.org/wiki?curid=1893010" title="Be-10">
Be-10

Be-10 (ros. Бе-10) – radziecki dwusilnikowy samolot-amfibia o napędzie odrzutowym, opracowany przez biuro konstrukcyjne Georgija Berijewa.
Opis konstrukcji.
Dwusilnikowa amfibia patrolowo-bombowa w układzie górnopłatu o konstrukcji całkowicie metalowej. Usterzenie klasyczne.

</doc>
<doc id="1893011" url="https://pl.wikipedia.org/wiki?curid=1893011" title="Lactarius aspideus">
Lactarius aspideus



</doc>
<doc id="1893012" url="https://pl.wikipedia.org/wiki?curid=1893012" title="Zdzisław Palewicz">
Zdzisław Palewicz

Zdzisław Palewicz, lit. Zdzislav Palevič (ur. 1 września 1961 w Janczunach w rejonie solecznickim) – litewski pedagog, polityk i samorządowiec, działacz mniejszości polskiej na Litwie, mer rejonu solecznickiego.
Życiorys.
Po ukończeniu w 1984 studiów polonistycznych w Wileńskim Instytucie Pedagogicznym objął stanowisko dyrektora Szkoły Średniej w Koleśnikach. Rok później został I sekretarzem Komsomołu rejonu solecznickiego. W latach 1991–1995 sprawował funkcję mera Solecznik, a od 1995 do 2009 był zastępcą mera rejonu solecznickiego.
W 1991 stanął na czele oddziału rejonowego Związku Polaków na Litwie w Solecznikach, a w 2004 został prezesem pododdziału solecznickiego Akcji Wyborczej Polaków na Litwie.
W 2009 po wyborze Leonarda Talmonta do Sejmu Republiki Litewskiej zastąpił go na stanowisku mera rejonu solecznickiego. W wyborach parlamentarnych w 2012 uzyskał mandat poselski z listy krajowej AWPL. Kandydował wówczas także w okręgu jednomandatowym, w którym w drugiej turze przegrał z Algisem Kašėtą. Zdzisław Palewicz odmówił objęcia mandatu poselskiego, pozostając na urzędzie mera. Stanowisko to utrzymywał także w wyniku wyborów w 2015, 2019 i 2023.
Odznaczenia i wyróżnienia.
Odznaczony Krzyżem Kawalerskim (2000) i Komandorskim (2009) Orderu Zasługi Rzeczypospolitej Polskiej. W 2013 został laureatem nagrody honorowej „Świadek Historii” przyznanej przez Instytut Pamięci Narodowej.
Życie prywatne.
Żonaty z Leokadią, ma córkę Justynę i syna Zdzisława.

</doc>
<doc id="1893013" url="https://pl.wikipedia.org/wiki?curid=1893013" title="Zdzislav Palevič">
Zdzislav Palevič



</doc>
<doc id="1893014" url="https://pl.wikipedia.org/wiki?curid=1893014" title="Zdzislav Palevic">
Zdzislav Palevic



</doc>
<doc id="1893017" url="https://pl.wikipedia.org/wiki?curid=1893017" title="Solidarność Socjalistyczna">
Solidarność Socjalistyczna



</doc>
<doc id="1893024" url="https://pl.wikipedia.org/wiki?curid=1893024" title="Be-200">
Be-200

Be-200 (ros. Бе-200) – rosyjska łódź latająca opracowana przez biuro konstrukcyjne Berijewa ("Таганрогский авиационный научно-технический комплекс имени Г. М. Бериева"), przeznaczona do pełnienia zadań patrolowych, transportowych i przeciwpożarowych. Od 2003 roku obowiązuje nazwa Be-200 Altair.
Historia.
Be-200 konstrukcyjnie wywodzi się od wcześniejszej maszyny Be-42. W założeniu miał być to tańszy w produkcji i eksploatacji samolot, którego głównym polem działania miał być rynek cywilny. Pod koniec lat 80. ubiegłego wieku rozpoczęto pracę projektowe nad Be-200. Z racji przeznaczenia środki na jego rozwój przeznaczyły ministerstwa gospodarki i spraw wewnętrznych. Kryzys finansowy z początku lat 90. zmusił władzę do powołania w 1991 roku międzynarodowej spółki z kapitałem rosyjsko-ukraińsko-szwajcarskim ZAO Beta Air, której celem było dalsze finansowanie prac nad samolotem. Pierwszy lot zaplanowano na 1995 rok, jednak problemy ze skompletowaniem wyposażenia maszyny opóźniły start. Doszło do niego dopiero 24 września 1998 roku. 10 września 1999 roku samolot wystartował po raz pierwszy z powierzchni wody. Drugi prototyp, oznaczony jako Be-200ES (Бе-200ЧС), wybudowany specjalnie dla Ministerstwa Sytuacji Nadzwyczajnych, dziewiczy lot odbył 27 sierpnia 2002 roku. Ministerstwo zamówiło siedem maszyn, pierwszy seryjny egzemplarz do swojego dziewiczego lotu wzniósł się 17 czerwca 2003 roku. Maszyny przeznaczone są do gaszenia pożarów dużych kompleksów leśnych oraz pełnią funkcje ratownicze na podległych Rosji akwenach. Pierwszy prototyp maszyny ustanowił 24 rekordy świata w czasie wznoszenia na wysokość 3000, 6000 i 9000 metrów bez obciążenia i z obciążeniem w klasie samolotów S-2 (wodnosamoloty) i S-3 (samoloty amfibie). W sumie wybudowano cztery prototypy samolotu. Początkowo Be-200 budowany był przez korporację Irkut w Irkucku, jednak z uwagi na duże obciążenie fabryki produkcją samolotów Su-30MK, Jak-130 i przewidywaną MC-21, produkcję amfibii przeniesiono do zakładów Beriewa w Taganrogu. Pierwszym samolotem wyprodukowanym w nowej lokalizacji był przeznaczony dla Ministerstwa ds. Sytuacji Nadzwyczajnych Be-200ES, którego uroczyste wytoczenie z fabryki odbyło się 30 maja 2016 roku.
Na początku kwietnia 2013 roku rosyjskie Ministerstwo Obrony ogłosiło przetarg na sześć maszyn Be-200 przeznaczonych dla sił zbrojnych. Trzy samoloty mają się znaleźć na wyposażeniu 7062. Bazy Lotnictwa Sił Morskich Artiom-Kniewiczi w pobliżu Władywostoku a kolejne trzy trafią do 859. Ośrodka Szkolenia Sił Morskich. Połowa z nich ma być wykonana w wersji Be-CzS, standardowej dla maszyn przeznaczonych dla Ministerstwa Sytuacji Nadzwyczajnych a połowa w wersji Be-200PS, poszukiwawczo-ratowniczej bez możliwości gaszenia pożarów.
Konstrukcja.
Be-200 jest całkowicie metalowym, wolnonośnym górnopłatem napędzanym dwoma silnikami turbowentylatorowymi. Aby ułatwić ekspansję na rynki zagraniczne przewidziano możliwość zastosowania silników BMW-Rolls Royce BR-715 lub Allison-2000. Skrzydła skośne o trapezowym obrysie. Pod skrzydłami na obu ich końcach zainstalowane są pływaki stabilizujące samolot. U nasady skrzydeł, po obu stronach kadłuba, na pylonach wystających nad kadłub i skrzydła, umieszczone są silniki. Taki sposób ich zamontowania zapobiega dostawaniu się do środka silników wody. Usterzenie klasyczne w kształcie litery T. Podwozie chowane z przednim podparciem, główne do środka pylonów, na których zamontowane są silniki, przednie do wnęki w kadłubie. W wersji przeciwpożarowej Be-200 może zabierać do 12 ton wody lub środków gaśniczych. Napełnianie zbiorników gaśniczych można wykonać podczas lotu nad powierzchnią zbiornika wodnego przez cztery wloty wody i zajmuje ta operacja tylko 18 sekund.
Wykorzystanie.
Samoloty weszły na stan m.in. rosyjskiej marynarki wojennej. Trzy z nich zostały zadysponowane w lipcu 2021 do zwalczania pożarów w Turcji. Egzemplarz Beriew Be-200CzS "Aleksandr Mamkin" rozbił się 14 sierpnia 2021 pod Kahramanmaraş. Zginęło 5 rosyjskich żołnierzy oraz 3 tureckich leśników.

</doc>
<doc id="1893028" url="https://pl.wikipedia.org/wiki?curid=1893028" title="Stary cmentarz żydowski w Markuszowie">
Stary cmentarz żydowski w Markuszowie

Stary cmentarz żydowski w Markuszowie – zajmuje powierzchnię 0,1 ha na której wskutek dewastacji z czasów II wojny światowej i okresu powojennego nie zachował się żaden nagrobek. Mieści się na wschód od placu targowego. Został założony w XVII wieku i funkcjonował do XIX wieku, kiedy powstał nowy cmentarz.

</doc>
<doc id="1893030" url="https://pl.wikipedia.org/wiki?curid=1893030" title="Faccetta Nera">
Faccetta Nera

Faccetta Nera (pol. "Czarna twarzyczka") piosenka z melodią marszową popularna wśród włoskich faszystów. Według nieoficjalnych źródeł słowa zostały zainspirowane przez młodą erytrejską dziewczynę spotkaną przez włoskich żołnierzy w czasie drugiej wojny włosko-abisyńskiej.
Piosenka o wyraźnie erotycznym zabarwieniu wprawiała jednak w zakłopotanie faszystowski rząd, który od maja 1936 roku wprowadził szereg ustaw zakazujących konkubinatów i małżeństw między Włochami a rdzennymi mieszkańcami włoskiego imperium kolonialnego. Kulminacją tych działań było włoskie prawo rasowe z 1938 roku. Władze faszystowskie rozważały wprowadzenie zakazu śpiewania piosenki, a z rzymskich witryn sklepowych usunięto wszystkie pocztówki przedstawiające abisyńskie kobiety.
Konteksty kulturowe.
Polski zespół rockowy Apteka zacytował fragment tekstu piosenki w swoim utworze "Lucky Sniff".

</doc>
<doc id="1893031" url="https://pl.wikipedia.org/wiki?curid=1893031" title="Natalja Baranowa-Masałkina">
Natalja Baranowa-Masałkina

Natalja Iwanowna Baranowa-Masałkina (ros. Наталья Ивановна Баранова-Масалкина, ur. 25 lutego 1975 w Kriwoszejnie) – rosyjska biegaczka narciarska, złota medalistka olimpijska oraz dwukrotna medalistka mistrzostw świata.
Kariera.
Pierwszy raz na arenie międzynarodowej pojawiła się podczas mistrzostw świata juniorów w Harrachovie, gdzie zdobyła złoty medal w sztafecie. Na rozgrywanych rok później mistrzostwach świata juniorów w Breitenwang była dwunasta w biegu na 15 km stylem dowolnym. Ponadto podczas mistrzostw świata juniorów w Gällivare w 1995 roku była najlepsza w biegu na 5 km stylem klasycznym i sztafecie, a w biegu na 15 km stylem dowolnym zajęła trzecie miejsce.
Pierwsze starty w Pucharze Świata Baranowa-Masałkina zanotowała w sezonie 1994/1995. Na swoje pierwsze miejsce na podium zawodów Pucharu Świata musiała jednak zaczekać do sezonu 1998/1999. Trzykrotnie zajmowała miejsce na podium, ale nigdy nie wygrała. Najlepsze wyniki w Pucharze Świata osiągnęła w sezonie 2004/2005, kiedy w klasyfikacji generalnej zajęła dziewiąte miejsce, a w klasyfikacji biegów dystansowych była piąta.
W 1999 r. wzięła udział w mistrzostwach świata w Ramsau, gdzie zajęła 8. miejsce w biegu na 30 km techniką klasyczną. Nie startowała na mistrzostwach w Lahti oraz mistrzostwach w Val di Fiemme. Wystąpiła za to podczas mistrzostw świata w Oberstdorfie w 2005 roku, gdzie wraz z Larisą Kurkiną, Jewgieniją Miedwiediewą oraz Juliją Czepałową zdobyła srebrny medal w sztafecie 4x5 km, a indywidualnie wywalczyła brązowy medal w biegu na 30 km techniką klasyczną. Brała również udział w igrzyskach olimpijskich w Turynie w 2006 roku. Razem z Kurkiną, Czepałową i Miedwiediewą-Arbuzową zdobyła tam złoty medal w sztafecie 4x5 km. Była także 16. indywidualnie w biegu na 10 km stylem klasycznym.

</doc>
<doc id="1893032" url="https://pl.wikipedia.org/wiki?curid=1893032" title="JJ Capelle">
JJ Capelle

Jaye Jaye Capelle (ur. 7 lub 8 stycznia 1984) – nauruański lekkoatleta, sprinter. 
Dwukrotnie odpadał w eliminacjach na 100 metrów podczas mistrzostw świata (2003 &amp; 2007). Wystartował również na halowych mistrzostwach świata (2003), które odbyły się w Birmingham. Mimo tego, że odpadł już w eliminacjach na 60 metrów ustanowił rekord Nauru na tym dystansie – 7,30 s.

</doc>
<doc id="1893033" url="https://pl.wikipedia.org/wiki?curid=1893033" title="Çağla Şıkel">
Çağla Şıkel

Çağla Şıkel - (ur. 2 stycznia 1979 w Stambule) - turecka aktorka i modelka.
Życiorys.
Ukończyła szkołę baletową. W 1997 zdobyła tytuł Miss Turcji. Reprezentowała Turcję w konkursie Miss World 1997, w którym doszła do ścisłego finału, zajmując w nim piąte miejsce. Po udziale w konkursie rozpoczęła karierę modelki. W 1999 ukończyła studia w stambulskim Konserwatorium im. Sinana. Zagrała w pięciu serialach telewizyjnych.
Mierzy 180 cm wzrostu. W 2008 poślubiła aktora i piosenkarza Emre Altuğa, z którym ma córkę.

</doc>
<doc id="1893040" url="https://pl.wikipedia.org/wiki?curid=1893040" title="Gilbert Okulicz-Kozaryn">
Gilbert Okulicz-Kozaryn

Gilbert Okulicz-Kozaryn (ur. 9 lutego 1954 w Białymstoku) – polski inżynier i działacz państwowy, prezydent Łomży (1988–1990).
Życiorys.
Po ukończeniu szkoły w Ełku studiował inżynierię na Akademii Rolniczo-Technicznej w Olsztynie, po czym podjął pracę Białostockim Przedsiębiorstwie Budownictwa Przemysłowego (kierował m.in. budową piekarni w Łomży), a następnie w Zakładach Usług Inwestycyjnych WZSM w Łomży. W 1985 został mianowany wiceprezydentem miasta, a w latach 1988–1990 sprawował funkcję prezydenta Łomży, ostatniego w epoce PRL. Obecnie pełni obowiązki wiceprezesa zarządu ds. eksploatacji Miejskiego Przedsiębiorstwa Wodociągów i Kanalizacji w Łomży. Jest wiceprzewodniczącym Krajowego Sądu Dyscyplinarnego Polskiej Izby Inżynierów Budownictwa.
Został odznaczony Srebrnym (2004) i złotym (2022) Krzyżem Zasługi.

</doc>
<doc id="1893041" url="https://pl.wikipedia.org/wiki?curid=1893041" title="Roman Tołoczko">
Roman Tołoczko

Roman Lubomyrowycz Tołoczko, ukr. Роман Любомирович Толочко, ros. Роман Любомирович Толочко, "Roman Lubomirowicz Tołoczko" (ur. 11 grudnia 1968 we Lwowie) – ukraiński piłkarz, grający na pozycji obrońcy, a wcześniej pomocnika i napastnika, trener piłkarski.
Kariera piłkarska.
Kariera klubowa.
Wychowanek SDJuSzOR Karpaty Lwów. Pierwszy trener Jurij Diaczuk-Stawycki. W 1986 rozpoczął karierę piłkarską w klubie Metalist Charków, ale występował tylko w drużynie rezerwowej. W 1988 został piłkarzem Prykarpattia Iwano-Frankowsk. W 1990 przeszedł najpierw do Hałyczyny Drohobycz, a w 1991 do lwowskich Karpat. W 1993 wyjechał zagranicę, gdzie bronił barw węgierskiego klubu Pécsi Munkás FC. W 1996 powrócił do Karpat. Występował również w drugiej i trzeciej drużynie Karpat oraz farm klubie FK Lwów. Latem 2002 opuścił Lwów i przeniósł się do Wołyni Łuck. Wiosenną część sezonu 2002/03 spędził w klubie Zakarpattia Użhorod, ale tylko raz wyszedł na boisko, dlatego latem przeszedł do zespołu Hazowyk-Skała Stryj, w którym zakończył karierę piłkarską w wieku 37 lat.
Kariera trenerska.
Po zakończeniu kariery piłkarskiej od sierpnia 2005 pomagał trenować drugą drużynę, a od czerwca 2006 do czerwca 2007 prowadził ją. Potem objął stanowisko głównego trenera drużyny rezerw Karpat Lwów. 30 kwietnia 2015 został mianowany na stanowisko głównego trenera Nywy Tarnopol, z którą pracował do września 2015.

</doc>
<doc id="1893043" url="https://pl.wikipedia.org/wiki?curid=1893043" title="Emil Karl Alexander Flaminius">
Emil Karl Alexander Flaminius

Emil Karl Alexander Flaminius (ur. 1807 w Kostrzynie, zm. 7 października 1893 w Berlinie) – pruski architekt.
Życiorys.
W latach 1828–1830 studiował architekturę w Akademii Budownictwa w Berlinie, m.in. u Karla Friedricha Schinkla. Krótko (1852) był starszym inspektorem budowlanym w Sigmaringen. W 1853 został rządowym radcą budowlanym we Frankfurcie nad Odrą, a w 1867 tajnym radcą przy Ministerstwie Handlu w Berlinie (od 1872 r. starszy tajny radca).
Wybrane dzieła.
W granicach obecnej Polski:

</doc>
<doc id="1893045" url="https://pl.wikipedia.org/wiki?curid=1893045" title="Wojciech Gęsiak">
Wojciech Gęsiak

Wojciech Gęsiak (ur. 1954 w Jedliczu) – polski architekt, samorządowiec, prezydent Radomia w latach 1990–1994, prezes Krajowej Rady Izby Architektów RP w latach 2010–2014.
Życiorys.
Ukończył w 1978 studia na Wydziale Architektury Politechniki Krakowskiej. Pracował przez rok w Krakowskim Biurze Budownictwa Ogólnego, następnie w Inwestprojekt Radom. W 1982 zaczął prowadzić pracownie architektoniczne.
Jako architekt projektował m.in. radomski kościół Matki Bożej Królowej Świata. Należał do założycieli „Solidarności” w Inwestprojekcie. Pełnił funkcję prezesa oddziału Stowarzyszenia Architektów Polskich, wiceprezesa SARP (w latach 90.). W 1990 rada miasta wybrała go na urząd prezydenta Radomia. W 1994 po zakończeniu urzędowania otworzył i od tego czasu prowadzi własną firmę W.G. Studio Architektoniczne. Jest projektantem hali Arena Sanok.
W latach 90. działał w Porozumieniu Centrum, Ruchu Stu i AWS. Bezskutecznie ubiegał się o mandat senatora w 1993 z województwa radomskiego z ramienia Bezpartyjnego Bloku Wspierania Reform oraz w 2001 z okręgu nr 16 z ramienia Bloku Senat 2001. W wyborach samorządowych w 2006 bez powodzenia kandydował z ramienia Platformy Obywatelskiej na urząd prezydenta Radomia. Uzyskał mandat radnego, z którego jednak w tym samym roku zrezygnował, motywując to obowiązkami zawodowymi. W 2015 ponownie ubiegał się o mandat senatora.
W latach 2002–2006 pełnił funkcję przewodniczącego Mazowieckiej Okręgowej Izby Architektów RP. Od 2010 do 2014 był prezesem Krajowej Rady Izby Architektów RP, a w 2018 został wiceprezesem tej instytucji.

</doc>
<doc id="1893046" url="https://pl.wikipedia.org/wiki?curid=1893046" title="Łarisa Kurkina">
Łarisa Kurkina

Łarisa Nikołajewna Kurkina (ros. Лариса Николаевна Куркина, ur. 18 grudnia 1973 r. w Briańsku) – rosyjska biegaczka narciarska, złota medalistka olimpijska oraz srebrna medalistka mistrzostw świata.
Kariera.
Pierwszy raz w zawodach Pucharu Świata pojawiła się w sezonie 2002/2003. Pierwsze punkty zdobyła jednak dopiero w sezonie 2003/2004. Na mistrzostwach świata zadebiutowała dość późno, podczas mistrzostw w Oberstdorfie. Indywidualnie była między innymi dziewiąta w biegu łączonym na 15 km oraz piąta w biegu na 30 km techniką klasyczną. Na tych samych mistrzostwach razem z Jewgieniją Miedwiediewą-Arbuzową, Natalią Baranową-Masałkiną oraz Juliją Czepałową zdobyła srebrny medal w sztafecie 4x5 km. W swoim olimpijskim debiucie na igrzyskach olimpijskich w Turynie Kurkina zajęła 19. miejsce w biegu na 10 km techniką klasyczną, a wraz z Miedwiediewą-Arbuzową, Baranową-Masałkiną i Czepałową wywalczyła złoty medal w sztafecie 4x5 km.
Najlepsze wyniki w Pucharze Świata osiągnęła w sezonie 2003/2004, kiedy w klasyfikacji generalnej zajęła 17. miejsce.
Osiągnięcia.
Puchar Świata.
Miejsca na podium.
Kurkina nigdy nie stawała na podium indywidualnych zawodów Pucharu Świata.

</doc>
<doc id="1893047" url="https://pl.wikipedia.org/wiki?curid=1893047" title="Okręg wyborczy Birmingham Hall Green">
Okręg wyborczy Birmingham Hall Green

Okręg wyborczy Birmingham Hall Green został utworzony w 1950 r. i wysyła do brytyjskiej Izby Gmin jednego deputowanego.

</doc>
<doc id="1893049" url="https://pl.wikipedia.org/wiki?curid=1893049" title="Power 25">
Power 25

POWER 25 - ranking wrestlerów tworzony przez Akademię Sztuk i Nauk Wrestlingu(The Academy of Wrestling Arts &amp; Sciences, AWAS) i publikowany na stronie internetowej World Wrestling Entertainment. Ranking ocenia wrestlerów na podstawie wyników walk, siły przeciwników, wydarzeń poza walkami i tempa rozwoju.
Sposób oceniania.
Akademia składa się z 19 członków będących specjalistami ds. wrestlingu. Na podstawie ww. czynników każdy z nich układa własną listę 25 zawodników. Miejsca te są przeliczane na punkty - za pierwsze miejsce 25 punktów, za drugie 24 itd. aż do 1 punktu za 25. miejsce. Punkty te są sumowane i na ich podstawie jest wyznaczany całkowity ranking.
W rankingu jest publikowane także uzasadnienie pozycji zawodnika, a także lista zawodników, którzy nie utrzymali pozycji wśród najlepszych 25 i tych, którzy zdobyli punkty od członków Akademii, ale zabrakło ich do bycia uwzględnionym w rankingu.
POWER 25 jest uaktualniane w każdą sobotę.

</doc>
<doc id="1893051" url="https://pl.wikipedia.org/wiki?curid=1893051" title="Labatt Tankard 2010">
Labatt Tankard 2010

Labatt Tankard 2010 – mistrzostwa Wyspy Księcia Edwarda mężczyzn w curlingu odbyły się między 4 a 7 lutego 2010 w Alberton, na lodowisku Western Community Curling Club.
W turnieju finałowym wzięło udział 6 drużyn, zostały wyłonione w turnieju rozegranym w dniach 22-24 stycznia 2010. 
Tytuł mistrzowski z Labatt Tankard 2009 obronił zespół Roda MacDonalda, to on reprezentował prowincję w marcu na Tim Hortons Brier 2010.
Klasyfikacja końcowa.
Play off.
Finał.
7 lutego 2010; 18:00
Półfinał.
7 lutego 2010; 12:00
Tie-breaker.
Przed rozegraniem tie-breaker zagrano draw to the button, z najlepszym wynikiem 49 cm drużyna Eddiego MacKenzie awansowała do półfinału.
6 lutego 2010; 18:00
Round Robin.
Sesja 1..
4 lutego 2010; 14:00
Sesja 2..
4 lutego 2010; 19:00
Sesja 3..
5 lutego 2010; 13:00
Sesja 4..
5 lutego 2010; 18:00
Sesja 5..
6 lutego 2010; 12:00

</doc>
<doc id="1893053" url="https://pl.wikipedia.org/wiki?curid=1893053" title="Duże Piwo">
Duże Piwo



</doc>
<doc id="1893054" url="https://pl.wikipedia.org/wiki?curid=1893054" title="Partia Sadbhavana">
Partia Sadbhavana

Partia Sadbhavana – nepalska partia polityczna założona latem 2007 roku w wyniku zachodzących przemian demokratycznych w państwie. Początkowo Sadbhavana funkcjonowała Nepalska Partia Sadbhava (Anandidevi) jednak Nepalska Komisja Wyborcza odmówiła jej rejestracji. Na znak protestu przeciwko decyzji Komisji do dymisji podał się Minister Przemysłu i Handlu Rajendra Mahato. Ostatecznie rejestracja partii pod jej obecną nazwą nastąpiła przed wyborami parlamentarnymi w 2008 roku. W wyborach parlamentarnych, które odbyły się 10 kwietnia 2008 Partia Sadbhavana zdobyła 9 mandatów w Zgromadzeniu Konstytucyjnym. 31 sierpnia 2008 weszła w skład rządu Premiera Prachanda obejmując jedną tekę ministerialną.

</doc>
<doc id="1893055" url="https://pl.wikipedia.org/wiki?curid=1893055" title="Polskie Forum Chrześcijańsko-Demokratyczne">
Polskie Forum Chrześcijańsko-Demokratyczne



</doc>
<doc id="1893058" url="https://pl.wikipedia.org/wiki?curid=1893058" title="Historia oświaty w Trzebiatowie">
Historia oświaty w Trzebiatowie

Historia oświaty w Trzebiatowie obejmuje czas działalności oświatowej miasta od I poł. XIV w. do czasów współczesnych.
W większych skupiskach ludności obserwuje się rozwój oświaty, który był dostosowany do potrzeb lokalnych, kościelnych oraz państwowych. W Trzebiatowie na przestrzeni wieków rozwijały się m.in. szkoły: łacińska (XIV–XIX w.), partykularna (XVI w.), fundacyjna (XVIII w.), elementarna, dla ubogich, gimnazjum (XIX w.), średnia (XX w.), w tym prywatne szkolnictwo oraz tzw. szkoła pokątna (do 1734).
Reformy oświatowe przeprowadzone przez Królestwo Prus (XVIII w.) wprowadziły powszechny obowiązek szkolny dla dzieci w wieku 5–12 lat. Do XIX w. w szkołach kształcono przede wszystkim chłopców. W wyniku reform z 1800 w Trzebiatowie powstała pierwsza szkoła dla dziewcząt, następnie placówki koedukacyjne. Od 1887 Cesarstwo Niemieckie wprowadziło system zarządzania centralnego, tym samym szkoły przekształcono w placówki państwowe.
Po 1945 w Trzebiatowie rozwijała się polska oświata. Wprowadzono powszechny obowiązek szkolny oraz centralny zarząd nad rozwojem edukacji (1945). W mieście do reformy oświaty w 1999 powstały szkoły podstawowe, średnie i zawodowe. Wskutek zmian oświatowych zostało utworzone gimnazjum i szkoły ponadgimnazjalne. Rozwinęło się także szkolnictwo prywatne i dla pracujących.
Schyłek średniowiecza.
Pierwsze wzmianki źródłowe.
Pierwsza wzmianka o istnieniu placówki w Trzebiatowie pochodzi z dokumentu wystawionego przez opata białobłockiego Arnolda, datowanego na 29 listopada 1328, w którym mowa jest o budowie kościoła mariackiego i fundacji szkoły. Opat zastrzegł sobie na równi z radą miejską prawo wpływu na obsadę stanowiska rektora szkoły. Patronat nad placówką utrzymywał się do czasu kasaty klasztoru w 1521. Rektor szkoły pełnił jednocześnie funkcję lektora w opactwie. Niewielka wzmianka znajduje się w dokumencie z 6 grudnia 1354, wystawionym przez Johannesa biskupa kamieńskiego, w sprawie renty dla klasztoru norbertanów w Białobokach z zakupionej przez Ludolfa Webelena wsi (niem.) Robe. Z części tej renty finansowano działalność szkoły.
Szkoła łacińska.
Trzebiatowska szkoła łacińska, powstała w XIV w., była przeznaczona dla synów patrycjatu miejskiego. Jej celem było m.in. przygotowanie młodzieży do pracy w handlu i magistracie. Mieszczanie trzebiatowscy zabiegali, aby zapewniono ich potomkom odpowiednie wykształcenie, które wybiegałoby poza kanony wychowania kościelnego. Dlatego zamierzano powołać typ szkoły świeckiej. Projekt jednak nie doczekał się realizacji ze względu na brak zgody władz kościelnych, które w tym czasie uzurpowały sobie prawo do zakładania szkół. Ustępstwem było pozwolenie na zorganizowanie w Trzebiatowie nauki na poziomach: średnim, niższym i najniższym.
Szkoła łacińska opierała swój program kształcenia na siedmiu sztukach wyzwolonych. Pierwszym etapem szkolnictwa było nauczanie pisania i czytania, gramatyki łacińskiej, zapoznanie z utworami klasycznymi. Do etapu drugiego należało nauczanie w zakresach: retoryki i dialektyki (tzw. łac. "trivium", które z gramatyką stanowiło niższy stopień wykształcenia), arytmetyki, geometrii, muzyki i astronomii (tzw. łac. "quatrivium", stopień wyższy). Nadto, ze względu na kształcenie młodzieży zamożnego mieszczaństwa, poszerzono program nauczania o geografię i elementy prawa. Językiem nauczania pozostawała łacina.
Czas wczesnonowożytny.
Działalność J. Bugenhagena.
Czas chluby szkoły trzebiatowskiej przypada na lata, kiedy jej rektorem był Johannes Bugenhagen, który w poł. 1504, za pośrednictwem opata norbertanów H. von Beggerowa znalazł się w Trzebiatowie, obejmując kierownictwo szkoły miejskiej. Funkcję tę pełnił nieprzerwanie do 1517 i z przerwą do 1521. Praca J. Bugenhagena była wspomagana przez A. Knöpkego, G. Bugenhagena (brata Johannesa) i J. Lorichiusa. Rektor ówczesnej szkoły rozszerzył program nauczania, który cieszył się szerokim zainteresowaniem, m.in. wykładał "Pierwszy" i "Drugi list św. Pawła do Tymoteusza" i "Psalmy" oraz przybliżał słuchaczom studia humanistyczne. Do Trzebiatowa zaczęli przybywać uczniowie m.in. z rejonów: Westfalii i Livlandu (tereny dzisiejszej Litwy i Łotwy).
W 1517 w klasztorze białobockim z inicjatywy opata J. Boldewana utworzono (łac.) "Collegium presbiterorum sive sacerdotum" ("Kolegium kapłanów"). J. Bugenhagen został powołany na stanowisko lektora. Jego wykłady były nacechowane antyklerykalizmem i nowymi teoriami teologicznymi. Wyrażał w swoich kazaniach rozczarowanie instytucją Kościoła, które uzewnętrzniło się w 1521, gdzie jawnie wystąpił z niego po zapoznaniu się z dziełami Marcina Lutra. Nowe nauki propagował wśród uczniów oraz duchownych. W tym też roku wyjechał z Trzebiatowa do Wittenbergi. Wielu nowych zwolenników reformacji opuściło miasto. W późniejszym czasie przyczynili się do jej propagowania na Pomorzu. Trzebiatów stał się głównym ośrodkiem myśli reformacyjnej, szczególnie po obradach sejmu trzebiatowskiego (13 grudnia 1534), na którym wyrażono zgodę na wprowadzenie na Pomorzu luteranizmu.
Ordynacja kościelna i administracyjna.
Z początkiem 1535 rozpoczęto prace nad nową ordynacją kościelną dla księstwa pomorskiego. Ogólne postanowienia zawarte w (niem.) "Die Kerken – Ordenige des gantzen Pamerlandes" regulowały stosunki kościelne, administracyjne i oświatowe w księstwie. Sprawom szkolnictwa poświęcono rozdział V dokumentu.
Ordynacja przewidywała powstanie tzw. szkół partykularnych, obejmujących większe ośrodki miejskie. Zatrudnionych miało być min. trzech nauczycieli (łac. "rector" oraz "baccalarrus"); środki finansowe na działalność placówek miały pochodzić z kas kościelnych. Kierowników szkół miały powoływać rady miejskie wraz z diakonami i pastorami. Proponowano utworzenie przy katedrach placówek oświatowych, które prócz łaciny nauczałyby jednocześnie języka niemieckiego oraz umiejętności pisania, czytania, modlitwy, katechizmu i śpiewu. Mieli nimi zarządzać rektorzy. Zalecano również koordynację pracy szkół łacińskich i niemieckich.
Ordynacja szkolna.
W 1556 podczas synodu w Greifswaldzie rozpoczęto pracę nad nową ordynacją, która m.in. zakładała rozbudowę szkolnictwa pomorskiego. Pracę nad projektem zakończono w 1563. Dokument został wydany dwa lata później.
Szkoła w Trzebiatowie znajdowała się po północno-wschodniej stronie kościoła św. Marii. Masywny budynek mieścił 5 izb lekcyjnych oraz mieszkanie dla rektora. Szkoła działała pod patronatem rady miejskiej, według ordynacji z 1563 i późniejszej ordynacji szkolnej dla miasta Trzebiatów (łac.) "Ordo scholae Treptoviensis ad Regam", wydanej w 1594. Nauczycielom stawiano wysokie wymagania. Musieli posiadać wykształcenie na poziomie uniwersyteckim i aprobatę miejscowego pastora oraz rady kościelnej. W latach 90. XVI w. w szkole było zatrudnionych trzech nauczycieli: rektor, kantor i (łac.) "hypodidascalusa". Ówczesnym rektorem był Joachim Teske. Pensja nauczycieli kształtowała się na poziomie 16-60 guldenów. Ponadto pracownicy mieli prawo do rocznej premii (4 guldenów) oraz tzw. (niem.) "Holzgeldu" (6-8 groszy za ucznia).
Zajęcia szkolne odbywały się od poniedziałku do soboty, w godz. od 6 do 15, w systemie letnim i zimowym. W środy naukę rozpoczynano mszą świętą. Zajęcia w tym dniu były skrócone do godz. 10. Egzaminy odbywały się w niedziele. Prócz łaciny nauczano również greki. Do nauczania wykorzystywano powszechnie obowiązujące podręczniki na Pomorzu. Należały do nich m.in. "Religion die Catechesis" D. Chytraeusa, "Dialogi sacri" Castelliego, "Katechizm" M. Lutra, "Lateinische Grammatik" F. Melanchtona, także lektury utworów Cycerona, Terencjusza i Owidiusza.
W czasie wojny trzydziestoletniej nauczanie w szkole trzebiatowskiej było utrudnione. Problemy finansowe, wynikające z nakładania miastu przez wojska cesarskie (1630, 1636 i 1648) kontrybucje, powodowały liczne zawieszanie działalności placówki. Włączenie Trzebiatowa do Brandenburgii-Prus w następstwie pokoju westfalskiego, podpisanego w 1648 w Osnabrück, nie powodowało większych zmian programowych w nauczaniu. Nadal obowiązywał tzw. łaciński model wychowania na kanwie wychowania religijnego, który utrzymał się do końca XVIII w.
Pruski system nauczania.
W latach 1717, 1735 i 1763 w szkolnictwie pruskim nastąpiły zmiany. Edykty królewskie wprowadzały powszechny obowiązek szkolny dla dzieci w wieku 5–12 lat. Obowiązek ten jedynie tyczył miejscowości (w tym wsi), w których istniały placówki szkolne. Natomiast wydany przez Fryderyka Wilhelma edykt z 1734 uwzględniał obowiązek nauczania dzieci w czasie zimowym (codziennie) i letnim (raz lub dwa razy w tygodniu). W przeprowadzanej reformie szkolnej można dostrzec niedoskonałości. Brak odpowiedniej kadry pedagogicznej był uzupełniany poprzez niewykwalifikowanych pracowników, szczególnie byłych żołnierzy i inwalidów.
Reformy uwzględniały również dotychczasowy sposób finansowania szkół. Każda z nich otrzymywała kapitał początkowy, który gwarantował placówkom osobowość prawną. W ślad za reformą szkolnictwa w Trzebiatowie postanowiono zlikwidować dotychczasową szkołę „pokątną” (niem.) "Winkelschule". Źródła nie przekazują, kiedy została ona utworzona w mieście, jednak wiadomo, że takie (prywatne) placówki istniały na Pomorzu od poł. XV w. Nauczano w nich podstaw pisania i czytania, z ograniczonym stopniem znajomości religii. Szkołę tę zamknięto w 1734 na wniosek ówczesnego rektora Erasmusa B. Egerlanda. Innym przejawem tworzenia nowego systemu oświaty było uwzględnienie potrzeb najbiedniejszej klasy miasta. Z lat 30. XVIII w. pochodzi wzmianka, że Martin G. von Beggerow zbudował przy "Kirchstrasse" nr 412 w Trzebiatowie budynek z przeznaczeniem na szkołę fundacyjną dla 20 ubogich dzieci (niem.) "Stiiftungsschule". Zapisał też w testamencie (1739) – 20 talarów na jej utrzymanie. Pieniędzmi miał zawiadywać kościół mariacki.
W XVIII-wiecznej szkole trzebiatowskiej obowiązywały podręczniki, wśród których dominowały m.in. – "Allgemeine heilige und weltliche Geschichte" Hardiona, "Geographie" Phenningsa, "Naturlehre" i "Naturgeschichte" J. J. Eberta, "Grammatik" Langena i dzieła Korneliusza Neposa, ponadto "Listy" Cycerona i "De rebus gestis Alexandri Magni" Kwintusa Kurcjusza Rufusa. Zajęcia w szkole rozpoczynały się o godz. 7 i trwały z przerwami do 17 (poniedziałek-piątek). Prócz obowiązkowej modlitwy nauczano śpiewu, czytano dzieciom ustępy z Biblii, prowadzono ćwiczenia z jęz. niemieckiego i łaciny (gramatyki), ponadto nauczano ortografii i kaligrafii. Zajęcia odbywały się również w soboty. Prócz modlitwy i obowiązkowego czytania Ewangelii przeprowadzano zajęcia z zakresu moralności, zasad wiary oraz arytmetyki.
Czas nowożytny.
Nowy system oświaty.
W 1800 w Prusach stworzono nowy system oświaty, według projektu Wilhelma von Humboldta. Zakładał on wprowadzenie powszechnego obowiązku szkolnego dla dzieci na poziomie szkół podstawowych, wprowadzenie trójstopniowości nauczania obejmujących: ogólne szkoły ludowe (niem.) "allgemeine Volkschule", szkoły średnie (niem.) "höhere Schule" i szkolnictwo wyższe (niem.) "Hochschule". Szkoły na poziomie podstawowym miały prowadzić edukację dzieci w zakresie: języka niemieckiego, religii, rachunków, przyrody, geografii, historii, kaligrafii, rysunku i śpiewu. Szkoły średnie miały być jednostkami w celu przygotowania młodzieży do studiów uniwersyteckich. Ważnym elementem reformy było wyłączenie nowego systemu oświaty spod kontroli Kościoła.
Reorganizacja szkolnictwa.
W 1815 powstała w Trzebiatowie szkoła ludowa (niem.) "Volksschule", przemianowana w szkołę elementarną (niem.) "Elementarschule". Na jej czele stał rektor (będący jednocześnie kaznodzieją w kościele mariackim). Dotychczasową szkołę łacińską natomiast przekształcono w (niem.) "große Ratschule" (obejmowała 3 klasy), a w latach 30. XIX w. w (niem.) "höhere Bürgerschule" lub (niem.) "höhere Realschule". Uczniów egzaminowano we wrześniu każdego roku. Po zdanym egzaminie ci otrzymywali cenzurki a najlepsi stypendia.
W 1824, według nowego zarządzenia, dołączono do niej IV klasę, a w 1832 – piątą. Zmieniono również jej profil na szkołę przygotowującą do gimnazjów. W latach 30. XIX w. siedzibę szkoły przeniesiono do nowego budynku po dawnej manufakturze. Utworzoną natomiast w XVIII w. z fundacji M. Beggerowa szkołę (niem.) "Stiftungsschule" w 1826 przekształcono w placówkę kształcącą ubogich – (niem.) "Allgemeine städtische Armenschule". Jednocześnie podjęto decyzję o budowie nowego budynku przy "Papenstrasse". Mieściły się tam mieszkanie dla nauczyciela, pomieszczenia do nauki i obora. Szkoła dla ubogich był trzyletnia. Zatrudniano w niej 4 nauczycieli. Pieniądze na jej utrzymanie pochodziły ze specjalnej kasy miejskiej. Powołano również szkołę dla dziewcząt, tzw. średnią szkołę żeńską (niem.) "Mädchenschule", którą w kolejnych latach przemianowano w (niem.) "höhere Töchterschule". Zatrudniano w niej 6 nauczycieli. W szkole dziewczęta nauczano dobrych manier i robótek ręcznych.
Powołanie gimnazjum.
W 1851 władze miasta rozpoczęły starania w kwestii przekształcenia dotychczasowej szkoły (niem.) "höhere Bürgerschule" w gimnazjum. Nowy typ szkoły został utworzony w 1855, nadano jej imię Johanna Bugenhagena. Jej charakter i działalność regulowały instrukcje i statut szkoły (z 1856 i 1857). Kolegium nauczycielskie natomiast ukonstytuowało się 30 marca 1857. Złożone było z 8 nauczycieli. Funkcję prorektora i zarazem dyrektora placówki objął dr Robert Geier. Gimnazjum usytuowano w nowym miejscu przy "Woldeckenstrasse" (dzisiejsza ul. Wodna). Całkowity koszt budowy obiektu w wysokości ok. 42 tys. talarów został pokryty z kasy miejskiej. Oficjalne otwarcie nastąpiło 30 września 1858. Szkoła dysponowała również alumnatem (łac. "alumnare") dla uczniów, który został wybudowany w 1862. Prócz funkcji mieszkalnych – internat spełniał również rolę pedagogiczną. Placówka była objęta patronatem, tzw. "Kuratorium", w skład którego wchodzili: burmistrz miasta, dyrektor gimnazjum, pastor, dwóch członków magistratu i dwóch mieszkańców miasta.
Szkoła obejmowała nauczaniem 5 klas gimnazjalnych (w dalszych latach 7) i 2 klasy przygotowawcze (niem.) "Vorschule" (dalej 3). Według danych źródłowych, w 1860 uczęszczało do nich 211 uczniów, z których 79 przystąpiło do pierwszej matury. Główny nacisk położono na nauczanie języków: łaciny i greki. Program obejmował również języki: niemiecki i francuski, ponadto religię, historię, geografię i matematykę. Uczniowie szkoły uzyskiwali wykształcenie średnie (po 6 klasach), bez prawa kontynuowania nauki na poziomie uniwersyteckim. W 1881 szkoła zatrudniała 15 nauczycieli, tj.: dyrektora, prorektora, kantora, 3 starszych nauczycieli (niem.) "Oberlehrer", 5 nauczycieli zwyczajnych (niem.) "ordentlicher Lehrer", nauczyciela pomocniczego (niem.) "Hilslehrer" i tzw. przedmiotowych (technicznego, rysunków i gimnastyki).
W wyniku zmian oświatowych szkoły przeszły pod centralne zarządzane cesarstwa (1886–1887). Państwo dla miejscowego gimnazjum zobowiązało się do bezpłatnego przekazania na własność budynków szkolnych, zbiorów bibliotecznych, budowy nowej sali gimnastycznej oraz finansowania placówki w kwocie 12 tys. marek rocznie. Z danych archiwalnych z 1906 wynika, że gimnazjum trzebiatowskie zaliczano do szkół prestiżowych. Do 1906 opublikowano 47 prac, których autorami byli ówcześni nauczyciele. Wśród nich odnaleźć można rozprawy filozoficzne. Tylko do tego roku maturę ukończyło 657 uczniów, wśród których odnaleźć można 238 absolwentów z Brandenburgii, Berlina i innych prowincji pruskich oraz 37 z innych krajów, np. Cesarstwa Indii, Anglii i Szwajcarii.
Dzieje najnowsze.
Lata 1918–1945.
Stan szkolnictwa trzebiatowskiego utrzymywał się na tym samym poziomie co w latach 1887–1918. Źródła po I wojnie światowej nie przekazują szczegółowych danych o szkołach, poza gimnazjum, wzmiankują jedynie o działalności m.in. Szkoły Gospodarstwa Wiejskiego oraz Szkoły Policyjnej. Ta ostatnia w 1926 została zdegradowana do roli progimnazjum. W tym czasie funkcjonowało jedynie 6 klas. Matury zostały zawieszone, ze względu na ograniczone możliwości lokalowe i finansowe szkoły. Liczba członków Kolegium nauczycielskiego także uległa zmniejszeniu. Jedynym pozytywnym aspektem tych zmian była elektryfikacja placówki. Energię elektryczną ze względów oszczędnościowych używano jedynie podczas czasu zimowego. W 1928 w Trzebiatowie obchodzono 600-lecie oświaty. Organizatorem jubileuszowych obchodów było progimnazjum przy współudziale władz miasta. Szkoła ta szczyciła się ciągłością działalności edukacyjnej, która nawiązywała do tradycji dawniejszej szkoły łacińskiej.
W progimnazjum (niem.) "Bugenhagen Realprogymnasium" w latach 30. XX w. działały związki młodzieżowe, tj. Związek Wioślarski (niem.) "Ruderverein" oraz Związek Gimnastyczny (niem.) "Turnverein". Zrzeszały one większość uczniów szkoły (progimnazjum dysponowało kortami tenisowymi, boiskiem do gry zespołowej oraz salą gimnastyczną). Tworzono również koła zainteresowań, np. kółka teatralne. Szkoła w tym czasie stała się typem szkoły koedukacyjnej, do której zaczęły uczęszczać dziewczęta. Dane wykazują, że stanowiły one nieliczną grupę spośród 127 liczby uczniów w 1932. W tym czasie przystąpiono również do próby reorganizacji szkoły i przywrócenia statusu gimnazjum sprzed 1926. W 1937 Rzesza Niemiecka ujednoliciła system oświatowy. Skutkiem nowelizacji było powołanie w Trzebiatowie szkoły średniej (niem.) "Oberschule".
Podczas II wojny światowej działalność szkolna w Trzebiatowie uległa powolnemu zawieszeniu. Brak dostaw podstawowych produktów żywnościowych oraz mediów (bieżącej wody, energii i gazu ziemnego) powodowały zakłócenia w funkcjonowaniu placówek oświatowych i kulturalnych. 7 sierpnia 1943 przesiedlono ludność z terenów Zagłębia Ruhry (miasta: Bochum i Herne) do Trzebiatowa. Powodem były działania wojenne. Wśród ewakuowanych byli uczniowie i nauczyciele. Na terenie szkoły średniej udostępniono im wiele pomieszczeń pod czasowe zasiedlenie. W początkach 1945 zaczęto organizować ewakuację miasta. Mimo że po wojnie na terenie miasta pozostało ponad 600 Niemców, szkoły niemieckie przestały oficjalnie działać. Na terenie szkoły średniej zorganizowano szpital zakaźny wojsk radzieckich, który działał do 1947.
Rozwój oświaty po 1945.
Nowi mieszkańcy powojennego Trzebiatowa musieli pokonywać wiele trudności aprowizacyjnych, kwaterunkowych i komunikacyjnych. Jednak w pierwszym powojennym roku udało się stworzyć podwaliny pod sprawne funkcjonowanie miasta, w tym oświaty. Opracowano plan przyszłej sieci szkolnej na podstawie stanu technicznego budynków. Władze miasta położyły nacisk na zabezpieczenie nieruchomości i ruchomości szkolnych, które były narażone na liczne dewastacje oraz kradzieże. 24 sierpnia 1945, na podstawie zarządzenia Ministra Oświaty z 30 maja 1945, Inspektorat szkolny dokonał spisu dzieci podlegających obowiązkowi szkolnemu.
Szkolnictwo podstawowe i gimnazjalne.
Polska oświata w Trzebiatowie zainaugurowała swoją działalność 1 września 1945, natomiast zajęcia szkolne rozpoczęły się z trzydniowym opóźnieniem. Do nauki przystąpiło 112 uczniów, których nauczało czworo nauczycieli. Do pionierów trzebiatowskiej Szkoły Powszechnej należeli: Stefan Turkowski (kierownik szkoły), Włodzimierz Gryżak oraz Stanisława i Alfons Tafelscy. Placówka była szkołą 7-letnią, której lokalizację przewidziano w budynku dawnej szkoły niemieckiej przy ul. Szkolnej 2. Stanowiła równocześnie centrum życia kulturalnego miasta. Szkoła w pierwszych latach działalności borykała się z wieloma utrudnieniami. Do największych należały: brak podręczników szkolnych i pomocy dydaktycznych. Początkowo zajęcia odbywały się w 7 klasach (rok później w 12). W celu zaktywizowania uczniów prowadzono liczne zajęcia, które nasycone były hasłami komunistycznymi.
W roku szkolnym 1948/1949, dzięki zabiegom kierownictwa szkoły, placówkę przeniesiono do budynku dawnej szkoły średniej (niem.) "Oberschule" (wcześniej: gimnazjum i progimnazjum) przy ul. Wodnej 2. Powodem przeniesienia była zbyt duża liczba uczniów (w latach 1966–1972 placówka ta pozyskała salę gimnastyczną, zbudowaną w czynie społecznym). W 1956 na terenie placówki rozpoczęła 10-letnią działalność szkoła z ukraińskim językiem nauczania. Dwa lata później Ukraińskie Towarzystwo Społeczno-Kulturalne wystąpiło z wnioskiem o utworzenie samodzielnej, 11-letniej szkoły tego typu. Braki lokalowe spowodowały zaniechanie tego projektu.
W latach 50. XX w. w Trzebiatowie nastąpił silny wzrost liczby ludności. Władze miejskie zdecydowały się na budowę nowego obiektu szkolnego, który został usytuowany przy ul. Długiej. Budowę placówki zakończono w 1959 (dziś: Szkoła Podstawowa nr 2 im. I Armii Wojska Polskiego). Tym samym zmieniono nazwę Szkoły Powszechnej na Szkołę Podstawową nr 1 (od 1980 noszącą imię Jana Kochanowskiego).
SP 2 początkowo posiadała 12 izb lekcyjnych, bibliotekę, dwie pracownie do prac ręcznych, boisko, bieżnię i salę gimnastyczną. Placówka była przeznaczona do nauczania maks. 400 uczniów, jednak już w pierwszym roku szkolnym przyjęto 647 dzieci. Dla poprawy sytuacji dydaktycznej w pobliskim Jarominie utworzono filię szkoły, która prowadziła zajęcia dla I etapu nauczania (klasy I–III) (1968). Zgodnie z reformą szkolną z 1961 szkoły te były placówkami 8-letnimi.
W początkach lat 60. XX w. rozpoczęto generalny remont obiektu SP 1. Zdecydowano, że zajęcia dydaktyczne będą odbywały się w czterech budynkach zastępczych (w latach 90. XX w. zlokalizowane były przy ul. Daszyńskiego, Szkolnej i Wodnej. Po 2003 przeniesiono ją do budynku przy ul. Kamienieckiej 16).
W 1974 w Trzebiatowie utworzono Zbiorczą Szkołę Gminną (ZSG), zrzeszającą 17 placówek z terenu gminy (6 szkół, 8 filii, 3 przedszkola). ZSG zostało powołane na mocy orzeczenia Wydziału Oświaty i Wychowania w Gryficach z dnia 25 lipca 1974. Zgodnie z wytycznymi ZSG miały zapewnić wszystkim uczniom odpowiednią opiekę zdrowotną; dożywianie; dowożenie do szkół i placówek kulturalnych; rozwijać uzdolnienia artystyczne i wszelkie zainteresowania.
W 1999 na skutek reformy oświaty w Trzebiatowie powstało Publiczne Gimnazjum, które przyjęło imię Książąt Pomorza Zachodniego. Placówka ta została usytuowana przy ul. Wodnej 2 (do reformy oświaty budynek był użytkowany przez SP nr 1).
Szkoły zawodowe.
W 1949 utworzono w Trzebiatowie pierwszą szkołę zawodową – Liceum Administracyjno-Handlowe, przekształcone następnie w Technikum Administracyjno-Handlowe. Działalność tej szkoły była krótkotrwała. Przeniesiona została do Barlinka. W 1950 w opuszczonym budynku szkolnym przy ul. Szkolnej 2 powstała Zasadnicza Szkoła Zawodowa (kierunek: elektryczno-metalowy, przekształcony później w tokarsko-ślusarski).
W połowie lat 50. XX w. szkołę przeniesiono do budynku położonego przy placu Lipowym 15. Sale były dobrze wyposażone w pomoce dydaktyczne. Rozszerzono zakres przyuczanych zawodów. Kształcenie odbywało się w zakresach: mechanizacji rolnictwa, mechanika maszyn rolniczych oraz maszyn i urządzeń przemysłowych, dalej – w klasach zawodowych, tj. piekarza, masarza, kelnera, elektryka i sprzedawcy. Szkoła posiadała warsztaty szkoleniowe, które po reformie oświaty zostały po części: zlikwidowane bądź przekształcone w laboratoria szkolne.
1 stycznia 1954 utworzono Zakład Doskonalenia Rzemiosł na bazie kilku rzemieślniczych zakładów usługowych. Punkty zatrudniały do trzech instruktorów praktycznej nauki zawodu. 1 września 1959 powstała Zasadnicza Szkoła Zawodowa Związku Zakładów Doskonalenia Zawodowego przy ul. Torowej 1, która była filią ZSZ Wojewódzkiego Zakładu Doskonalenia Zawodowego w Szczecinie do 1981. Po tym roku powołano samodzielną placówkę. Kształcono w niej uczniów w zawodach: ślusarz-mechanik, ślusarz-spawacz, stolarz meblowy, malarz budowlany i monter instalacji sanitarnych. W 1983 przy ZSZ powstała Szkoła Przysposobienia Zawodowego z kierunkami mechanik i murarz, natomiast w 2000 powołano Liceum Zawodowe z kierunkiem stolarz.
Od 1965 w Trzebiatowie działalność zainaugurowało Technikum Mechaniczne (szkoła 5-letnia). Nauczano w niej uczniów w kierunkach: obróbka skrawaniem oraz mechanizacja rolnictwa. Szkoła posiadała internat, dzięki czemu mogli kształcić się w niej zamiejscowi uczniowie. W 1973 powołano 3-letnie Technikum Mechaniczne dla pracujących. W latach 90. XX w. utworzono przy nim Liceum Ogólnokształcące o profilu ogólnym. Tym samym zmieniono nazwę placówki na Zespół Szkół. W roku 2002 powstał Zespół Szkół Ponadgimnazjalnych im. Zbigniewa Herberta. Zespół skupia Licea: Ogólnokształcące, Profilowane i Uzupełniające oraz ZSZ.
Szkoły dla dorosłych.
Szkoły dla dorosłych w Trzebiatowie mają swoją genezę w latach 40. XX w., kiedy w powojennych latach rozpoczęto walkę z analfabetyzmem. Początkowo do 1951 prowadzono w tym zakresie specjalne kursy oraz dokształcanie na poziomie szkoły podstawowej. W roku szkolnym 1962/1963 utworzono w mieście filię Liceum Ogólnokształcącego dla Pracujących w Gryficach, gdzie uzupełniano wiedzę z zakresu szkoły średniej. Szkoła ta nie posiadała własnego obiektu. Zlokalizowano ją w budynku TM, a w latach 70. XX w. przeniesiono ją do SP 1. Na podbudowie ZSZ w poł. lat 90. XX w. powstała prywatna szkoła – 3-letnie Wieczorowe Liceum Ogólnokształcące (dziś: Zaoczne Liceum Ogólnokształcące), funkcjonująca w budynku Zespołu Szkół.

</doc>
<doc id="1893068" url="https://pl.wikipedia.org/wiki?curid=1893068" title="Cecylówka">
Cecylówka

2 wsi w gminie Głowaczów:

</doc>
<doc id="1893072" url="https://pl.wikipedia.org/wiki?curid=1893072" title="Unia Chrześcijańsko-Społeczna &quot;Akcja Ekumeniczna&quot;">
Unia Chrześcijańsko-Społeczna &quot;Akcja Ekumeniczna&quot;



</doc>
<doc id="1893074" url="https://pl.wikipedia.org/wiki?curid=1893074" title="Matthias von Krockow">
Matthias von Krockow

Matthias von Krockow (ur. 11 lipca 1600 w Krokowej, zm. 16 marca 1675 w Kołobrzegu) – był polskim i brandenburskim politykiem, dyplomatą i prawnikiem.
Urodzony w Prusach Królewskich jako polski poddany, pierwsze nauki pobierał w Gdańsku, tam też pogłębiał swą znajomość języka polskiego. Następnie studiował prawo na uniwersytetach w Wittenberdze, Jenie, Tybindze, Strasburgu i Frankfurcie nad Odrą. Chcąc pogłębić swą wiedzę, podróżował po Niderlandach, Francji, Anglii i Szkocji. Po powrocie na Pomorze został radcą dworu księcia Bogusława XIV. Niezadowolony ze stawianych przed nim zadań, porzucił w roku 1636 dwór i wyjechał z Pomorza, by trafić na służbę króla Władysława IV.
Reprezentując polskie interesy, brał udział, jako przedstawiciel dyplomatyczny Rzeczypospolitej, w rokowaniach pokojowych w Münster i Osnabrück. W Osnabrück zorientował się, że reprezentant Szwecji stara się podważyć prawa elektora Brandenburgii do Pomorza Zachodniego. Zapoznał więc przedstawicieli Brandenburgii Matthiasa Wesenbecka II i Johana Fromholda z tajnymi informacjami z ambasady francuskiej, które okazały się bardzo użyteczne i Brandenburgia umocniła swoją pozycję wobec Szwecji. Po powrocie do Polski został bogato wynagrodzony, jednak zgodnie z sumieniem odpowiedział na wezwanie Fryderyka Wilhelma I i osiadł w Brandenburgii jako tajny radca w Berlinie. 
Elektor brandenburski, z powodu jego znajomości faktów, postanowił wykorzystać go jako dyplomatę. W kwietniu 1651 znalazł się na dworze cesarza Ferdynanda III. Po zakończeniu misji dyplomatycznej poświęcił się głównie organizowaniu Sądu Najwyższego Brandenburgii w Kołobrzegu. W roku 1672 otrzymał od elektora tytuł Przewodniczącego Sądu Dworskiego i dożywotnio posiadłość ziemską w Dobrzanach.

</doc>
<doc id="1893079" url="https://pl.wikipedia.org/wiki?curid=1893079" title="Błogosławieństwo Jakuba">
Błogosławieństwo Jakuba

Błogosławieństwo Jakuba lub "Jakub błogosławiący swoje wnuki", "Jakub błogosławiący dzieci Józefa", obraz holenderskiego malarza Rembrandta Harmenszoona van Rijn, wykonany w 1656 roku. Obraz jest sygnowany; w lewym dolnym narożniku figuruje podpis „Rembran.. f. 1656”, pozostała część sygnatury jest nieczytelna.
Dzieje obrazu.
Obraz został namalowany dla amsterdamskiego patrycjusza Wilhelma Schrijvera. Po jego śmierci dzieło znalazło się w zbiorach Andries de Graeff, a jego potomek Gerrit II de Graeff w 1753 r. sprzedał dzieło handlarzowi dzieł sztuki z Hamburga. W tym samym roku "Błogosławieństwo Jakuba" zakupił landgraf heski Wilhelm VIII, który w rezydencji Wilhelmshöhe w Kassel urządził dużą kolekcję dawnego malarstwa, która stanowi rdzeń Museumslandschaft Hessen, który po zbiorach berlińskich jest największym zbiorem dzieł Rembrandta w Niemczech. W roku 1977 obraz został oblany kwasem, następnie przeszedł gruntowną konserwację która przywróciła pierwotny koloryt. Przy tej okazji miały miejsce badania naukowe, dzięki którym odkryto wcześniejsze przemalunki i odmienne pomysły do dzieła zanim artysta namalował je w obecnej postaci.
Opis i analiza.
Obraz przedstawia leżącego na łożu Jakuba, obok niego stoi jego syn Józef, którego matką była Rachela. Patriarcha unosi się z wysiłkiem na łożu aby wykonać gest błogosławieństwa jego wnukowi Efraimowi, który w geście pokory pochylił głowę. Obok jego leży Manasses. Zdarzeniu się przygląda stojąca obok łoża żona Józefa, Asenat. Jakub został tu ukazany jako sędziwy żydowski starzec z obfitym siwym zarostem ubrany w żółtawą chustę i białe szaty. Na twarzy klęczącego przy łożu Efraima widać głębokie poruszenie spotęgowane gestem rąk; dłonie mocno przycisnął do serca. Jego brat leżąc na brzuchu dziadka lekko odsuwa czerwony koc. Obu braciom Rembrandt nadał odmienne rysy twarzy, Efraim jest blondynem, Manasses brunetem o ciemnych oczach. Na jego twarzy widać lekkie zasmucenie. Józefa i jego małżonkę odróżnia bogactwo strojów. Syn Jakuba ma skromne ugrowe szaty, a na głowie turban, natomiast odziana w czarną suknię i ozdobny welon Asenat ozdobiła się bogatą biżuterią; złotym naszyjnikiem, koralami, kolczykami i ozdobnymi aplikacjami na welonie. Światło pada z góry od lewej strony przede wszystkim na postać Jakuba i białą pościel które tworzą główny akcent kolorystyczny. Blask odbija się na twarzach wszystkich postaci oraz na dekolcie Asenat. W sposób czysto symboliczny światło podkreśla akt błogosławieństwa odzianego w złocistą tunikę Efraima, ponieważ jego głowa wydaje się być otoczona delikatną poświatą.
Obraz jest zmodyfikowaną przez Rembrandta ilustracją starotestamentowego wydarzenia zapisanego w Księdze Rodzaju:
Wbrew zgodnie przyjętemu zwyczajowi błogosławieństwa syna pierworodnego Jakub dotyka głowy młodszego. Tym samym powierzył mu losy rodziny i całego plemienia Izraela. Wywołuje to reakcję Józefa, który sugestywnie wskazuje rękę w stronę Manassesa. Na tę zwróconą Jakubowi uwagę tenże odpowiada, iż Efraim stanie się ojcem wielkiego narodu i słowa te będą prorocze.
Ponadto temat odnosi się do relacji między judaizmem i pogaństwem. Manasses reprezentuje pokolenie Izraela, zaś Efraim lud egipski. Rembrandt przedstawił w sposób nie ortodoksyjny biblijne wydarzenie, nadając jemu aspekt rodzinny. Zgodnie z zapisem biblijnym żona Józefa nie była obecna podczas błogosławieństwa. Tym samym artysta zaciera granicę między historią biblijną a życiem, którego doświadcza na co dzień. Co więcej jest to wpisany w biblijny wątek portret rodziny Wilhelma Schrijvera, który zamówił ten obraz u artysty. Zleceniodawca polecił artyście namalowanie jego wraz z żoną Wendelą de Graeff i dwojgiem ich dzieci. Nie wiadomo czyje rysy ma postać Jakuba.

</doc>
<doc id="1893081" url="https://pl.wikipedia.org/wiki?curid=1893081" title="Berlińskie Towarzystwo Neurologii i Psychiatrii">
Berlińskie Towarzystwo Neurologii i Psychiatrii



</doc>
<doc id="1893083" url="https://pl.wikipedia.org/wiki?curid=1893083" title="Ladislav Haškovec">
Ladislav Haškovec

Ladislav Haškovec (ur. 18 kwietnia 1866 w Bechyně, zm. 16 stycznia 1944 w Pradze) – czeski lekarz neurolog i psychiatra. Wprowadził do medycyny termin akatyzji. Czołowy przedstawiciel czeskiego ruchu eugenicznego. 
Członek korespondent Royal College of Psychiatrists od 1930 roku.
Od 1904 roku wydawał i redagował w Pradze czasopismo „Revue v neurologii, psychiatrii, fysikální a diaetetické therapii” (od 1927 „Revue v neurologii a psychiatrii”). 

</doc>
<doc id="1893084" url="https://pl.wikipedia.org/wiki?curid=1893084" title="MiG E-8">
MiG E-8

MiG E-8 – radziecki, eksperymentalny myśliwiec będący zmodyfikowaną wersją samolotu MiG-21. Modyfikacje miały zwiększyć możliwości manewrowe maszyny oraz polepszyć warunki funkcjonowania i zasięgu pokładowej stacji radiolokacyjnej. Z dwóch wybudowanych prototypów jeden uległ katastrofie.
Historia.
Geneza.
MiG-21 był nieodrodnym dzieckiem czasów, w których powstał – w których o jakości i przydatności myśliwców na polu walki decydowała osiągana prędkość. Zastosowane w konstrukcji MiG-a-21 skrzydła delta i czysty aerodynamicznie kształt pozwalały mu na osiąganie dwukrotnej prędkości dźwięku. Dzięki swojej sylwetce maszyna dorobiła się nieoficjalnej nazwy „ołówek”. Wlot powietrza do silnika umieszczono w dziobie samolotu. Regulowano jego średnicę za pomocą ruchomego stożka, wystającego poza obrys wlotu powietrza. W stożku umieszczono antenę stacji radiolokacyjnej. Wielkość stożka ograniczała średnicę zastosowanej anteny. Użycie w wersji MiG-21PF nowego radaru RP-21 z nową, większą anteną, wymusiło na konstruktorach przebudowę wlotu powietrza i stożka aby można było pomieścić całe urządzenie. Zastosowane w samolocie trójkątne skrzydło, które swoją największą wydajność uzyskiwało przy prędkościach ponaddźwiękowych miało swoje wady. Główną z nich była ograniczona manewrowość samolotu. Projekt E-8 miał za zadanie wyeliminowanie obydwu tych mankamentów. Zwiększyć zdolności manewrowe samolotu oraz zwiększyć ilość miejsca, jakie można przeznaczyć na zamontowanie nowego radaru z nową, większą anteną.
Projekt.
Pracę projektowa rozpoczęto w 1960 roku, planowano, że nowa maszyna zastąpi na liniach montażowych samolot MiG-21PF. Aby wyeliminować potrzebę montowania anteny radarowej w stożku wlotowym powietrza, zdecydowano się przenieść cały wlot pod kadłub samolotu. Dzięki takiemu rozwiązaniu można było zwiększyć średnicę anteny oraz zakres jej ruchów, wygospodarowano również więcej miejsca na bloki aparatury radioelektronicznej. Zwiększeniu możliwości manewrowych służyło zamontowanie z przodu kadłuba ruchomego destabilizatora, pełniącego rolę dodatkowego usterzenia poziomego. Zastosowano nowy silnik o zwiększonym ciągu w porównaniu ze standardowo stosowanym w MiG-u-21 R-11F2S-300. W celu polepszenia stateczności całej konstrukcji, na końcu kadłuba zamontowano dużą płetwę podkadłubową. W czerwcu 1960 roku gotowy był projekt nowej maszyny. E-8, który w wersji seryjnej miał nosić oznaczenie MiG-23. Miał to być myśliwiec działający w każdych warunkach atmosferycznych, w dzień i w nocy, przeznaczony do przechwytywania i niszczenia nieprzyjacielskich maszyn w bezpośredniej bliskości frontu.
Użycie.
Gotowy samolot (prototyp oznaczony jako E-8-1) o numerze burtowym 81 po raz pierwszy wzniósł się w powietrze 17 kwietnia 1962 roku. Za jego sterami siedział pilot doświadczalny biura konstrukcyjnego MiGa G.K. Mosołow. Próby przebiegały pomyślnie aż do piątego lotu, podczas którego nastąpiła awaria silnika. Maszynę udało się bezpiecznie sprowadzić na ziemię ale podobna sytuacja miała miejsce w kolejnych sześciu lotach. W 21 i 25 locie doszło do pożaru silnika, który dopiero po takiej awarii wymieniono na nowy egzemplarz. Dalsze badania trwały do 11 września 1962 roku, kiedy to podczas 40 lotu doszło do rozpadu szóstego stopnia sprężarki silnika. Samolot eksplodował na wysokości 8 kilometrów nad ziemią. Tuż przed wybuchem Mosołow katapultował się z E-8 i przeżył katastrofę, jednak obrażenia, jakie odniósł, zakończyły jego karierę w roli pilota doświadczalnego. Jeszcze przed zniszczeniem pierwszego prototypu, 29 czerwca 1962 roku swój dziewiczy lot odbył drugi prototyp (oznaczony jako E-8-2) o numerze burtowym 82. Za jego sterami siedział pilot doświadczalny MiGa A.W. Fiedotow. Niestety po wykonaniu 4 września trzynastego lot, dalsze próby zawieszono i już ich nie podjęto. Cały program budowy E-8 i jego wersji seryjnej został zarzucony, a oznaczenie MiG-23 dostał zupełnie inny samolot. Nie jest do końca jasne, dlaczego zrezygnowano z rozwijania awangardowej, jak na czasy, w których powstała, konstrukcji E-8. Amerykański F-16 Fighting Falcon z podobnie umieszczonym chwytem powietrza po raz pierwszy wzbił się w powietrze ponad 10 lat później, a konstruktorzy rosyjscy do układu przetestowanego na E-8, powrócili dopiero w samolocie MiG 1-44.
Konstrukcja.
Wlot powietrza do silnika miał kształt silnie spłaszczonego sześciokąta i znajdował się pod kadłubem na wysokości kabiny pilota. Pośrodku umieszczona była podłużna przegroda rozdzielająca powietrze do dwóch kanałów, które schodziły się ponownie w jeden tuż przed wejściem do silnika. Wlatujący do środka strumień powietrza regulowany był za pomocą pionowego klina, który miał trzy stopnie rozchylenia. W przedniej części wlotu znalazła się również wnęka dla jednokołowego podwozia przedniego. W przodzie kadłuba zamontowano radar Saphir-21, który nie był wówczas używany na standardowych MiGach-21. Również z przodu kadłuba, po obu jego stronach zamontowano ruchome destabilizatory o rozpiętości 2,6 metra. Podczas lotu z prędkościami poddźwiękowymi poruszały się one swobodnie w strumieniu opływającego je powietrza. Przy przechodzeniu do prędkości ponaddźwiękowych destabilizatory były automatycznie blokowane w neutralnej pozycji. Przed zastosowaniem takiego rozwiązanie, sprawdzono je doświadczalnie na samolocie MiG E-6T-3. Przednie powierzchnie nośne zwiększyły współczynnik siły nośnej, dwukrotnie w porównaniu z MiGiem-21 przy prędkości 2 Ma i ponad dwukrotnie przy prędkości 1,5 Ma. Dzięki takiemu rozwiązaniu osiągnięto zdecydowanie większą możliwość manewrowania samolotem. Na samolocie MiG-21, lecącym z prędkością 2 Ma na wysokości 15 000 metrów, dopuszczalne przeciążenie, jakiemu mógł się poddać myśliwiec wynosiło 2,5 g. W tych samych warunkach E-8 mógł manewrować z przeciążeniem dochodzącym do 5,1 g. Destabilizatory zmniejszyły stateczność podłużna samolotu, aby temu przeciwdziałać zamontowano składaną płetwę podkadłubową. Podczas lądowania odchylała się ona w prawo, wracając do pionowej pozycji podczas lotu. Innymi innowacyjnymi rozwiązaniami zastosowanymi w E-8 były integralne zbiorniki paliwa, pięć umieszczonych w kadłubie i cztery w skrzydłach. Przebudowano osłonę kabiny pilota, przystosowując ją do użycia nowego fotela wyrzucanego KM-1. Skrzydła i usterzenie w porównaniu z MiG-21PF pozostały praktycznie bez zmian. Obniżono jedynie o 135 mm położenie usterzenia poziomego.
Uzbrojenie.
Na E-8 nie przewidywano zastosowania stałego uzbrojenia strzeleckiego. Planowano możliwość przenoszenia dwóch pocisków rakietowych K-13 lub nowocześniejszych R-23. Maszyna mogła również przenosić dwie bomby o wagomiarze 500 kg każda.

</doc>
<doc id="1893088" url="https://pl.wikipedia.org/wiki?curid=1893088" title="Borys Anrep">
Borys Anrep



</doc>
<doc id="1893091" url="https://pl.wikipedia.org/wiki?curid=1893091" title="Lashtal Press">
Lashtal Press



</doc>
<doc id="1893093" url="https://pl.wikipedia.org/wiki?curid=1893093" title="Iwanuma">
Iwanuma

 – miasto w Japonii, w prefekturze Miyagi na wyspie Honsiu ("Honshū"). 
Ma powierzchnię 60,45 km2 . W 2020 r. mieszkało w nim 44 091 osób, w 17 234 gospodarstwach domowych (w 2010 r. 44 198 osób, w 15 530 gospodarstwach domowych).
Położenie.
Miasto leży w południowej części prefektury nad Oceanem Spokojnym. Graniczy z miastem Natori.
Historia.
W 1971 roku miastu przyznano rangę administracyjną "-shi" (市).

</doc>
<doc id="1893097" url="https://pl.wikipedia.org/wiki?curid=1893097" title="Kesennuma">
Kesennuma

 – miasto w Japonii (prefektura Miyagi), na wyspie Honsiu ("Honshū"), nad Oceanem Spokojnym. 
Ma powierzchnię 332,44 km2 . W 2020 r. mieszkało w nim 61 171 osób, w 24 508 gospodarstwach domowych (w 2010 r. 73 494 osoby, w 25 464 gospodarstwach domowych).
Położenie.
Miasto leży w północnej części prefektury nad Oceanem Spokojnym. Graniczy z miastami:
Historia.
Miasto otrzymało szczebel jednostki administracyjnej "-shi" (市) po dołączeniu do niego mniejszych jednostek w 1953 roku.

</doc>
<doc id="1893098" url="https://pl.wikipedia.org/wiki?curid=1893098" title="Oshu">
Oshu



</doc>
<doc id="1893100" url="https://pl.wikipedia.org/wiki?curid=1893100" title="Mustafa Kruja">
Mustafa Kruja



</doc>
<doc id="1893101" url="https://pl.wikipedia.org/wiki?curid=1893101" title="Asim Xhenani">
Asim Xhenani



</doc>
<doc id="1893104" url="https://pl.wikipedia.org/wiki?curid=1893104" title="Dekanat osiecki (diecezja siedlecka)">
Dekanat osiecki (diecezja siedlecka)



</doc>
<doc id="1893108" url="https://pl.wikipedia.org/wiki?curid=1893108" title="Lactarius auriolla">
Lactarius auriolla

Lactarius auriolla Kytöv. – gatunek grzybów należący do rodziny gołąbkowatych ("Russulaceae"). 
Morfologia.
Średnicy 4–8 cm, żółty lub żółtawy, u młodych owocników wypukły, z wgłębieniem w środku, po dojrzeniu lejkowaty, z włókienkowatym brzegiem.
Blaszkowy, blaszki białe, proste i przyrośnięte do trzonu. 
Długości 3,5–6,5 cm i średnicy 1,2–2 cm, barwy kapelusza, suchy, pusty w środku. 
Zbudowany jest z kulistawych komórek powodujących ich specyficzną kruchość i nieregularny przełam. Ma ostry smak, wydziela białe mleczko, przebarwiające się żółto na powietrzu, pomarańczowe w roztworze wodorotlenku potasu. 
Elipsoidalne, o wymiarach 7,3–9,1×5,4–6,6 μm, bez pory rostkowej, pokryte amyloidalną siateczką. 
Występowanie i siedlisko.
W Polsce nie występuje.
Organizm mikoryzowy, rozwijający się w glebie w wilgotnych lasach, w obecności świerku pospolitego ("Picea abies"), szczególnie na wapiennych glebach. Wytwarza owocniki (w Europie) w sierpniu i wrześniu.

</doc>
<doc id="1893109" url="https://pl.wikipedia.org/wiki?curid=1893109" title="Autostrada A67 (Holandia)">
Autostrada A67 (Holandia)

Autostrada A67 (nl. "Rijksweg 67") - autostrada w Holandii przecinająca kraj na osi wschód-zachód, o długości 75 km. Kontynuując bieg belgijskiej autostrady A21 z kierunku Turnhout przez południowo-zachodnią część kraju do granicy niemieckiej, gdzie przechodzi w autostradę A40 w kierunku Dortmundu. 
Trasy europejskie.
Na całej długości autostrada A67 jest częścią trasy europejskiej E34.

</doc>
<doc id="1893111" url="https://pl.wikipedia.org/wiki?curid=1893111" title="Mleczaj sutkowaty">
Mleczaj sutkowaty

Mleczaj sutkowaty ("Lactarius mammosus" Fr.) – gatunek grzybów należący do rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Synonimy łacińskie:.
Nazwę polską podała Alina Skirgiełło w 1998 r. W polskim piśmiennictwie mykologicznym gatunek ten opisywany był też jako mleczaj bury. 
Morfologia.
Średnicy 3–8 cm, barwy ciemnobrązowej, z lekko szarawym lub czerwonawym odcieniem, niekiedy delikatnie, koncentrycznie strefowany, czasami z małym garbkiem w centrum. Pokryty suchą, matową lub filcowatą skórką.
Blaszkowy, blaszki początkowo barwy żółtawej, po dojrzeniu ochrowe.
Zabarwiony jaśniej od kapelusza, białawo lub cielistoczerwonawo.
Zbudowany jest z kulistawych komórek powodujących jego specyficzną kruchość i nieregularny przełam. Ma słabą woń przypominającą miąższ orzecha kokos właściwego ("Cocos nucifera"). Wydziela ostre, białawe, nie przebarwiające się mleczko.
Elipsoidalne, o wymiarach 7–9,5×5,5–6,5 μm, bez pory rostkowej, o brodawkowato-usiatkowanej, amyloidalnej powierzchni.
Występowanie.
Organizmy mikoryzowy, rozwijający się w glebie. Rośnie w lasach iglastych, przeważnie w obecności świerków i sosen. Wytwarza owocniki (w Europie) od sierpnia do października.
Gatunki podobne.
Wśród grzybów o morfologicznie zbliżonych owocnikach wymienia się następujące gatunki.:

</doc>
<doc id="1893112" url="https://pl.wikipedia.org/wiki?curid=1893112" title="Lactarius mammosus">
Lactarius mammosus



</doc>
<doc id="1893113" url="https://pl.wikipedia.org/wiki?curid=1893113" title="Kattendorf">
Kattendorf

Kattendorf – gmina w Niemczech w kraju związkowym Szlezwik-Holsztyn, w powiecie Segeberg, siedziba urzędu Kisdorf.

</doc>
<doc id="1893114" url="https://pl.wikipedia.org/wiki?curid=1893114" title="Dawid Binemann-Zdanowicz">
Dawid Binemann-Zdanowicz

Dawid Binemann-Zdanowicz (ur. 14 listopada 1949) – polski adwokat i działacz społeczny, doktor nauk prawnych, członek naczelnych władz Kościoła Ewangelicko-Augsburskiego w Rzeczypospolitej Polskiej, dziennikarz prasowy, autor publikacji naukowych i popularnonaukowych, nauczyciel akademicki.
Życiorys.
Urodził się w rodzinie inteligenckiej na zesłaniu w dniu 14 listopada 1949 w Północnym Kazachstanie. W wyniku sowieckich represji wcześnie utracił rodziców. Szkołę średnią ukończył jako wychowanek domu dziecka. Absolwent Wydziału Prawa i Administracji Uniwersytetu Jagiellońskiego w Krakowie. Po studiach odbył aplikację prokuratorską w Toruniu, a następnie pracował w PAN oraz w Instytucie Problematyki Przestępczości w Warszawie.
W 1979 został wpisany na listę adwokatów Okręgowej Izby Adwokackiej w Toruniu.
Prowadzi kancelarię adwokacką we Włocławku i w Warszawie. W latach 1986–1995 obrońca wojskowy przed Sądem Pomorskiego Okręgu Wojskowego w Bydgoszczy. Pochodzi z rodziny polsko-niemieckiej, zwolennik pojednania polsko-niemieckiego oraz w ruchu ekumenicznym na rzecz jedności wszystkich chrześcijan. Działacz Ogólnopolskiego Stowarzyszenia Społecznego "Misja Pojednania", odznaczony Komandorią "Missio Reconciliationis". Członek Parafii Ewangelicko-Augsburskiej w Toruniu, prezes Polskiego Towarzystwa Ewangelickiego w Toruniu.
W latach 1997–2012 członek Synodu Kościoła Ewangelicko-Augsburskiego w Rzeczypospolitej Polskiej i członek Synodalnej Komisji ds. Prawnych, kurator diecezji pomorsko-wielkopolskiej KEA oraz wiceprzewodniczący Rady Synodalnej Kościoła Ewangelicko-Augsburskiego w Rzeczypospolitej Polskiej. Od 2007 roku przewodniczący Komisji Historycznej Kościoła Ewangelicko-Augsburskiego, badającej przeszłość Kościoła w epoce totalitaryzmu. Wielokrotnie reprezentował Kościół Ewangelicko-Augsburski w Rzeczypospolitej Polskiej poza granicami kraju, na synodach i międzynarodowych konferencjach naukowych[8],[9],[10],[11],[12].
Obok praktyki zawodowej zajmuje się także problematyką prawa wyznaniowego, a zwłaszcza ustrojem Kościoła Ewangelicko-Augsburskiego w Polsce oraz restytucją mienia ewangelickiego. Reprezentuje Kościół Ewangelicko-Augsburski w RP w pracach Komisji Regulacyjnej Ministerstwa Administracji i Cyfryzacji, a od 16.11.2015 r. MSWiA w Warszawie. Na mocy uchwały Rady Wydziału Prawa i Administracji Uniwersytetu Warszawskiego z dnia 23 września 2019 r. uzyskał stopień doktora nauk społecznych w dyscyplinie nauki prawne, na podstawie rozprawy doktorskiej pt. "Uregulowanie stanu prawnego nieruchomości Kościoła Ewangelicko-Augsburskiego w III RP", adiunkt w Kujawskiej Szkole Wyższej we Włocławku. 
Dawid Binemann-Zdanowicz pracę adwokacką łączy z działalnością literacką i dziennikarską. Jest autorem powieści oraz wielu felietonów i artykułów z zakresu publicystyki, prawa i historii. Związany emocjonalnie z Ciechocinkiem, przez wiele lat był wiceprezesem Towarzystwa Przyjaciół Ciechocinka. Członek Związku Sybiraków, doradca prawny Zarządu Głównego Związku Kombatantów Rzeczypospolitej Polskiej oraz Byłych Więźniów Politycznych w Warszawie.
Żonaty, żona Teresa jest notariuszem w stanie spoczynku. Posiada dorosłego syna, informatyka, który doktoryzował się na Uniwersytecie Christiana-Albrechta w Kilonii. Hobby: turystyka i sporty wodne. Organizator licznych spływów kajakowych Wisłą i rzekami Pomorza. W latach osiemdziesiątych aktywny członek Jacht Klubu Marynarki Wojennej „Kotwica” w Gdyni.

</doc>
<doc id="1893115" url="https://pl.wikipedia.org/wiki?curid=1893115" title="Daniel Edusei">
Daniel Edusei

Daniel Edusei (ur. 2 września 1980 w Kumasi) – ghański piłkarz grający na pozycji lewego obrońcy.
Kariera klubowa.
Karierę piłkarską Edusei rozpoczął w klubie Ghapoha Readers z Temy. W 1997 roku zadebiutował w pierwszej lidze ghańskiej. W Ghapoha Readers grał do połowy 1999 roku i wtedy też wyjechał do Europy. Został piłkarzem greckiego drugoligowca Athinaikosu AS. Na koniec sezonu 1999/2000 awansował z nim do pierwszej ligi, a w 2001 roku powrócił z Athinaikosem do drugiej ligi.
Po spadku Athinaikosu Edusei odszedł do Ethnikosu Asteras. W 2002 roku doświadczył kolejnej degradacji do drugiej ligi i latem 2002 przeszedł do Aigaleo Ateny. Grał w nim do 2008 roku, a sezon 2007/2008 spędził w Beta Ethniki. Od lata 2008 do lata 2009 występował w cypryjskim Ethnikosie Achna, z którym rozwiązał kontrakt i stał się wolnym zawodnikiem. Następnie występował w Ghanie w zespołach Liberty Professionals oraz New Edubiase United. W 2015 roku zakończył karierę.
Kariera reprezentacyjna.
W reprezentacji Ghany Edusei zadebiutował w 1998 roku. W tym samym roku był w kadrze Ghany na Puchar Narodów Afryki 1998, na którym wystąpił dwukrotnie: w meczach z Tunezją (2:0) i z Togo (1:2). W 2006 roku podczas Pucharu Narodów Afryki 2006 rozegrał dwa mecze: z Senegalem (1:0) i z Zimbabwe (1:2).

</doc>
<doc id="1893117" url="https://pl.wikipedia.org/wiki?curid=1893117" title="Służebność przesyłu">
Służebność przesyłu

Służebność przesyłu – ograniczone prawo rzeczowe należące do służebności, którego przedmiotem jest korzystanie z urządzeń służących do przesyłu energii, substancji itp.
W prawie polskim.
W polskim systemie prawa zostało unormowane w art 3051-3054 Kodeksu cywilnego. Pojęcie służebności przesyłu zostało wprowadzone do polskiego prawodawstwa z dniem 3 sierpnia 2008 r. art 1 pkt 2 ustawy z 30 maja 2008 r. () zmieniającej ustawę kodeks cywilny. Jest to prawo polegające na obciążeniu nieruchomości na rzecz przedsiębiorcy, który zamierza wybudować lub którego własność stanowią urządzenia, o których mowa w art. 49 § 1, prawem polegającym na tym, że przedsiębiorca może korzystać w oznaczonym zakresie z nieruchomości obciążonej, zgodnie z przeznaczeniem tych urządzeń.
Do służebności przesyłu stosuje się odpowiednio przepisy o służebnościach gruntowych.
Powstanie służebności przesyłu.
Służebność przesyłu może powstać w drodze umowy pomiędzy właścicielem nieruchomości a właścicielem sieci władnącej, z mocy orzeczenia sądowego lub też na skutek zasiedzenia. Jeżeli właściciel nieruchomości odmawia zawarcia umowy o ustanowienie służebności przesyłu, a jest ona konieczna dla właściwego korzystania z urządzeń, o których mowa w art. 49 § 1, przedsiębiorca może żądać jej ustanowienia za odpowiednim wynagrodzeniem.
Jeżeli przedsiębiorca odmawia zawarcia umowy o ustanowienie służebności przesyłu, a jest ona konieczna do korzystania z urządzeń, o których mowa w art. 49 § 1, właściciel nieruchomości może żądać odpowiedniego wynagrodzenia w zamian za ustanowienie służebności przesyłu.
Wygaśnięcie służebności przesyłu.
Służebność przesyłu wygasa najpóźniej wraz z zakończeniem likwidacji przedsiębiorstwa. Po wygaśnięciu służebności przesyłu na przedsiębiorcy ciąży obowiązek usunięcia urządzeń, o których mowa w art. 49 § 1, utrudniających korzystanie z nieruchomości. Jeżeli powodowałoby to nadmierne trudności lub koszty, przedsiębiorca jest obowiązany do naprawienia wynikłej stąd szkody.
Umowa służebności przesyłu.
Obecnie przedsiębiorca przesyłowy nie chcąc narazić się na roszczenie odszkodowawcze właściciela gruntu z tytułu bezumownego korzystania z nieruchomości (w przypadku istniejącej instalacji), jak i uregulować na przyszłość kwestie korzystania z nieruchomości (w przypadku planowanej instalacji) powinien zawrzeć z właścicielem umowę o ustanowienie służebności przesyłu urządzeń, które obciążają lub mają ”obciążać” konkretną nieruchomość. Z uwagi na fakt, iż oświadczenie woli osoby ustanawiającej służebność przesyłu wymaga dla swojej ważności formy aktu notarialnego (art. 245 § 2 kc) umowę taką należy sporządzić przed notariuszem. Powinna ona zawierać w szczególności zakres i sposób korzystania z nieruchomości (treść służebności), a także określać ewentualne wynagrodzenie z tego tytułu.

</doc>
<doc id="1893118" url="https://pl.wikipedia.org/wiki?curid=1893118" title="Louis Agyemang">
Louis Agyemang

Louis Agyemang (ur. 4 kwietnia 1983 w Akrze) – ghański piłkarz grający na pozycji napastnika.
Kariera klubowa.
Karierę piłkarską Agyemang rozpoczął w klubie Hearts of Oak z Akry. W 2002 roku zadebiutował w jego barwach w pierwszej lidze ghańskiej. W debiutanckim sezonie wywalczył mistrzostwo Ghany. Kolejne sukcesy z Hearts of Oak osiągnął w 2005 roku, gdy po raz drugi został mistrzem kraju oraz zdobył Puchar Konfederacji (w finale 1:1, 1:1 k. 8:7 z Asante Kotoko).
W 2005 roku Ghańczyk odszedł do południowoafrykańskiego Kaizer Chiefs z Johannesburga. Po 2 latach gry w Premier Soccer League przeszedł do tunezyjskiego Étoile Sportive du Sahel, z którym zdobył Puchar Tunezji. Na początku 2008 roku zmienił klub i na pół sezonu przeszedł do Dynamos Polokwane, drugoligowca z RPA.
W połowie 2008 roku Agyemang wrócił do Ghany i został zawodnikiem Asante Kotoko. Następnie występował w drużynach Medeama SC oraz Ashanti Gold SC. W 2015 roku zakończył karierę.
Kariera reprezentacyjna.
W reprezentacji Ghany Agyemang zadebiutował w 2005 roku. W 2006 roku podczas Pucharu Narodów Afryki 2006 był w kadrze Ghany rezerwowym i nie rozegrał żadnego spotkania.

</doc>
<doc id="1893119" url="https://pl.wikipedia.org/wiki?curid=1893119" title="Hüttblek">
Hüttblek

Hüttblek – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kisdorf.

</doc>
<doc id="1893120" url="https://pl.wikipedia.org/wiki?curid=1893120" title="Huettblek">
Huettblek



</doc>
<doc id="1893121" url="https://pl.wikipedia.org/wiki?curid=1893121" title="Alicja Boniuszko">
Alicja Boniuszko

Alicja Boniuszko (ur. 16 października 1937 w Miadziole; zm. 23 grudnia 2019 w Gdańsku) – polska tancerka baletowa.
Życiorys.
Boniuszko urodziła się i wychowała w Madziole k. Wilna. Jednak po 1945 repatriowała się do Polski, osiadając w Gdańsku. Tam też ukończyła w 1956 r. Państwową Szkołę Baletową, gdzie uczyła ją Janina Jarzynówna-Sobczak. Także tam rozpoczęła swoją karierę sceniczną, gdzie od 1956 r. była primabaleriną Opery Bałtyckiej. Wielokrotnie występowała na krajowych i międzynarodowych konkursach tanecznych. W 1961 r. uzyskała trzecią nagrodę Międzynarodowego Konkursu Tańca w Rio de Janeiro. W 1977 r. porzuciła taniec, po czym zajmowała się dorywczo pracą pedagogiczną i choreograficzną. Prowadziła m.in. zajęcia w gdańskiej szkole baletowej.
W 2000 roku Rada Miasta Gdańska przyznała Alicji Boniuszko Medal Księcia Mściwoja II, uzasadniając swój wybór jako nagrodę "za całokształt działań podejmowanych w dziedzinie kultury, w szczególności za pracę i zasługi na niwie artystycznej, rozsławienie imienia Gdańska w kraju i na świecie". W kwietniu 2009 została odznaczona Złotym Medalem „Zasłużony Kulturze Gloria Artis”. Pochowana na Cmentarzu Łostowickim w Gdańsku w kolumbarium (kwatera 69-52-2).
Ważniejsze role.
Ponadto Alicja Boniuszko wystąpiła gościnnie w trzech filmach, grając role baletnic:

</doc>
<doc id="1893123" url="https://pl.wikipedia.org/wiki?curid=1893123" title="Kisdorf">
Kisdorf

Kisdorf – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kisdorf.

</doc>
<doc id="1893125" url="https://pl.wikipedia.org/wiki?curid=1893125" title="Ghandi Kassanu">
Ghandi Kassanu



</doc>
<doc id="1893126" url="https://pl.wikipedia.org/wiki?curid=1893126" title="Spust (hydrotechnika)">
Spust (hydrotechnika)

Spust – rodzaj urządzenia upustowego stosowanego na stopniach wodnych, przeznaczony do przeprowadzenia wód ze stanowiska górnego do stanowiska dolnego.
Ten rodzaj urządzeń upustowych charakteryzuje się tym, że jego podstawowym elementem roboczym jest przewód zamknięty przeprowadzający wodę między stanowiskami stopnia wodnego. Górna krawędź wlotowa spustu znajduje się poniżej poziomu wody na stanowisku górnym. Większość spustów jest projektowana w ten sposób, aby istniała możliwość przeprowadzenia różnych wielkości przepływu przy różnych poziomach piętrzenia na stanowisku górnym. Wynika to z faktu, iż spusty wykorzystuje się do przeprowadzenia przez stopień wód budowlanych, wezbraniowych, regulacji odpływu, czy do opróżniania zbiornika.
Podział spustów.
W zależności do warunków pracy spusty dzieli się na:
Elementy składowe spustu.
Podstawowym elementem spustu jest przewód zamknięty wraz z wlotem na stanowisku górnym i wylotem na stanowisku dolnym stopnia wodnego. Spust wyposażony jest w odpowiednie zamknięcia:
O tym czy dany spust musi być wyposażony w określony rodzaj zamknięć oraz o ilości wymaganych spustów i innych urządzeń upustowych na stopniu, decyduje przynależność do klasy budowli hydrotechnicznej. Dla budowli klasy III i wyższej wymagane są wszystkie trzy ww. rodzaje zamknięć dla spustu. Ponadto dla spustów bezciśnieniowych należy wykonać przewód powietrzny dla kanału.
Charakterystyka spustów.
Spusty bezciśnieniowe.
Przy tego rodzaju spustach woda przepływa w przewodzie poniżej zamknięć głównych w sposób bezciśnieniowy, tzn. ze swobodnym zwierciadłem wody w przewodzie. Zatem w świetle przewodu istnieje przestrzeń wypełniona wodą, powyżej której znajduje się przestrzeń wypełniona powietrzem atmosferycznym. Przy tego rodzaju spustach zamknięcia główne lokalizuje się możliwie najbliżej wlotu do spustu.
Spusty ciśnieniowe.
Spusty ciśnieniowe niezatopione charakteryzują się tym, że cały przekrój przewodu wypełniony jest wodą. Zamknięcia główne znajdują się przy wylocie wody ze spustu. Poziom wody dolnej przy wylocie ze spustu jest niższy niż górnej krawędzi przewodu, co oznacza, że nie ma wpływu na strumień wody wypływający ze spustu.
Spusty ciśnieniowe zatopione również podczas pracy mają przewody całkowicie wypełnione wodą, a zamknięcia główne lokalizuje się przy wylocie spustu. Różnica w charakterystyce pracy takich spustów w stosunku do niezatopionych polega na tym, że poziom wody dolnej wpływa na pracę – wydatek – spustu. Tego rodzaju spusty nazywane są syfonami. Wydatek takich spustów zależny jest od różnicy poziomów wody na stanowisku górnym i dolnym.
Spusty podciśnieniowe.
Spusty podciśnieniowe nazywane są lewarami. Lewary budowane są z wylotem zatopionym, tzn. z wylotem przewodu poniżej poziomu zwierciadła wody dolnej, lub niezatopione, tzn. z wylotem powyżej wody dolnej. Lewary mogą działać samoczynnie lub być sterowane przez obsługę. Charakterystyczną cechą pracy lewarów są znaczne prędkości przepływu wody oraz ciśnienia niższe niż atmosferyczne w przewodzie. Problemem dla tego rodzaju pracy są silne zjawiska kawitacji, mające duży, niszczący wpływ na przewód podczas eksploatacji.

</doc>
<doc id="1893127" url="https://pl.wikipedia.org/wiki?curid=1893127" title="Teksas (tkanina)">
Teksas (tkanina)



</doc>
<doc id="1893128" url="https://pl.wikipedia.org/wiki?curid=1893128" title="Teksas (ujednoznacznienie)">
Teksas (ujednoznacznienie)



</doc>
<doc id="1893129" url="https://pl.wikipedia.org/wiki?curid=1893129" title="Dialioideae">
Dialioideae

Dialioideae – podrodzina roślin stanowiąca jedną z linii rozwojowych rodziny bobowatych ("Fabaceae"), dawniej plemię "Dialineae" w obrębie podrodziny brezylkowych "Caesalpinioideae". Grupa wyodrębniła się przed podziałem bobowatych na bobowate właściwe i brezylkowe, ale już po powstaniu starszych linii obejmujących podrodziny "Detarioideae", "Cercidoideae" i "Duparquetioideae". 
Należy tu 17 rodzajów z około 85 gatunkami, z czego 28 gatunków należy do rodzaju "Dialium". Należą tu rośliny zielne, krzewiaste i drzewiaste, w tym najwyższe drzewa lasów tropikalnych – "Koompassia excelsa" osiągające blisko 90 m wysokości. Rośliny z tego rodzaju spotykane są w lasach strefy międzyzwrotnikowej. Rośliny bez brodawek korzeniowych.

</doc>
<doc id="1893130" url="https://pl.wikipedia.org/wiki?curid=1893130" title="Spust (ujednoznacznienie)">
Spust (ujednoznacznienie)

Spust:

</doc>
<doc id="1893132" url="https://pl.wikipedia.org/wiki?curid=1893132" title="Sonata fortepianowa nr 22 Beethovena">
Sonata fortepianowa nr 22 Beethovena

Sonata fortepianowa F-dur nr 22 op. 54 Ludwiga van Beethovena powstała w 1804 roku.
Składa się z dwóch części, których wykonanie trwa około 11 minut. Sonata nie posiada dedykacji.
Części utworu.
Utwór nie zawiera zwyczajowej części wolnej.

</doc>
<doc id="1893133" url="https://pl.wikipedia.org/wiki?curid=1893133" title="Zielonogórska Biblioteka Cyfrowa">
Zielonogórska Biblioteka Cyfrowa

Zielonogórska Biblioteka Cyfrowa (ZBC) – biblioteka cyfrowa tworzona przez Bibliotekę Uniwersytetu Zielonogórskiego, Bibliotekę Sztuki UZ, Instytut Historii UZ oraz Wojewódzką i Miejską Bibliotekę Publiczną w Zielonej Górze. Umożliwia szeroki zdalny dostęp do źródeł wiedzy, zasobów edukacyjnych, cyfrowych kopii najcenniejszych zabytków kultury piśmienniczej, kolekcji dzieł sztuki oraz materiałów regionalnych. 
Zielonogórska Biblioteka Cyfrowa należy do tej grupy bibliotek akademickich, którą wyróżnia połączenie idei biblioteki edukacyjnej z biblioteką dziedzictwa kulturowego i biblioteką regionalną. Podstawowym celem projektu jest zapewnienie powszechnego i bezpłatnego dostępu do zasobów cyfrowych. Plan zakłada rozbudowę infrastruktury dla regionalnej platformy elektronicznej, która będzie umożliwiała szybki dostęp do zasobów wiedzy oraz zabezpieczała i popularyzowała cenne dokumenty regionu i piśmiennicze zabytki kultury polskiej i europejskiej. 
Koordynatorem projektu jest Biblioteka Uniwersytetu Zielonogórskiego a biorą w nim udział instytucje naukowe, kulturalne i oświatowe z miasta i regionu (biblioteki, archiwa, muzea, placówki naukowo-badawcze). Uniwersytet Zielonogórski wnosi do projektu infrastrukturę sprzętową, oprogramowanie i szkolenia. Jest jednocześnie pomysłodawcą idei i liderem grupy. 
ZBC działa w oparciu o oprogramowanie dLibra opracowane i rozwijane przez Poznańskie Centrum Superkomputerowo-Sieciowe (PCSS). 
Zbiory prezentowane są w czterech kolekcjach: 
Zielonogórska Biblioteka Cyfrowa należy do Konsorcjum Polskich Bibliotek Cyfrowych, którego celem jest wspieranie aktywnej współpracy środowisk naukowych zmierzającej do wypracowania standardów jakości, rozbudowy zasobów cyfrowych oraz stosowania najnowszych technologii dla ich udostępniania i przechowywania, a także promowanie zbiorów i usług bibliotek cyfrowych.

</doc>
<doc id="1893135" url="https://pl.wikipedia.org/wiki?curid=1893135" title="PBZ Zagreb Indoors 2010">
PBZ Zagreb Indoors 2010

PBZ Zagreb Indoors 2010 – tenisowy turniej ATP z cyklu PBZ Zagreb Indoors rozgrywany w dniach 1–7 lutego 2010 roku w Zagrzebiu na kortach twardych w hali o puli nagród 450 000 euro.

</doc>
<doc id="1893137" url="https://pl.wikipedia.org/wiki?curid=1893137" title="Oersdorf">
Oersdorf

Oersdorf – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kisdorf.

</doc>
<doc id="1893138" url="https://pl.wikipedia.org/wiki?curid=1893138" title="Hamza Mohammed">
Hamza Mohammed

Hamza Mohammed (ur. 5 listopada 1980 w Kumasi) – ghański piłkarz grający na pozycji pomocnika.
Kariera klubowa.
Karierę piłkarską Mohammed rozpoczął w klubie Real Tamale United. W 1997 roku zadebiutował w jego barwach w pierwszej lidze ghańskiej. W 2002 roku odszedł do Asante Kotoko i wystąpił z nim w przegranym z Wydadem Casablanca finale Pucharu Zdobywców Pucharów. W 2003 roku znów grał w Realu Tamale United, a w 2004 roku w King Faisal Babes (zdobył z nim Top Four Cup). W latach 2005–2006 ponownie był piłkarzem Realu Tamale United.
W 2006 roku Ghańczyk odszedł do nowozelandzkiego New Zealand Knights z Auckland, grającego w A-League. Po pół roku gry w tym klubie przeszedł do rumuńskiego Ceahlăul Piatra Neamț. W połowie 2009 roku wrócił do Ghany i został zawodnikiem King Faisal Babes. W 2011 roku zakończył karierę.
Kariera reprezentacyjna.
W 1999 roku Mohammed wywalczył zdobył brązowy medal Mistrzostw Świata U-17. W dorosłej reprezentacji Ghany zadebiutował w 1999 roku. W 2002 roku podczas Pucharu Narodów Afryki 2002 był w kadrze Ghany rezerwowym i nie rozegrał żadnego spotkania. Z kolei w 2006 roku zagrał we 2 meczach Pucharu Narodów Afryki 2006: z Senegalem (1:0) i z Zimbabwe (1:2).

</doc>
<doc id="1893140" url="https://pl.wikipedia.org/wiki?curid=1893140" title="RemaDays">
RemaDays



</doc>
<doc id="1893142" url="https://pl.wikipedia.org/wiki?curid=1893142" title="Eric Allan Kramer">
Eric Allan Kramer

Eric Allan Kramer (ur. 26 marca 1962) – amerykański aktor. Studiował na Uniwersytecie Alberty w Edmonton.

</doc>
<doc id="1893143" url="https://pl.wikipedia.org/wiki?curid=1893143" title="Epimedium omszone">
Epimedium omszone

Epimedium omszone (" Epimedium pubigerum") – gatunek roślin z rodziny berberysowatych. Pochodzi z Azji Zachodniej (Turcja i Kaukaz) oraz południowo-wschodniej Europy (Bułgaria). Jest uprawiany w wielu krajach jako roślina ozdobna.
Morfologia.
Tworząca gęste dywany bylina o wysokości do 1 m, jeden z najwyższych gatunków epimedium. Liście pojedyncze, skórzaste, o sercowatej nasadzie, delikatnie omszone. Młode są często czerwono wybarwione, również jesienią liście przebarwiają się. Roślina wytwarza rozłogi. Kwiaty z ostrogą, zebrane po kilka-kilkanaście są z zewnątrz białe, od środka różowe i wyrastają na cienkich szypułkach znacznie powyżej liści. Kwitną od kwietnia do czerwca.
Zastosowanie.
Jest uprawiany przeważnie w grupach jako roślina okrywowa pod drzewami, krzewami. Epimedium, jako jedne z niewielu roślin dobrze znoszą zacienienie. Uprawia się go głównie ze względu na ładne i wybarwiające się liście oraz fakt, że może rosnąć pod drzewami. Jest łatwy w uprawie, przeważnie nie jest atakowany przez żadne choroby ani szkodniki.

</doc>
<doc id="1893144" url="https://pl.wikipedia.org/wiki?curid=1893144" title="Sievershütten">
Sievershütten

Sievershütten – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kisdorf.

</doc>
<doc id="1893145" url="https://pl.wikipedia.org/wiki?curid=1893145" title="Epimedium pubigerum">
Epimedium pubigerum



</doc>
<doc id="1893146" url="https://pl.wikipedia.org/wiki?curid=1893146" title="Sievershuetten">
Sievershuetten



</doc>
<doc id="1893147" url="https://pl.wikipedia.org/wiki?curid=1893147" title="Struvenhütten">
Struvenhütten

Struvenhütten – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kisdorf.

</doc>
<doc id="1893148" url="https://pl.wikipedia.org/wiki?curid=1893148" title="Struvenhuetten">
Struvenhuetten



</doc>
<doc id="1893149" url="https://pl.wikipedia.org/wiki?curid=1893149" title="Stuvenborn">
Stuvenborn

Stuvenborn – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kisdorf.

</doc>
<doc id="1893150" url="https://pl.wikipedia.org/wiki?curid=1893150" title="Wakendorf II">
Wakendorf II

Wakendorf II – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Kisdorf.

</doc>
<doc id="1893154" url="https://pl.wikipedia.org/wiki?curid=1893154" title="Johann Heinrich Buttstett">
Johann Heinrich Buttstett

Johann Heinrich Buttstett też "Buttstedt" (ur. 25 kwietnia 1666 w Bindersleben, zm. 1 grudnia 1727 w Erfurcie) – niemiecki kompozytor, organista i teoretyk muzyki okresu baroku.
Nauki gry organowej pobierał u Pachelbela i dzięki jego protekcji został w 1687 r. organistą w kościołach protestanckich i katolickich w Erfurcie. Komponował przede wszystkim msze organowe, ale także inne utwory na instrumenty klawiszowe (gł. organy). Pomimo zainteresowań kompozytorskich nie zyskał sławy w tej dziedzinie. Zapewniły mu ją jednak traktaty teoretyczne. Rozgłos zyskał dzięki "Ut mi sol, re fa la, tota musica et harmonia" (Erfurt 1717) i "Öffnetliche Erklärung" (Erfurt 1718), które wywołały ostrą polemikę z Johannem Matthesonem. Buttstedt wystąpił w nich jako zdecydowany zwolennik matematyczno-teologicznego ujęcia nauki o muzyce.

</doc>
<doc id="1893156" url="https://pl.wikipedia.org/wiki?curid=1893156" title="Jaz Czersko Polskie">
Jaz Czersko Polskie

 Jaz Czersko Polskie – jaz walcowy położony w rejonie ujścia Brdy do Wisły w Bydgoszczy, na stopniu wodnym „Czersko Polskie” otwierającym drogę wodną Wisła-Odra.
Jest najstarszym w Polsce jazem typu walcowego. Stanowi unikatowe dzieło budownictwa hydrotechnicznego w Polsce i w Europie, utrzymane w stanie sprawnym technicznie, w kształcie oryginalnym z początku XX wieku.
Lokalizacja.
Jaz położony jest przy ul. Toruńskiej 157b na styku osiedli: Brdyujście, Łęgnowo i Zimne Wody w Bydgoszczy. Obiekt zamyka od południowego wschodu tor regatowy i odcinek Brdy, w odległości 2,8 km od początku drogi wodnej Wisła-Odra. Jest najdalej na południe wysuniętym obiektem stopnia wodnego Czersko Polskie.
Historia.
Pierwsze prace nad kanalizacją odcinka Brdy w obrębie Bydgoszczy przeprowadzono w latach 1877–1879. W tym okresie wybudowano śluzę Brdyujście i dwa jazy iglicowe w Czersku Polskim o niewielkim piętrzeniu. Kolejnym stopniem na rzece był stopień Kapuściska zlokalizowany na szóstym kilometrze Brdy. W czasie modernizacji wodnego węzła bydgoskiego w latach 1904–1907, stopień ten zlikwidowano zwiększając piętrzenie w Brdyujściu. 
W celu podwyższenia piętrzenia w miejscu istniejącego poprzednio jazu kozłowo-iglicowego o wysokości piętrzenia 50 cm wybudowano jaz walcowy. Stalowe elementy poprzedniego jazu zostały rozebrane, a jego granitowe przyczółki prawdopodobnie zachowały się do dzisiaj i znajdują ponad metr pod wodą, kilkadziesiąt metrów powyżej jazu. Inwestycja w 66% finansowana była z funduszy Bydgoszczy, a w 33% z dotacji rządu pruskiego. Koszt budowy jazu i elektrowni, usytuowanej na jego lewym przyczółku wyniósł 1,2 mln marek.
Główną przyczyną modernizacji stopnia wodnego i budowy jazu walcowego była konieczność poszerzenia Portu Drzewnego w Bydgoszczy, w obliczu wzrastającego transportu drewna z Królestwa Kongresowego i Małopolski do Cesarstwa Niemieckiego drogą wodną Wisła-Odra. Po budowie jazu, w 1906 r. przez Brdyujście przetransportowano 5 mln m³ drewna, co stanowiło ⅓ importu drewna całej Rzeszy Niemieckiej.
W latach 1994–1997 jaz rozbudowano o przelew boczny, żelbetowy, trzyprzęsłowy, na którego wypadzie powstała (1997) druga elektrownia wodna wyposażona w 4 hydrozespoły z turbinami systemu Kaplana. W 2005 r. wykonano remont jazu walcowego, którego celem było przywrócenie mechanizmom wyciągowym oraz innym urządzeniom zdolności eksploatacyjnej.
Funkcja.
Zadaniem jazu jest przepuszczanie wód rzeki Brdy spiętrzonych dla potrzeb żeglugi na odcinku Czersko Polskie – hydrowęzeł Bydgoszcz przy ograniczeniu do minimum wahań zwierciadła wody na Brdzie. Piętrzenie na jazie (średnio 3,76 m) gwarantuje żeglowność na Brdzie na odcinku Śluza Miejska w Bydgoszczy–Śluza Czersko Polskie, niezakłóconą pracę ujęć wodnych, wylotów kanalizacji deszczowych oraz stabilizację wód gruntowych i odwodnienie terenów przyległych do rzeki.
Od 1997 r. jaz jest wspomagany przez sąsiednią elektownię wodną „Mewat”, która przejmuje w normalnych warunkach przepływ rzeki.
Konstrukcja.
Jaz posiada jednoprzęsłową konstrukcję betonową o szerokości 22 m. Zamknięcie stanowi walec stalowy o średnicy 2,5 m, poruszany elektrycznie bądź ręcznie za pomocą łańcucha Galla po zębatych torach zamontowanych w przyczółkach. Uszczelnienie walca stanowi belka dębowa zamocowana wzdłuż walca w wyprofilowanym z blachy stalowej gnieździe.
Podnoszenie i opuszczanie walca realizowane jest z pomocą mechanizmu wyciągowego napędzanego silnikiem elektrycznym o mocy 17 kW lub awaryjnie ręcznie – przez dwie korby łączone łańcuchem sworzniowym. Mechanizm wyciągowy umieszczono na prawym przyczółku jazu, na stalowym pomoście.
Nad jazem poprowadzono pomost operacyjny, wykonany w formie mostu w konstrukcji
stalowej, o długości 24,90 m. Konstrukcja pomostu pełni również zadania belki oporowej podczas szandorowania.
Rzędna progu wynosi 29,72 m Kr. Maksymalna przepustowość jazu to 115–176 m³/s, w zależności od stopnia podtopienia progu.
Dodatkowe obiekty.
Przy jazie znajdują się:
Na bloku siłowni (przyczółka) znajduje się zabytkowy, dwukondygnacyjny budynek, murowany z cegły, w którym z początkiem XX wieku pomieszczono maszynownię z generatorem oraz rozdzielnię i akumulatorownię (pracowała do lat 60. XX w.).
Architektura.
Architektura jazu, elektrowni i obiektów składowych stopnia wodnego ukształtowana jest w formach właściwych dla historyzmu przełomu XIX/XX wieku. Te preferencje estetyczne wpisują budowle hydrotechniczne w krajobraz przyrodniczy Brdy, stanowiąc również o walorach tego dzieła budownictwa wodnego dla kultury i cywilizacji europejskiej.
W 2005 r. jaz wraz z budynkami technicznymi został wpisany do rejestru zabytków.
Administracja.
W 2014 roku zarządcą jazu Czersko Polskie był Regionalny Zarząd Gospodarki Wodnej w Gdańsku, Zarząd Zlewni Wisły Kujawskiej w Toruniu. Obiektami na miejscu zarządza Nadzór Wodny w Bydgoszczy mający swoją siedzibę na terenie stopnia Czersko Polskie. Administratorem przelewu bocznego i elektrowni wodnej na prawym brzegu jest spółka „Mewat”.

</doc>
<doc id="1893157" url="https://pl.wikipedia.org/wiki?curid=1893157" title="Kościół tytularny">
Kościół tytularny

 Kościół tytularny – świątynia należąca do diecezji rzymskiej przydzielany przez papieża kardynałowi. 
W ten sposób kardynał staje się rzymskim prezbiterem lub diakonem, członkiem Świętego Kościoła Rzymskiego.

</doc>
<doc id="1893159" url="https://pl.wikipedia.org/wiki?curid=1893159" title="Ludwik Beaulieu">
Ludwik Beaulieu



</doc>
<doc id="1893162" url="https://pl.wikipedia.org/wiki?curid=1893162" title="Leezen (Szlezwik-Holsztyn)">
Leezen (Szlezwik-Holsztyn)

Leezen – gmina w Niemczech w kraju związkowym Szlezwik-Holsztyn, w powiecie Segeberg, siedziba urzędu Leezen.

</doc>
<doc id="1893163" url="https://pl.wikipedia.org/wiki?curid=1893163" title="Aziz Ansah">
Aziz Ansah

Aziz Ansah (ur. 7 października 1980) – ghański piłkarz grający na pozycji obrońcy.
Kariera klubowa.
Karierę piłkarską Ansah rozpoczął w klubie Cowlane Babies Colts, a następnie został piłkarzem Great Olympics z Akry. W 1998 roku zadebiutował w jego barwach w pierwszej lidze ghańskiej. W 2000 roku odszedł do belgijskiego KRC Harelbeke, w którym rozegrał dwa spotkania i zdobył jednego gola w pierwszej lidze belgijskiej. W sezonie 1999/2000 był zawodnikiem SSC Napoli, występującego w Serie B.
W 2000 roku Ansah wrócił do Ghany i przez rok grał w Great Olympics. Z kolei w latach 2001–2004 występował w Asante Kotoko z Kumasi. W barwach Asante wystąpił w dwóch finałach afrykańskich pucharów: Pucharu Zdobywców Pucharów w 2002 roku i Pucharu Konfederacji w 2004 roku. W 2004 roku grał w FC Aszdod z Izraela, a w 2005 powrócił do Asante Kotoko, którego był piłkarzem do 2007 roku. Z kolei w sezonie 2007/2008 znów grał w Great Olympics.
W 2008 roku Ansah podpisał kontrakt z nigeryjskim Heartland FC. W 2009 roku wystąpił z nim w finale Ligi Mistrzów (2:1, 0:1 z TP Mazembe). Na początku 2010 roku odszedł do FC Dallas. W tamtym roku grał też w Asante Kotoko.
Kariera reprezentacyjna.
W reprezentacji Ghany Ansah zadebiutował w 2002 roku. W 2006 roku podczas Pucharu Narodów Afryki 2006 był w kadrze Ghany rezerwowym i nie rozegrał żadnego spotkania.

</doc>
<doc id="1893165" url="https://pl.wikipedia.org/wiki?curid=1893165" title="Mleczaj kamforowy">
Mleczaj kamforowy

Mleczaj kamforowy ("Lactarius camphoratus" (Bull.) Fr.) – gatunek grzybów należący do rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Gatunek "Lactarius camphoratus" został po raz pierwszy zdiagnozowany taksonomicznie przez Jeana Bulliarda (jako "Agaricus camphoratus") w pierwszym woluminie "Histoire des Champignons" z 1793 r. Do rodzaju "Lactarius" został przeniesiony przez Eliasa Friesa w "Epicrisis systematis mycologici" z 1838 r.
Nazwę polską podał Franciszek Błoński w 1896 r. Niektóre synonimy łacińskie:
Morfologia.
Wytwarza naziemne owocniki złożone z kapelusza i trzonu, których miąższ zbudowany jest z kulistawych komórek powodujących ich specyficzną kruchość i nieregularny przełom.
Średnicy 2–5 cm, barwy ciemnopomarańczowo-brązowej lub czerwono-brązowej. W środku kapelusza zawsze występuje dość wyraźny garb, a wokół niego wgłębienie. U młodych okazów kapelusz jest łukowaty, potem rozpostarty. Brzegi są karbowane i delikatnie pomarszczone. Pokryty suchą, nagą i matową skórką bez koncentrycznych pręg.
Blaszkowy, blaszki gęste, nieco tylko zbiegające na trzon, początkowo barwy jasnocielisto-czerwonawej, po dojrzeniu czerwono-brązowawe, podczas wysypu z białym nalotem zarodników. Po uciśnięciu powstają brązowe plamy.
Wysokość 3–8 cm, grubość do 1 cm, walcowaty, czasami spłaszczony. Barwy ciemnoczerwono-brązowej w trakcie dojrzewania czerniejący przy podstawie, pusty w środku.
O łagodnym, czasem gorzkawym smaku i woni przypominającej kamforę lub pluskwiaki ("Hemiptera"), po dojrzeniu lub w trakcie suszenia lubczyk ("Levisticum sp.") lub cykorię ("Cichorium sp."). 
Dość obfite, rzadkie, wodnistobiałe. Ma łagodny smak, pozostawia jednak gorzkawy posmak.
Elipsoidalne, o wymiarach 6,5–8×5,5–6,5 μm, bez pory rostkowej, o amyloidalnej powierzchni pokrytej brodawkami połączonymi częściowo listewkami tworzącymi siatkowaty wzór.
Występowanie i siedlisko.
Występuje w Ameryce Północnej, Środkowej, Europie, Japonii i Australii. W polskim piśmiennictwie mykologicznym opisany na bardzo wielu stanowiskach.
Rośnie na ziemi, w lasach liściastych i iglastych, przeważnie w obecności świerków ("Picea sp."), sosen ("Pinus sp.") lub buków ("Fagus sp."). W Europie wytwarza owocniki od lipca do listopada.
Znaczenie.
Organizm mikoryzowy. Grzyb jadalny gorszej jakości. Zaleca się stosowanie po wysuszeniu i starciu jako przyprawę (tzw. "proszek grzybowy").
Jest czasami atakowany przez pasożytniczego grzyba "Hypomyces lateritius", powodującego pleśnienie i niedorozwój jego blaszek oraz stwardnienie miąższu. Porażone przez tego grzyba owocniki rydzów są niejadalne.
Gatunki podobne.
Charakterystycznymi cechami mleczaja kamforowego są ciemna barwa kapelusza i korzenny zapach podczas suszenia. Wśród grzybów o morfologicznie zbliżonych owocnikach wymienia się:

</doc>
<doc id="1893166" url="https://pl.wikipedia.org/wiki?curid=1893166" title="Lactarius camphoratus">
Lactarius camphoratus



</doc>
<doc id="1893168" url="https://pl.wikipedia.org/wiki?curid=1893168" title="Puchar Austrii w piłce siatkowej mężczyzn (2009/2010)">
Puchar Austrii w piłce siatkowej mężczyzn (2009/2010)

Rozgrywki o Puchar Austrii w piłce siatkowej mężczyzn w sezonie 2009/2010 (Österreichischer Cup Herren) zainaugurowane zostały w październiku 2009 roku. Brały w nich udział kluby z Austriackiej Ligi Siatkówki i 2. Bundesligi.
Rozgrywki składały się z 1. rundy, 1/8 finału, 1/4 finału, półfinałów i finału.
Finał rozegrany został 5 marca 2010 roku w Budocenter w Wiedniu.
Zdobywcą Pucharu Austrii została drużyna SG VCA Hypo Niederösterreich.

</doc>
<doc id="1893170" url="https://pl.wikipedia.org/wiki?curid=1893170" title="Navicula">
Navicula

Łodzik ("Navicula" Bory 1822) – rodzaj okrzemek z rodziny łodzikowatych (Naviculaceae). Do rodzaju należy około tysiąca gatunków, przy czym typowym jest "N. tripunctata". Łacińska nazwa rodzaju oznacza łódkę lub stateczek. Łodziki należą do częstszych przedstawicieli słodkowodnego fitoplanktonu i fitobentosu na całym świecie. W polskiej florze częstsze m.in. "Navicula cryptocephala, Navicula cuspidata, Navicula gracilis, Navicula lanceolata" i "Navicula rhynchocephala". Reprezentanci rodzaju występują obficie w osadach od górnej kredy.
Budowa i biologia.
Na skorupce występują punktowane lub kreseczkowane prążki poprzeczne promieniste lub konwergentne – brak linii podłużnych. Prążki ornamentacji zebrane w węzeł środkowy, który jest mały, okrągły, bardzo rzadko rozszerzony aż do brzegów okrywy. Szczelina (rafa) zwykle znajduje się na osi okrywy. Podobnie jak pozostali przedstawiciele rodziny łodzikowatych ma komórki symetryczne wobec trzech osi, niekolonijne. Jak niektóre inne okrzemki, łodziki oprócz prowadzenia fotosyntezy są zdolne do cudzożywności. Przykładowo, "Navicula pelliculosa" jest zdolna do życia w ciemności pod warunkiem dostępności glukozy, a przy ograniczonym dostępie potrzebnego do fotosyntezy ditlenku węgla (jednak na świetle) jako pokarm wykorzystuje również fruktozę i glicerol. Dzięki wydzielaniu przez rafę śluzu (zbudowanego z reszt kwasu glukuronowego) gatunki związane z podłożem zdolne są do ruchu ślizgowego.
Ekologia.
Żyją zarówno jako elementy planktonu, jak i bentosu (także peryfitonu, głównie jednak epipsammonu i epipelonu), niektóre przechodząc z jednej biocenozy do drugiej (meroplankton, tychoplankton). Znajdowane również formy aerofityczne żyjące na wilgotnych ścianach jaskiń. Zasiedlają różne siedliska od kwaśnych (np. "Navicula subtilissima"), przez umiarkowanie kwaśne (np. "Navicula heimansii"), obojętne (np. "Navicula radiosa"), umiarkowanie zasadowe (np. "Navicula cryptocephala"), po zasadowe (np. "Navicula tuscula"), a także od słonych (np. "Navicula vanhoeffenii") po słodkie (większość gatunków). Należą do najczęściej spotykanych składników zbiorowisk glonów w źródłach, w fitoplanktonie rzek, w glebach (fitoedafon). Jako epifity, pod wodą preferują martwe rośliny, w środowisku lądowym zaś na mchach, paprotnikach i porostach często spotykany jest gatunek "Navicula mutica".
Warunki występowania wpływają na zmienność morfologiczną gatunków z tego rodzaju – przedstawiciele tych samych gatunków żyjąc w glebie wykazują tendencję do zmniejszania rozmiarów w stosunku do tych samych gatunków bytujących w środowisku wodnym.
Zastosowanie w biomonitoringu wód.
Gatunki fitobentosowe uwzględniane są we wskaźnikach okrzemkowych służących do określania stanu jakości wód. Wśród nich są zarówno gatunki degradacyjne dla jezior stratyfikowanych i referencyjne (czyli świadczące o pożądanym stanie) dla jezior niestratyfikowanych, ubikwistyczne (np. "Navicula reinhardtii"), referencyjne dla obu grup jezior (np. "Navicula lentzii"), jak i degradacyjne dla obu grup (np. "Navicula saprophila"). W okrzemkowych wskaźnikach trofii i saprobowości rzek stosowanych przez Główny Inspektorat Ochrony Środowiska uwzględniane jest kilkadziesiąt taksonów łodzików, wśród których najniższe wartości wskaźnikowe, a więc najwyższe wymagania co do czystości ma "Navicula wildii", a najwyższe wartości wskaźnikowe, a więc największą tolerancję wobec zanieczyszczeń – "Navicula arvensis" var. "major". Chociaż okrzemki z natury swej nie są najlepszymi organizmami wskaźnikowymi ze względu na występowanie na różnych poziomach saprobowych, grupa 10 gatunków łodzików wskazywana jest jako charakterystyczna dla silnie zanieczyszczonych rzek, mając przy tym ogromne znaczenie ekologiczne.

</doc>
<doc id="1893172" url="https://pl.wikipedia.org/wiki?curid=1893172" title="Samsung Euro Championship 2005">
Samsung Euro Championship 2005

World Cyber Games Samsung Euro Championship 2005 odbyły się w niemieckim Hanowerze w dniach 10 – 13 marca 2005 podczas targów CeBIt. W turnieju wzięło udział 300 zawodników z 30 krajów. Pula nagród wynosiła 150 000 €.
Polacy zdobyli jeden złoty medal w konkurencji Counter-Strike. W klasyfikacji medalowej zajęli 3 miejsce po Niemczech i Holandii.
Rozgrywane konkurencje.
Uczestnicy Samsung Euro Championship w 2005 roku rywalizowali w 8 konkurencjach.
Państwa biorące udział w Samsung Euro Championship 2005.
W turnieju Samsung Euro Championship 2005 wystartowało 300 reprezentantów 30 krajów.
Polscy reprezentanci.
Polska po raz 1. uczestniczyła w Samsung Euro Championship. Reprezentacja Polski liczyła 5 e-sportowców.
Reprezentanci.
Counter-Strike 

</doc>
<doc id="1893173" url="https://pl.wikipedia.org/wiki?curid=1893173" title="Bebensee">
Bebensee

Bebensee – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen.

</doc>
<doc id="1893175" url="https://pl.wikipedia.org/wiki?curid=1893175" title="Bobowate właściwe">
Bobowate właściwe

Bobowate właściwe, motylkowate właściwe lub motylkowate ("Faboideae") – podrodzina (lub rodzina – w zależności od ujęcia systematycznego) roślin należąca do rodziny bobowatych ("Fabaceae"). W dawniejszych systemach klasyfikacyjnych jedna z trzech podrodzin w obrębie bobowatych (obok brezylkowych i mimozowych). W miarę poznawania filogenezy bobowatych okazało się, że bobowate właściwe stanowią jedną z wielu linii rozwojowych w obrębie rodziny, potwierdzono jednak monofiletyczny charakter grupy. Zalicza się tu większość rodzajów bobowatych, bo 476 z blisko 14 tysiącami gatunków. Do tej podrodziny należą wszystkie rośliny bobowate (motylkowate) występujące dziko w Polsce.
Charakterystyka.
Kwiaty przedstawicieli tej rodziny mają charakterystyczną budowę. Dwa płatki korony otaczają słupek i pręciki, nierzadko zrośnięte tworząc tzw. „łódeczkę”. Dwa płatki boczne tworzą „skrzydełka”, a górny płatek „żagielek”. Ze względu na swoistą budowę kwiatów, dla tej podrodziny zastrzega się czasem stosowanie nazwy „motylkowate”. 
Systematyka.
W obrębie podrodziny wyróżnia się tradycyjnie liczne plemiona, w znacznej części mające charakter sztuczny, toteż w analizach filogenetycznych opisuje się często grupy (np. BAPH = baphioids, DAL = dalbergioids s.l., GEN = genistoids, IRLC = Inverted Repeat Loss Clade, MILL = "Indigofereae" + millettioids, MIRB = mirbelioids, ROB = robinioids, SWAR = swartzioids) lub klady. Wśród blisko pół tysiąca rodzajów wiele dzieli się na setki gatunków. Najbardziej zróżnicowane rodzaje to: traganek "Astragalus" (2400–3270 gatunków), indygowiec "Indigofera" (700), klekotnica "Crotalaria" (700), "Mirbelia" "s.l." (450), "Tephrosia" (350), desmodium "Desmodium" (300), "Aspalanthus" (300), ostrołódka "Oxytropis" (300), "Adesmia" (240), koniczyna "Trifolium" (240), "Rhynchosia" (230), łubin "Lupinus" (200), siekiernica "Hedysarum" (160), groszek "Lathyrus" (160), wyka "Vicia" (160).
Poniżej przedstawiony jest podział na plemiona i rodzaje według GRIN
plemię "Abreae"
plemię "Amorpheae"
plemię "Bossiaeeae"
plemię "Brongniartieae"
plemię "Cicereae"
plemię "Crotalarieae"
plemię "Dalbergieae"
plemię "Desmodieae"
plemię "Dipterygeae"
plemię "Euchresteae"
plemię "Fabeae"
plemię "Galegeae"
plemię "Genisteae"
plemię "Hedysareae"
plemię "Hypocalypteae"
plemię "Indigofereae"
plemię "Loteae"
plemię "Millettieae"
plemię "Mirbelieae"
plemię "Phaseoleae"
plemię "Podalyrieae"
plemię "Psoraleeae"
plemię "Robinieae"
plemię "Sesbanieae"
plemię "Sophoreae"
plemię "Swartzieae"
plemię "Thermopsideae"
plemię "Trifolieae"

</doc>
<doc id="1893176" url="https://pl.wikipedia.org/wiki?curid=1893176" title="Faboideae">
Faboideae



</doc>
<doc id="1893179" url="https://pl.wikipedia.org/wiki?curid=1893179" title="Parada (wojsko)">
Parada (wojsko)

Parada – w terminologii wojskowej występują dwa rodzaje parad:

</doc>
<doc id="1893182" url="https://pl.wikipedia.org/wiki?curid=1893182" title="Fredesdorf">
Fredesdorf

Fredesdorf – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen.

</doc>
<doc id="1893183" url="https://pl.wikipedia.org/wiki?curid=1893183" title="New Weird America">
New Weird America

New Weird America (z ang. „nowa dziwna Ameryka”) – gatunek muzyczny powstały z nurtu folku psychodelicznego pod koniec XX wieku.
Nazwa jest parafrazą „Old Weird America”, terminu stworzonego przez krytyka muzycznego Greila Marcusa, opisującego muzykę zbliżoną do gatunków country, bluesa i folku. New Weird America jest uznawana za odnowę tego nurtu.
U artystów można zauważyć wpływy heavy metalu, jazzu, muzyki elektronicznej, muzyki etnicznej, konkretnej i amerykańskiej muzyki folkowej (np. Joan Baez, Bob Dylan), widać też powiązanie z gatunkiem piosenki autorskiej i poezji śpiewanej.
Do najbardziej znanych aktywnych artystów nurtu należą Devendra Banhart, Joanna Newsom, zespoły CocoRosie, Vetiver, Animal Collective, a także, wracająca po trzydziestu latach nieaktywności, Vashti Bunyan.

</doc>
<doc id="1893184" url="https://pl.wikipedia.org/wiki?curid=1893184" title="Mleczaj obrączkowy">
Mleczaj obrączkowy

Mleczaj obrączkowy ("Lactarius rubrocinctus" Fr.) – gatunek grzybów należący do rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Nazwę polską podała Alina Skirgiełło w 1998 r. Synonimy naukowe:
Morfologia.
Średnicy 5–10 cm, barwy ochrowo-brązowawej lub pomarańczowo-brązowawej, niestrefowany, nieco wgłębiony w centrum. Pokryty suchą, matową skórką.
Blaszkowy, blaszki barwy jasnocielistej lub brudnoochrowej, u młodych owocników po skaleczeniu wybarwiające się liliowo, u starszych brązowo, w pobliżu trzonu często połączone anastomozami lub rozwidlone.
Zabarwiony podobnie jak kapelusz, przy blaszkach z charakterystycznym, czerwonawym lub czerwonobrązowym pasem (obrączką).
Zbudowany jest z kulistawych komórek powodujących ich specyficzną kruchość i nieregularny przełam. Smak łagodny, czasem nieco ostry lub gorzkawy. Zapach słaby, nieco przypominający pluskwiaki ("Hemiptera"). Wydziela białe, nie przebarwiające się mleczko.
Elipsoidalne, o wymiarach 7–10×5–7 μm, bez pory rostkowej, o brodawkowato-graniastej, amyloidalnej powierzchni.
Występowanie.
Organizm mikoryzowy, rozwijający się w glebie. Występuje w lasach liściastych i iglastych, przeważnie w obecności świerków ("Picea sp.") lub buków ("Fagus sp."). Wytwarzają owocniki (w Europie) od lipca do października.
Znaczenie.
Owocniki przypuszczalnie nie są toksyczne dla człowieka, lecz ich wartość spożywcza jest niezbadana.
Gatunki podobne.
Wśród grzybów o morfologicznie zbliżonych owocnikach wymienia się gatunki: mleczaj dębowy ("Lactarius quietus") i mleczaj rudy ("Lactarius rufus").

</doc>
<doc id="1893185" url="https://pl.wikipedia.org/wiki?curid=1893185" title="Lactarius rubrocinctus">
Lactarius rubrocinctus



</doc>
<doc id="1893186" url="https://pl.wikipedia.org/wiki?curid=1893186" title="Högersdorf">
Högersdorf

Högersdorf – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen.

</doc>
<doc id="1893188" url="https://pl.wikipedia.org/wiki?curid=1893188" title="Hoegersdorf">
Hoegersdorf



</doc>
<doc id="1893190" url="https://pl.wikipedia.org/wiki?curid=1893190" title="Kükels">
Kükels

Kükels – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen.

</doc>
<doc id="1893192" url="https://pl.wikipedia.org/wiki?curid=1893192" title="Kuekels">
Kuekels



</doc>
<doc id="1893196" url="https://pl.wikipedia.org/wiki?curid=1893196" title="Geoff Tate">
Geoff Tate

Geoff Tate, właśc. Geoffrey Wayne Tate (ur. 14 stycznia 1959 w Stuttgarcie) – amerykański muzyk i piosenkarz. Popularność zdobył w latach 80., występując w progresywno-metalowym zespole Queensrÿche.
Kariera.
Krótko po tym, jak się urodził, jego rodzina przeniosła się do Tacomy w stanie Waszyngton. Karierę muzyczną rozpoczął w progresywnym zespole Myth, w którym śpiewał i grał na keyboardzie. Do Queensrÿche (wówczas działającego pod nazwą The Mob) dołączył w 1981. Zespół już miał przygotowane pełne demo piosenek, ale jedna pozostała ciągle bez tekstu – "The Lady Wore Black" była pierwszą piosenką śpiewaną przez niego z Queensrÿche. W 1983 zespół wydał debiutancką płytę "Queensrÿche". W 2002 Tate wydał solowy album w Sanctuary Records.
Geoff Tate ma bardzo mocny 4-oktawowy głos, dzięki któremu kwalifikuje się do czołówki najlepszych wokalistów heavymetalowych. W 2006 piosenkarz został sklasyfikowany na 14. miejscu listy 100 najlepszych wokalistów wszech czasów wg „Hit Parader”.
Życie prywatne.
Geoff Tate ma cztery córki o imionach: Miranda, Sabra, Bella i Emily.

</doc>
<doc id="1893197" url="https://pl.wikipedia.org/wiki?curid=1893197" title="Ákos Buttykay">
Ákos Buttykay

Ákos Buttykay [åkoʃ b'utikoj] (ur. 22 lipca 1871 w Halmeu, zm. 26 października 1935 w Debreczynie) – węgierski kompozytor i pianista.
Buttykay urodził się w 1871 r. w siedmiogrodzkim Halmi, tam też się wychował. Kształcenie muzyczne rozpoczął w 1896 r. w Budapeszcie. Tam jego nauczycielami kompozycji i gry fortepianowej byli: Viktor Herzfeld, István Thomán oraz Bernhard Stavenhagen. Po ukończeniu konserwatorium zaproponowano mu posadę wykładowcy w Akademii Muzycznej, którą przyjął w 1907 r. W zawodzie pracował do 1923 r., zyskując tytuł profesora zwyczajnego. Jako pianista Ákos Buttykay występował podczas licznych "tourné" po krajach Europy i obu Ameryk. Buttykay w 1923 r. z powodu złego stanu zdrowia przeszedł na emeryturę i zaniechał koncertowania. Jednak mimo wszystko dalej pozostał aktywnym kompozytorem. 
Jego muzyka charakteryzuje się kontynuacją tradycji neoromantycznej. Pozostawił po sobie wiele utworów, wśród których przeważają symfonie i operetki. Jednak jako kontynuator węgierskiej muzyki neoromantycznej Buttykany nawiązywał swoją twórczością do dzieł Ferenca Liszta. Skomponował rozbudowaną rapsodię ("Rapsodia węgierska") oraz utwór orkiestrowy-fantazję.

</doc>
<doc id="1893200" url="https://pl.wikipedia.org/wiki?curid=1893200" title="Iron Man match">
Iron Man match

Iron Man match – rodzaj walki w profesjonalnym wrestlingu, który trwa ustaloną ilość czasu (najczęściej 30 lub 60 minut). Zwyciężyć go można przez zdobycie jak największej ilości przypięć na przeciwniku. W przypadku remisu po upływie limitu czasowego, walka jest kontynuowana do czasu zdobycia ostatecznego przypięcia dającego zwycięstwo.
Zasady.
Iron Man matche odbywają się zgodnie z regułami Singles matchu, lecz różnica polega na tym, iż pojedynek trwa przez ustaloną wcześniej długość, zaś celem wrestlera jest zdobycie jak najwięcej przypięć na rywalu. Przypięcia dają uczestnikowi punkt, lecz ów punkt można zdobyć również przez zmuszenie rywala do poddania, wyliczenie pozaringowe lub dyskwalifikację.
Niektóre Iron Man matche miały w przerwy pomiędzy zaliczaniem punktów. W 2009 w walce pomiędzy Johnem Ceną i Randym Ortonem dodano wymóg, że musi minąć 30 sekund od zdobycia punktu, ażeby móc zdobyć kolejny przez któregoś z uczestników (ta walka była również wyjątkowa z tego względu, że dyskwalifikacje i wyliczenia pozaringowe nie zaliczały się jako punkt). Walka z 2003 pomiędzy Kurtem Angle’em i Brockiem Lesnarem miała 15-sekundowe odstępy od możliwości zdobycia punktu.
Jeżeli walka zakończy się remisem, jeden z uczestników może poprosić o dokończenie walki do ostatecznego przypięcia (tzw. "nagła śmierć"). Prośba może być zaakceptowana lub odrzucona przez przeciwnika lub osobę mającą władzę. Przykładowo, kiedy Shawn Michaels zremisował z Kurtem Angle’em z wynikiem 2-2 w 30-minutowym Iron Man matchu, Michaels błagał Angle'a by dokończyć walkę, lecz Angle się na to nie zgodził.
"Nagłe śmierci" są często stosowane w walkach o tytuły mistrzowskie. Jest to spowodowane tym, iż w wypadku remisu, mistrz zawsze obroni tytuł. Oznacza to, że "nagła śmierć" jest jedynym sposobem na wyłonienie nowego mistrza w wypadku remisu. W przeszłości, Komisarz WWF (znane teraz jako WWE) Gorilla Monsoon nakazał "nagłą śmierć" po remisie w walce pomiędzy Shawnem Michaelsem i Bretem Hartem na WrestleManii XII.
W historii odbywały się tylko dwustronne Iron Man matche (czyli brały udział ze sobą dwie przeciwne osoby lub dwa przeciwne tag teamy). Jednakże jest możliwe, aby w przyszłości odbyły się Triple Threat Iron Man matche (trzyosobowy pojedynek, każdy na każdego).
"„Ultimate Submission”" match jest wariacją Iron Man matchu, w której jedynie poddania są liczone jako punkt.
Lista Iron Man matchów.
World Wrestling Federation/Entertainment (WWF/WWE).
Wiele Iron Man matchów odbyło się na galach typu house show. The Rockers walczyli przeciwko The Rougeau Brothers w tego typu walce dwukrotnie w 1989 roku. Bret Hart zawalczył dwa razy w 1993 i 1994 przeciwko Ricowi Flairowi i przeciwko swojemu bratu Owenowi. John Cena zawalczył z Sethem Rollinsem o WWE United States Championship należący do Ceny w październiku 2015. Kevin Owens i AJ Styles zawalczyli ze sobą o WWE Intercontinental Championship podczas house show w marcu 2016.

</doc>
<doc id="1893201" url="https://pl.wikipedia.org/wiki?curid=1893201" title="Mözen">
Mözen

Mözen – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen.

</doc>
<doc id="1893202" url="https://pl.wikipedia.org/wiki?curid=1893202" title="Moezen">
Moezen



</doc>
<doc id="1893203" url="https://pl.wikipedia.org/wiki?curid=1893203" title="Neversdorf">
Neversdorf

Neversdorf – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen.

</doc>
<doc id="1893204" url="https://pl.wikipedia.org/wiki?curid=1893204" title="Tables match">
Tables match

Table Match – odmiana walki w wrestlingu. W walce dozwolone jest używanie drewnianych stołów jako broni. Nie obowiązują zasady dotyczące dyskwalifikacji i wyliczenia. Jedynym sposobem wygranej jest wykonanie ataku, po którym przeciwnik uderzy w stół i złamie go, co jest określane jako "putting opponent through a table" (dosł. "przełożenie przeciwnika przez stół").

</doc>
<doc id="1893206" url="https://pl.wikipedia.org/wiki?curid=1893206" title="Mleczaj dębowy">
Mleczaj dębowy

Mleczaj dębowy ("Lactarius quietus" (Fr.) Fr.) – gatunek grzybów należący do rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Craterellus, Cantharellaceae, Cantharellales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozowany został taksonomicznie przez Eliasa Friesa jako "Agaricus quietus" w drugim tomie "Systema mycologicum" z 1821. Do rodzaju "Lactarius" został przeniesiony przez tego samego autora w "Epicrisis systematis mycologici" z 1838.
Nazwę polską nadał Władysław Wojewoda w 2003, dawniej gatunek ten przez Franciszka Błońskiego opisywany był jako gołąbek miły. Synonimy łacińskie:
Morfologia.
Średnicy 3–8 cm, u młodych owocników wypukły, potem płaski, po dojrzeniu nieco wgłębiony lub lejkowaty, zawsze bez garba. Brzeg początkowo podwinięty, potem pofalowany. Powierzchnia sucha, matowa, o barwie od czerwonobrązowej przez cynamonowobrązową do mięsnobrązowej, czasami z delikatnymi koncentrycznymi prążkami. W okresie suchej pogody blaknie.
Blaszkowy, blaszki dość gęste, zbiegające. Początkowo są białawe, później siwożółte, w końcu cynamonowobrązowe. Na ich ostrzach występują brązowe plamki, u dojrzałych owocników oprószone są zarodnikami.
Wysokość 3-10 cm, grubość 0,6-1,7 cm, walcowaty. Powierzchnia gładka,o podobnej barwie jak kapelusz, przy podstawie czerwona. Po uciśnięciu zmienia barwę na brązowoczerwoną.
Zbudowany jest z kulistawych komórek powodujących ich specyficzną kruchość i nieregularny przełam. Smak łagodny, czasem nieco gorzki zapach przypominający tran lub pluskwiaki ("Hemiptera").
Młode owocniki obficie wydzielają mleczko, starsze słabo. Jest ono białe z kremowym odcieniem, w smaku łagodne, jednak po dłuższej próbie pozostawiające gorzkawy smak.
Wysyp zarodników jasnożółty. Zarodniki owalnokulistawe, o wymiarach 7-8 ×6,5–7 μm, o powierzchni pokrytej brodawkami połączonym siatkowatym wzorem. Podstawki mają rozmiar 40-45 × 8-10 μm. Występują pleurocystydy i cheilocystydy, te ostatnie są liczniejsze. Mają wrzecionowaty kształt i rozmiar 40-45 × 5-10 μm.
Występowanie i zasięg.
Rozprzestrzeniony na całym świecie, poza Antarktydą występuje na wszystkich kontynentach, oraz na wielu wyspach. W Europie na północy jego zasięg sięga aż po archipelag Svalbard. W Polsce jest pospolity. 
Rośnie na ziemi w lasach liściastych i mieszanych, zwłaszcza w obecności dębów. W Europie wytwarza owocniki od czerwca do października. Badania naukowe wykazały, że tworzy mikoryzę wyłącznie z dębem.
Znaczenie.
Grzyb mikoryzowy. Owocniki są jadalne, w celach spożywczych poleca się ich smażenie, podczas którego znika nieprzyjemny aromat. W przypadku stwierdzenia gorzkiego posmaku surowych owocników przed przyrządzaniem należy je sparzyć. Zazwyczaj jednak nie jest zbierany w celach spożywczych. 
Gatunki podobne.
Wśród grzybów o morfologicznie zbliżonych owocnikach wymienia się gatunki: mleczaj bukowy ("Lactarius subdulcis"), mleczaj bagienny ("Lactarius lacunarum"), mleczaj rudy ("Lactarius rufus"), mleczaj obrączkowy ("Lactarius rubrocinctus"), mleczaj kamforowy ("Lactarius camphoratus").

</doc>
<doc id="1893207" url="https://pl.wikipedia.org/wiki?curid=1893207" title="Romain Sartre">
Romain Sartre

Romain Sartre (ur. 12 listopada 1982 w Lyonie) – francuski piłkarz występujący na pozycji pomocnika.
Kariera.
Sartre zawodową karierę rozpoczynał w 2003 roku w klubie Olympique Lyon. W Ligue 1 zadebiutował 27 września 2003 w wygranym 4:0 meczu z RC Lens. W 2004 roku zdobył z klubem mistrzostwo Francji oraz Superpuchar Francji. Na sezon 2004/2005 został wypożyczony do drugoligowego Stade Lavallois.
W 2005 roku Sartre odszedł do drugoligowego Sedanu. W sezonie 2005/2006 awansował z nim do Ligue 1. 17 lutego 2007 w zremisowanym 2:2 spotkaniu z AJ Auxerre strzelił swojego pierwszego gola w Ligue 1. W sezonie 2006/2007 wraz z zespołem spadł do Ligue 2.
W 2008 roku odszedł do innego drugoligowego zespołu – RC Lens. Pierwszy ligowy mecz rozegrał tam 1 sierpnia 2008 przeciwko Dijon FCO (3:1). W sezonie 2008/2009 awansował z klubem do Ligue 1. W 2010 roku przeszedł do Tours FC z Ligue 2. Następnie grał w zespołach FC Villefranche (CFA), LB Châteauroux oraz Nîmes Olympique (oba z Ligue 2). Potem ponownie występował w FC Villefranche, gdzie w 2017 roku zakończył karierę.
W Ligue 1 rozegrał 45 spotkań i zdobył 2 bramki.

</doc>
<doc id="1893208" url="https://pl.wikipedia.org/wiki?curid=1893208" title="Stopień Wodny Psie Pole">
Stopień Wodny Psie Pole

Stopień Wodny Psie Pole ("Miejski Stopień Wodny") – stopień wodny położony we Wrocławiu, na bocznym ramieniu rzeki Odra i kanale lateralnym, tj. na Starej Odrze oraz na Kanale Miejskim. Stopień wodny powstał podczas wielkiej inwestycji z zakresu hydrotechniki prowadzonej w mieście, tzw. pierwszej kanalizacji Odry we Wrocławiu, tj. budowy "Drogi Wielkiej Żeglugi". Inwestycja ta miała na celu dostosowanie Odry do potrzeb ówczesnej żeglugi oraz zapewnienie ochrony przeciwpowodziowej miasta, ale z pominięciem jego centrum, tj. Śródmiejskiego Węzła Wodnego. Przeprowadzona była w latach 1892–1897.
Elementy stopnia wodnego.
Stopień Wodny Psie Pole obejmuje podstawowe budowle piętrzące oraz budynki i budowle pomocnicze. Do podstawowych elementów hydrotechnicznych tego stopnia wodnego należą:
Ważnymi elementami hydrotechnicznymi stopnia są również:
Oprócz wyżej wymienionych elementów podstawowych, powstał cały zespół obiektów pomocniczych stopnia wodnego:
Lokalizacja stopnia.
Stopień ten jest o tyle nietypowy, że poszczególne obiekty nie są zlokalizowane w jednym lub zbliżonym przekroju rzeki lecz w dwóch grupach:
Miejsce w układzie funkcjonalnym.
Stopień wodny Psie Pole zlokalizowany jest na skanalizowanym odcinkiem rzeki Odra. Jest więc jednym z wielu stopni umiejscowionym w całym ciągu stopni piętrzących i utrzymujących odpowiedni poziom wody. Poprzednim stopniem wodnym, dla którego Stopień Wodny Psie Pole kształtuje poziom wody dolnej, jest Stopień Wodny Szczytniki. Natomiast następnym stopniem wodnym jest:
Równolegle (równorzędnie) ze Stopniem Wodnym Psie Pole umiejscowiony jest:
Choć jednym z celów inwestycji była budowa drogi wodnej szumnie nazwaną "Drogą Wielkiej Żeglugi", szybko okazało się, iż jest ona niedostosowana do rosnących potrzeb transportowych i technicznego rozwoju transportowego taboru pływającego. Dotyczyło to między innymi wymiarów śluz i głębokości tranzytowych na tym szlaku. Również według współczesnych kryteriów ta droga wodna może mieć znaczenie jedynie lokalne i pomocnicze. Wymiary śluz na szlaku, w tym Śluzy Miejskiej wchodzącej w skład tego stopnia wodnego oraz głębokości tranzytowe są bowiem zdecydowanie zbyt małe i odpowiadają tylko II klasie dróg wodnych.
Obiekty podstawowe.
Na podstawowe obiekty stopnia składają się budowle piętrzące: jaz, śluza i wrota przeciwpowodziowe.
Obiekty pomocnicze.
Obiekty pomocnicze stopnia wodnego obejmują budynki i budowle towarzyszące podstawowym budowlom piętrzącym stopnia.
Jednym z takich obiektów jest Most Burzowy powiązany konstrukcyjnie i funkcjonalnie z Bramą Przeciwpowodziową. Most ten powstał na potrzeby obsługi zarówno Bramy Przeciwpowodziowej – na moście umieszczono tory prowadzące zamknięcia bramy (wrota wsporne); jak i jazu kozłowo-iglicowego, zapewniając dostęp z budynków mieszkalnych, gospodarczych i administracyjnych do jazu.
Innym elementem pomocniczym stopnia był wybudowany na początku XX wieku krótki odcinek toru łączącego nowy magazyn iglic z mostem bramy przeciwpowodziowej.
Razem ze stopniem wodnym powstało szereg budynków, w tym budynki mieszkalne dla pracowników obsługujących stopień wodny, budynki na potrzeby administracji stopnia oraz budynki gospodarcze. Jak wyżej zaznaczono powstały dwie grupy budynków, co związane było z dużymi odległościami pomiędzy poszczególnymi elementami stopnia wodnego, wynoszącymi około 3-4 kilometry.
Pierwsze budynki przy jazie powstały w latach 1895–1898. Były to: budynek pełniący funkcję mieszkalną oraz biurową dla kierownika stopnia i magazyn iglic. Następnie w 1899 powstał budynek gospodarczy. Kolejne budynki obejmowały nowy magazyn iglic, w przeciwieństwie do poprzedniego drewnianego, nowy budynek został wzniesiony w technologii murowanej i przylegający do niego budynek mieszkalny dla dwóch rodzin pracowników stopnia wodnego. Na przełomie XIX i XX wieku dobudowano przy budynkach mieszkalnych komórki gospodarcze. Powstał również nowy budynek gospodarczy – szopa z tzw. muru pruskiego. Przed wojną dokonano jeszcze przebudowy starego magazynu iglic, wydzielono w nim pomieszczenia dyżurek. Dalsza przebudowa obiektu wraz ze zmianą jego przeznaczania nastąpiła w latach 70. XX wieku. Przy śluzie natomiast zrealizowano budynki: budynek biura budowy w 1895 roku, następnie budynek mieszkalny i budynek gospodarczy. W 1898 roku wybudowano szkieletowy budynek przepompowni i nieco później obok niego budynek szopy roboczej.

</doc>
<doc id="1893209" url="https://pl.wikipedia.org/wiki?curid=1893209" title="Schwissel">
Schwissel

Schwissel – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen.

</doc>
<doc id="1893211" url="https://pl.wikipedia.org/wiki?curid=1893211" title="Todesfelde">
Todesfelde

Todesfelde – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen.

</doc>
<doc id="1893212" url="https://pl.wikipedia.org/wiki?curid=1893212" title="Diecezja Saint John’s – Basseterre">
Diecezja Saint John’s – Basseterre

Diecezja Saint John’s – Basseterre (łac.: "Dioecesis Sancti Ioannis Imatellurana", ang.: "Diocese of Saint John’s – Basseterre") – katolicka diecezja karaibska położona w środkowej części tego regionu Ameryki. Obejmuje swoim zasięgiem: Antiguę i Barbudę, St. Kitts i Nevis, Montserrat, Anguillę, Tortolę, Anegadę. Siedziba biskupa znajduje się w katedrze Świętej Rodziny w Saint John’s.

</doc>
<doc id="1893215" url="https://pl.wikipedia.org/wiki?curid=1893215" title="Jencarlos Canela">
Jencarlos Canela

Jencarlos Canela (ur. 21 kwietnia 1988 w Miami) – amerykański aktor i piosenkarz pochodzenia kubańskiego.
Życiorys.
Jego rodzice, Lisette i Heriberto Canela, pochodzą z Kuby. Ma trójkę rodzeństwa dwóch braci: Jasona i Ericka oraz siostrę Annette. Jego młodszy brat, Jason również jest aktorem.
Kariera muzyczna.
Karierę muzyczną rozpoczął w wieku 12 lat w zespole Boom Boom Pop. Z zespołu odszedł w 2002 roku. W ciągu następnych pięciu lat wystąpił w kilku międzynarodowych wydarzeniach, w tym w konkursach piękności Miss World 2004 i Miss World 2005, The Latin Fiesta Festival w Toronto oraz The CALLE OCHO Festival w Miami. W tym czasie kontynuował naukę muzyki i aktorstwa w New World School of the Arts, którą ukończył z wyróżnieniem w maju 2006 roku.
Kariera filmowa.
W telewizji zadebiutował w 2007 roku w telenoweli "Meandry miłości", w której oprócz wcielenia się w rolę Alfredo Torresa, syna głównego bohatera, wykonywał wspólnie z Crystal Marie piosenkę przewodnią "Dibujemos un mundo". W dniu 16 stycznia 2009 roku podpisał kontrakt z Telemundo i dostał główną rolę w telenoweli "Diabeł wie lepiej". Wystąpił u boku Gaby Espino i Miguela Varoni. W 2010 r. Ukazał się film "Más Sabe el Diablo: El Primer Golpe", ponownie z Canelą, Gaby Espino i Miguelem Varoni. W 2011 roku Jencarlos rozpoczął nagrywanie telenoweli "Moje serce bije dla Loli" z Carmen Villalobos. Na rozdaniu nagród Telemundo Premios Tu Mundo 2012, telenowela otrzymała nagrodę za Telenowelę roku, a Canela zdobył nagrodę Ulubionego głównego aktora. Canela ponownie pojawił się w 2013 roku w nowej telenoweli Telemundo "Pasión Prohibida" z Mónicą Spear. W tym samym roku aktor po raz drugi wygrał nagrodę dla ulubionego głównego aktora w programie Premios Tu Mundo w Telemundo 2013. 7 grudnia 2015 r. Canela zadebiutował w telewizji anglojęzycznej u boku Evy Longorii w serialu NBC "Telenovela". W marcu 2016 r. Canela zagrał Jezusa Chrystusa w muzycznym live show "The Passion" dla stacji Fox.
Życie prywatne.
Od 2010 roku związany był z Gaby Espino, aktorką z którą występował wspólnie w telenoweli "Diabeł wie lepiej". Byli jedną z najpiękniejszych par show-biznesu i dowodem, iż wiek nie ma znaczenia w miłości, gdyż była ona starsza od niego o 12 lat. Niestety w 2014 oficjalnie potwierdzili rozstanie poprzez portale społecznościowe. Jednak cały czas są bardzo dobrymi przyjaciółmi. Mają syna Nickolasa.

</doc>
<doc id="1893217" url="https://pl.wikipedia.org/wiki?curid=1893217" title="Wittenborn (Szlezwik-Holsztyn)">
Wittenborn (Szlezwik-Holsztyn)

Wittenborn – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen.

</doc>
<doc id="1893221" url="https://pl.wikipedia.org/wiki?curid=1893221" title="Adil Hermach">
Adil Hermach

Adil Hermach (ur. 27 czerwca 1986 w Nîmes) – francuski piłkarz występujący na pozycji pomocnika. Obecnie jest zawodnikiem klubu Toulouse FC, dokąd jest wypożyczony z Al-Hilal FC.
Kariera klubowa.
Hermach zawodową karierę rozpoczynał w sezonie 2003/2004 w klubie Nîmes Olympique, grającym w Championnat National. W 2004 roku trafił do rezerw zespołu RC Lens. W styczniu 2008 roku został stamtąd wypożyczony do belgijskiego KSV Roeselare. W Eerste klasse zadebiutował 19 stycznia 2008 w przegranym 1:2 meczu z Royalem Charleroi. Po zakończeniu sezonu 2007/2008 Hermach powrócił do Lens. W 2008 roku został włączony do jego pierwszej drużyny, grającej w Ligue 2. W tych rozgrywkach zadebiutował 1 sierpnia 2008 w wygranym 3:1 meczu z Dijon FCO. W 2009 roku Hermach awansował z zespołem do ekstraklasy. Pierwszy mecz w Ligue 1 zaliczył 8 sierpnia 2009 przeciwko Girondins Bordeaux (1:4).
31 stycznia 2013 roku, przeszedł na zasadzie wypożyczenia do Toulouse FC. Następnie grał w Al-Wahda, Nîmes Olympique i Al Dhafra FC. W 2018 przeszedł do Ajman Club.
Kariera reprezentacyjna.
W reprezentacji Maroka Hermach zadebiutował 26 marca 2008 w wygranym 4:1 towarzyskim meczu z Belgią.

</doc>
<doc id="1893222" url="https://pl.wikipedia.org/wiki?curid=1893222" title="Rheinisch-Westfälisches Elektrizitätswerk">
Rheinisch-Westfälisches Elektrizitätswerk



</doc>
<doc id="1893224" url="https://pl.wikipedia.org/wiki?curid=1893224" title="Andrzej Kosendiak">
Andrzej Kosendiak

Andrzej Kosendiak (ur. 5 października 1955 we Wrocławiu) – dyrektor Narodowego Forum Muzyki, a także festiwali działających w ramach NFM (Wratislavia Cantans, Leo Festiwal, Jazztopad, Musica Polonica Nova, Musica Electronica Nova, Forum Musicum, Akademia Muzyki Dawnej), artysta, dyrygent, animator życia kulturalnego w Polsce, organizator i pomysłodawca przedsięwzięć z dziedziny muzyki poważnej. Profesor zwyczajny Wydziału Wokalnego Akademii Muzycznej we Wrocławiu, doktor habilitowany sztuk muzycznych w zakresie dyrygentury. 
Był przewodniczącym zarządu Zrzeszenia Filharmonii Polskich. Jest członkiem Rady Programowej ds. muzyki Narodowego Instytutu Muzyki i Tańca, a od 2021 także Rady Uczelni Uniwersytetu Ekonomicznego we Wrocławiu i jury konkursu architektonicznego na nową salę koncertową w Belgradzie.
Życiorys.
Ukończył studia na Wydziale Kompozycji, Dyrygentury i Teorii Muzyki we wrocławskiej Akademii Muzycznej (1983). Początkowo (od 1982 do 1996) pracował jako nauczyciel w legnickim Zespole Szkół Muzycznych, we wrocławskim Państwowym Liceum Muzycznym i Państwowej Szkole Muzycznej II stopnia we Wrocławiu. Jednocześnie, od 1990 do 2000, był starszym wizytatorem warszawskiego Centrum Edukacji Artystycznej, sprawując nadzór nad dolnośląskimi szkołami artystycznymi. Od 1985 kierował zespołem muzyki dawnej Collegio di Musica Sacra. Przeprowadził i ukończył (w 1999) przewód kwalifikacyjny I stopnia z zakresu sztuki muzycznej. W latach 2000-2001 był dyrektorem Departamentu Programowania i Nadzoru Edukacji Artystycznej w Ministerstwie Kultury, natomiast od 2002 do 2008, jako adiunkt we wrocławskiej Akademii Muzycznej, był kierownikiem Międzywydziałowej Pracowni Muzyki Dawnej. Do 2021 pełnił funkcję przewodniczącego zarządu Zrzeszenia Filharmonii Polskich. W 2014 uzyskał stopień doktora habilitowanego w zakresie dyrygentury. 
Od początku koordynował budowę Narodowego Forum Muzyki – nowej wrocławskiej sali koncertowej o najnowocześniejszych założeniach architektonicznych i akustycznych. W 2005 został dyrektorem Filharmonii Wrocławskiej i Międzynarodowego Festiwalu Wratislavia Cantans. W 2006 z inicjatywy Andrzeja Kosendiaka w Filharmonii Wrocławskiej powstały nowe zespoły: Chór NFM i Wrocławska Orkiestra Barokowa, zrzeszająca muzyków grających na instrumentach historycznych. W 2009 założył Chór Chłopięcy, a w 2012 Wrocław Baroque Ensemble. Do zespołów Narodowego Forum Muzyki należy także m.in. NFM Orkiestra Leopoldinum i Lutosławski Quartet. 
Kosendiak zainicjował i z powodzeniem kontynuuje projekt Śpiewający Wrocław (2001), w ramach którego we wrocławskich szkołach powstało wiele chórów. W 2006 program został rozszerzony na cały kraj (Śpiewająca Polska). Kolejnym jego programem mającym na celu rozśpiewanie młodzieży był program Singing Europe, którego pierwsza edycja odbyła się w 2014 we Wrocławiu. Inny projekt Kosendiaka „Pośpiewaj mi mamo, pośpiewaj mi tato” propaguje śpiewanie dzieciom kołysanek. Od 2016 prowadzi projekt Musica Polonica Rediviva popularyzujący wykonawstwo polskiej muzyki dawnej wśród studentów europejskich uczelni muzycznych. 
Andrzej Kosendiak jest pomysłodawcą i kierownikiem artystycznym projektu nagrania dzieł wszystkich Witolda Lutosławskiego, a ponadto programuje i koordynuje serię wydawnictw płytowych pod nazwą „1000 lat muzyki we Wrocławiu”. Jest pomysłodawcą i dyrygentem serii nagrań ze staropolską muzyką z XVII i XVIII wieku, realizowanej wspólnie z Wrocław Baroque Ensemble. Płyty z tej serii były pięciokrotnie nominowane do Fryderyków, w 2019 krążek z dziełami Marcina Mielczewskiego zdobył nagrodę Fryderyk. W tym samym roku dyrygent otrzymał ją również za album „Widma” Stanisława Moniuszki, a w 2021 za wydawnictwo z kompozycjami Mikołaja Zieleńskiego. Za dorobek fonograficzny otrzymał także dwukrotnie Wrocławską Nagrodę Muzyczną (za płyty „Musica da Chiesa” i „Grzegorz Gerwazy Gorczycki”).
Odznaczenia.
W 2020 roku został odznaczony Złotą Odznaką Honorową Wrocławia. 

</doc>
<doc id="1893226" url="https://pl.wikipedia.org/wiki?curid=1893226" title="Groß Niendorf">
Groß Niendorf

Groß Niendorf – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen.

</doc>
<doc id="1893227" url="https://pl.wikipedia.org/wiki?curid=1893227" title="Międzyszkolny Komitet Oporu (MKO)">
Międzyszkolny Komitet Oporu (MKO)



</doc>
<doc id="1893229" url="https://pl.wikipedia.org/wiki?curid=1893229" title="Chris DeGarmo">
Chris DeGarmo

Christopher Lee DeGarmo (ur. 14 czerwca 1963 w Wenatchee) – amerykański gitarzysta rockowy, znany głównie z występów w grupie Queensrÿche, której był członkiem w latach 1981–1998 oraz okazjonalnie w 2003 i 2007. Od momentu odejścia z zespołu jest w małym stopniu zaangażowany w przemysł muzyczny. Poza muzyką DeGarmo interesuje się również lotnictwem. Jest profesjonalnym pilotem.
W 2004 muzyk wraz z Michaelem Wiltonem został sklasyfikowany na 33. miejscu listy „100 najlepszych gitarzystów heavymetalowych wszech czasów” według magazynu Guitar World.
Życiorys.
Chris DeGarmo najbardziej znany jest z występów w progresywnym zespole Queensrÿche, którego członkiem był przez 17 lat (1981-1998). Z zespołem osiągnął największe sukcesy w swojej karierze muzycznej. W 1998 opuścił zespół. Przez lata tworzył duet kompozytorski wraz z gitarzystą Michaelem Wiltonem oraz wokalistą Geoffem Tate. DeGarmo był między innymi kompozytorem utworu "Silent Lucidity", który jest jednym z popularniejszych utworów w dorobku Queensrÿche. Powrócił do zespołu na krótko w 2003, aby nagrać album "Tribe", oraz w 2007. W 2002 DeGarmo dołączył do supergrupy Spys4Darwin, w której znaleźli się także Vinnie Dombrowski, Mike Inez oraz Sean Kinney. Z zespołem zrealizował album EP "Microfish". Ponadto wziął udział w trasie koncertowej Jerry’ego Cantrella, promującej album "Degradation Trip", wydany w czerwcu 2002. Wystąpił także gościnnie w piosence „Anger Rising” zawartej na wspomnianym albumie.
18 lutego 2005 DeGarmo dołączył do pozostałych członków zespołu Alice in Chains, podczas charytatywnego koncertu dla ofiar Tsunami z 2004. W tym samym roku zajął się produkcją oraz aranżacją albumu "Catch Without Arms" grupy Dredg.
Życie prywatne.
Chris DeGarmo mieszka w Seattle wraz z żoną i dziećmi i pracuje na pełnym etacie jako pilot, posiada licencję Airline Transport Pilot.
Dyskografia.
Queensrÿche
Jerry Cantrell
Spys4Darwin
Alice in Chains

</doc>
<doc id="1893231" url="https://pl.wikipedia.org/wiki?curid=1893231" title="Abubakari Yakubu">
Abubakari Yakubu

Abubakari Yakubu (ur. 13 grudnia 1981 w Temie, zm. 31 października 2017 tamże) – ghański piłkarz grający na pozycji defensywnego pomocnika. Mierzył 178 cm wzrostu, w trakcie kariery sportowej ważył 64 kg.
Kariera klubowa.
Karierę piłkarską Yakubu rozpoczął w klubie Ghapoha Readers, pochodzącego z jego rodzinnego miasta Tema. W 1999 roku zadebiutował w jego barwach w ghańskiej Premier League. Jeszcze w tym samym roku Ghańczyk został sprzedany do Ajaksu. W holenderskiej Eredivisie zadebiutował 19 kwietnia 2000 roku w zremisowanym 1:1 wyjazdowym spotkaniu z FC Den Bosch, gdy w 42. minucie meczu zmienił Johna Nieuwenburga. Swoje pierwsze sukcesy w Ajaksie osiągnął w 2002 roku, gdy wywalczył mistrzostwo kraju oraz zdobył Puchar Holandii. W 2004 roku także został mistrzem kraju. Od 1999 do 2004 roku rozegrał w zespole Ajaksu 65 ligowych meczów.
Latem 2004 roku Yakubu przeszedł za 750 tysięcy euro z Ajaksu do SBV Vitesse. W nowym zespole po raz pierwszy wystąpił 13 sierpnia 2004 w wyjazdowym meczu z Rodą JC Kerkrade, wygranym przez Vitesse 3:2. Do końca sezonu 2005/2006 był podstawowym zawodnikiem Vitesse, ale w kolejnych pełnił już rolę rezerwowego. W Vitesse grał do 2009 roku i wystąpił w tym klubie 81 razy. Od lata 2009 pozostawał bez przynależności klubowej.
Kariera reprezentacyjna.
W reprezentacji Ghany Yakubu zadebiutował w 2002 roku. W 2006 roku został powołany do kadry na Pucharu Narodów Afryki 2006. Na tym turnieju rozegrał 3 spotkania: z Nigerią (0:1), z Senegalem (1:0) i z Zimbabwe (1:2).

</doc>
<doc id="1893232" url="https://pl.wikipedia.org/wiki?curid=1893232" title="Karabin Brown Bess">
Karabin Brown Bess

Brown Bess – seria brytyjskich karabinów gładkolufowych z zamkami skałkowymi, produkowanych w różnych wariantach w latach 1722–1860.
Warianty.
Long Land Pattern.
Na wyposażeniu: 1722-1793, regulaminowy karabin piechoty 1722-1768 (wraz z wersją Short Land Pattern od 1768).
Short Land Pattern.
Na wyposażeniu: 1740-1797; 1740 (Dragoni), 1768 (Piechota); regulaminowy karabin piechoty 1793-1797.
India Pattern.
Na wyposażeniu: 1797-1854; regulaminowy karabin piechoty 1797-1854. Niektóre modele sprzed 1797 zostały zakupione od Kompanii Wschodnioindyjskiej do użytku w Egipcie.
New Land Pattern.
Na wyposażeniu: 1802-1854; wydawany jedynie gwardii 4. Pułku Pieszego.
New Light Infantry Land Pattern.
Na wyposażeniu: 1811-1854; wydawany jedynie 43., 52., 68., 71. i 85. Pułkowi Piechoty oraz batalionom 60. Pułku Pieszego.
Cavalry Carbine.
Na wyposażeniu: 1796-1838; na wyposażeniu brytyjskich oddziałów kawalerii
Sea Service Pattern.
Na wyposażeniu: 1778-1854; wydawane marynarzom Royal Navy.

</doc>
<doc id="1893236" url="https://pl.wikipedia.org/wiki?curid=1893236" title="Bark (gmina)">
Bark (gmina)

Bark – gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen.

</doc>
<doc id="1893238" url="https://pl.wikipedia.org/wiki?curid=1893238" title="Andrzej Chmielewski (wicewojewoda)">
Andrzej Chmielewski (wicewojewoda)

Andrzej Wojciech Chmielewski (ur. 21 września 1959 w Myśliborzu) – polski samorządowiec i urzędnik państwowy, w latach 2007–2010 wicewojewoda zachodniopomorski, następnie burmistrz Drawna.
Życiorys.
Ukończył studia z dziedziny mechanizacji rolnictwa na Akademii Rolniczej w Szczecinie, następnie studiował podyplomowo prawo administracyjne i samorządowe na Uniwersytecie Szczecińskim. W latach 1986–2002 zatrudniony w Rolniczej Spółdzielni Produkcyjnej w Rzecku (m.in. jako kierownik filii w Kiełpinie, a także członek zarządu i przewodniczący rady nadzorczej tejże spółdzielni). W latach 1994 i 1998 uzyskiwał mandat radnego Rady Miejskiej w Drawnie, był wybierany na członka zarządu miasta i gminy. W 2002 i 2006 wybierany do radzy powiatu w Choszcznie, pełnił obowiązki wicestarosty.
Działacz społeczny, objął m.in. funkcję prezesa Towarzystwa Przyjaciół Ziemi Drawieńskiej. W wyniku zawarcia koalicji PO-PSL objął 27 grudnia 2007 obowiązki wicewojewody zachodniopomorskiego z ramienia Polskiego Stronnictwa Ludowego. Urząd ten sprawował do 14 grudnia 2010. Z funkcji tej zrezygnował w związku z wygraniem wyborów na stanowisko burmistrza Drawna. W 2014 i 2018 uzyskiwał reelekcję na to stanowisko w kolejnych wyborach samorządowych.

</doc>
<doc id="1893240" url="https://pl.wikipedia.org/wiki?curid=1893240" title="Środkowoeuropejskie Stowarzyszenie Społeczno-Kulturalne „Środek”">
Środkowoeuropejskie Stowarzyszenie Społeczno-Kulturalne „Środek”

Środkowoeuropejskie Stowarzyszenie Społeczno-Kulturalne „Środek” (skrót ŚSSK „Środek”) – organizacja pozarządowa, która ma na celu rozwijanie i propagowanie inicjatyw, postaw i działań zmierzających do rozwoju społecznego i kulturalnego mieszkańców Polski środkowej.
Założycielami organizacji są Artur Fryz, Teresa Mosingiewicz i Tomasz Wójkowski. Statutowymi zadaniami stowarzyszenia są inicjatywy kulturalne, z zakresu kultury wysokiej. Dla osiągnięcia tych celów organizuje konkursy dla młodzieży i dorosłych, organizuje spotkania literackie i koncerty.
Działalność stowarzyszenia.
Od 2005 roku Stowarzyszenie "Środek" organizuje cykliczny konkurs poetycki "Ogólnopolski Konkurs Literacki „Złoty Środek Poezji” na najlepszy poetycki debiut książkowy". Laureatami pierwszego konkursu byli Wojciech Giedrys za tomik wierszy "Ścielenie i grzebanie" (wyd. Wydawnictwo Mamiko z Nowej Rudy), Joanna Wajs za "Sprzedawcy kieszonkowych lusterek" (Wydawnictwo Zielona Sowa – Kraków) oraz Krzysztof Bielenia za tom "Roztwór nienasycony" (Stowarzyszenie Literackie im. K. K. Baczyńskiego w Łodzi). W 2010 roku odbędzie się szósta edycja a jej patronatem (jaki poprzednich edycji) jest „dwumiesięcznik literacki TOPOS” i Polska Dziennik Łódzki.
Równolegle do ogólnopolskiego konkursu, organizowany jest Turniej Jednego Wiersza o Laur Celiny Dangel Fijałkowskiej. Konkurs przeznaczony jest dla uczniów gimnazjów i szkół ponadgimnazjalnych powiatu kutnowskiego
Działalność wydawnicza.
Stowarzyszenie "Środek" od 2004 do 2006 roku było wydawcą bezpłatnego miesięcznika regionalnego "Puls Kutna".

</doc>
<doc id="1893243" url="https://pl.wikipedia.org/wiki?curid=1893243" title="Diecezja Willemstad">
Diecezja Willemstad

Diecezja Willemstad (łac.: "Dioecesis Gulielmopolitanus", hol.: "Bisdom Willemstad") – rzymskokatolicka diecezja karaibska położona w południowej części tego amerykańskiego terytorium. Obejmuje swoim zasięgiem: Bonaire, Curaçao, Sint Maarten, Sint Eustatius, Saba i Arubę. Siedziba biskupa znajduje się w katedrze Matki Bożej Różańcowej w Willemstad.
Historia.
Diecezja Willemstad została utworzona w 1715 r. przez papieża Benedykta XIV jako prefektura apostolska Curaçao. 20 września 1842 r. została ona przekształcona w wikariat apostolski, a 28 kwietnia 1958 r. na mocy decyzji papieża Piusa XII w pełnoprawne biskupstwo.

</doc>
<doc id="1893244" url="https://pl.wikipedia.org/wiki?curid=1893244" title="Baba Adamu">
Baba Adamu

Baba Adamu (ur. 20 października 1979 w Kumasi) – ghański piłkarz grający na pozycji napastnika.
Kariera klubowa.
Karierę piłkarską Adamu rozpoczął w klubie All Blacks FC, pochodzącego z miasta Swedru. W 1996 roku zadebiutował w jego barwach w ghańskiej Premier League. W All Blacks grał do końca 1997 roku, na początku 1998 został piłkarzem Ash-Shabab Dubaj ze Zjednoczonych Emiratów Arabskich. Tam występował do końca 2000 roku.
Z początkiem 2001 roku Adamu ponownie zmienił klub i został zawodnikiem rosyjskiego Czernomorca Noworosyjsk. Pół roku później przeszedł do Rostselmasza Rostów. Z kolei w połowie 2002 roku trafił do Lokomotiwu Moskwa, z którym został mistrzem Rosji. W 2003 roku najpierw grał w Dynamie Mińsk, z którym zdobył Puchar Białorusi, a następnie od połowy roku do 2004 roku w Al-Nasr Dubaj. W 2004 roku wrócił do Rosji i przez blisko 2 lata grał w FK Moskwa i Krylji Sowietow Samara.
W sezonie 2006/2007 Adamu występował w tureckim Sakaryasporze, a następnie wrócił do ojczyzny. Przez pół roku był piłkarzem Asante Kotoko z rodzinnego Kumasi, z którym wywalczył mistrzostwo Ghany. Na początku 2008 roku odszedł do Al-Hilal z Rijadu i został z nim mistrzem Arabii Saudyjskiej. Od 2008 roku do 2010 roku był graczem King Faisal Babes z Kumasi. W sezonie 2011/2012 grał w Berekum Chelsea.
Kariera reprezentacyjna.
W reprezentacji Ghany Adamu zadebiutował w 1999 roku. W 2006 roku został powołany do kadry na Pucharu Narodów Afryki 2006. Na tym turnieju rozegrał jedno spotkanie, z Zimbabwe (1:2 i gol w 90. minucie).

</doc>
<doc id="1893251" url="https://pl.wikipedia.org/wiki?curid=1893251" title="Otton Czeczott">
Otton Czeczott

Otton Dionizy Antoni Czeczott (, ur. w Dniesinie, zm. 8 października 1924 w Warszawie) – rosyjsko-polski lekarz psychiatra.
Życiorys.
Urodził się w Dniesinie w guberni mohylewskiej (według innych źródeł miejscem urodzenia była miejscowość Prunst w tejże guberni). Jego ojcem był Antoni Czeczott, nazwisko panieńskie matki brzmiało Rosseter. Brat Wiktor (1846–1917) był krytykiem muzycznym i kompozytorem. Po ukończeniu gimnazjum w Witebsku podjął studia medyczne na Uniwersytecie Moskiewskim, po III kursie przeniósł się na Wojskową Akademię Medyko-Chirurgiczną w Petersburgu, gdzie był uczniem Jana Balińskiego. W 1865 roku ukończył studia nagrodzony srebrnym medalem. Od 1866 ordynator w Szpitalu św. Mikołaja Cudotwórcy. W 1876 roku otrzymał tytuł doktora medycyny. Od 1877 profesor chorób nerwowych na wyższych żeńskich kursach lekarskich w Petersburgu. Od 1882 wykładał psychiatrię i neurologię. W 1881 mianowany dyrektorem Szpitala św. Mikołaja Cudotwórcy. Członek i przewodniczący (1910-1913) Polskiego Towarzystwa Lekarskiego w Petersburgu. Przez dwadzieścia lat praktykował jako lekarz uzdrowiskowy w Piatigorsku. W tym czasie przedsięwziął kilka wypraw naukowych na pobliskie lodowce (Dewdorak, Cej). Po I wojnie światowej przeniósł się do Warszawy, gdzie zmarł. Pochowany jest na cmentarzu Powązkowskim (kwatera 99, rząd 6, miejsce 22/23).
Żonaty z Leontyną z Kukielów (1849–1920). Mieli córkę Marię po mężu Popławską (1870–1936), rzeźbiarkę, syna Henryka (1875–1928), profesora Akademii Górniczej w Krakowie, i syna Alberta (1873–1955), profesora Politechniki Warszawskiej.

</doc>
<doc id="1893255" url="https://pl.wikipedia.org/wiki?curid=1893255" title="Otto Czeczott">
Otto Czeczott



</doc>
<doc id="1893259" url="https://pl.wikipedia.org/wiki?curid=1893259" title="Wittenborn">
Wittenborn

Niemcy.
1 gmina:

</doc>
<doc id="1893261" url="https://pl.wikipedia.org/wiki?curid=1893261" title="Rondo Lotników Lwowskich w Łodzi">
Rondo Lotników Lwowskich w Łodzi

Rondo Lotników Lwowskich (do 1991: rondo Titowa) – rondo w Łodzi, położone w dzielnicy Górna. Jest częścią drogi krajowej nr 14, a do 2013 roku było także w ciągu drogi krajowej nr 1.
Rondo jest punktem styku pięciu ulic:
W bezpośrednim sąsiedztwie ronda znajdują się:
Dawniej nosiło imię Giermana Titowa, rosyjskiego kosmonauty i pilota.
Rondo Lotników Lwowskich jest uznawane za jedno z najbardziej niebezpiecznych skrzyżowań w Łodzi. W 2008 roku zostało ono przekształcone w rondo turbinowe, na którym pasy ruchu ułożone są w kształt spirali. Problemy pojawiają się wówczas, gdy oznakowanie poziome nie jest widoczne, na przykład z powodu wytarcia się pasów. Osoby znające to skrzyżowanie poruszają się wówczas prawidłowo, podczas gdy osoby niezorientowane (najczęściej spoza Łodzi) stosują się do zasad ogólnych.
Komunikacja miejska.
Rondo jest wyposażone w torowisko tramwajowe położone na obwodzie wyspy, pozwalając tramwajom zarówno zawracać (bywa wykorzystywane jako awaryjna pętla), wjeżdżać, jak i zjeżdżać w ulice: Pabianicką, Al. Politechniki i Paderewskiego.
Rondo stanowi ważny węzeł przesiadkowy – obecnie przebiegają tamtędy następujące linie MPK-Łódź:
Niecały kilometr na południowy wschód od ronda znajduje się pętla autobusowa Piastów Kurak (autobusy 56, 57), a około kilometr na północny wschód znajduje się plac Niepodległości.

</doc>
<doc id="1893270" url="https://pl.wikipedia.org/wiki?curid=1893270" title="Archidiecezja Nassau">
Archidiecezja Nassau

Archidiecezja Nassau (łac.: "Archidioecesis Nassaviensis", ang.: "Archdiocese of Nassau") – katolicka archidiecezja karaibska położona w północnej części tego amerykańskiego terytorium. Obejmuje swoim zasięgiem: Bahamy. Siedziba arcybiskupa znajduje się w katedrze św. Franciszka Ksawerego w Nassau.
Historia.
Początki archidiecezji Nassau związane są z kolonizacją Bahamów przez Anglików. Terytorium to wchodziło od XIX w. w skład diecezji, a następnie archidiecezji nowojorskiej. 21 marca 1929 r. decyzją papieża Piusa XI Bahamy zostały z niej wyodrębnione jako samodzielna prefektura apostolska, która została przekształcona w 1941 r. w wikariat apostolski.
5 lipca 1960 r. wikariat apostolski Bahamów został przekształcony przez papieża Jana XXIII w pełnoprawną diecezję, podległą bezpośrednio Stolicy Apostolskiej. 22 czerwca 1999 r. papież Jan Paweł II podniósł ją do rangi archidiecezji i metropolii.

</doc>
<doc id="1893274" url="https://pl.wikipedia.org/wiki?curid=1893274" title="Tankred (opera)">
Tankred (opera)

Tankred (wł. "Tancredi") – opera seria w dwóch aktach. Libretto napisał Gaetano Rossi, a muzykę skomponował w 1813 roku Gioacchino Rossini.
Libretto.
Libretto Gaetano Rossiego zostało oparte na tragedii Woltera pod tym samym tytułem, nie należących do szczególnych osiągnięć francuskiego pisarza. Wokół historycznej postaci księcia Tarentu i jednego z przywódców I krucjaty Wolter osnuł swobodną fantazję literacką inspirowaną epizodami z "Jerozolimy wyzwolonej" Tassa. tytułowy Tankred jest rycerzem bez skazy, bohaterskim obrońcą sycylijskich Syrakuz i honoru swej ukochanej Amenaidy, niesłusznie posądzonej o konszachty z nieprzyjacielem. U Woltera Tankred po zwycięskiej walce z Solamirem, wodzem Saracenów, ciężko ranny umiera na oczach zrozpaczonej Amenaidy. Idąc za oczekiwaniami publiczności operowej librecista zmienił zakończenie: po odparciu Saracenów, wśród cieszących się odzyskanym pokojem Syrakuzańczyków, Tankred poślubia Amenaidę.
Powodzenie opery.
"Tankred" został wystawiony 6 lutego w weneckim "Teatro La Fenice", zaledwie w tydzień po nieudanej premierze "Signor Bruschino". Premiera miała przebieg pechowy. Z powodu niedyspozycji dwóch wykonawczyń głównych ról: Adelajdy Malanotte (Tankred) i Elisabetty Manfredini (Amenaida) przedstawienie przerwano w połowie II aktu. To samo powtórzyło się nazajutrz i dopiero trzecie przedstawienie szczęśliwie sięgnęło końca. Opera została przyjęta życzliwie. Wystawiono ja 15 razy. Wyraźnie "Tankred" miał powodzenie, choć trudno mówić o tryumfie.
Wystawiając po raz kolejny operę, tym razem w Ferrarze, w kilka tygodni później, Rossini postanowił uzgodnić zakończenie opery z pierwowzorem literackim. Napisał więc nowy finał, w którym Tankred umiera na scenie. Innowacja ta nie spotkała się z życzliwym przyjęciem i w kolejnych przedstawieniach powrócono do wersji pierwotnej. Pod wpływem gorącego przyjęcia "Tankreda" w Ferrarze, a potem w innych teatrach włoskich, przekonali się do sztuki również Wenecjanie. "Tankred" zdobył wówczas tak wielką popularność, że jego melodie śpiewano zarówno w arystokratycznych salonach, jak i w gondolach, a Stendhal napisał, że gdyby nawet do Wenecji przybył wówczas Napoleon, nie zwrócono by na niego większej uwagi, tak bardzo wszyscy zajęci byli "Tankredem".
W krótkim czasie opera opanowała sceny wszystkich głównych teatrów europejskich, wszędzie przyjmowana z ogromnym entuzjazmem. Była pierwszym dziełem Rossiniego wystawionym w Polsce (w 1818 roku w Teatrze Narodowym w Warszawie). Najsławniejsze śpiewaczki epoki: Henriette Sontag, Pauline Viardot-Garcia, Fanny Persiani podbijały publiczność rolami w "Tankredzie", a Giuditta Pasta, jedna z najwybitniejszych sopranistek dramatycznych święciła tryumfy w roli tytułowej. Aż do lat 60. XIX wieku "Tankred" stanowił żelazną pozycję w repertuarze operowym.
Treść.
Akt I.
Z powodu zagrażającego Syrakuzom najazdu Saracenów pod wodzą Solimara, Argirio zawiera przymierze ze swym odwiecznym wrogiem Obrazzanem. Rękojmią przymierza ma być ślub córki Argiria, Amenaidy z Obrazzanem. Amenaida jest zakochana w Tankredzie, który dawno temu został skazany na wygnanie z Syrakuz w wyniku oskarżenia Obrazzana. Amenaida pisze do Tankreda list z prośbą, by powrócił do Syrakuz i pomógł jej uciec z miasta. W liście z ostrożności nie ujawnia jednak imienia ukochanego. List nie dociera do adresata
Tymczasem Tankred incognito przybywa do Syrakuz, wierząc w miłość Amenaidy, chce prosić jej ojca o rękę ukochanej. Argirio chce sfinalizować ślub córki ze sprzymierzeńcem, Amenaida sprzeciwia się jednak oddaniu swej ręki Obrazzanowi. Ten urażony ujawnia list, który przechwycili jego słudzy i oskarża dziewczynę o konszachty z nieprzyjacielem, zarzucając jej, że napisała list do Solimara. Amenaida milczy nie chcąc narazić Tankreda. Opuszczona przez ojca zostaje skazana na śmierć i uwięziona. Nawet Tankred jest przekonany o jej winie.
Akt II.
Argirio jest rozdarty pomiędzy miłością do córki a poczuciem obowiązku. Tymczasem pojawia się tajemniczy rycerz (Tankred), który w obronie czci Amenaidy wyzywa na Sąd Boży Obrazzana. Obrazzano ginie w pojedynku, Amenaida zostaje uwolniona od podejrzeń. Przekonany o jej niewierności Tankred idzie jednak szukać śmierci za murami miasta, któremu zagrażają Saracenowie Solimara. Argirio i możni Syrakuzańczycy śledzą z murów przebieg bitwy. Do Amenaidy i jej służącej dochodzi tylko szczęk oręża. Bitwa kończy się zwycięstwem. Syrakuzańczycy świętują swoje ocalenie. Umierający Solimar zaświadcza o niewinności Amenaidy. Tankred prosi ukochaną o przebaczenie, po czym oboje padają sobie w ramiona.
Numery muzyczne.
Akt pierwszy
Akt drugi
Opinie współczesnych Rossiniemu.
"Tankred" należy jeszcze w pełni do stylu opery seria końca XVIII wieku, gdzie piękno dźwięku górowało zdecydowanie nad pierwiastkiem dramatycznym. W czasach Rossiniego dużo większą wagę przywiązywano do klarowności, płynności i melodyjności muzyki niż do wyrazu dramatycznego opery. Goethe w liście do Zeltera z 3 grudnia 1834 roku wyznawał, że nie dostrzegł wcale w "Tankredzie" pierwiastka bohaterskiego, ale piękną "baśń" miłosną. Artur Schopenhauer w "Die Welt als Wille Und Vorstellung" (1819) pisał: "Jeśli się chce dostosować zbyt ściśle muzykę do tekstu i naginać ją do akcji, zmusza się ją do mówienia obcym jej językiem. Żaden muzyk nie okazał się równie dalekim od tej wady jak Rossini". Podobny pogląd wyraził Hegel w swych pośmiertnie wydanych "Lekcjach estetyki" (1835): "Słuchając z uwagą jego" (Rossiniego) "melodii zauważa się, że muzyka ta jest bogata w uczucie, przepojona duchem i opanowująca duszę i ciało, pomimo że element charakterystyki, tak drogi niemieckim poglądom na muzykę, jest w niej mało znaczący".
Opinie potomnych.
Dalszy rozwój opery jako gatunku spowodował, że dzisiaj szczególnie razi w "Tankredzie" właśnie brak współbrzmienia słowa i muzyki, a także bardzo swobodny stosunek kompozytora do prawdy psychologicznej postaci. Opera jest zresztą artystycznie nierówna, obok ustępów niewątpliwie cennych zawiera też partie konwencjonalne i nieciekawe. "Tankred" nawet jeśli nie jest dziełem rewolucjonizującym operę przynosi niewątpliwie szereg elementów nowych. Nowością na tle ówczesnej twórczości jest bogactwo kolorystyki dźwiękowej, symfoniczne potraktowanie orkiestry i obfitość partii solowych powierzanych poszczególnym instrumentom. W partyturze po raz pierwszy bodaj od czasów Glucka, pojawia się rożek angielski. Poważnie ograniczona została rola "recitativo secco". Wiele ustępów urzeka szlachetnością dramatyczną, której próżno by szukać w operach "Tankredowi" współczesnych.
Chociaż dzieło powstało na zamówienie, a Rossini nie miał wpływu na wybór libretta i jego kształt, temat wyraźnie mu odpowiadał i muzykę do niego pisał z głębokim zaangażowaniem. Być może nie bez wpływu zawartych w tekście inspiracji z Tassa, którego Rossini był szczerym admiratorem od czasów studiów w Liceo Musicale. Z poszczególnych części "Tankreda" największą popularność zdobyła aria "Di tanti palpiti", na temat której Niccolò Paganini napisał słynne wariacje skrzypcowe. Do dzisiaj w repertuarze koncertowym utrzymuje się również, napisana do opery komicznej "Kamień probierczy", uwertura do "Tankreda".
Świeżość inwencji, oryginalność języka oraz głębia uczucia zapewniają "Tankredowi", mimo wad i usterek, wysoką rangę w dorobku Rossiniego. Stendhal, w książce pisanej przed powstaniem "Wilhelma Tella", uważa "Tankreda" za najznakomitszą operę seria Rossiniego. Dzisiejsi autorzy zgodni są co do tego, że muzyka "Tankreda" stanowi najbardziej sugestywną i płomienną ilustrację uczuć miłosnych, na jaką kiedykolwiek zdobył się Rossini.

</doc>
<doc id="1893276" url="https://pl.wikipedia.org/wiki?curid=1893276" title="Samsung Euro Championship 2008">
Samsung Euro Championship 2008

World Cyber Games Samsung Euro Championship 2008 odbyły się w niemieckim Hanowerze w dniach 6 – 9 marca 2008 podczas targów CeBIT. Pula nagród wynosiła 100 000 $.
Polacy zdobyli dwa srebrne medale w konkurencjach Counter-Strike i . W klasyfikacji medalowej zajęli 7 miejsce.
Rozgrywane konkurencje.
Uczestnicy Samsung Euro Championship w 2008 roku rywalizowali w 7 konkurencjach.
Państwa biorące udział w Samsung Euro Championship 2008.
W turnieju Samsung Euro Championship 2008 wystartowało ok. 250 reprezentantów z 30 krajów.
Polscy reprezentanci.
Polska po raz 4. uczestniczyła w Samsung Euro Championship. Reprezentacja Polski liczyła 7 e-sportowców.
Reprezentanci.
Counter-Strike 1.6 
Need for Speed: ProStreet
Warcraft III: The Frozen Throne 

</doc>
<doc id="1893277" url="https://pl.wikipedia.org/wiki?curid=1893277" title="Zaremba (krawiectwo)">
Zaremba (krawiectwo)

Zaremba – warszawska pracownia krawiecka założona w 1894 roku.
Historia.
Pracownia została założona w 1894 roku przez Edwarda Zarembę (1872–1931), który otworzył zakład krawiecki w gmachu Teatru Wielkiego. Umiejętności krawca stały się słynne nie tylko w Warszawie – rozpisywały się o nich gazety Paryża, Londynu, Wiednia i Moskwy, mistrz otrzymywał także propozycje otwarcia salonu za granicą. Po śmierci Edwarda Zaremby zakład prowadził jego syn – Zygmunt Zaremba, który został rozstrzelany przez Niemców w 1943 r. za działalność konspiracyjną, a następnie Adolf Zaremba (1898-1969), który rozpoczął pracę w Teatrze Wielkim. W 1922 roku otworzył pracownię przy ul. Hożej 6, a następnie, w 1927 roku, przy ul. Wspólnej 36. W okresie międzywojennym pracownia zatrudniała 15 czeladników, 2 krojczych, buchaltera i kuriera. U Adolfa kształcił się także młodszy brat – Tadeusz Zaremba (1911–1998), a pracownia działa pod nazwą „Bracia Zaremba”.
W 1933 roku Tadeusz otworzył własną pracownię przy ul. Koszykowej 52. Ubierał gwiazdy filmu i estrady oraz dyplomatów, profesorów, artystów i ludzi biznesu. Nieduży zakład przy ul. Koszykowej 52 w ciągu kilku lat zamienił na dużo większy i wystawniejszy salon przy ul. Koszykowej 40, na rogu Marszałkowskiej. Firmy braci Adolfa i Tadeusza rozwijały się do II wojny światowej. W 1940 roku Adolf Zaremba został aresztowany i przewieziony na Pawiak, skąd, dzięki wielomiesięcznym staraniom rodziny, został zwolniony (w międzyczasie, pod pozorem rewizji, jego firma została obrabowana przez Gestapo). Pod koniec wojny salon spłonął wraz z wyposażeniem, a pracownia Tadeusza została zniszczona w czasie powstania warszawskiego.
W lipcu 1945 roku Tadeusz Zaremba wznowił działalność w budynku przy Al. Jerozolimskich 17, szyjąc dla warszawskiej socjety i dyplomacji, a następnie na Nowogrodzkiej 15. Często gościł w telewizji i na łamach prasy, a jego klientami byli m.in. Kabaret Starszych Panów, Zbigniew Herbert, muzycy Filharmonii Narodowej, aktorzy produkcji filmowych (jak „Ogniem i mieczem”) oraz Józef Cyrankiewicz. Tradycję rodzinną po ojcu przejął Adam Zaremba (1940–2005), który w 1976 roku został współwłaścicielem firmy. Pod koniec lat 70. otrzymał zlecenie uszycia kostiumów do polsko-brytyjskiego serialu o Sherlocku Holmesie. W 1998 umarł Tadeusz Zaremba (został pochowany w Alei Zasłużonych na warszawskich Powązkach). Po jego śmierci firmą kierował Adam Zaremba wraz z żoną Grażyną pod nazwą „Adam Zaremba”.
Od 2005 roku, kiedy zmarł Adam Zaremba, pieczę nad zakładem sprawowała jego żona Grażyna i syn Maciej Zaremba (ur. 1981). W zakładzie pracowało dwóch mistrzów krawieckich i krojczych – Marian Kowalczyk i Jan Sułecki. Pracownia szyje ubiory dla dyplomatów, polityków, milionerów i gwiazd. Właściciele zakładu w 2009 roku zawiązali spółkę z Piotrem Kamińskim, jednym z nielicznych w Polsce specjalistów w szyciu miarowym („bespoke”).

</doc>
<doc id="1893280" url="https://pl.wikipedia.org/wiki?curid=1893280" title="Razak Boukari">
Razak Boukari

Razak Boukari, właśc. Abdoulrazak Boukari (ur. 25 kwietnia 1987 w Lomé) – togijski piłkarz występujący na pozycji napastnika w LB Châteauroux.
Kariera klubowa.
Boukari urodził się w Togo, ale jako dziecko emigrował z rodziną do Francji. Tam w 2004 roku rozpoczynał zawodową karierę w drugoligowym klubie LB Châteauroux. W Ligue 2 zadebiutował 22 października 2004 w zremisowanym 1:1 meczu z Grenoble Foot 38, w którym strzelił także gola. Przez dwa sezony w Châteauroux Boukari rozegrał 48 ligowych spotkań i zdobył 7 bramek.
W 2006 roku podpisał kontrakt z pierwszoligowym RC Lens. W Ligue 1 pierwszy mecz rozegrał 5 sierpnia 2006 przeciwko Troyes AC (1:0). W 2008 roku Boukari spadł z klubem do Ligue 2, ale po roku powrócił z nim do Ligue 1. 15 sierpnia 2009 w przegranym 1:4 spotkaniu z Girondins Bordeaux strzelił swojego pierwszego gola w Ligue 1.
W styczniu 2011 odszedł do także pierwszoligowego Stade Rennais FC, a 27 sierpnia 2012 roku podpisał kontrakt z angielskim Wolverhampton.
27 sierpnia 2013 roku został wypożyczony do FC Sochaux. Po sezonie 2013/2014 wrócił do Wolverhampton, jednak przez dwa kolejne sezony nie zagrał tam w żadnym meczu. W 2016 roku wrócił do LB Châteauroux, grającego w Championnat National. W sezonie 2016/2017 awansował z nim do Ligue 2.

</doc>
<doc id="1893283" url="https://pl.wikipedia.org/wiki?curid=1893283" title="Mohamed Latif">
Mohamed Latif

Mohammed Latif (ur. 23 października 1909, zm. 17 marca 1990) – egipski piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Mohammed Latif występował w klubie Zamalek SC. W sezonie 1935-1936 występował w Rangers F.C. Z drużyną Rangers wywalczył wicemistrzostwo Szkocji oraz Puchar Szkocji.
Kariera reprezentacyjna.
Mohammed Latif występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech wystąpił w przegranym 2-4 spotkaniu I rundy z Węgrami. W 1936 roku uczestniczył w igrzyskach olimpijskich w Berlinie. Wystąpił w przegranym 1-3 spotkaniu I rundy z Austrią.
Kariera trenerska.
Mohammed Latif po zakończeniu kariery piłkarskiej został trenerem. W latach 50. prowadził Zamalek Kair.

</doc>
<doc id="1893285" url="https://pl.wikipedia.org/wiki?curid=1893285" title="Biskupi Nassau">
Biskupi Nassau

Biskupi Nassau – lista biskupów ordynariuszy i biskupów pomocniczych pełniących swoją posługę na terenie obecnej archidiecezji Nassau.

</doc>
<doc id="1893287" url="https://pl.wikipedia.org/wiki?curid=1893287" title="Aleje Politechniki w Łodzi">
Aleje Politechniki w Łodzi

Aleje Politechniki w Łodzi – ulica w Łodzi, mająca około 2,3 km długości, położona w dzielnicy Górna oraz (odcinek Radwańska – Wróblewskiego) w dzielnicy Polesie. Zaczyna się przy skrzyżowaniu z ulicą Radwańską (jako przedłużenie ulicy Żeromskiego), zaś kończy się rondem Lotników Lwowskich. Aleja na całej długości jest dwujezdniowa oraz ma torowisko tramwajowe.
Historia.
Przed rokiem 1933 nosiła nazwę "Pańskiej", jednocześnie kończąc się przy ulicy Legionów. Wtedy to nadano jej patrona, Stefana Żeromskiego. W czasie II wojny światowej przemianowano ją na "Von-Ludendorff-Strasse". Po wojnie, odcinek na północ od Radwańskiej odzyskał poprzednią nazwę, południowy zaś został nazwany Alejami Politechniki na cześć budowanej w owym czasie Politechniki Łódzkiej.
Nazwa.
Uchwałą nr 14/60 z 14 czerwca 1960 roku Rada Narodowa m. Łodzi nadała nowo powstałej arterii komunikacyjnej nazwę „Aleje Politechniki”. Nazwa ta występuje we wszystkich urzędowych systemach (GUS, GIS) i jest jedyną poprawną z punktu widzenia formalnoprawnego. W potocznej mowie często spotyka się jednak niepoprawną formę „Aleja Politechniki”.
Politechnika Łódzka.
Jak nazwa ulicy wskazuje, najważniejszym obiektem znajdującym się w rejonie jest Politechnika Łódzka. Aleje Politechniki stanowią oś osiedla akademickiego. Na wschód od niej znajdują się głównie budynki wydziałów należące do kampusów A i B, natomiast na zachód od niej akademiki. Na południe od ulicy Wróblewskiego staje się główną arterią Nowego Rokicia, prowadzącą do ronda Lotników Lwowskich i ulicy Pabianickiej.
Komunikacja miejska.
Alejami Politechniki przebiegają następujące linie MPK Łódź:

</doc>
<doc id="1893291" url="https://pl.wikipedia.org/wiki?curid=1893291" title="Labib Mahmoud">
Labib Mahmoud

Hani Labid Mahmoud (ur. 25 sierpnia 1907) – egipski piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Labib Mahmoud występował w klubie Al-Ahly Kair.
Kariera reprezentacyjna.
Labib Mahmoud występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech był rezerwowym i nie wystąpił w przegranym 2-4 spotkaniu I rundy z Węgrami. W 1936 roku uczestniczył w igrzyskach olimpijskich w Berlinie. Wystąpił w przegranym 1-3 spotkaniu I rundy z Austrią.

</doc>
<doc id="1893293" url="https://pl.wikipedia.org/wiki?curid=1893293" title="Indy Racing League 1999">
Indy Racing League 1999

Indy Racing League 1999 – czwarty sezon amerykańskiej serii wyścigowej IRL. Sezon trwał od 24 stycznia do 17 października. W klasyfikacji generalnej zwyciężył Amerykanin – Greg Ray.

</doc>
<doc id="1893295" url="https://pl.wikipedia.org/wiki?curid=1893295" title="F.A. Davis Company">
F.A. Davis Company

F.A. Davis Company – amerykańskie wydawnictwo z siedzibą w Filadelfii, założone przez F.A. Davisa (1850-1917). Publikuje przede wszystkim szeroko rozumianą literaturę medyczną (podręczniki dla studentów medycyny i innych kierunków związanych ze służbą zdrowia, informatory medyczne itp.).

</doc>
<doc id="1893298" url="https://pl.wikipedia.org/wiki?curid=1893298" title="Diecezja Bridgetown">
Diecezja Bridgetown

Diecezja Bridgetown (łac.: "Dioecesis Pontipolitanus", ang.: "Diocese of Bridgetown") – katolicka diecezja karaibska położona w południowej części tego amerykańskiego terytorium. Obejmuje swoim zasięgiem: Barbados. Siedziba biskupa znajduje się w katedrze św. Patryka w Bridgetown.
Historia.
Diecezja Bridgetown została utworzona 7 marca 1970 r. przez papieża Pawła VI z wydzielenia szesnastu parafii z Diecezji Saint George's w Grenadzie jako diecezja Bridgetwon-Kingstown. 23 października 1989 r. została ona podzielona na dwie diecezje: Bridgetown i Kingstown.

</doc>
<doc id="1893299" url="https://pl.wikipedia.org/wiki?curid=1893299" title="Drużynowe Mistrzostwa Świata na Żużlu 1972">
Drużynowe Mistrzostwa Świata na Żużlu 1972

Drużynowe Mistrzostwa Świata na Żużlu 1972 – trzynasta edycja w historii.
Eliminacje.
Runda brytyjska.
Wielka Brytania automatycznie w finale.
Finał światowy.
O drugie miejsce:
ZSRR 7: Kałmykow 3, Kuźmin 2, Chłynowski 1, Trofimow 1
Polska 5: Waloszek 3, Plech 2, Glücklich 0, Dobrucki 0

</doc>
<doc id="1893300" url="https://pl.wikipedia.org/wiki?curid=1893300" title="Mustafa Mansur">
Mustafa Mansur

Mustafa Mansur (ur. 2 sierpnia 1914 - zm. 24 lipca 2002) - egipski piłkarz, trener piłkarski oraz polityk. Podczas kariery występował na pozycji napastnika, był reprezentantem kraju i uczestnikiem igrzysk olimpijskich.
Życiorys.
Kariera klubowa.
Podczas kariery piłkarskiej Mustafa Mansur występował w klubie Al-Ahly Kair. Po mundialu 1934, Mustafa Mansur za namową trenera Egiptu Jamesa McCrae wyjechał na studia do Szkocji. Podczas studiów w Jordanhill College, Mansur występował w Queen’s Park F.C. Dobra gra zaowocowała transferem do Celticu Glasgow, w którym występował w sezonie 1938-1939 i wywalczył wicemistrzostwo Szkocji. Po wybuchu II wojny światowej Mansur powrócił do Egiptu, do Al-Ahly Kair.
Kariera reprezentacyjna.
Mustafa Mansur występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech wystąpił w przegranym 2-4 spotkaniu I rundy z Węgrami. W 1936 roku uczestniczył w igrzyskach olimpijskich w Berlinie. Wystąpił w przegranym 1-3 spotkaniu I rundy z Austrią.
Kariera trenerska.
Mustafa Mansur po zakończeniu kariery piłkarskiej został trenerem i prowadził swój były klub Al-Ahly Kair.
Kariera polityczna.
W późniejszych latach porzucił sport dla polityki. Był ministrem w rządzie Egiptu.

</doc>
<doc id="1893302" url="https://pl.wikipedia.org/wiki?curid=1893302" title="Jonn Serrie">
Jonn Serrie

Jonn Serrie – amerykański kompozytor tworzący tzw. muzykę kosmiczną, która łączy w sobie nastrojową muzykę elektroniczną i muzykę New Age (często muzyka kosmiczna jest uważana za synonim muzyki Ambient czy muzyki New Age).
Pracował nad różnymi projektami dla Lucasfilm, IMAX, NASA, marynarki Stanów Zjednoczonych, dla planetarium Hayden (Hayden Planetarium) w Nowym Jorku czy CNN.
Twórczość.
Serrie komponuje i gra muzykę w planetariach od wczesnych lat 80. Jego pierwszy album "And the Stars Go With You" był poświęcony astronautom którzy zginęli w katastrofie promu kosmicznego Challenger w 1986. Jego drugi album "Flightpath", zawierał sześć utworów, które upamiętniały pilotów, którzy brali udział w lotach eksperymentalnych samolotów i innych statków powietrznych w bazie Edwards Air Force Base. Loty te były pra -początkiem ery lotów kosmicznych w Stanach Zjednoczonych.
Trzeci album, "Tingri", był inspirowany odległym tybetańskim miastem Tingri, leżącym w południowym Tybecie. Album wypełniała muzyka bardziej duchowa i zarazem romantyczna, odstająca od muzyki kosmicznej. W 1992 i 1994 Serrie wydał dwa albumy w których umieścił muzykę z lat 80, którą grał w planetariach. Były to albumy "Planetary Chronicles, volume 1" and "Planetary Chronicles, volume 2". W międzyczasie, w 1993 i 1995 skomponował własne fantastyczno-naukowe muzyczne opowiadanie przedstawione w "Midsummer Century" and "Ixlandia". W 1993 umieścił swoją piosenkę z planetarnej kolekcji "Soft Landing", wydanej w albumie z różnymi wykonawcami muzyki ambient, w dużej części finansowanym przez Steve'a Roacha.
W 1997 wydał swój pierwszy świąteczny album "Upon a Midnight Clear", który zawierał mniej znane piosenki świąteczne z całego świata, które przedstawił w unikalnej aranżacji. Cieszący się dużą popularnością świąteczny album, skłonił Jonna do wydania kolejna dwóch "Yuletides" w 2001 i "Merrily on High" w 2004. W 1998 Serrie współpracował z Davidem Carradine'em nad swoją serią wideo "Tai Chi" później wydając ścieżkę dźwiękową z owej serii na CD "Dream Journeys". Również w 1998 odbył podróż do "szamańskiej" Ameryki, której rezultatem był kolejny album "Spirit Keepers". W jego kształcie muzycznym pomagali mu liczni rdzenni Amerykanie, należący do starszyzny.
W 1999 był gościem honorowym na Cape Canaveral, w związku z 30 rocznicą lądowania na księżycu statku kosmicznego Apollo 11. Z tej okazji zagrał on specjalne skomponowany utwór "Out of the Blue". W 2000 wydał składankę "Century Seasons" (najlepsze utwory). W tym samym roku współpracował z flecistą Gary Stroutsos nad albumem "Hidden World". Od 2000 Serrie wydał kilka swoich albumów w niezależnych wytwórniach. W 2002 album "Lumia Nights" – kosmiczny romans, przypominający stylem jego wcześniejsze wydania "Ixlandia" i "Midsummer Century". W 2003 podpisał umowę z New World Music. W 2003 wydał "The Stargazer's Journey", który był jego powrotem do tradycyjnej muzyki kosmicznej. W 2005 wydał kolejny album "With Epiphany: Meditations on Sacred Hymns", w którym połączył muzykę kosmiczną z tradycyjnymi psalmami i hymnami kościelnymi, zadedykowanymi swojej babci, która w dzieciństwie będąc organistą kościelnym uczyła go gry na pianinie. W 2009 Serrie wydał kolejny album "Thousand Star".
W 2001 Jonn Serrie ufundował roczne stypendium w wysokości 1000$ – "Galaxy Music Scholarship" dla maturzystów, którzy chcieliby rozpocząć karierę w komponowaniu muzyki kosmicznej i New age.
Linki zewnętrzne.
Strona artysty

</doc>
<doc id="1893304" url="https://pl.wikipedia.org/wiki?curid=1893304" title="Most Widawski">
Most Widawski

Most Widawski – most stanowiący przeprawę nad rzeką Widawa, położony we Wrocławiu na osiedlu Widawa. Most zlokalizowany jest w ciągu ulicy Sułowskiej, prowadzącej z Wrocławia na północ, w stronę Trzebnicy. Do 22 grudnia 2017 roku znajdował się w ciągu drogi krajowej nr 5 i trasy europejskiej E261, które poprowadzono nowym śladem w kierunku Poznania. Wybudowany został w 1951 roku. Prowadzi na wyspę utworzoną przez ramiona rzeki. Kolejna niewielka przeprawa, na tzw. "Starej Widawie", znajduje się już w miejscowości Psary. Obok istniejącego dziś mostu drogowego, pozostały przyczółki na których oparty był most kolei wąskotorowej Wrocław–Trzebnica.
W rejonie współczesnego mostu znacznie wcześniej istniała drewniana przeprawa mostowa. Od roku 1266 na moście tym pobierano opłaty celne na rzecz księcia Władysława arcybiskupa Salzburga, po jego śmierci na rzecz Henryka III Białego, później dla Henryka IV Prawego.
Dopuszczalna masa pojazdu 30 t.
Most wykonany został jako konstrukcja z jednym przęsłem o dwuprzegubowym ustroju nośnym, łukowy ze ściągiem. Wykonany został w technologii żelbetowej. Nawierzchnia mostu bitumiczna.
W latach 2012 – 2017 przeprowadzono gruntowny remont obiektu. W czasie prac ruch odbywał się zbudowaną w pobliżu przeprawą tymczasową.
Od grudnia 2020 roku przeprawa znajduje się w ciągu drogi wojewódzkiej nr 359.

</doc>
<doc id="1893307" url="https://pl.wikipedia.org/wiki?curid=1893307" title="Grégory Lacombe">
Grégory Lacombe

Grégory Lacombe (ur. 11 stycznia 1982 w Albi) – francuski piłkarz występujący na pozycji pomocnika. Obecnie jest zawodnikiem klubu Clermont Foot.
Kariera klubowa.
Lacombe zawodową karierę rozpoczynał w 1999 roku w pierwszoligowym klubie AS Monaco. W Ligue 1 zadebiutował 5 lutego 2000 w przegranym 1:2 meczu z Olympique Lyon. W 2000 roku zdobył z klubem mistrzostwo Francji oraz Superpuchar Francji. 9 grudnia 2000 w zremisowanym 2:2 spotkaniu z En Avant Guingamp strzelił pierwszego gola w trakcie gry w Ligue 1.
W 2002 roku został wypożyczony do innego pierwszoligowego zespołu - AC Ajaccio. Spędził tam dwa sezony, a potem powrócił do Monaco. Spędził tam rok, lecz nie rozegrał żadnego spotkania w barwach Monaco. W 2005 roku odszedł do portugalskiej Vitórii Setúbal. W portugalskiej ekstraklasie zadebiutował 20 sierpnia 2005 w zremisowanym 0:0 spotkaniu z Boavistą Porto.
W 2006 roku Lacombe powrócił do AC Ajaccio, grającego w Ligue 2. Tym razem spędził tam rok. W 2007 roku przeszedł do Montpellier HSC, również grającego w Ligue 2. W 2009 roku awansował z nim do Ligue 1.

</doc>
<doc id="1893308" url="https://pl.wikipedia.org/wiki?curid=1893308" title="Gregory Lacombe">
Gregory Lacombe



</doc>
<doc id="1893310" url="https://pl.wikipedia.org/wiki?curid=1893310" title="Pivot (futsal)">
Pivot (futsal)

Pivot – w futsalu zawodnik grający tyłem do bramki, pot. na ścianie, jego zadaniem jest przetrzymanie piłki mając za plecami rywala, by następnie podać ją na skrzydło lub oddać bezpośrednio strzał.

</doc>
<doc id="1893312" url="https://pl.wikipedia.org/wiki?curid=1893312" title="Yacout El-Soury">
Yacout El-Soury

Gaber Yacout El-Soury (zm. 2 lipca 1987 w Aleksandrii) – egipski piłkarz, reprezentant kraju. Podczas kariery występował na pozycji obrońca.
Kariera klubowa.
Podczas kariery piłkarskiej Yacout El-Soury występował w klubie Al-Ittihad Aleksandria.
Kariera reprezentacyjna.
Mohammed Bakhati występował w reprezentacji Egiptu w latach dwudziestych i trzydziestych. W 1934 roku uczestniczył w mistrzostwach świata. Na mundialu we Włoszech był rezerwowym i nie wystąpił w żadnym spotkaniu. Cztery lata później uczestniczył w igrzyskach olimpijskich w Berlinie. Wystąpił we wszystkich czterech meczach Egiptu z: Turcją, Portugalią, Argentyną oraz przegranym 3-11 spotkaniu o brązowy medal z Włochami.

</doc>
<doc id="1893314" url="https://pl.wikipedia.org/wiki?curid=1893314" title="Pivot">
Pivot



</doc>
<doc id="1893317" url="https://pl.wikipedia.org/wiki?curid=1893317" title="Kamienica Pod Złotym Słońcem we Wrocławiu">
Kamienica Pod Złotym Słońcem we Wrocławiu

Kamienica Pod Złotym Słońcem (niem.: "Haus Zur Goldenen Sonne")) – kamienica na wrocławskim Rynku, wybudowana w stylu barokowym.
Historia kamienicy.
Kamienica powstała na miejscu dwóch domów z XIII wieku, z których zachowały się wnęki okienne z tego okresu. Następnie była wielokrotnie przebudowywana i powiększana, ostateczny wygląd uzyskała po przebudowie i nadaniu jej stylu barokowego w latach 1694-1695 oraz remontach w latach 1727 i 1740.
Zamieszkiwana przez bogatą rodzinę Bonerów, którzy posiadali w niej zamontowany w XV wieku sejf – odkryty potem przez archeologów.
Kamienica była miejscem kwaterowania najważniejszych gości, razem z kamienicami Pod Błękitnym Słońcem i Pod Siedmioma Elektorami, z którymi była połączona przejściami, stanowiła rezydencję dla króla Czech Władysława Jagiellończyka, cesarza Rudolfa II oraz Ferdynanda II.
Po 1945.
W czasie II wojny światowej zachodnia pierzeja rynku, przy której znajduje się kamienica została uszkodzona w niewielkim stopniu. Od roku 1965 do grudnia 2004 w Kamienicy Pod Złotym Słońcem mieściły się sale ekspozycyjne Muzeum Sztuki Medalierskiej we Wrocławiu.
Od 2010 roku, po zakończeniu remontu generalnego, kamienica zaczęła ona pełnić funkcję Muzeum „Pana Tadeusza”: miejsca przechowywania i ekspozycji rękopisu "Pana Tadeusza"; w jego strukturze znalazły się też gabinety Jana i Jadwigi Nowak-Jeziorańskich oraz Władysława i Zofii Bartoszewskich.

</doc>
<doc id="1893324" url="https://pl.wikipedia.org/wiki?curid=1893324" title="Kamel Masoud">
Kamel Masoud

Kamel Masoud (ur. 2 sierpnia 1914, zm. ?) – egipski piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Kamel Masoud występował w klubie Al-Ahly Kair.
Kariera reprezentacyjna.
Kamel Masoud występował w reprezentacji Egiptu w latach trzydziestych. W 1934 roku uczestniczył w mistrzostwach świata. Na mundialu we Włoszech wystąpił w przegranym 2-4 spotkaniu I rundy z Węgrami.

</doc>
<doc id="1893328" url="https://pl.wikipedia.org/wiki?curid=1893328" title="Nenad Džodić">
Nenad Džodić

Nenad Džodić (ur. 4 stycznia 1977 w Belgradzie) – były serbski piłkarz występujący na pozycji obrońcy.
Kariera klubowa.
Džodić zawodową karierę rozpoczynał w 1995 roku w klubie FK Zemun. W 1997 roku trafił do francuskiego Montpellier HSC. We francuskiej ekstraklasie zadebiutował 26 września 1997 w zremisowanym 1:1 meczu z Paris Saint-Germain. 7 listopada 1998 w wygranym 2:1 spotkaniu z Paris Saint-Germain strzelił pierwszego gola w trakcie gry we francuskiej ekstraklasie. W 2000 roku Džodić spadł z klubem do drugiej ligi, ale po roku powrócił z nim do ekstraklasy. W 2004 roku ponownie spadł z zespołem do Ligue 2. Wówczas jednak odszedł z Montpellier.
Latem 2004 roku trafił do pierwszoligowego AC Ajaccio. Pierwszy ligowy mecz zaliczył tam 11 września 2004 przeciwko Toulouse FC (1:3). W 2006 roku spadł z klubem do Ligue 2. W Ajaccio grał jeszcze przez rok.
W 2007 roku powrócił do Montpellier HSC, występującego w Ligue 2. W 2009 roku awansował z nim do Ligue 1.
Kariera reprezentacyjna.
W reprezentacji Jugosławii Džodić zadebiutował 13 lutego 2002 w wygranym 2:1 towarzyskim meczu z Meksykiem. W drużynie narodowej rozegrał w sumie 5 spotkań, wszystkie w 2002 roku.

</doc>
<doc id="1893330" url="https://pl.wikipedia.org/wiki?curid=1893330" title="Nenad Dzodić">
Nenad Dzodić



</doc>
<doc id="1893338" url="https://pl.wikipedia.org/wiki?curid=1893338" title="Northrop N-3PB">
Northrop N-3PB

Northrop N-3PB (Patrol Bomber) – bombowo-patrolowy wodnosamolot skonstruowany i produkowany przez amerykańską firmę Northrop Aircraft Inc na zamówienie Królewskiego Norweskiego Lotnictwa Morskiego ("Marinens Flyvevesen"). Ponieważ wybudowane samoloty były dostępne dopiero po zajęciu Norwegii przez wojska niemieckie w 1940 roku, wszystkie maszyny dostarczono do Wielkiej Brytanii, gdzie weszły w skład norweskiego "No. 330 Squadron RNoAF", działającego w ramach Royal Air Force.
Historia.
Do końca lat 30. ubiegłego wieku Królewskie Norweskie Lotnictwo Morskie używało dwuskrzydłowych maszyn Høver M.F. 11. Zdając sobie jednak sprawę z szybko postępującego starzenia się konstrukcji, Norwegia zamówiła w zakładach Northropa w Stanach Zjednoczonych nowy samolot. John Knudsen Northrop zaprojektował nową maszynę w 1939 roku. Wykorzystując swoje doświadczenie w konstrukcji metalowych dolnopłatów zbudował samolot o eleganckiej sylwetce z dwoma jednoredanowymi pływakami. Obdarzając Northropa dużym zaufaniem, norweska komisja rządowa zamówiła 24 egzemplarze samolotu jeszcze przed jego oblotem. N-3PB był pierwszą konstrukcją powstałą po wchłonięciu wytwórni Northropa przez Douglas Aircraft Company a jeszcze przed założeniem przez konstruktora, kolejnej, niezależnej firmy. W styczniu 1941 roku do lotu wzbił się pierwszy gotowy N-3PB. Norwegia w tym momencie znajdowała się już pod niemiecką okupacją. Podjęto decyzję o przekazaniu wyprodukowanych maszyn do Royal Air Force. 25 kwietnia 1941 roku w ramach RAF utworzono 330 Dywizjon, którego personel tworzyli norwescy żołnierze. Na wyposażeniu dywizjonu znalazły się wyprodukowane w Stanach N-3PB. Jednostka stacjonowała na Islandii. Jej zadaniem było patrolowanie północnoatlantyckich szlaków, którymi poruszały się alianckie konwoje. Po przezbrojeniu dywizjonu w samoloty Consolidated PBY Catalina, N-3PB przesunięto do zadań szkolno-treningowych.
Konstrukcja.
N-3PB był całkowicie metalowym, trzyosobowym, wolnonośnym dolnopłatem. Płat trójdzielny, prosty o trapezowym obrysie. Kadłub o półskorupowej konstrukcji. Podwozie składało się z dwóch jednoredanowych, całkowicie metalowych pływaków. Do napędu użyto tłokowego silnika gwiazdowego z metalowym, przestawialnym, trójłopatowym śmigłem.
Uzbrojenie.
Maszyna była uzbrojona w cztery, zamontowane na stałe w skrzydłach (po dwa z obydwu stron kadłuba) karabiny maszynowe kalibru 7,7 mm oraz dwa ruchome karabiny tego samego kalibru na stanowisku strzelca pokładowego. Maszyna mogła również przenosić do 900 kg bomb.

</doc>
<doc id="1893341" url="https://pl.wikipedia.org/wiki?curid=1893341" title="Radosław Drapała">
Radosław Drapała

Radosław Drapała (ur. 3 marca 1986) – polski lekkoatleta, sprinter, fizjoterapeuta kadry Polski w Lekkiej Atletyce współpraca m.in. z Mistrzem Świata Pawłem Wojciechowskim.
Życiorys.
Z reprezentacją Polski był m.in. na Mistrzostwach świata Juniorów Młodszych w Doniecku 2013r. Uczestnik Mistrzostwach Europy Juniorów w Rieti 2013r Włochy, Puchar Europy w Wielobojach Inowrocław Seniorów 2015.
Największym sukcesem Drapały jest srebrny medal Mistrzostw Europy Juniorów (sztafeta 4 × 100 metrów, Kowno 2005). Dwukrotny medalista mistrzostw Polski w sztafecie 4 × 100 metrów (Bydgoszcz 2006 – brąz i Poznań 2007 – srebro). Największym indywidualnym osiągnięciem Drapały jest srebrny medal międzynarodowych mistrzostw Izraela (bieg na 100 metrów, Tel Awiw 2006).
Mąż Mariki Popowicz, także sprinterki.

</doc>
<doc id="1893348" url="https://pl.wikipedia.org/wiki?curid=1893348" title="Forticom">
Forticom

Forticom – przedsiębiorstwo informatyczne z siedzibą na Łotwie. Sprawuje pełny nadzór właścicielski nad serwisami społecznościowymi One.lv (Łotwa), One.lt (Litwa) oraz One.ee (Estonia). Początkowo udziały w przedsiębiorstwie posiadały: Digital Sky Technologies, Tiger Global (część Tiger Management) oraz Gild Bankers (największy bank inwestycyjny w krajach nadbałtyckich). Obecnie 100% udziałów należy do Digital Sky Technologies.
W 2007 przedsiębiorstwo nabyło 25% udziałów w rosyjskim serwisie społecznościowym Odnoklassniki.ru, a w okresie między styczniem a czerwcem 2008 większościowy pakiet udziałów w serwisie nasza-klasa.pl (później: nk.pl), za który spółka zapłaciła 200 milionów złotych.

</doc>
<doc id="1893349" url="https://pl.wikipedia.org/wiki?curid=1893349" title="Parafia św. Teresy od Dzieciątka Jezus w Linden">
Parafia św. Teresy od Dzieciątka Jezus w Linden

Parafia św. Teresy od Dzieciątka Jezus w Linden (ang. "St. Theresa of The Child Jesus Parish") – parafia rzymskokatolicka położona w Linden w stanie New Jersey w Stanach Zjednoczonych.
Jest ona wieloetniczną parafią w archidiecezji Newark, z mszą św. w j. polskim dla polskich imigrantów.
Ustanowiona w 1925 roku i dedykowana św. Teresie.

</doc>
<doc id="1893350" url="https://pl.wikipedia.org/wiki?curid=1893350" title="Parafia Matki Bożej Jeziornej w Lakewood">
Parafia Matki Bożej Jeziornej w Lakewood

Parafia Matki Bożej Jeziornej w Lakewood (ang. "St. Mary of the Lake Parish") – parafia rzymskokatolicka położona w Lakewood w stanie New Jersey w Stanach Zjednoczonych.
Jest wieloetniczną parafią w Diecezji Trenton, z mszą św. w języku polskim dla polskich imigrantów.
Ustanowiona w 1889 roku i dedykowana Matce Bożej Jeziornej.

</doc>
<doc id="1893355" url="https://pl.wikipedia.org/wiki?curid=1893355" title="Parafia św. Michała Archanioła w Lyndhurst">
Parafia św. Michała Archanioła w Lyndhurst

Parafia św. Michała Archanioła w Lyndhurst (ang. "St. Michael the Archangel Parish") – parafia rzymskokatolicka położona w Lyndhurst w stanie New Jersey w Stanach Zjednoczonych.
Jest ona wieloetniczną parafią w archidiecezji Newark, z mszą św. w j. polskim dla polskich imigrantów.
Ustanowiona w 1912 roku i dedykowana św. Michałowi Archaniołowi.

</doc>
<doc id="1893357" url="https://pl.wikipedia.org/wiki?curid=1893357" title="Forstgutsbezirk Buchholz">
Forstgutsbezirk Buchholz

Forstgutsbezirk Buchholz, Buchholz – obszar wolny administracyjnie "(gemeindefreies Gebiet)" w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Leezen. Obszar jest niezamieszkany, 95% całego terenu zajmują lasy.

</doc>
<doc id="1893358" url="https://pl.wikipedia.org/wiki?curid=1893358" title="Parafia Niepokalanego Serca Najświętszej Maryi Panny w Mahwah">
Parafia Niepokalanego Serca Najświętszej Maryi Panny w Mahwah

Parafia Niepokalanego Serca Najświętszej Maryi Panny w Mahwah (ang. "Immaculate Heart of Mary Parish") – parafia rzymskokatolicka położona w Mahwah w stanie New Jersey w Stanach Zjednoczonych.
Jest ona wieloetniczną parafią w archidiecezji Newark, z mszą św. w j. polskim dla polskich imigrantów.
Ustanowiona w 1915 roku i dedykowana Niepokalanemu Sercu Maryi Panny.

</doc>
<doc id="1893360" url="https://pl.wikipedia.org/wiki?curid=1893360" title="Forstgutsbezirk Sachsenwald">
Forstgutsbezirk Sachsenwald



</doc>
<doc id="1893361" url="https://pl.wikipedia.org/wiki?curid=1893361" title="Parafia Najświętszego Serca Pana Jezusa w Manville">
Parafia Najświętszego Serca Pana Jezusa w Manville

Parafia Najświętszego Serca Pana Jezusa w Manville (ang. "Sacred Heart of Jesus Parish") – parafia rzymskokatolicka położona w Manville w stanie New Jersey w Stanach Zjednoczonych.
Jest ona wieloetniczną parafią w diecezji Metuchen, z mszą św. w j. polskim dla polskich imigrantów.
Ustanowiona w 1919 roku i dedykowana Najświętszemu Sercu Pana Jezusa.
Historia.
Pierwszy polskie rodziny zaczęły przyjeżdżać w 1914 roku. Przybyli oni z wschodniej Pensylwanii, znanej jako Anthracite Coal Region i z Soft Coal Region w pobliżu Pittsburgh. Wielu przybyło z miast Bayonne i Jersey City.
Mężczyźni znaleźli zatrudnienie w fabrykach Johns-Manville i Federal Creosote oraz na kolei, podczas gdy kobiety pracowały w szwalniach. Boom produkcyjny przekształcił te okolice z okręgu rolniczego na miasto przemysłowe.
Ponieważ w tym czasie nie było kościoła katolickiego w Manville, usługi duszpasterskie pełnił ks. JF Ketter, proboszcz kościoła św Józefa w Raritan. Chociaż był niemieckiego pochodzenia, ks. Ketter znali język słowiański.
Pierwszy zarejestrowany chrzest dziecka polskich imigrantów w dziejach tego kościoła miał miejsce w 1914 roku. Michael Vistuk, syn Michała i Marii Kresovaty Vistuk, urodził się i został ochrzczony 16 stycznia przez ks. Ketter. Chrzestnymi byli Paul Rog i Helena Kowal.
W 1917 roku, sześćdziesiąt polskich rodzin pod duchową opieką ks. Vincent Rozmus, także z Raritan, zbudowało drewniany kościółek, w miejscu, w którym teraz West Camplain Road pod wezwaniem Narodzenia Najświętszej Maryi Panny. Ks. Rozmus dojeżdżał na mszę św. rowerem z Raritan. 5 grudnia 1917 r., ks. Francis A. Kasprowicz został mianowany pierwszym proboszczem parafii.
Ze względu na pewne wewnętrzne kontrowersje, grupa parafian, postanowiła zrezygnować z obecnego kościoła i szukać innego miejsca. W 1918 roku, nowo powstała Manville Fire Company, dała zezwolenie dla ks. Kasprowicza do korzystania z ich siedziby w pobliżu Lehigh Railroad, przy South Main St. w celu odprawiania mszy św. i spotkań parafialnych.
Pierwszy ślub, celebrowany przez ks. Kasprowicza, w nowej siedzibie miał miejsce 20 lipca 1918. Wojciech Góras, syn Jana i Anny Kowalczyk Góras, żona Agnieszka Pękala, córka Walentego i Lillian Slater Pękala. Świadkami byli Philip Hawrylak i AntoninaGóras.
11 marca 1919 r. sześć działek zostały nabyte za 2100 dolarów. Ks. Kasprowicza, Pan Czaplicki, pan Doman i garstka parafian przystąpiła do budowania większej sali na nowo nabytej nieruchomości. Budowa została zakończona 23 grudnia 1919 i służyła jako tymczasowy kościół. Budynek ten był później używany był jako garaż dla kapłanów i następnie rozebrany w 2000 roku.
12 marca 1919 jest oficjalną datą powstania parafii zwanej Polski rzymskokatolicki kościół Najświętszego Serca Pana Jezusa. Założycieli byli biskup Thomas J. Walsh, ks. John H. Fox, wikariusz generalny diecezji Trenton, ks. Francis A. Kasprowicz, Bronisław Czaplicki i John Doman, a 19 października 1919 r., biskup Walsh pobłogosławił kamień węgielny nowego kościoła.
Projektantem kościoła był architekt Henryk Swartz. Wykonawcy byli William Greasheimer i George Baltromeja. 23 października 1921 r. kościół Najświętszego Serca Pana Jezusa został pobłogosławiony i poświęcony przez biskupa Walsh. Koszt budowy, który obejmował wyposażenie szkoły, wyniósł 40 000 dolarów.
W 1923 r. został zakupiony dzwon dla kościoła, z darowizny parafian, za 1300 dolarów. Nazwany został "Balbina" na cześć matki proboszcza.

</doc>
<doc id="1893362" url="https://pl.wikipedia.org/wiki?curid=1893362" title="Shorin-Ryu">
Shorin-Ryu



</doc>
<doc id="1893364" url="https://pl.wikipedia.org/wiki?curid=1893364" title="Anko Itosu">
Anko Itosu



</doc>
<doc id="1893366" url="https://pl.wikipedia.org/wiki?curid=1893366" title="Parafia św. Kazimierza w Newark">
Parafia św. Kazimierza w Newark

Parafia św. Kazimierza w Newark (ang. "St. Casimir's Parish") – parafia rzymskokatolicka położona w Newark w stanie New Jersey w Stanach Zjednoczonych.
Jest ona wieloetniczną parafią w archidiecezji Newark, z mszą św. w j. polskim dla polskich imigrantów.
Ustanowiona w 1908 roku i dedykowana św. Kazimierzowi Jagiellończykowi.
Historia.
Parafia św. Kazimierza została założona w Ironbound (Down Neck), dzielnicy Newark, w 1908 roku przez grupę polskich imigrantów. Pierwszym proboszczem był ks. Paul Knappek.

</doc>
<doc id="1893367" url="https://pl.wikipedia.org/wiki?curid=1893367" title="Parafia św. Stanisława Biskupa i Męczennika w Newark">
Parafia św. Stanisława Biskupa i Męczennika w Newark

Parafia św. Stanisława Biskupa i Męczennika w Newark (ang. "St. Stanislaus Bishop and Martyr Parish") – parafia rzymskokatolicka położona w Newark w stanie New Jersey w Stanach Zjednoczonych.
Jest ona wieloetniczną parafią w archidiecezji Newark, z mszą św. w j. polskim dla polskich imigrantów.
Ustanowiona w 1889 roku i dedykowana św. Stanisławowi ze Szczepanowa.

</doc>
<doc id="1893370" url="https://pl.wikipedia.org/wiki?curid=1893370" title="Parafia św. Józefa w New Brunswick">
Parafia św. Józefa w New Brunswick

Parafia św. Józefa w New Brunswick (ang. "St. Joseph's Parish") – parafia rzymskokatolicka położona w New Brunswick w stanie New Jersey w Stanach Zjednoczonych.
Jest ona wieloetniczną parafią w diecezji Metuchen, z mszą św. w j. polskim dla polskich imigrantów.
Ustanowiona w 1924 roku i dedykowana św. Józefowi.

</doc>
<doc id="1893371" url="https://pl.wikipedia.org/wiki?curid=1893371" title="Gorzknik">
Gorzknik



</doc>
<doc id="1893372" url="https://pl.wikipedia.org/wiki?curid=1893372" title="Parafia św. Józefa w Passaic">
Parafia św. Józefa w Passaic

Parafia św. Józefa w Passaic (ang. "St. Joseph's Parish") – parafia rzymskokatolicka położona w Passaic w stanie New Jersey w Stanach Zjednoczonych.
Jest ona wieloetniczną parafią w diecezji Paterson, z mszą św. w j. polskim dla polskich imigrantów.
Ustanowiona w 1892 roku i dedykowana św. Józefa.

</doc>
<doc id="1893373" url="https://pl.wikipedia.org/wiki?curid=1893373" title="Drużynowe Mistrzostwa Polski na Żużlu 2010">
Drużynowe Mistrzostwa Polski na Żużlu 2010

Drużynowe Mistrzostwa Polski na Żużlu 2010 – 63. edycja drużynowych mistrzostw Polski, organizowanych przez Polski Związek Motorowy (PZM). W sezonie 2010 rozgrywki podzielono na trzy ligi. W rozgrywkach Ekstraligi i pierwszej ligi wzięło udział po osiem zespołów. Tak samo liczna była liga druga, gdzie w stosunku do poprzedniego sezonu nastąpiły dwie zmiany. W miejsce rozwiązanego Klubu Motorowego Ostrów Wlkp. wystąpił nowo powołany klub ŻKS Ostrovia Ostrów Wlkp., a zamiast mającej startować w sezonie 2009 Kaskady Równe, do rozgrywek powróciła reaktywowana drużyna Wandy Kraków. Tytułu mistrza Polski na żużlu w 2010 roku bronił Falubaz Zielona Góra, który w finałowym dwumeczu uległ Unii Leszno.
Ekstraliga.
Fazę zasadniczą ekstraligowego sezonu zdominowały dwa zespoły – Unia Leszno i Caelum Stal Gorzów Wlkp. Do drugiej awansował beniaminek, Tauron Azoty Tarnów, a ta sztuka nie udała się Polonii Bydgoszcz i Włókniarzowi Częstochowa. Fatalny początek sezonu zaliczył także mistrz Polski z poprzedniego roku – Falubaz Zielona Góra, który ostatecznie zajął po pierwszej części rozgrywek piąte miejsce. W ćwierćfinałach zielonogórzanie dwukrotnie pokonali dobrze do tej pory dysponowaną Stal Gorzów, Unia Leszno łatwo rozprawiła się z imienniczką z Tarnowa, a Unibax Toruń po zaciętej walce zwyciężył Betard WTS Wrocław. Oba kluby spotkały się ponownie w meczu o trzecie miejsce po tym, jak nie dały rady odpowiednio leszczynianom i Falubazowi. W finale zdecydowanie lepsza okazała się Unia Leszno, która w ten sposób zdobyła 13 złoty medal mistrzostw Polski. W „małym finale” triumfowali torunianie, bo choć w dwumeczu zanotowano remis 90:90, to po części zasadniczej minimalnie lepsi byli zawodnicy Unibaksu.
Do I ligi bezpośrednio spadła Polonia, która w dwumeczu była gorsza o dwa punkty. Włókniarzowi powiodło się także w barażach, w których pokonał LOTOS Wybrzeże Gdańsk.
Pierwsza Liga.
W pierwszej lidze, po zakończeniu fazy zasadniczej drużyny podzielono na dwie grupy według zajętych miejsc w pierwszej części rozgrywek. Dla drużyn z miejsc 1 – 4, oraz z miejsc 5 – 8 utworzono dodatkowe tabele uwzględniające wyniki uzyskane jedynie z zespołami z danej grupy. Następnie drużyny rozegrały spotkania, których wyniki zostały dopisane do tak utworzonych tabel. Zwycięzcą ligi została drużyna, która na koniec drugiej fazy rozgrywek zajęła pierwsze miejsce w grupie mistrzowskiej.
Druga Liga.
W drugiej lidze po zakończeniu sezonu zasadniczego do dalszych rozgrywek awansowały cztery najlepsze drużyny, dla których utworzono nową tabelę uwzględniającą wyłącznie spotkania pomiędzy drużynami, które zakwalifikowano do fazy finałowej. Następnie drużyny spotkały się ponownie w systemie każdy z każdym plus rewanż, a wyniki tych spotkań zostały dopisane do małej tabeli. Zwycięzcą drugiej ligi został zespół, który zajął pierwsze miejsce w małej tabeli po zakończeniu fazy finałowej.

</doc>
<doc id="1893376" url="https://pl.wikipedia.org/wiki?curid=1893376" title="Parafia Matki Boskiej Różańcowej w Passaic">
Parafia Matki Boskiej Różańcowej w Passaic

Parafia Matki Bożej Różańcowej w Passaic (ang. "Holy Rosary Parish") – parafia rzymskokatolicka położona w Passaic w stanie New Jersey w Stanach Zjednoczonych.
Jest ona wieloetniczną parafią w diecezji Paterson, z mszą św. w j. polskim dla polskich imigrantów.
Ustanowiona w 1918 roku i dedykowana Różańcowi Świętemu.

</doc>
<doc id="1893377" url="https://pl.wikipedia.org/wiki?curid=1893377" title="Parafia św. Stefana w Paterson">
Parafia św. Stefana w Paterson

Parafia św. Stefana w Paterson (ang. "St. Stephan's Parish") – parafia rzymskokatolicka położona w Paterson w stanie New Jersey w Stanach Zjednoczonych.
Jest ona wieloetniczną parafią w diecezji Paterson, z mszą św. w j. polskim dla polskich imigrantów.
Ustanowiona w 1903 roku i dedykowana św. Stefanowi.

</doc>
<doc id="1893378" url="https://pl.wikipedia.org/wiki?curid=1893378" title="Spektroskopia fotoakustyczna">
Spektroskopia fotoakustyczna

Spektroskopia fotoakustyczna oparta jest na efekcie fotoakustycznym. Pierwsze prace związane z odkryciem tego zjawiska datuje się na lata osiemdziesiąte XIX wieku. W tym czasie Alexander Graham Bell, John Tyndall i Wilhelm Röntgen jako pierwsi zajmowali się "efektem optoakustycznym". Zjawisko to polega na zamianie energii zawartej w wiązce światła na energię kinetyczną cząstek, na które pada światło. W konsekwencji dochodzi do lokalnego zwiększenia temperatury, co powoduje wzrost ciśnienia i generowanie fali akustycznej (zastosowanie periodycznie modulowanej wiązki światła).
Poprzez pomiar dźwięku dla różnych długości fali światła możemy zarejestrować widmo fotoakustyczne próbki. Na jego podstawie jesteśmy w stanie rozróżnić badane substancje (nawet o bardzo skomplikowanej budowie) poprzez porównanie wzorców (ang. "fingerprint"). Spektroskopia fotoakustyczna ma zastosowanie przy badaniu gazów, cieczy oraz ciał stałych. W przypadku ciał stałych możliwe jest skanowanie punkt po punkcie (mapowanie obiektu), czego efektem jest dwuwymiarowy rozkład amplitudy sygnału akustycznego. Taki pomiar umożliwia na przykład badanie defektów sieci krystalicznej.

</doc>
<doc id="1893379" url="https://pl.wikipedia.org/wiki?curid=1893379" title="Parafia św. Szczepana w Perth Amboy">
Parafia św. Szczepana w Perth Amboy

Parafia św. Szczepana w Perth Amboy (ang. "St. Stephen's Parish") – parafia rzymskokatolicka położona w Perth Amboy w stanie New Jersey w Stanach Zjednoczonych.
Jest ona wieloetniczną parafią w diecezji Metuchen, z mszą św. w j. polskim dla polskich imigrantów.
Ustanowiona w 1892 roku i dedykowana św. Szczepanowi.
Po konsultacji z dekanatem Perth Amboy i radą diecezjalną, ks. Paweł G. Bootkoski, biskup diecezji Metuchen, postanowił połączyć parafie: Matki Bożej Różańcowej Fatimskiej, św. Szczepana i św. Marii, w celu utworzenia nowej parafii w trzech miejscach kultu. Zmiany wejdą w życie 1 lipca 2012.

</doc>
<doc id="1893383" url="https://pl.wikipedia.org/wiki?curid=1893383" title="Ryan Foster">
Ryan Foster

Ryan Foster (ur. 26 sierpnia 1988 w Hobart) – australijski lekkoatleta, średniodystansowiec.
W 2005 reprezentował Australię podczas mistrzostw świata juniorów młodszych. 16. lokata w eliminacjach biegu na 2000 metrów z przeszkodami nie dała mu awansu do finału.

</doc>
<doc id="1893384" url="https://pl.wikipedia.org/wiki?curid=1893384" title="Parafia św. Bernarda Clairvaux i św. Stanisława Kostki w Plainfield">
Parafia św. Bernarda Clairvaux i św. Stanisława Kostki w Plainfield

Parafia św. Bernarda Clairvaux i św. Stanisława Kostki w Plainfield (ang. "St Bernard of Clairvaux and St. Stanislaus Kostka Parish") – parafia rzymskokatolicka położona w Plainfield w stanie New Jersey w Stanach Zjednoczonych.
Jest ona wieloetniczną parafią w archidiecezji Newark, z mszą św. w j. polskim dla polskich imigrantów.
Ustanowiona w 1921 roku i dedykowana św. Bernardowi Clairvaux i św. Stanisławowi Kostce.
Historia.
5 czerwca 1921 roku biskup Jan J. O'Connor ustanowił nowej parafię św. Bernarda Clairvaux. Budowę kościoła rozpoczęto w 1925 i zakończono w 1927 roku.
Kościół, który obecnie jest kościołem parafii św. Bernarda Clairvaux i św. Stanisława Kostki, został konsekrowany w 1952 roku.
Parafia św. Stanisława Kostki została założona w 1919 roku przy ulicy 1020 W. Seventh ze względu na duży napływ polskich imigrantów, którzy osiedlili się w okolicy Plainfield.
St Mary's Church Hall było miejscem spotkań parafialnych do roku 1922, kiedy został zbudowany pierwszy kościół św. Stanisława Kostki.
W latach 1934 i 1949 dokonano poprawek budynku, a następnie w 1949 r. wybudowano nową plebanię i udzielono pozwolenia na budowę większego kościoła. Budowa nowego kościoła została ukończona w 1972 roku, kiedy w Niedzielę Wielkanocną została odprawiona pierwsza msza św.
Zmieniające się oblicze okolicy i migracja ludności spowodowały zmniejszanie się wielkości parafii.
20 listopada 2005 roku parafia św Bernard z Clairvaux we wschodniej części miasta i parafia św. Stanisława Kostki w zachodniej części miasta zostały połączone w jedną w wyniku "New Energy Project" w archidiecezji Newark.

</doc>
<doc id="1893385" url="https://pl.wikipedia.org/wiki?curid=1893385" title="Choki Motobu">
Choki Motobu



</doc>
<doc id="1893388" url="https://pl.wikipedia.org/wiki?curid=1893388" title="Klein Roennau">
Klein Roennau



</doc>
<doc id="1893389" url="https://pl.wikipedia.org/wiki?curid=1893389" title="Parafia św. Stanisława Kostki w Sayreville">
Parafia św. Stanisława Kostki w Sayreville

Parafia św. Stanisława Kostki w Sayreville (ang. "St. Stanislaus Kostka Parish") – parafia rzymskokatolicka położona w Sayreville w stanie New Jersey w Stanach Zjednoczonych.
Jest ona wieloetniczną parafią w diecezji Metuchen, z mszą św. w j. polskim dla polskich imigrantów.
Ustanowiona w 1914 roku i dedykowana św. Stanisławowi Kostce.

</doc>
<doc id="1893390" url="https://pl.wikipedia.org/wiki?curid=1893390" title="Parafia Najświętszego Serca Pana Jezusa w South Amboy">
Parafia Najświętszego Serca Pana Jezusa w South Amboy

Parafia Najświętszego Serca Pana Jezusa w South Amboy (ang. "Sacred Heart Parish") – parafia rzymskokatolicka położona w South Amboy w stanie New Jersey w Stanach Zjednoczonych.
Jest ona wieloetniczną parafią w diecezji Metuchen, z mszą św. w j. polskim dla polskich imigrantów.
Ustanowiona w 1895 roku i dedykowana Najświętszemu Sercu Pana Jezusa.

</doc>
<doc id="1893392" url="https://pl.wikipedia.org/wiki?curid=1893392" title="Parafia Matki Bożej Ostrobramskiej w South River">
Parafia Matki Bożej Ostrobramskiej w South River

Parafia Matki Bożej Ostrobramskiej w South River (ang. "St. Mary of Ostrabrama Parish") – parafia rzymskokatolicka położona w South River w stanie New Jersey w Stanach Zjednoczonych.
Jest ona wieloetniczną parafią w diecezji Metuchen, z mszą św. w j. polskim dla polskich imigrantów.
Ustanowiona w 1903 roku i dedykowana Matce Bożej Ostrobramskiej.

</doc>
<doc id="1893393" url="https://pl.wikipedia.org/wiki?curid=1893393" title="Tajemnica telekomunikacyjna">
Tajemnica telekomunikacyjna

Tajemnica telekomunikacyjna służy ochronie danych związanych ze świadczeniem usług telekomunikacyjnych. Zgodnie z prawem telekomunikacyjnym, chronione są informacje przesyłane w sieciach telekomunikacyjnych, które dotyczą użytkownika jak również treści komunikatów.
Tajemnica telekomunikacyjna wykracza poza zakres ochrony danych osobowych, dotyczące praktycznie każdego zachowania użytkownika związanego z korzystaniem usług telekomunikacyjnych. Treścią tajemnicy jest zakaz zapoznawania się, utrwalania, przechowywania, przekazywania lub innego wykorzystywania treści lub danych objętych tajemnicą telekomunikacyjną przez osoby inne niż nadawca i odbiorca komunikatu, chyba że:
Naruszeniem tajemnicy telekomunikacyjnej jest także ujawnianie lub przetwarzanie treści albo danych objętych tajemnicą telekomunikacyjną. 
Do zachowania tajemnicy telekomunikacyjnej zobowiązany jest przede wszystkim podmiot uczestniczący w wykonywaniu działalności w sieciach publicznych oraz podmioty z nim współpracujące. Są to głównie przedsiębiorcy telekomunikacyjni(operatorzy), jak również podmioty, które są odpowiedzialne za utrzymanie sieci. Obowiązek zachowania tajemnicy telekomunikacyjnej spoczywa na osobie, która korzystając z urządzenia radiowego lub końcowego, zapoznała się z komunikatem dla niej nie przeznaczonym (art. 160 ust. 3 pr. tel). Nie możemy więc ujawniać ani przechowywać treści komunikatów, które dotarły do nas przez pomyłkę.
Ustawa.
Tajemnica telekomunikacyjna została uregulowana w dziale VII ustawy.

</doc>
<doc id="1893395" url="https://pl.wikipedia.org/wiki?curid=1893395" title="Bahrenhof">
Bahrenhof

Bahrenhof – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893396" url="https://pl.wikipedia.org/wiki?curid=1893396" title="Szeng">
Szeng



</doc>
<doc id="1893397" url="https://pl.wikipedia.org/wiki?curid=1893397" title="Parafia Świętego Krzyża w Trenton">
Parafia Świętego Krzyża w Trenton

Parafia Świętego Krzyża w Trenton (ang. "Holy Cross Parish") – parafia rzymskokatolicka położona w Trenton w stanie New Jersey w Stanach Zjednoczonych.
Była ona wieloetniczną parafią w diecezji Trenton, z mszą św. w j. polskim dla polskich imigrantów.
Ustanowiona w 1891 roku i dedykowana Świętemu Krzyżowi.
W 2005 roku, razem z parafią św. Stanisława i parafią Świętych Apostołów Piotra i Pawła, weszła w skład, nowo utworzonej, parafii Miłosierdzia Bożego. Siedzibą parafii jest Kościół Krzyża Świętego.

</doc>
<doc id="1893399" url="https://pl.wikipedia.org/wiki?curid=1893399" title="Parafia Miłosierdzia Bożego w Trenton">
Parafia Miłosierdzia Bożego w Trenton

Parafia Miłosierdzia Bożego w Trenton (ang. "Divine Mercy Parish") – parafia rzymskokatolicka położona w Trenton w stanie New Jersey w Stanach Zjednoczonych.
Jest ona wieloetniczną parafią w diecezji Trenton, z mszą św. w j. polskim dla polskich imigrantów.
Ustanowiona w 2005 roku i dedykowana Miłosierdziu Bożemu.
Powstała z połączenia parafii św. Stanisława, parafii Świętego Krzyża i parafii Świętych Apostołów Piotra i Pawła.

</doc>
<doc id="1893400" url="https://pl.wikipedia.org/wiki?curid=1893400" title="Sutan Anwar">
Sutan Anwar

Sutan Anwar (ur. 21 marca 1914, zm. ?) – indonezyjski piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Sutan Anwar występował w klubie VIOS Batavia.
Kariera reprezentacyjna.
Sutan Anwar występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w przegranym 0-6 spotkaniu I rundy z Węgrami.

</doc>
<doc id="1893402" url="https://pl.wikipedia.org/wiki?curid=1893402" title="Bangiowe">
Bangiowe

Bangiowe ("Bangiophyceae" Wettst.) – klasa krasnorostów.
Budowa i biologia.
Plechy nitkowate lub płasko liściowate (jednokomórkowe w grupach obecnie wyłączanych z tej klasy). Wzrost odbywa się przez podziały wszystkich komórek ciała. Otwory zatkane korkami występują jedynie w pokoleniu diploidalnym niektórych przedstawicieli. Heteromorficzna przemiana pokoleń (liściokształtny gametofit i nitkowaty sporofit). Ściany komórkowe sporofitów zbudowane są głównie z celulozy i galaktanu, podczas gdy u gametofitów jest to ksylan i mannan. Różnica między sporofitem a gametofitem jest tak duża, że niegdyś bywały opisywane jako odrębne gatunki. Sporofity wielu bangiowych (np. z rodzajów "Porphyra", "Bangia" czy "Scinaia") klasyfikowano jako rodzaj "Conchocelis".
Rozmnażają się wegetatywnie poprzez podział. Rozmnażanie płciowe jest połączone z przemianą pokoleń. Gametofity oprócz gamet mogą wytwarzać również monospory, z których nie powstaje sporofit, lecz kolejne pokolenie gametofitu.
Gamety męskie (spermacja) powstają przez podział jednej z komórek liściowatej plechy, pełniącej funkcje plemni. Z jednej komórki zwykle powstają 64 spermacja. Karpogonia także powstają z dowolnej komórki plechy, której zawartość funkcjonuje jako gameta żeńska. Po zapłodnieniu zygota dzieli mitotycznie się na 8 lub 16 nagich, ameboidalnych zarodników (karpospor). Karpospory wwiercają się w muszle mięczaków morskich, gdzie kiełkują, dając nitkowatą roślinę żyjącą endolitycznie (tj. wewnątrz mineralnej skorupki). Ten nitkowaty twór produkuje tzw. konchosporangia, w których zachodzi mejoza. Powstają zatem cztery konchospory, które kiełkując tworzą liściowatą plechę.
Systematyka.
Systematyka bangiowych (podobnie jak pozostałych krasnorostów) ulega przebudowaniu. Tradycyjnie dzielono je na następujące rzędy:
Według nowszych systemów, opartych o wyniki filogenetyki molekularnej, aby zachować monofiletyzm taksonu, należy wyłączyć z niego wszystkie rzędy poza "Bangiales". W tym ujęciu "Bangiophyceae" są taksonem monotypowym. W niektórych systemach krasnorosty są traktowane jako monotypowa gromada z jedyną klasą "Rhodophyceae", gdzie bangiowe mają rangę podklasy "Bangiophycidae".
Zastosowanie.
Niektórzy przedstawiciele, zwłaszcza szkarłatnice "Porphyra yezoensis" i "Porphyra tenera", są uprawiani w Chinach, Korei i Japonii, a ich gametofity służą do produkcji nori.

</doc>
<doc id="1893404" url="https://pl.wikipedia.org/wiki?curid=1893404" title="Parafia św. Jadwigi w Trenton">
Parafia św. Jadwigi w Trenton

Parafia św. Jadwigi w Trenton (ang. "St. Hedwig's Parish") – parafia rzymskokatolicka położona w Trenton w stanie New Jersey w Stanach Zjednoczonych.
Jest ona wieloetniczną parafią w diecezji Trenton, z mszą św. w j. polskim dla polskich imigrantów.
Ustanowiona w 1904 roku i dedykowana św. Jadwidze Śląskiej.

</doc>
<doc id="1893406" url="https://pl.wikipedia.org/wiki?curid=1893406" title="Wilhelm (Lüneburg)">
Wilhelm (Lüneburg)

Wilhelm (ur. ok. 1300, zm. 23 listopada 1369) – książę Lüneburga od 1330 r. z dynastii Welfów.
Życiorys.
Wilhelm był jednym z młodszych synów księcia lüneburskiego Ottona II Surowego oraz Matyldy, córki księcia bawarskiego Ludwika II. Już w 1315 r. jego ojciec wyznaczył go na swojego następcę wraz z jednym ze starszych braci, Ottonem III (który został dopuszczony do współrządów już w 1314 r.) – pozostali bracia mieli wybrać karierę duchowną. Po śmierci ojca w 1330 r. Otto i Wilhelm wbrew jego woli nie podzielili księstwa i objęli rządy wspólnie. Faktycznie przewagę miał starszy Otto, a samo księstwo przeżywało okres spokoju i dobrobytu. Książęta dokonywali także licznych nabytków terytorialnych, głównie drogą zakupu. W 1352 zmarł Otto (nie pozostawiając syna) i Wilhelm objął rządy samodzielne, kontynuując dotychczasową politykę. W latach 1359-1361 toczył spór z księciem Saksonii-Lauenburg Erykiem I, po którego śmierci zajął część spornego terytorium, a wkrótce potem ożenił się z córką jego następcy, Eryka II (było to jego już czwarte małżeństwo, poprzednie trzy żony zmarły). 
W tym okresie już zmartwieniem Wilhelma była sukcesja po jego śmierci, wobec zaawansowanego wieku i braku męskiego potomka. Jednym z kandydatów był jego wnuk (po córce Elżbiecie), pochodzący z rodu książąt Saksonii-Wittenbergii Albrecht, jednak jego następstwo stało w sprzeczności z układem dynatycznym Welfów z 1235 r. (potwierdzonym układem podpisanym przez ojca Wilhelma w 1322 r.), zgodnie z którym następstwo w linii żeńskiej było wykluczone dopóki żyli męscy przedstawiciele dynastii (a takimi byli kuzyni Wilhelma, książęta Brunszwika). Ostatecznie w 1355 r. Wilhelm zawarł układ ze swym kuzynem, księciem Brunszwiku Magnusem I Pobożnym, zgodnie z którym następcą Wilhelma w Lüneburgu miał być młodszy syn Magnusa, Ludwik, który zaręczył się z drugą córką Wilhelma, Matyldą (papieska dyspensa na małżeństwo została wydana w 1359 r.), i który miał być dopuszczony przez Wilhelma do rządów. Jednak do czasu osiągnięcia przezeń wieku 30 lat jego najważniejsze decyzje miały być potwierdzane przez kilkunastoosobową radę złożoną z przedstawicieli rycerstwa, urzędników i największych miast księstwa. 
Te postanowienia o dziedziczeniu w Lüneburgu spotkały się ze sprzeciwem książąt saskich, którzy sprzymierzyli się z cesarzem Karolem IV Luksemburskim. Pretensje zgłaszał też Otto, hrabia Waldeck, mąż jedynej córki zmarłego wcześniej Wilhelmowego brata Ottona III – sąd cesarski przyznał mu za to ogromną kwotę odszkodowania, której zapłacenia Wilhelm odmówił. Tymczasem w 1367 przeznaczony na następcę Wilhelma Ludwik zmarł, wówczas ten pierwszy na swojego dziedzica wyznaczył starszego syna Magnusa I Pobożnego z Brunszwiku: Magnusa II Młodszego. Toczący się wciąż o sukcesję po śmierci Wilhelma w końcu 1369 r. przerodził się w długotrwałą wojnę o tron w Lüneburgu między Magnusem i jego synami z jednej strony a księciem Albrechtem saskim i jego krewnymi z drugiej.
Potomkowie.
Wilhelm był czterokrotnie żonaty: z Jadwigą, córką hrabiego Ravensbergu Ottona IV; z Marią (nieznanego dzisiaj pochodzenia); Z Zofią, córką księcia Anhalt-Bernburg Bernarda III; z Agnieszką, córką księcia Saksonii-Lauenburg Eryka II. Z tych czterech małżeństw nie doczekał się syna, a jedynie dwóch córek (z pierwszego lub z pierwszego i drugiego małżeństwa):

</doc>
<doc id="1893408" url="https://pl.wikipedia.org/wiki?curid=1893408" title="Zengilan">
Zengilan



</doc>
<doc id="1893409" url="https://pl.wikipedia.org/wiki?curid=1893409" title="Bühnsdorf">
Bühnsdorf

Bühnsdorf – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893410" url="https://pl.wikipedia.org/wiki?curid=1893410" title="Parafia Najświętszego Serca Pana Jezusa w Wallington">
Parafia Najświętszego Serca Pana Jezusa w Wallington

Parafia Najświętszego Serca Pana Jezusa w Wallington (ang. "Most Sacred Heart of Jesus Parish") – parafia rzymskokatolicka położona w Wallington w stanie New Jersey w Stanach Zjednoczonych.
Jest ona wieloetniczną parafią w archidiecezji Newark, z mszą św. w j. polskim dla polskich imigrantów.
Ustanowiona w 17 października 1941 roku i dedykowana Najświętszemu Sercu Pana Jezusa.
Historia.
17 października 1941, arcybiskup Thomas J. Walsh ustanowił parafię Najświętszego Serca Pana Jezusa i mianował ks. Aleksandra W. Fronczaka proboszczem oraz organizatorem nowej parafii. W kwietniu 1947 roku rozpoczęto budowę kościoła. We wrześniu 1955 roku prace przy górnym kościele zostały zakończone, a kościół został poświęcony przez arcybiskupa Thomasa A. Bolanda.

</doc>
<doc id="1893411" url="https://pl.wikipedia.org/wiki?curid=1893411" title="Buehnsdorf">
Buehnsdorf



</doc>
<doc id="1893412" url="https://pl.wikipedia.org/wiki?curid=1893412" title="Sotajumala">
Sotajumala

Sotajumala – fińska grupa muzyczna grająca death metal, założona w 1998 roku w Jyväskylä. Nazwa zespołu w języku fińskim oznacza boga wojny (od: "sota" – wojna, "jumala" – bóg).
Historia.
Opracowano na podstawie materiału źródłowego.
Początki (1998–2003).
Zespół Sotajumala założyli w 1998 roku w Jyväskylä Tomi Otsala i Kosti Orbinski. W roku 2000 dołączyli do nich Jyrki Häkkinen, Arttu Romo, Pete Lapio i Harri Lastu. W tym składzie zespół zrealizował pierwsze demo zatytułowane "Sotajumala", na którym znalazły się cztery utwory ("Sotajumala", "Pelkuri", "105 päivää" i "Verimaa, isänmaa"). Demo nagrane zostało w ciągu dwóch dni (15–16 września 2001 roku) w studiu Sundicoop (Savonlinna), a produkcją zajął się Tuomo Valtonen. Premiera dema miała miejsce 1 października 2001 roku, nakład wynosił 200 sztuk. 
Latem 2002 roku zespół opuścili Pete Lapio i Harri Lastu (zastąpił go Teijo "105" Hakkola). W nowym składzie, na przełomie września i października 2002 roku, grupa nagrała w studiu Watercastle (Jyväskylä) debiutancki minialbum zatytułowany "Panssarikolonna", który wyprodukował Juha Saikkonen. Minialbum ukazał się w Finlandii 15 lutego 2003 roku nakładem wytwórni Woodcut Records. 
W 2003 roku w Sotajumala zaszły kolejne zmiany personalne: zespół opuścili Arttu Romo (zastąpił go Timo Häkkinen) i Jyrki Häkkinen, powrócił natomiast gitarzysta Pete Lapio.
"Death Metal Finland" (2004–2006).
W nowym składzie w sierpniu 2003 roku w studiu Sam’s Workshop (Jyväskylä) zespół nagrał pierwszy album. Produkcją zajął się Juha Saikkonen. Gościnny udział w nagraniu wzięli Simo "Slayer" Rahikainen (gitara w "Kuolleet") oraz Sami Kokko (śpiew w "Pommitus"). Album zatytułowany "Death Metal Finland" ukazał się w Finlandii 24 marca 2004 roku.
Po wydaniu tej płyty w Sotajumala ponownie zaszły zmiany personalne, gdyż zespół opuścił Teijo "105" Hakkola (zastąpił go Mynni Luukkainen).
12 października 2005 roku ukazało się kolejne wydawnictwo – split "Sotajumala/Torture Killer", na którym znalazły się dwa utwory zespołu Sotajumala ("8:15" i "Bind, Torture, Kill") oraz dwa zespołu Torture Killer ("Day of Cadavers" i "Defiled and Dead"). Singiel ten był notowany w Finlandii na miejscu 10.
"Teloitus" (2007–).
W lipcu 2007 roku zespół nagrał w Nordic Audio Labs &amp; Biotech Audio Solutions (Vaasa) drugi album, który wyprodukowali Sotajumala i Sami Koivisto. Płyta zatytułowana "Teloitus" ukazała się w Finlandii 24 października 2007 roku i była tam na liście sprzedaży notowana na miejscu 17. Premierę albumu poprzedziło wydanie singla "Kuolinjulistus", na którym znalazły się dwa utwory ("Kuolinjulistus" i "Estrangulados") oraz teledysk do "Kuolinjulistus". W nagraniu "Estrangulados" gościnny udział wzięli: Rodrigo Fatality (śpiew), Tartunta (śpiew), Taiteilija Orkasalo (gitara) i Kossu-Pete (gitara).
W lutym 2009 roku zespół podpisał kontrakt z nową wytwórnią – Cobra Records, zaś w styczniu 2010 roku rozpoczął nagrywanie trzeciego albumu.
Muzycy.
Opracowano na podstawie materiału źródłowego.

</doc>
<doc id="1893413" url="https://pl.wikipedia.org/wiki?curid=1893413" title="Parafia Świętych Apostołów Piotra i Pawła w Allentown">
Parafia Świętych Apostołów Piotra i Pawła w Allentown

Parafia Świętych Apostołów Piotra i Pawła w Allentown (ang. "SS. Peter and Paul Parish") – parafia rzymskokatolicka położona w Allentown w stanie Pensylwania w Stanach Zjednoczonych.
Jest ona wieloetniczną parafią w diecezji Allentown, z mszą św. w j. polskim dla polskich imigrantów.
Ustanowiona 1912 roku i dedykowana Świętym Apostołom Piotrowi i Pawłowi.
Historia.
Z początkiem XX wieku pierwszy polscy imigrancki zaczęli licznie przybywać do Pensylwanii do pracy w kopalniach. Niektórzy osiedlili się w Allentown, Bethlehem i Northampton. Zatrudnieni byli w stalowni Bethlehem Steel, drugiej co do wielkości, po U.S. Steel, w Stanach Zjednoczonych.
Początkowo uczęszczali do parafii Najświętszego Serca Pana Jezusa w Allentown. Proboszczem tej parafii był ks. prałat Masson, mianowany przez władze kościelne, wikariuszem dla Polaków, Słowaków i Ukraińców. W 1912 roku polscy imigranci przedłożyli mu idee założenia swojej, polskojęzycznej parafii. Ks. Masson przedstawił ten pomysł władzom kościelnym, które, w listopadzie 1912 roku, mocą dekretu, ustanowiły parafię Świętych Apostołów Piotra i Pawła.
Proboszczem nowej parafii został mianowany, ks. Michał Strzemplewicz. Ks. Strzemplewicz zakupił teren za 3900 dolarów i w 1913 roku wybudował nowy kościół. Koszt budowy wyniósł 9000 dolarów.

</doc>
<doc id="1893414" url="https://pl.wikipedia.org/wiki?curid=1893414" title="Dreggers">
Dreggers

Dreggers – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893417" url="https://pl.wikipedia.org/wiki?curid=1893417" title="Wu tang">
Wu tang



</doc>
<doc id="1893418" url="https://pl.wikipedia.org/wiki?curid=1893418" title="Bing Mo Heng">
Bing Mo Heng



</doc>
<doc id="1893421" url="https://pl.wikipedia.org/wiki?curid=1893421" title="Queensrÿche (album)">
Queensrÿche (album)

Queensrÿche – minialbum amerykańskiego progresywno-metalowego zespołu Queensrÿche wydany w 1983. Początkowo płyta została wydana przez niezależną wytwórnię 206 Records. Po sukcesie EP zespół podpisał kontrakt z wytwórnią EMI.
Płyta została nagrana w 1982, gdy zespół Queensrÿche jeszcze nie istniał. Grupa występowała wówczas jako The Mob. Składała się z gitarzystów Chrisa DeGarmo oraz Michaela Wiltona, basisty Eddie Jacksona i perkusisty Scotta Rockenfielda. Wokalista Geoff Tate był piosenkarzem w zespole Myth. Przedtem współpracował z The Mob kilka razy i dostał propozycję dołączenia do zespołu na czas nagrywania płyty.

</doc>
<doc id="1893426" url="https://pl.wikipedia.org/wiki?curid=1893426" title="Giovanni Fidanza">
Giovanni Fidanza



</doc>
<doc id="1893427" url="https://pl.wikipedia.org/wiki?curid=1893427" title="Frans G. Hu Kon">
Frans G. Hu Kon

Frans G. Hu Kon (ur. 28 września 1915, zm. 3 lipca 1989) – indonezyjski piłkarz, reprezentant kraju. Podczas kariery występował na pozycji obrońcy.
Kariera klubowa.
Podczas kariery piłkarskiej Frans Hu Kon występował w klubie Spartak Batavia.
Kariera reprezentacyjna.
Frans Hu Kon występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w przegranym 0-6 spotkaniu I rundy z Węgrami.

</doc>
<doc id="1893428" url="https://pl.wikipedia.org/wiki?curid=1893428" title="Rozmowa Rymanowskiego">
Rozmowa Rymanowskiego

Rozmowa Rymanowskiego – autorski program publicystyczny, prowadzony przez Bogdana Rymanowskiego na antenie telewizji TVN24.
Emisję programu rozpoczęto w poniedziałek 18 stycznia 2010. Nadawany był on na żywo w dni powszednie początkowo o godz. 21:30, a następnie o 21:00. Trwał około 20 minut. Do studia zapraszani byli politycy, artyści, eksperci w danych dziedzinach, którzy komentują bieżące wydarzenia. Zastąpił zdjęty z anteny magazyn "24 godziny". Gdy Bogdan Rymanowski przebywał na urlopie, a od września 2010 także we wszystkie piątki, program zastępowany był przez "Rozmowę bardzo polityczną". 2 lutego 2012 wyemitowano ostatnie wydanie "Rozmowy Rymanowskiego". Zastąpił ją poranny program Bogdana Rymanowskiego "Jeden na jeden".
Najczęściej obecnym w "Rozmowie Rymanowskiego" gościem była Julia Pitera (29 występów).

</doc>
<doc id="1893429" url="https://pl.wikipedia.org/wiki?curid=1893429" title="Narodowe Sanktuarium Matki Bożej Częstochowskiej w Doylestown">
Narodowe Sanktuarium Matki Bożej Częstochowskiej w Doylestown

Narodowe Sanktuarium Matki Bożej Częstochowskiej (ang. "National Shrine of Our Lady of Czestochowa", pol. także: "Narodowe Sanktuarium Matki Bożej Jasnogórskiej") – miejsce kultu maryjnego Polonii amerykańskiej, położone w pobliżu Doylestown w stanie Pensylwania w Stanach Zjednoczonych.
Sanktuarium znane również jako Amerykańska Częstochowa posiada replikę obrazu Matce Bożej Częstochowskiej, oraz serce premiera Polski, Ignacego Jana Paderewskiego.
Historia.
28 września 1953 r. władze diecezjalne udzieliły pozwolenia na założenie klasztoru z sanktuarium Matki Bożej Częstochowskiej na terenie archidiecezji Filadelfia.
W dniu 6 listopada 1953 r. Stolica Apostolska wydała akt erekcyjny, pozwalający na założenie nowego klasztoru i przeszczepienie zakonu paulinów na amerykańską ziemię. W grudniu tegoż roku „Zoning Board” w Doylestown wydała akt „special exemption” pozwalający na użycie zakupionych terenów pod budowę klasztoru i sanktuarium.
Wkrótce potem paulin, ojciec Michał M. Zembrzuski, zakupił obszar ziemi w pobliżu Doylestown z zamiarem budowy kaplicy poświęconej Matce Boskiej Częstochowskiej, w celu zbliżenia Polonii do swoich polskich korzeni katolickich.
26 czerwca 1955 roku została otwarta tymczasowa kaplica Matki Bożej Częstochowskiej w Doylestown. Urządzono ją w dawnej po farmerskiej stodole i służy ona celom kultu po dzień dzisiejszy. Kaplica wyglądała bardzo ubogo i prymitywnie. Ale jak powiedział ks. kardynał O’Hara do o. Michała Zembrzuskiego, dodając mu odwagi:
Kaplica została przebudowana na sanktuarium dla uczczenia tysięcznej rocznicy powstania państwa polskiego w 1966 roku.
Pierwszą zorganizowaną grupę pielgrzymią kaplica ta gościła w dniu swego otwarcia z parafii św. Wawrzyńca w Filadelfii.
16 października 1966 roku, sanktuarium zostało poświęcone przez arcybiskupa (późniejszego kardynała) Johna Krola.
Kazanie w języku polskim i angielskim wygłosił bp Władysław Rubin – delegat Prymasa Polski na uroczystości milenijne w Stanach Zjednoczonych.
Głównym celebransem miał być kardynał Stefan Wyszyński, prymas Polski, który nie przybył na uroczystości, ponieważ nie otrzymał paszportu od władz Polski. Do ostatniej chwili był z nadzieją oczekiwany przez Polonię. Nieobecność prymasa Polski na uroczystościach milenijnych w Stanach Zjednoczonych zaznaczana była pustym fotelem, na którym umieszczano biało-czerwone kwiaty i cierniową koronę. Był to dla Ameryki symbol niewoli i prześladowania Kościoła w Polsce. W uroczystości brał również udział prezydent Stanów Zjednoczonych, Lyndon B. Johnson z małżonką i córką. Witało go, według doniesień prasy amerykańskiej, około 140 tys. Amerykanów polskiego pochodzenia, przybyłych na te uroczystości. Był to pierwszy przypadek w historii Polonii amerykańskiej, że sam prezydent wziął udział w uroczystościach polonijnych. Pierwszy też raz w historii Kościoła katolickiego w Stanach Zjednoczonych prezydent uczestniczył w uroczystości poświęcenia kościoła.
15 sierpnia 1976 w sanktuarium mjr Kazimierz Światocho dokonał odsłonięcia płaskorzeźby (wykonaną przez rzeźbiarza Floriana Rachelskiego) i urny z ziemią z Cmentarza Orląt Lwowskich.
Kościół.
Centralnym miejscem świątyni jest kościół zaprojektowany przez polonijnego architekta Jerzego Szeptyckiego, z repliką obrazu Matki Boskiej Częstochowskiej, namalowaną w 1955 roku, przez częstochowskiego malarza, Bolesława Rutkowskiego.
Dolna część kościoła została zaprojektowana w ten sposób, aby przypominała wnętrze kościoła na Jasnej Górze w Częstochowie. Na zewnątrz znajdują się stacje Drogi Krzyżowej.
Pod pomnikiem „Huzara”, jak pod pomnikiem „Nieznanego Żołnierza” odbywają się uroczystości wojskowe i składane są wieńce przez towarzyszy broni i wdzięczną Polonię.
W czerwcu 1986 roku w Amerykańskiej Częstochowie miało miejsce kolejne historyczne wydarzenie. W westybulu świątyni została umieszczona urna z sercem Ignacego Paderewskiego.
Cmentarz.
W kolejnych latach w pobliżu sanktuarium powstały inne obiekty, takie jak cmentarz polonijny (z Pomnikiem Mściciela poświęconym ofiarom zbrodni katyńskiej i katastrofy polskiego Tu-154 w Smoleńsku, pomnikiami Ignacego Jana Paderewskiego i polsko-litewskich huzarów), klasztor i centrum dla odwiedzających.
Na cmentarzu narodowym Amerykańskiej Częstochowy zostało pochowanych blisko 5 000 osób. Wśród pochowanych byli zasłużeni Polacy, w tym wojskowi. Spoczywają tutaj paulini i kapłani diecezjalni w sekcji kapłańskiej, wielcy mężowie stanu, artyści, wynalazcy, obrońcy polskiej mowy i kultury w alei zasłużonych. Pochowani są tutaj również bracia i siostry woluntariusze, a także polscy generałowie, żołnierze pierwszej i drugiej wojny światowej i byli więźniowie obozów koncentracyjnych w sekcji kombatanckiej, zwanej jako „Polish Arlington”.
Pielgrzymki.
Od 1987 roku, około drugiego tygodnia sierpnia, na podobieństwo pieszych pielgrzymek na Jasną Górę w Częstochowie, organizowana jest coroczna piesza pielgrzymka do sanktuarium w kościele św. Piotra i Pawła w Great Meadows (New Jersey), przekroczenie granicy do Pensylwanii i dalsza pielgrzymka do sanktuarium w Doylestown, Pensylwania. Trwa cztery dni. Pielgrzymi pokonują około 120 km.
Są to trzy grupy pielgrzymkowe: grupa polska, polska grupa młodzieżowa i grupa amerykańska (z grupą hiszpańską, czasami przyłączającą się do grupy amerykańskiej). W pielgrzymce uczestniczy, przeważnie, około 2000 pielgrzymów.
Sanktuarium podejmuje rocznie około pół miliona pielgrzymów.

</doc>
<doc id="1893434" url="https://pl.wikipedia.org/wiki?curid=1893434" title="Frans Alfred Meeng">
Frans Alfred Meeng

Frans Alfred Meeng (ur. 18 stycznia 1914, zm. 18 września 1944) – indonezyjski piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Frans Meeng występował w klubie VIOS Batavia.
Kariera reprezentacyjna.
Frans Meeng występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w przegranym 0-6 spotkaniu I rundy z Węgrami.

</doc>
<doc id="1893436" url="https://pl.wikipedia.org/wiki?curid=1893436" title="OKPR Traveland Olsztyn">
OKPR Traveland Olsztyn



</doc>
<doc id="1893437" url="https://pl.wikipedia.org/wiki?curid=1893437" title="Parafia św. Wojciecha w Filadelfii">
Parafia św. Wojciecha w Filadelfii

Parafia św. Wojciecha w Filadelfii (ang. "St. Adalbert's Parish") – parafia rzymskokatolicka położona w Filadelfii w stanie Pensylwania w Stanach Zjednoczonych.
Jest ona wieloetniczną parafią w archidiecezji filadelfijskiej, z mszą św. w j. polskim dla polskich imigrantów.
Ustanowiona 1904 roku i dedykowana św. Wojciechowi.

</doc>
<doc id="1893438" url="https://pl.wikipedia.org/wiki?curid=1893438" title="Sokon Matsumura">
Sokon Matsumura



</doc>
<doc id="1893442" url="https://pl.wikipedia.org/wiki?curid=1893442" title="Fahrenkrug">
Fahrenkrug

Fahrenkrug – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893444" url="https://pl.wikipedia.org/wiki?curid=1893444" title="Hendrikus Sommers">
Hendrikus Sommers

Hendrikus Sommers (ur. 19 listopada 1912, zm. 19 czerwca 1959) – indonezyjski piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Henk Sommers występował w klubie Spartak Batavia.
Kariera reprezentacyjna.
Henk Sommers występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w przegranym 0-6 spotkaniu I rundy z Węgrami.

</doc>
<doc id="1893445" url="https://pl.wikipedia.org/wiki?curid=1893445" title="Parafia św. Jana Kantego w Filadelfii">
Parafia św. Jana Kantego w Filadelfii

Parafia św. Jana Kantego w Filadelfii (ang. "St. John Cantius Parish") – parafia rzymskokatolicka położona w Filadelfii w stanie Pensylwania w Stanach Zjednoczonych.
Jest ona wieloetniczną parafią w archidiecezji Filadelfii, z mszą św. w j. polskim dla polskich imigrantów.
Ustanowiona 1892 roku i dedykowana św. Janowi Kantemu.

</doc>
<doc id="1893448" url="https://pl.wikipedia.org/wiki?curid=1893448" title="Piłka plażowa">
Piłka plażowa



</doc>
<doc id="1893449" url="https://pl.wikipedia.org/wiki?curid=1893449" title="Parafia św. Jozafata w Filadelfii">
Parafia św. Jozafata w Filadelfii

Parafia św. Jozafata w Filadelfii (ang. "St. Josaphat's Parish") – parafia rzymskokatolicka położona w Filadelfii w stanie Pensylwania w Stanach Zjednoczonych.
Jest ona wieloetniczną parafią w archidiecezji Filadelfia, z mszą św. w j. polskim dla polskich imigrantów.
Ustanowiona 1898 roku i dedykowana św. Jozafatowi.

</doc>
<doc id="1893451" url="https://pl.wikipedia.org/wiki?curid=1893451" title="Geschendorf">
Geschendorf

Geschendorf – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893454" url="https://pl.wikipedia.org/wiki?curid=1893454" title="Scott Rockenfield">
Scott Rockenfield

Scott Rockenfield (ur. 15 czerwca 1963 w Seattle) – amerykański perkusista progresywno-metalowego zespołu Queensryche.

</doc>
<doc id="1893458" url="https://pl.wikipedia.org/wiki?curid=1893458" title="Glasau">
Glasau

Glasau – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893459" url="https://pl.wikipedia.org/wiki?curid=1893459" title="Groß Rönnau">
Groß Rönnau

Groß Rönnau – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893460" url="https://pl.wikipedia.org/wiki?curid=1893460" title="Kompleks aktywny">
Kompleks aktywny



</doc>
<doc id="1893461" url="https://pl.wikipedia.org/wiki?curid=1893461" title="Tito Jackson">
Tito Jackson

Toriano Adaryll „Tito” Jackson (ur. 15 października 1953 w Gary) – amerykański piosenkarz, gitarzysta, członek The Jackson 5. Brat Michaela Jacksona i Janet Jackson. Autor i solista w piosence „We Can Change the World” z płyty Victory.
Z małżeństwa z Delores „Dee Dee” Martes ma trzech synów, którzy tworzą zespół 3T.

</doc>
<doc id="1893462" url="https://pl.wikipedia.org/wiki?curid=1893462" title="Gross Roennau">
Gross Roennau



</doc>
<doc id="1893463" url="https://pl.wikipedia.org/wiki?curid=1893463" title="UVC Graz AG">
UVC Graz AG

UVC Graz AG - austriacki męski klub siatkarski z Grazu grający obecnie w austriackiej Bundeslidze.
Sukcesy.
Puchar Austrii:
Mistrzostwo Austrii:
Kadra.
Sezon 2013/2014

</doc>
<doc id="1893464" url="https://pl.wikipedia.org/wiki?curid=1893464" title="Parafia św. Wawrzyńca w Filadelfii">
Parafia św. Wawrzyńca w Filadelfii

Parafia św. Wawrzyńca w Filadelfii (ang. "St. Laurentius's Parish") – parafia rzymskokatolicka położona w Filadelfii w stanie Pensylwania w Stanach Zjednoczonych.
Jest ona wieloetniczną parafią w archidiecezji Filadelfia, z mszą św. w j. polskim dla polskich imigrantów.
Ustanowiona w 1882 roku i dedykowana św. Wawrzyńcowi.

</doc>
<doc id="1893465" url="https://pl.wikipedia.org/wiki?curid=1893465" title="UVC Graz">
UVC Graz



</doc>
<doc id="1893466" url="https://pl.wikipedia.org/wiki?curid=1893466" title="Sawa Moskiewski">
Sawa Moskiewski

Sawa Moskiewski (zm. ok. 1410) – święty mnich prawosławny.
Był uczniem duchowym innego świętego mnicha Andronika Moskiewskiego. Po jego śmierci został przełożonym monasteru Spaso-Andronikowskiego w Moskwie, w którym dotąd żył. Słynął za życia jako cudotwórca i autorytet moralny, zaś wielu spośród zakonników, których był nauczycielem duchowym, zostało następnie biskupami lub przełożonymi innych klasztorów. Zmarł w opinii świętości około 1410, a jego grób w klasztorze miał być miejscem licznych cudów.

</doc>
<doc id="1893467" url="https://pl.wikipedia.org/wiki?curid=1893467" title="Wesser Graz">
Wesser Graz



</doc>
<doc id="1893468" url="https://pl.wikipedia.org/wiki?curid=1893468" title="Klein Gladebrügge">
Klein Gladebrügge

Klein Gladebrügge – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893469" url="https://pl.wikipedia.org/wiki?curid=1893469" title="UVC Wesser Graz">
UVC Wesser Graz



</doc>
<doc id="1893470" url="https://pl.wikipedia.org/wiki?curid=1893470" title="Klein Gladebruegge">
Klein Gladebruegge



</doc>
<doc id="1893471" url="https://pl.wikipedia.org/wiki?curid=1893471" title="Parafia św. Łukasza w Stroudsburg">
Parafia św. Łukasza w Stroudsburg

Parafia św. Łukasza w Stroudsburg (ang. "St. Luke's Parish") – parafia rzymskokatolicka położona w Stroudsburg w stanie Pensylwania w Stanach Zjednoczonych.
Jest ona wieloetniczną parafią w diecezji Scranton, z mszą św. w j. polskim dla polskich imigrantów.
Ustanowiona w 1968 roku i dedykowana św. Łukaszowi.

</doc>
<doc id="1893480" url="https://pl.wikipedia.org/wiki?curid=1893480" title="Anca Petrescu">
Anca Petrescu

Anca Petrescu, właśc. Mira Anca Victoria Mărculeţ Petrescu (ur. 20 marca 1949 w Sighişoarze, zm. 30 października 2013 w Bukareszcie) – rumuńska architekt, parlamentarzystka i polityk. 
Miała 27 lat, gdy wygrała konkurs na projekt "Pałacu Ludowego", pałacu rumuńskiego dyktatora Nicolae Ceaușescu w centrum Bukaresztu, obecnie Pałac Parlamentu. Była głównym architektem i budowniczym tego obiektu, uważanego za największy na świecie cywilny budynek administracyjny. 
Budowa rozpoczęta w 1983 roku połączona była z systematyczną przebudową i rozbiórką starych tradycyjnych dzielnic, a w następstwie przymusową deportacją mieszkańców do nowo wybudowanych budynków w stylu neoklasycyzmu o eklektycznym charakterze, niekiedy bliskim kiczu.

</doc>
<doc id="1893482" url="https://pl.wikipedia.org/wiki?curid=1893482" title="Parafia wojskowo-cywilna Matki Bożej Królowej Polski w Rzeszowie">
Parafia wojskowo-cywilna Matki Bożej Królowej Polski w Rzeszowie

Parafia wojskowo-cywilna Matki Bożej Królowej Polski w Rzeszowie − parafia znajdująca się w dekanacie Rzeszów Południe diecezji rzeszowskiej oraz Dekanacie Wojsk Lądowych Ordynariatu Polowego Wojska Polskiego.
Historia.
Na początki XVIII wieku bogaty mieszczanin rzeszowski pochodzenia ormiańskiego Andrzej Passkowicz – zbudował klasztor i kościół Reformatów, który 21 września 1722 roku został poświęcony "pw. Najświętszej Maryi Panny". W 1787 roku Austriacy posiadający w Rzeszowie garnizon wojskowy, przeznaczyli kościół po usunięciu elementów sakralnych i dekoracyjnych na magazyny, a w miejscu zlikwidowanego klasztoru urządzono szpital wojskowy.
Początkowo parafia garnizonowa znajdowała się przy kościele farnym. W 1920 roku Antoni Weiss rozpoczął starania o przeznaczenie magazynów na kościół garnizonowy. W grudniu 1922 roku decyzją Ministerstwa Spraw Wojskowych magazyny zostały przeznaczone na kościół garnizonowy. W latach 1923–1928 dokonano przebudowy kościoła. 28 listopada 1928 roku ks. płk Ludwik Jaroński poświęcił kościół "pw. Najświętszej Maryi Panny Królowej Polski".
W czasie II wojny światowej Niemcy ponownie zamienili kościół na magazyny, który został niemal całkowicie zniszczony. W latach 1955–1960 kapelanem był ks. Julian Humeński, który przeprowadził gruntowną konserwację kościoła. W 1960 roku bp Franciszek Barda, dokonał poświęcenia odbudowanego kościoła. 14 sierpnia 1969 roku dekretem bpa Ignacego Tokarczuka została erygowana wojskowo-cywilna. Do roku 2012 parafia należała do Krakowskiego Dekanatu Wojskowego.

</doc>
<doc id="1893488" url="https://pl.wikipedia.org/wiki?curid=1893488" title="Krems II">
Krems II

Krems II – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893492" url="https://pl.wikipedia.org/wiki?curid=1893492" title="Sześcionogie">
Sześcionogie



</doc>
<doc id="1893495" url="https://pl.wikipedia.org/wiki?curid=1893495" title="Negernbötel">
Negernbötel

Negernbötel – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893497" url="https://pl.wikipedia.org/wiki?curid=1893497" title="Parafia św. Barbary w Bytomiu">
Parafia św. Barbary w Bytomiu

Parafia św. Barbary w Bytomiu – parafia rzymskokatolicka diecezji gliwickiej, dekanatu bytomskiego w Bytomiu.
Historia.
Parafia jest położona w północnej części śródmieścia Bytomia. Jej początki sięgają 1931 r., kiedy to 28 kwietnia została ustanowiona kuracja św. Barbary, a w 1932 r. erygowano pod tym samym wezwaniem parafię.
Zasięg parafii.
Do parafii należą wierni z Bytomia mieszkający przy ulicach: Akacjowej 2-12, Chełmońskiego, Chrobrego 22-34, Dworskiej, Fredry, Gallusa 9-17, Grottgera, Gwareckiej, Kwiatowej, Mickiewicza, Odrzańskiej 1-71, Orląt Lwowskich, Oświęcimskiej, Piekarskiej parzyste od 60 i nieparzyste od 75, pl. Słowiański, pl. Wojska Polskiego, Powstańców Śląskich, Północnej, Prusa 14-46, Rudzkiego, Słonecznej, Towarzyskiej, Woźniaka 1-15, Zielonej i Żeromskiego 1-9.

</doc>
<doc id="1893498" url="https://pl.wikipedia.org/wiki?curid=1893498" title="Herb powiatu bielskiego">
Herb powiatu bielskiego



</doc>
<doc id="1893501" url="https://pl.wikipedia.org/wiki?curid=1893501" title="Negernboetel">
Negernboetel



</doc>
<doc id="1893502" url="https://pl.wikipedia.org/wiki?curid=1893502" title="Nehms">
Nehms

Nehms – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893503" url="https://pl.wikipedia.org/wiki?curid=1893503" title="Puchar Świata w biegach narciarskich 1996/1997">
Puchar Świata w biegach narciarskich 1996/1997

Sezon 1996/1997 Pucharu Świata w biegach narciarskich rozpoczął się 23 listopada 1996 w szwedzkim mieście Kiruna. Ostatnie zawody z tego cyklu rozegrano 16 marca 1997 w norweskim Oslo.
Puchar Świata rozegrany został w 7 krajach i 10 miastach. Najwięcej zawodów zorganizowali Szwedzi, którzy 5 razy gościli najlepszych biegaczy narciarskich świata.
Obrońcą Pucharu Świata wśród mężczyzn był Norweg Bjørn Dæhlie, a wśród kobiet Włoszka Manuela Di Centa.
W tym sezonie w pucharze świata triumfowała Jelena Välbe wśród kobiet oraz ponownie Bjørn Dæhlie wśród mężczyzn.

</doc>
<doc id="1893504" url="https://pl.wikipedia.org/wiki?curid=1893504" title="Parafia Podwyższenia Krzyża Świętego w Bytomiu">
Parafia Podwyższenia Krzyża Świętego w Bytomiu

Parafia Podwyższenia Krzyża Świętego w Bytomiu – parafia metropolii katowickiej, diecezji gliwickiej, dekanatu bytomskiego Kościoła katolickiego obrządku łacińskiego. Parafia powstała w 1940.

</doc>
<doc id="1893505" url="https://pl.wikipedia.org/wiki?curid=1893505" title="Herb powiatu bielskiego (województwo podlaskie)">
Herb powiatu bielskiego (województwo podlaskie)

Herb powiatu bielskiego przedstawia na tarczy dwudzielnej w pas, w polu górnym, czerwonym orła białego ze złotym dziobem, takimiż łapami i koroną na głowie, w polu dolnym, srebrnym tura czerwonego z rogami i kopytami złotymi.
Herb został ustanowiony Uchwałą Nr XXXIII/221/10 Rady Powiatu w Bielsku Podlaskim z dnia 27 stycznia 2010 r.

</doc>
<doc id="1893506" url="https://pl.wikipedia.org/wiki?curid=1893506" title="Otto I Dziecię">
Otto I Dziecię

Otto I Dziecię (niem. "Otto I. das Kind"; ur. 1204 r., zm. 12 czerwca 1252 r.) – książę Brunszwiku i Lüneburga od 1235 r. z dynastii Welfów.
Życiorys.
Otto I był synem księcia lüneburskiego Wilhelma oraz Heleny, córki króla duńskiego Waldemara I Wielkiego. Po śmierci swego ojca w 1212 lub 1213 r. nie zdołał objąć swego dziedzictwa, które znalazło się pod rządami stryja, cesarza Ottona IV. Po śmierci tego ostatniego oraz drugiego stryja, Henryka V, ostatnich synów Henryka Lwa Otto (który był wnukiem Lwa) stał się jedynym męskim przedstawicielem rodu Welfów. Uczestniczył w wojnach między władcami Danii a książętami północnoniemieckimi. W ich trakcie dwa lata spędził w niewoli w Meklemburgii, z której został uwolniony dzięki interwencji króla Anglii Henryka III oraz papieża Grzegorza IX. Odnowił tradycyjnie bliskie kontakty Welfów z angielskim dworem królewskim, ale nie poszedł w ślady swoich poprzedników i odmówił dwukrotnie kandydowania do niemieckiej korony królewskiej, starając się zachować neutralność polityczną. Został obłożony przez papieża ekskomuniką wskutek swoich interwencji w sprawy arcybiskupstwa Bremy, od czego się uwolnił obietnicą krucjaty przeciwko Prusom.
W 1235 r. doszedł do porozumienia z cesarzem Fryderykiem II i otrzymał od tego ostatniego jako lenno dziedziczne kraje Welfów: Brunszwik i Lüneburg. W latach 1239-1240 uczestniczył w zwycięskich kampaniach wojennych przeciwko Prusom. Obdarowywał przywilejami miasta znajdujące się w granicach jego domeny. W 1247 r. poczynił pewne nabytki terytorialne po wymarciu dynastii Ludowingów z Turyngii. Tuż przed śmiercią zaangażował się w sprawę elekcji królewskiej, popierając kandydaturę swego zięcia Wilhelma, hrabiego Holandii.
Potomkowie.
Otto I poślubił w 1229 r. Matyldę (zmarłą w 1261 r.), córkę margrabiego Brandenburgii Albrechta II. Mieli 10 dzieci:

</doc>
<doc id="1893507" url="https://pl.wikipedia.org/wiki?curid=1893507" title="Shanghai Golden Grand Prix 2008">
Shanghai Golden Grand Prix 2008

Shanghai Golden Grand Prix 2008 – zawody lekkoatletyczne z cyklu Grand Prix rozegrane w chińskim Szanghaju, 20 września 2008. Zawody były zaliczane do punktacji World Athletics Tour 2009.

</doc>
<doc id="1893508" url="https://pl.wikipedia.org/wiki?curid=1893508" title="Neuengörs">
Neuengörs

Neuengörs – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893509" url="https://pl.wikipedia.org/wiki?curid=1893509" title="Neuengoers">
Neuengoers



</doc>
<doc id="1893510" url="https://pl.wikipedia.org/wiki?curid=1893510" title="Michael Wilton">
Michael Wilton

Michael Wilton (ur. 23 lutego 1962 r. w San Francisco) – amerykański gitarzysta progresywno-metalowego zespołu Queensrÿche.
W 2004 roku muzyk wraz z Chrisem DeGarmo został sklasyfikowany na 53. miejscu listy 100 najlepszych gitarzystów heavymetalowych wszech czasów według magazynu Guitar World.
Młodość.
Kontakt Michaela z muzyką zaczął się w wieku ośmiu lat, kiedy dostał od wujka gitarę basową. Jego wujek zginął później w wypadku motocyklowym. Zaczął uczyć się gry na gitarze basowej, grając piosenki zespołów i gitarzystów z kolekcji ojca, m.in.: The Beatles, Jimi Hendrix, The Rolling Stones i Bob Dylan. Michael zaczął grać na gitarze elektrycznej, gdy kupił swoją pierwszą gitarę, kopię Les Paula z futerałem. W okresie gimnazjalnym zaczął wnikać w świat gitarzystów. Słuchał hard-rocka, jak UFO (zespół muzyczny), Judas Priest, Iron Maiden i Van Halen i zaczął ćwiczyć na gitarze bardzo intensywnie - ponad 2 godziny dziennie.
Kariera.
Michael uczęszczał do Cornish College of the Arts in Seattle, gdzie poznał przyszłego perkusistę Queensrÿche, Scotta Rockenfielda. Gdy ukończył gimnazjum, Wilton zaczął uczęszczać do Cornish Institute of Allied Arts w Seattle, gdzie studiował jazz i muzykę poważną. To był jego wielki krok, ponieważ zaczął doceniać muzykę bardziej pogańską, etniczną, co dało mu duży wpływ jako muzyk progresywno-rockowy. Z trzema przyjaciółmi, zaczęli grać na imprezach jako grupa "The Mob". W 1982 poznał Geoffa Tate'a. W 1983 zespół Queensrÿche wydał swoją debiutancką płytę nazwaną "Queensrÿche". Gdy Chris DeGarmo opuścił zespół w 1998, Michael zastępował go na koncertach, grając partie Chrisa.
Gitary.
Wilton używał wielu gitar przez 24 lata kariery, najczęściej były to gitary marki ESP Gibson i Fender.

</doc>
<doc id="1893511" url="https://pl.wikipedia.org/wiki?curid=1893511" title="Parafia św. Jacka w Bytomiu">
Parafia św. Jacka w Bytomiu

Parafia Świętego Jacka w Bytomiu – parafia metropolii katowickiej, diecezji gliwickiej, dekanatu bytomskiego Kościoła katolickiego obrządku łacińskiego. Parafia powstała w 1915.

</doc>
<doc id="1893512" url="https://pl.wikipedia.org/wiki?curid=1893512" title="Strażnica (Wolin)">
Strażnica (Wolin)

Strażnica – wzniesienie o wysokości 73,9 m n.p.m. na wyspie Wolin, nad brzegiem Morza Bałtyckiego, na terenie Wolińskiego Parku Narodowego.
Na południowy zachód od Strażnicy znajduje się wzniesienie Kikut, na której ulokowano latarnię morską.
Przy wschodniej części Strażnicy znajduje się obszar ochrony ścisłej im. dr. Stefana Jarosza.
Nazwę "Strażnica" wprowadzono urzędowo rozporządzeniem w 1949 roku, zastępując poprzednią niemiecką nazwę "Kieckturm".

</doc>
<doc id="1893515" url="https://pl.wikipedia.org/wiki?curid=1893515" title="Parafia Świętej Trójcy w Bytomiu">
Parafia Świętej Trójcy w Bytomiu

Parafia Trójcy Świętej w Bytomiu – parafia metropolii katowickiej, diecezji gliwickiej, dekanatu bytomskiego Kościoła katolickiego obrządku łacińskiego. Parafia powstała w 1888.

</doc>
<doc id="1893516" url="https://pl.wikipedia.org/wiki?curid=1893516" title="Otto Łagodny">
Otto Łagodny

Otto Łagodny, niem. "Otto der Milde" (ur. pomiędzy 1290 i 1292 r., zm. 30 sierpnia 1344 r. w Getyndze) – książę Brunszwiku od 1318 r. z dynastii Welfów.
Życiorys.
Otto Łagodny był najstarszym synem księcia brunszwickiego Albrechta II oraz Rychezy, córki hrabiego Werle, Henryka I. Otto był dwukrotnie żonaty. Pierwszą żoną była Jutta, córka landgrafa Hesji Henryka I. Drugą żoną była Agnieszka, córka margrabiego Brandenburgii na Salzwedel Hermana Długiego. Jego jedynym dzieckiem była córka z pierwszego małżeństwa, Agnieszka (zm. 1371). Po jego śmierci dziedzictwo w księstwie brunszwickim objęli jego młodsi bracia, Ernest i Magnus I Pobożny, którzy podzielili je między siebie.

</doc>
<doc id="1893518" url="https://pl.wikipedia.org/wiki?curid=1893518" title="Parafia św. Józefa Robotnika w Bytomiu">
Parafia św. Józefa Robotnika w Bytomiu

Parafia Świętego Józefa Robotnika w Bytomiu – parafia metropolii katowickiej, diecezji gliwickiej, dekanatu bytomskiego Kościoła katolickiego obrządku łacińskiego, powstała w 1928.
Historia.
Lokalia (po konsekracji kościoła kuracja) św. Józefa w Bytomiu-Dąbrowie Miejskiej (niem. "Beuthen-Dombrowa, St. Joseph") powstała w 1928 r. w parafii Świętej Trójcy w Bytomiu. Inicjatorem budowy kościoła był ówczesny proboszcz parafii Świętej Trójcy, ks. prałat Augustin Schwierk. Kamień węgielny położono 16 października 1927 r. Uroczysta konsekracja odbyła się 21 października 1928 r., a dokonał jej kard. Adolf Bertram.
Kościół miał formę bazyliki, zaprojektowany przez Theodora Ehla. Cztery dzwony na wieży kościelnej zawieszono dopiero w 1960 r. Obok probostwa usytuowano dom katechetyczny, którego budowę ukończono w 1989 r. Z powodu nieustannych szkód górniczych prawie wszystkie budynki na terenie parafii zostały wyburzone. Ostatnią mszę w kościele odprawiono w dniu 19 marca 2016 r. Większość parafian przesiedlono na rozbudowywane osiedla mieszkaniowe położone w północnej części parafii.
Parafia prowadzi księgi chrztów, ślubów i zgonów od 1928 r. 4 października 2016 r. rozpoczęła się rozbiórka kościoła.
Nowy kościół powstał przy ulicy Strzelców Bytomskich 187.

</doc>
<doc id="1893525" url="https://pl.wikipedia.org/wiki?curid=1893525" title="Parafia Wniebowzięcia Najświętszej Maryi Panny w Bytomiu">
Parafia Wniebowzięcia Najświętszej Maryi Panny w Bytomiu

Parafia Wniebowzięcia Najświętszej Maryi Panny w Bytomiu – parafia metropolii katowickiej, diecezji gliwickiej, dekanatu bytomskiego Kościoła katolickiego obrządku łacińskiego w Bytomiu. 
Jedna z najstarszych parafii w Polsce; powstała w 1231 roku (według innego źródła w 1200 roku), została wydzielona z parafii św. Małgorzaty w Bytomiu. Powstanie parafii bywa przypisywane fundacji księcia opolskiego Władysława. Poza wiernymi z Bytomia należeli do niej wierni mieszkający we wsiach: Rozbark i Szombierki, później także wierni z Łagiewnik, Dąbrowy, Goduli, Orzegowa, Chebzia, Czarnego Lasu, Chropaczowa, Świętochłowic, Królewskiej Huty, Brzezin Śląskich, a po 1821 roku wierni z miejscowości Hajduki, Lipiny, Piaśniki, Zgoda.
Należała do diecezji krakowskiej do 1821 roku, następnie stała się częścią diecezji wrocławskiej. Od 1972 roku znajdowała się w diecezji opolskiej, a od 1994 roku jest w diecezji gliwickiej. Z parafii tej wydzielono kilkadziesiąt innych parafii, dlatego nazywa się ją „matką kościołów”.
Proboszczami tejże parafii byli m.in.: ks. Józef Szafranek (1870–1874), ks. Norbert Bończyk (1874–1893).

</doc>
<doc id="1893526" url="https://pl.wikipedia.org/wiki?curid=1893526" title="Hiszpańska Afryka Zachodnia">
Hiszpańska Afryka Zachodnia

Hiszpańska Afryka Zachodnia () – dawna posiadłość Hiszpanii w Afryce Północnej. Na mocy Traktatu z Fezu w 1912 roku Hiszpania objęła protektoratem północne Maroko, gdzie powstało Maroko Hiszpańskie, oraz południowe, gdzie powstała Hiszpańska Afryka Zachodnia. Z tej ostatniej części w 1958 roku utworzona została Sahara Hiszpańska, która pozostawała pod władzą hiszpańską do 1976 roku. Hiszpańska Afryka Zachodnia obejmowała również swoim zasięgiem Ifni, które w przy przekształcaniu w Saharę Hiszpańską zostało wydzielone w osobne terytorium.

</doc>
<doc id="1893531" url="https://pl.wikipedia.org/wiki?curid=1893531" title="Parafia św. Wojciecha w Bytomiu">
Parafia św. Wojciecha w Bytomiu

Parafia Świętego Wojciecha w Bytomiu – parafia metropolii katowickiej, diecezji gliwickiej, dekanatu bytomskiego Kościoła katolickiego obrządku łacińskiego. Parafia powstała w 1950.
Opiekę duszpasterską nad parafią sprawują franciszkanie z Prowincji Wniebowzięcia Najświętszej Maryi Panny Zakonu Braci Mniejszych w Katowicach. Siedziba urzędu parafialnego znajduje się w kamienicy naprzeciw kościoła − Klasztor Franciszkanów w Bytomiu. Świątynią parafialną jest pobernardyński Kościół św. Wojciecha w Bytomiu z XV wieku.
Na terenie parafii znajdują się gimnazjum i dwie szkoły średnie. Duszpasterze parafialni są kapelanami w dwóch ośrodkach opieki prowadzonych przez siostry zakonne na terenie Bytomia.
Proboszczowie.
Pierwszym proboszczem powstałej po II wojnie światowej parafii był ks. Zygmunt Staniszewski. Następnie duszpasterzami byli już zakonnicy franciszkańscy.

</doc>
<doc id="1893533" url="https://pl.wikipedia.org/wiki?curid=1893533" title="Delano &amp; Crockett">
Delano &amp; Crockett

Delano &amp; Crockett – dwaj producenci Johny Crockett i Mike Delano. Ich duet zajmuje się muzyką z gatunków house i electro oraz electrohouse. Współpracują z wytwórnią Unit 54. W 2005 roku ukazał się ich pierwszy singel "Easy".

</doc>
<doc id="1893537" url="https://pl.wikipedia.org/wiki?curid=1893537" title="Zygmunt Grabowski (malarz)">
Zygmunt Grabowski (malarz)

Zygmunt Marian Grabowski (ur. 13 sierpnia 1891 w Lublinie, zm. 19 września 1939) – polski malarz, legionista, autor wielu prac o tematyce legionowej i portretów marszałka Piłsudskiego.
Syn Stanisława i Marii z Lasockich. Rozpoczął studia w warszawskiej Szkole Sztuk Pięknych w 1911 roku w pracowni Stanisława Lentza. W trakcie I wojny światowej wstąpił do Legionów Polskich w sierpniu 1915 roku. Przydzielono go do oddziału telegraficznego przy 1 pułku piechoty, następnie do Oddziału Technicznego (saperów) 7 pułku piechoty.
Jeden z portretów (atak Moskali na okopy Legionów pod Kościuchnówką) był w okresie międzywojennym eksponowany w sali Tronowej poznańskiego Zamku. Warto zwrócić uwagę, że w tym okresie zamek ten był jedną z oficjalnych siedzib prezydentów Polski.
Po wojnie z bolszewikami został zweryfikowany w stopniu porucznika ze starszeństwem z dniem 1 czerwca 1919 w korpusie oficerów rezerwowych piechoty. W 1934 posiadał przydział mobilizacyjny do 5 pułku piechoty Legionów w Wilnie.
Przed wojną Grabowski znany dzięki licznym wystawom, także jako twórca grafik użytkowych, ekslibrisów i karykatur. Był również krytykiem sztuki, swoje felietony i sprawozdania z wystaw publikował w Ilustrowanym Kurierze Codziennym.

</doc>
<doc id="1893538" url="https://pl.wikipedia.org/wiki?curid=1893538" title="Parafia św. Anny w Bytomiu">
Parafia św. Anny w Bytomiu

Parafia Świętej Anny w Bytomiu – parafia metropolii katowickiej, diecezji gliwickiej, dekanatu bytomskiego Kościoła katolickiego obrządku łacińskiego. Parafia powstała w 1986.

</doc>
<doc id="1893542" url="https://pl.wikipedia.org/wiki?curid=1893542" title="Historia Tuvalu">
Historia Tuvalu

Historia Tuvalu rozpoczyna się prawdopodobnie w I tys. n. e., kiedy wyspy zostały zamieszkane przez Polinezyjczyków. Europejczycy odkryli wyspę w 1568 roku (wyspa Nui) przez Álvaro de Mendaña de Neyra. Nie została ona podbita ze względu na brak bogactw (głównie złota) na wyspach oraz dodatkowo przez 200 lat nie odnaleziono na nowo tych wysp ze względu na problemy nawigacyjne. Do wyspy jako kolejni dotarli Samoańczycy, którzy okupowali Tuvalu. Kolejne dotarcie przez Europejczyków nastąpiło w 1764 przez Brytyjczyków. Dopłynął wtedy J. Byron.
XIX wiek.
W 1861 rozpoczęło się nawracanie mieszkańców wysp na protestantyzm. W tym czasie (w 1892) peruwiańscy handlarze niewolników przeprowadzali akcję wywozu mieszkańców wysp do pracy przymusowej na plantacjach w Ameryce Południowej (wywieziono około 400 mieszkańców, stanowiących 15% populacji). Akcja ta i choroby pochodzące z Europy spowodowały zmniejszenie ludności z ok. 20 000 do 3 000. Wtedy ustanowiono Wyspy Lagunowe przez Anglię.
Historia współczesna.
W 1915 Tuvalu stało się kolonią brytyjską. W czasie II wojny światowej była to ważna baza wojskowa Stanów Zjednoczonych (w latach 1942–1943). Po wojnie duża liczba mieszkańców wyemigrowała w poszukiwanie lepszych warunków do życia. W 1969 Kościół Tuvalu uniezależnił się od Londyńskiego Towarzystwa Misyjnego. Od tego czasu wysyła on swoich misjonarzy do Fidżi, Nowej Zelandii, na Hawaje, do Australii oraz na Wyspy Marshalla. W 1974 odbyło się referendum w sprawie utworzenia wspólnego państwa z Wyspami Gilberta (obecnymi wyspami Kiribati). W 1978 kraj otrzymał niepodległość i ogłosił konstytucję, jednakże głową państwa pozostała królowa Elżbieta II. Hymnem państwowym stała się pieśń "Tuvalu mo te Atua" ("Tuvalu dla Wszechmogącego") napisana i skomponowana przez Afasea Manoa. W 1986 mieszkańcy odrzucili w drodze referendum projekt przekształcenia państwa w republikę.
W 1989 premierem państwa został Bikenibeu Paeniu. W 1998 wedle raportu ONZ Tuvalu do 2050 roku miała zniknąć pod wodą. Kraj ten dołączył do ONZ w 2000. Z powodu groźby zatopienia państwa rząd Tuvalu poprosił Australię o pomoc w poszukiwaniu miejsca, gdzie kraj mógłby się przenieść. Rok później Tuvalu wraz z Kiribati i Malediwami sprzeciwiły się stanowisku Stanów Zjednoczonych, które odmówiły podpisania protokołu o redukcji emisji gazów cieplarnianych do atmosfery (protokół z Kioto). Trzy lata później na czele rządu stanął Maatia Toafa. 25 czerwca 2010 roku Tuvalu zostało członkiem Międzynarodowego Funduszu Walutowego.
16 września 2010 odbyły się wybory parlamentarne. Miesiąc wcześniej (13 sierpnia) parlament został rozwiązany przez premiera Apisai Ielemia. 28 sierpnia rozpoczęła się rejestracja kandydatów. W wyniku wyborów parlamentarnych swoje mandaty zachowało 10 z dotychczasowych 15 deputowanych, w tym urzędujący premier Apisai Ielemia (zdobył 597 głosów) oraz przewodniczący Parlamentu Tuvalu Kamuta Latasi, który ponownie został wybrany na ten urząd 17 września 2010.
29 czerwca 2016 roku były premier Apisai Ielema został skazany na 12 miesięcy więzienia za przyjęcie w 2009 roku łapówki w wysokości 15 tys. dolarów. Pieniądze zdeponował na prywatnym koncie w Narodowym Banku Tuvalu. Ielemia przyznał się do zarzucanych mu czynów, tłumacząc jednak, że pieniądze wykorzystał dla dobra innych. Lutym 2017 roku premier Enele Sopoaga rozpoczął program, stawiający na piedestale prawa człowieka. Plan rozwoju jest wynikiem porozumień agend rządowych z lokalnymi wspólnotami i organizacjami pozarządowymi. Według dokumentu mieszkańcy Tuvalu mają mieć pełne prawa polityczne i cywilne oraz dostęp do wody, opieki zdrowotnej i edukacji. Program spotkał się z pozytywną opinią Sekretariatu Wspólnoty Pacyficznej. 19 listopada 2018 roku zmarł Apisai Ielema.

</doc>
<doc id="1893543" url="https://pl.wikipedia.org/wiki?curid=1893543" title="Parafia Najświętszego Serca Pana Jezusa w Bytomiu">
Parafia Najświętszego Serca Pana Jezusa w Bytomiu

Parafia Najświętszego Serca Pana Jezusa w Bytomiu – parafia metropolii katowickiej, diecezji gliwickiej, dekanatu bytomskiego Kościoła katolickiego obrządku łacińskiego. Parafia powstała w 1928.

</doc>
<doc id="1893544" url="https://pl.wikipedia.org/wiki?curid=1893544" title="Marcus Rowland">
Marcus Rowland

Marcus Rowland (ur. 11 marca 1990) – amerykański lekkoatleta, sprinter.

</doc>
<doc id="1893549" url="https://pl.wikipedia.org/wiki?curid=1893549" title="Bernadette Dupont">
Bernadette Dupont

Bernadette Dupont (ur. 6 grudnia 1936) – francuski polityk i członek Senatu Francji. Jest członkiem Unii na rzecz Ruchu Ludowego.

</doc>
<doc id="1893552" url="https://pl.wikipedia.org/wiki?curid=1893552" title="Robert Wilson">
Robert Wilson



</doc>
<doc id="1893554" url="https://pl.wikipedia.org/wiki?curid=1893554" title="Gold (radio)">
Gold (radio)

Gold – stacja radiowa będąca częścią sieci Gold Network, nadająca na terenie Wielkiej Brytanii w Londynie a także dużej części Anglii w paśmie AM a także DAB i kilku platformach cyfrowej telewizji satelitarnej.

</doc>
<doc id="1893555" url="https://pl.wikipedia.org/wiki?curid=1893555" title="Parafia św. Rodziny w Bytomiu-Bobrku">
Parafia św. Rodziny w Bytomiu-Bobrku

Parafia Świętej Rodziny w Bytomiu-Bobrku – parafia metropolii katowickiej, diecezji gliwickiej, dekanatu Bytom-Miechowice Kościoła katolickiego obrządku łacińskiego. Parafia została erygowana 20 marca 1906. Pierwszym jej proboszczem był ks. Józef Kubis.

</doc>
<doc id="1893556" url="https://pl.wikipedia.org/wiki?curid=1893556" title="Geografia Iranu">
Geografia Iranu

Geografia Iranu – dziedzina nauki zajmująca się badaniem Iranu pod względem geograficznym.
Iran, który do końca 1935 roku był nazywany Persją, jest dużym państwem położonym w Azji Południowo-Zachodniej. Ten górzysty kraj jest jedynym państwem Bliskiego Wschodu, w którym obowiązuje muzułmański kalendarz księżycowy.
Położenie i powierzchnia.
Iran (ofic. Islamska Republika Iranu) leży w Azji Południowo-Zachodniej – na Bliskim Wschodzie, nad Morzem Kaspijskim i zatokami Oceanu Indyjskiego: Perską i Omańską; od Półwyspu Arabskiego oddzielone wąską cieśniną Ormuz. Zatoka Perska i cieśnina Ormuz to krytyczne drogi transportu ropy naftowej.
Iran graniczy od północy z Azerbejdżanem (długość granicy wynosi 689 km), Armenią (44 km), Turkmenistanem (1148 km), od wschodu z Pakistanem (959 km) i Afganistanem (921 km), a od zachodu z Turcją (534 km) i Irakiem (1599 km). Iran kontroluje kilkanaście wysp w Zatoce Perskiej.
Powierzchnia kraju wynosi 1 648 195 km² (1 531 595 km² zajmuje ląd a 116 600 km² wody). Długość linii brzegowej to 2440 km, w tym linia brzegowa Morza Kaspijskiego 740 km.
Budowa geologiczna i rzeźba terenu.
Iran jest w swej przeważającej części krajem wyżynnym i górzystym. Jedną szóstą jego powierzchni zajmują góry wznoszące się powyżej 1980 m n.p.m. Średnia wysokość terenu to 1305 m n.p.m. 
Środkową i wschodnią część Iranu zajmuje Wyżyna Irańska o średniej wysokości 1000–1500 m n.p.m., którą ograniczają łańcuchy górskie. Jej północne krańce stanowią Góry Chorasańskie i góry Elburs biegnące wzdłuż południowego wybrzeża do regionu Khorāsān na wschodzie. Znajduje się tu najwyższy szczyt kraju Demawend (5604 m n.p.m.) Na wschodzie wyżynę ograniczają Góry Wschodnioirańskie a na zachodzie Zagros i Góry Kurdystańskie.
Wnętrze Wyżyny Irańskiej poprzecinane jest kilkoma mniejszymi pasmami górskimi – najwyższe to Kuh-e Rud za szczytami dochodzącymi do 4420 m n.p.m. Kotliny tektoniczne zajmują dwie rozlegle pustynie – pokryta warstwą soli Wielka Pustynia Słona o szerokości 390 km i Kawir-e Lut rozciągająca się na przestrzeni 320 km z wydmami w części wschodniej – pustynie te zajmują łącznie ok. 50% powierzchni kraju.
Na północy, nad Morzem Kaspijskim teren gwałtownie opada, przechodząc w depresję (30 m p.p.m.). Wybrzeże jest wąskie, nizinne i piaszczyste.
Północno-zachodnia część Iranu leży na Wyżynie Armeńskiej a część południowo-zachodnia zajmuje Nizina Mezopotamska. Wybrzeże Zatoki Perskiej jest nizinne i bagniste, a Zatoki Omańskiej miejscami klifowe].
Na terenie Iranu występują m.in. złoża ropy naftowej, gazu ziemnego, węgla kamiennego i rudy żelaza.
Klimat.
Iran znajduje się pod wpływem wybitnie kontynentalnego klimatu, który ukształtował się pod wpływem otaczających wnętrze kraju pasm górskich. Kraj dzieli się na dwie strefy klimatyczne. Podzwrotnikową, która obejmują większą część terytorium państwa i zwrotnikową, obejmującą nadbrzeżną strefę Zatoki Perskiej i Morza Arabskiego, na południu kraju.
Iran należy do bardzo suchych krajów, gdzie opady są niewielkie, lub w niektórych miejscach, jak Wielka Pustynia Słona, zdarzają się raz na kilka lat. Jedynie obszary górskie, a zwłaszcza wysokie partie Elbursu, otrzymują znaczne ilości opadów. We wnętrzu kraju średnia roczna opadowa wynosi od 50 do 100 mm. Podobnie jest na wybrzeżu Zatoki Perskiej i Morza Arabskiego, gdzie wpływ monsunu jest praktycznie żaden. W górach jest bardziej wilgotno, średnie opady wynoszą około 1000 mm, a na Elbursie do 2000 mm rocznie. Obszary wysoko położone na Wyżynie Irańskie otrzymują rocznie do 300 mm deszczu. Wilgotność powietrza jest silnie związana z odległością od zbiorników wodnych i zachmurzeniem. Największa jest w okresie zimowym, a najniższa latem, gdzie w wielu miejscach obniża się do 20%. W Iranie występuje podział na porę suchą i deszczową, przy czym nie dotyczy to niektórych obszarów Wyżyny Irańskiej, na przykład Wielkiej Pustyni Słonej. Zasadniczo okres suchoty trwa około 6-8 miesięcy i zaczyna się w maju, a kończy w październiku. Wyjątek stanowi wybrzeże Morza Kaspijskiego, gdzie występują opady całoroczne.
Temperatury są bardzo skrajne. Najchłodniej jest w styczniu, gdzie ujemne temperatury są notowane na terenie całego kraju. Wyjątek stanowią wybrzeża Zatoki Perskiej i Morza Arabskiego. Średnie zimowe wartości termiczne wahają się od –4 °C na północy kraju do 10 °C na południu. Nad zatoką Omańską do 16 °C. W górach występuje piętrowość klimatyczna co wiąże się ze spadkiem temperatur wraz ze wzrostem wysokości. To oznacza, że liczba dni mroźnych w wysokich partiach gór dochodzi do 90. Wraz z nastaniem wiosny, temperatury szybko wzrastają, latem wartości te są wysokie, lub bardzo wysokie. Na Wyżynie Irańskiej średnia dobowa wynosi od 35 do 40 °C. Najgorętszy region to fragment Niziny Mezopotamskiej gdzie maksymalne temperatury dochodzą nawet do 50 °C. Także w górach latem jest stosunkowo ciepło. Średnio w górach średnie termiczne wartości wynoszą od 16 do 20 °C.
Klimat Iranu ma jedną ważną cechę, jest kontynentalny. Przez ten fakt temperatury są skrajne nie tylko pomiędzy latem i zimą, ale i skrajność ta dotyczy także przebiegu dobowego. To oznacza, że na przykład zimą w nocy we wnętrzu kraju występują silne mrozy, a dzień jest w miarę ciepło. Latem zaś w dzień we wnętrzu Iranu występują upały powyżej 50 °C, a w nocy jest dość chłodno. Najbardziej łagodny klimat jest na wybrzeżu Morza Kaspijskiego. Zimą średnie wartości przyjmują około 6 °C, latem zaś średnie jest około 24 °C. Amplitudy dobowe nad Morze Kaspijskim nie są tak wysokie jak w pozostałej części kraju. Klimat Iranu cechuje niskie zachmurzenie, które znacząca wpływa na temperatury dzienne na obszarach wysoko położonych.
Wody.
Sieć rzeczna kraju jest słabo rozwinięta, a w kraju przeważają obszary bezodpływowe. Tylko jedna trzecia obszaru kraju należy do zlewiska Morza Kaspijskiego i Oceanu Indyjskiego (Zatoka Perska i Omańska). Główną rzeką kraju jest Karun, która bierze swój początek w górach Zagros i jest zasilana wodami rzek Rud e-Dez i Kersan. Karun płynie południe ku Szatt al-Arab, z którą wpada do Zatoki Perskiej. Do tejże zatoki uchodzą też rzeki południowego Iranu jak Mand i Szur. Z Zagrosu biorą też początek rzeki Dijala i Mały Zab, które są największymi lewobrzeżnymi dopływami Tygrysu. Duża stałą rzeką w Iranie jest Ghezel Ouazan, która także wypływa z gór Zagros i płynie ku równinie Gilan i kończy swój bieg w Morzu Kaspijskim. W latach 60. XX w. na tej rzece wzniesiono tamę, dzięki której nie tylko powstała elektrownia wodna, ale spiętrzone wody umożliwiły nawadniania okolicznych terenów rolniczych. Na Wyżynie Armeńskiej, która obejmuje północno-zachodni kraniec Iranu, płynie rzeka Araks. Araks przepływa wzdłuż północnych granic kraju i wpada do Kury, a tym samym należy do zlewni Morza Kaspijskiego. Większość rzek płynących na obszarze Wyżyny Irańskiej to rzeki okresowe, które wypełniają się wodą w okresie gwałtownych ulew. Niektóre z tych rzek są ciekami niosącymi słone wody.
Na bezodpływowym obszarze Wyżyny Irańskiej występują liczne, niewielkie i płytkie słone jeziora. Jeziora te wysychają w porze suchej i zmieniają się w solniska. W zachodniej części Wielkiej Pustyni Słonej do takich solniskowych zagłębień należy jezioro Namak. Podobne zapadliska występują w południowo-wschodniej części kraju, gdzie znajduje się jezioro Dżas Murian o słabo zasolonych wodach. Największym jeziorem Iranu jest Urmia, leżące na terenie Wyżyny Armeńskiej. Głębokość tego akwenu dochodzi do 20 m i ulega zmianom co wiąże się z sezonowością opadów deszczu. Jego maksymalna powierzchnia dochodzi do prawie 6000 km².
Gleby.
Dominującą warstwą glebową w Iranie są leptosole, które zajmują znaczne obszary pustynne i górzyste kraju. Leptosole należą do płytkich i nieurodzajnych gleb. Spora część kraju około 15% to gleby słone jak sołonczaki i sołońce. Są to gleby o jasnej barwie i posiadają niewielką ilość materiałów organicznych. Jasny kolor zawdzięczają duże zawartości rozpuszczalnych soli. Gleby te występują na terenach pustynnych, ale występują także w wielu innych miejscach kraju. Na wschodnich krańcach Iranu występują kalcisole, którą są w pewnym sensie glebami żyznymi. Gleby te jednak zawierają dużą zawartość jonów, przez co fakt ten nie sprzyja niektórym uprawom. Niektóre obszary gór Elbursu oraz Nizinę Południowokaspijską pokrywają gleby kasztanowe i kambisole, które charakteryzują się stosunkowo dużą żyznością.
Flora.
Na szatę roślinną Iranu ma wpływ rzeźba terenu i dostępność wody. Tereny Wyżyny Armeńskiej są pokryte ubogą szatą roślinną. Powyżej 1000 m n.p.m. rosną jedynie łąki i górskie stepy. Góry Elburs są porośnięte lasami, gdzie rosną dęby, buki i graby. Dotyczy to jednak północnej części tych gór, południowe stoki Elbursu są pokryte skąpą roślinnością pustynno-stepową. Granica lasów w Elbursie sięga 2000 m n.p.m. W Górach Turkmeńsko-Chorasańskich występują stepy, a w ich niskich partiach typowa roślinność pustynna. Lasy w Iranie zajmują około 11% ogólnej powierzchni, a ich największy procent skupia się w regionie Morza Kaspijskiego, głównie we wspomnianych wyżej górach Elbursu. Góry Środkowoirańskie są skąpo porośnięte roślinną półpustynna i stepową, gdzie przeważają rzadkie zarośla. Na wysokościach przekraczających 3000 m n.p.m. rosną łąki alpejskie. Góry Zagros są bardzie zasobne w szatę roślinną niż Góry Środkowoirańskie. Rosną tam widne, zrzucające liście na zimę lasy dębowe z domieszką klonów i czeremchy. Reszta kraju to tereny półpustynne, pustynne, skupiające się głównie na Wyżynie Irańskiej. Tereny tej wyżyny porastają bylice oraz roślinność kserofityczna, głównie krzewy i krzewinki. Obszary Wielkiej Pustyni Słonej i Pustyni Lota to tereny pozbawione roślinności. Irańska części Niziny Mezopotamskiej jest najbardziej urozmaiconych regionem florystycznym Iranu. Oprócz wysokich, traw, trzcin i sitowia, występują tam fragmenty obszarów pustynnych. Poza nimi są to też tereny rolnicze, jak pola uprawne i plantacje palmy daktylowej.
Fauna.
Świat zwierząt Iranu reprezentują gatunki pustynne i półpustynne, charakterystyczne dla Regionu Śródziemnomorskiego. Północne obszary kraju zamieszkuje jeleń, oraz sarny, dziki i koziorożce. Do drapieżników należą niedźwiedzie brunatne i rysie. Obszary pustynne Iranu są zamieszkiwane przez gazelę arabską i nielicznego już onagera, który jest najmniejszym przedstawicielem koniowatych. Drapieżne gatunki pustynne reprezentują: szakal złocisty i karakal. Wybrzeża Morza Kaspijskiego są miejscem bytowania tygrysa i geparda. W lasach leżących na wschodnich krańcach Iranu są zamieszkiwane przez niedźwiedzia himalajskiego. Rzadkim gatunkiem jest w Iranie daniel mezopotamski, występujący przy granicy z Irakiem. Z ptaków najpowszechniejszymi są kuraki i drapieżne, natomiast w rejonie rzek – ptaki wodne i brodzące. W Iranie żyją liczne gatunki gadów, szczególnie węży jak żmija lewantyjska i kobra indyjska. W wodach Zatoki Perskiej żyje ponad 200 gatunków ryb w tym duże i drapieżne mieczniki i rekiny. Z innych zwierząt wodnych u wybrzeży Iranu, występują homary, krewetki i żółwie morskie. W wodach Morza Kaspijskie żyją jesiotry, które mają duże znaczenie dla irańskiego rybołówstwa.
Obszary chronione zajmują niecałe 5% powierzchni kraju, czyli 79 800 km². Największe parki narodowe to: Park Narodowy Centralny Elburs i Park Narodowy Jezioro Urmia.

</doc>
<doc id="1893563" url="https://pl.wikipedia.org/wiki?curid=1893563" title="Parafia Dobrego Pasterza w Bytomiu-Karbiu">
Parafia Dobrego Pasterza w Bytomiu-Karbiu

Parafia Dobrego Pasterza w Bytomiu-Karbiu – parafia metropolii katowickiej, diecezji gliwickiej, dekanatu Bytom-Miechowice Kościoła katolickiego obrządku łacińskiego w Bytomiu. Parafia została erygowana w 1910 roku.

</doc>
<doc id="1893568" url="https://pl.wikipedia.org/wiki?curid=1893568" title="Parafia św. Barbary w Cleveland">
Parafia św. Barbary w Cleveland

Parafia św. Barbary w Cleveland (ang. "St. Barbara's Parish") – parafia rzymskokatolicka położona w Cleveland w stanie Ohio w Stanach Zjednoczonych.
Była ona wieloetniczną parafią w diecezji Cleveland, z mszą św. w j. polskim dla polskich imigrantów.
Ustanowiona 1905 roku i dedykowana św. Barbarze.

</doc>
<doc id="1893573" url="https://pl.wikipedia.org/wiki?curid=1893573" title="Parafia Bożego Ciała w Bytomiu-Miechowicach">
Parafia Bożego Ciała w Bytomiu-Miechowicach

Parafia Bożego Ciała w Bytomiu-Miechowicach – parafia metropolii katowickiej, diecezji gliwickiej, dekanatu Bytom-Miechowice Kościoła katolickiego obrządku łacińskiego. Parafia powstała w 1918 roku.
Kościół parafialny.
Kościół parafialny pod wezwaniem Bożego Ciała w Bytomiu-Miechowicach wzniesiony został w latach 1914–1917 na podstawie projektu architekta Teodora Ehla. Budowę rozpoczęto 1 kwietnia 1914 roku. Prace zostały wykonane pod bezpośrednim kierownictwem proboszcza miechowickiej parafii Świętego Krzyża księdza prałata Jana Kubotha. Kościół ma 48 metrów długości, 29 metrów szerokości i powierzchnię 777 m². Budowę kościoła ukończono w 1917 roku. Uroczystej konsekracji dokonał 6 października 1917 roku ówczesny arcybiskup metropolita wrocławski kardynał Adolf Bertram. Parafia została erygowana 1 maja 1918 roku. Kościół Bożego Ciała jest trójnawową bazyliką, murowany z cegły i otynkowany, wzniesiony na planie krzyża łacińskiego. Wystrój kościoła jest stylowy, stanowi połączenie nowoczesnego funkcjonalizmu z neobarokiem. Obrazuje życie, mękę, śmierć i chwałę Chrystusa. Powstał wówczas imponujących rozmiarów ołtarz główny z pięknym obrazem przedstawiającym Ostatnią Wieczerzę namalowanym przez nieznanego artystę szkoły monachijskiej (być może namalowany został przez Antona Figla z Monachium, współpracującego w Bytomiu z Teodorem Ehlem). Obecnie główny ołtarz zdobią także rzeźby przedstawiające święta Jadwigę i świętego Jacka. Z tego okresu pochodzą też ołtarze boczne: Najświętszej Maryi Panny, Najświętszego Serca Pana Jezusa i Matki Bożej Bolesnej. W latach 1951–1969 uzupełniono wystrój wnętrza kościoła o kolejne ołtarze: świętego Franciszka, świętego Krzyża, III upadku Pana Jezusa pod krzyżem, Pana Jezusa na Górze Oliwnej, świętej Barbary i ołtarz soborowy, chrzcielnicę w formie osobnego ołtarza, ambonę. Wszystkie prace rzeźbione w drewnie i polichromowane, utrzymane w bardzo stylowym neobaroku wykonał artysta rzeźbiarz Franciszek Masorz z Rybnika. Malowidło ścienne na łuku przed prezbiterium przedstawiające „cudowne rozmnożenie chleba” zniszczone pod wpływem działania szkód górniczych, zostało w 1989 roku odtworzone przez malarza Pawła Majoka. Wieża o wysokości 47 metrów została ukończona 24 lipca 1915 roku. Zgodnie z projektem hełm wieży miał być pokryty blachą miedzianą, lecz ze względu na II wojnę światową został wykonany z dachówek, po remoncie w 1980 roku dach wyłożono blachą cynkową, następnie wymieniono pokrycie na blachę miedzianą w czasie remontu 1996 roku. W narożach wieży tworzących boki ośmiokąta usytuowane są rzeźby symbolizujące czterech ewangelistów: anioł (Mateusz), byk (Łukasz), lew (Marek) i orzeł (Jan). Tutaj także umiejscowiono cztery zegary.

</doc>
<doc id="1893576" url="https://pl.wikipedia.org/wiki?curid=1893576" title="Ras Dżubi">
Ras Dżubi

Ras Dżubi albo Ras Tarfaja (arab. "رأس جوبي" albo "رأس طرفاية") – przylądek w Afryce, na wybrzeżu Oceanu Atlantyckiego, w południowym Maroku, przy granicy z Saharą Zachodnią.
W 1879 Brytyjska Kompania Północno-Zachodniej Afryki utworzyła na przylądku faktorię "Port Victoria", ale już w 1895 sprzedała ją sułtanowi Maroka. W 1912 Francja i Hiszpania negocjowały podział stref wpływów w Maroku i w efekcie 29 lipca 1916 Francisco Bens oficjalnie objął na przylądku panowanie w imieniu Hiszpanii. Założone zostało miasto "Villa Bens", które obecnie nosi nazwę Tarfaja. W okresie hiszpańskim używano przylądka dla celów poczty lotniczej.
Maroko po uzyskaniu niepodległości i zrzuceniu francuskiego protektoratu upomniało się o ziemie, pozostające pod kontrolą hiszpańską. Po przegranej wojnie o Ifni zabiegało o poparcie międzynarodowe dla swoich roszczeń. W efekcie przylądek Dżubi i Tarfaja w 1958 znalazły się w granicach Maroka. Ifni było pod władzą hiszpańską do 4 stycznia 1969.

</doc>
<doc id="1893577" url="https://pl.wikipedia.org/wiki?curid=1893577" title="Jeremicze">
Jeremicze

Jeremicze (błr. Ярэмічы, "Jaremiczy") – wieś na Białorusi, w obwodzie grodzieńskim, w rejonie korelickim, centrum administracyjne sielsowietu jeremickiego. Wieś położona jest przy ujściu Uszy do Niemna.
Siedziba parafii prawosławnej; znajduje się tu cerkiew pw. Wniebowstąpienia Pańskiego.
Historia.
Za II Rzeczypospolitej miasteczko, liczące 620 mieszkańców, należało do województwa nowogródzkiego i powiatu stołpeckiego, do 16 października 1930 r. było siedzibą gminy.
Obecnie miejscowość stanowi ośrodek niewielkiego przemysłu spożywczego.

</doc>
<doc id="1893579" url="https://pl.wikipedia.org/wiki?curid=1893579" title="Dugald Thomson">
Dugald Thomson

Dugald Thomson (ur. 28 grudnia 1849 w Londynie, zm. 27 listopada 1922 w Sydney) – australijski przedsiębiorca i polityk, w latach 1904-05 minister spraw wewnętrznych Australii.
Życiorys.
Urodził się w Anglii, lecz w chwili emigracji jego rodziny do Australii był zaledwie rocznym dzieckiem. Jako nastolatek przez dwa lata pływał na statkach handlowych. Następnie podjął pracę w firmach kupieckich działających przy australijskich portach. W latach 1877-92 kierował oddziałem w Sydney jednego z takich przedsiębiorstw, firmy Robert Harper &amp; Co. W 1892 z przyczyn zdrowotnych musiał przerwać pracę zawodową, a dwa lata później rozpoczął karierę polityczną, zdobywając mandat w Zgromadzeniu Ustawodawczym Nowej Południowej Walii.
Po powstaniu Związku Australijskiego, w 1901 został wybrany w skład pierwszej kadencji Izby Reprezentantów, gdzie zasiadał w ławach Partii Wolnego Handlu. Jego specjalnością jako posła była tematyka morska, bardzo chętnie zabierał głos w poświęconych tej kwestii debatach. Kiedy w 1904 jego ugrupowanie utworzyło gabinet George’a Reida, wszedł do niego jako minister spraw wewnętrznych. Przed wyborami w 1910 roku ogłosił, iż nie zamierza ubiegać się o reelekcję i wycofuje się z czynnego życia politycznego. Zmarł w Sydney 12 lat później, w wieku 72 lat. Przez całe życie pozostawał kawalerem.

</doc>
<doc id="1893580" url="https://pl.wikipedia.org/wiki?curid=1893580" title="Parafia św. Kazimierza w Cleveland">
Parafia św. Kazimierza w Cleveland

Parafia św. Kazimierza w Cleveland (ang. "St. Casimir's Parish") – parafia rzymskokatolicka położona w Cleveland w stanie Ohio w Stanach Zjednoczonych.
Była ona wieloetniczną parafią w diecezji Cleveland, z mszą św. w j. polskim dla polskich imigrantów.
Ustanowiona 1891 roku i dedykowana św. Kazimierzowi Jagiellończykowi.
Zamknięta .

</doc>
<doc id="1893581" url="https://pl.wikipedia.org/wiki?curid=1893581" title="Khamosh Pani">
Khamosh Pani

Khamosh Pani (urdu: خاموش پانی; tłum. "Ciche wody") – pakistański dramat z 2003 roku (w koprodukcji z Niemcami i Francją). Nagrodzony na Międzynarodowym Festiwalu Filmowym w Locarno. To historia wdowy, której syn ulega wpływom radykalistów muzułmańskich.
Fabuła.
Pakistan. Rok 1979. Pendżabska wioska niedaleko granicy z Indiami, gdzie wdowa Ayesha (Kirron Kher) samotnie wychowuje syna Saleema. Mimo że wiodą życie tylko ze sobą, czują się bardzo szczęśliwi. Podobnie radośnie Saleem przeżywa swoją pierwszą miłość do niezależnej, pięknej Zubeidy. Ich życie jednak zmienia się z chwilą, gdy w Rawalpindi zostaje powieszony premier Zulfikar Ali Bhutto, a władzę w kraju przejmuje generał Muhammad Zia ul-Haq. Do wioski przybywa wówczas z Lahore dwóch radykałów islamskich: Rasheed i Zubair. Zaczynają oni agitować ludzi narzucając im przymus modlitwy i zagrzewając do świętej wojny przeciwko niewiernym. Saleem przekonany przez swego przyjaciela Amina staje się jednym ze zwolenników nowo powstającego ruchu. To wpływa na jego relacje z niezależnie myślącą Zubeidą i tolerancyjną wobec innych religii matką. Napięcie osiąga szczyt, gdy do pobliskiej świątyni sikhijskiej przyjeżdżają z Indii pielgrzymi sikhijscy. Ich przyjazd odsłania prawdę dotyczącą przyszłości Ayeshy.

</doc>
<doc id="1893584" url="https://pl.wikipedia.org/wiki?curid=1893584" title="Parafia Świętego Krzyża w Bytomiu-Miechowicach">
Parafia Świętego Krzyża w Bytomiu-Miechowicach

Parafia Świętego Krzyża w Bytomiu-Miechowicach – parafia rzymskokatolicka w Bytomiu-Miechowicach w diecezji gliwickiej, dekanatu Bytom-Miechowice.
Historia.
Jedna z najstarszych parafii w Polsce, powstała w 1336 roku.
Pierwszym proboszczem parafii Świętego Krzyża po wybudowaniu nowego kościoła był ks. Józef Preuss. Jego grób znajduje się tuż obok kościoła w miejscu prezbiterium tymczasowej kaplicy, w której odprawiano nabożeństwa podczas budowy kościoła. Ostatnim proboszczem parafii od 1976 r. do 2008 r. był ks. prałat Jan Plichta. 
Od momentu objęcia parafii przez księdza Plichtę kościół przeszedł gruntowny remont wewnątrz i zewnątrz. W 1991 wybudowano nową plebanię, dom katechetyczny oraz parking. Wszystkie prace zakończyły się w 1999. Również od 1991 r. w kościele w każdą sobotę, odprawiane są Msze św. w j. niemieckim. Obecnie od 2008 r. urząd proboszcza tej parafii objął ks. Bartosz Podhajecki.

</doc>
<doc id="1893585" url="https://pl.wikipedia.org/wiki?curid=1893585" title="Parafia św. Jana Kantego w Cleveland">
Parafia św. Jana Kantego w Cleveland

Parafia św. Jana Kantego w Cleveland (ang. "St. John Cantius Parish") – parafia rzymskokatolicka położona w Cleveland w stanie Ohio w Stanach Zjednoczonych.
Jest ona wieloetniczną parafią w diecezji Cleveland, z mszą św. w j. polskim dla polskich imigrantów.
Ustanowiona 1898 roku, pod wezwaniem św. Jana Kantego.

</doc>
<doc id="1893587" url="https://pl.wikipedia.org/wiki?curid=1893587" title="Bój w Przełęczy Marawara">
Bój w Przełęczy Marawara



</doc>
<doc id="1893589" url="https://pl.wikipedia.org/wiki?curid=1893589" title="Bój w Dolinie Hazara">
Bój w Dolinie Hazara



</doc>
<doc id="1893590" url="https://pl.wikipedia.org/wiki?curid=1893590" title="VCA Niederösterreich">
VCA Niederösterreich

SG VCA Hypo Niederösterreich - austriacki męski klub siatkarski z Amstetten założony w 1983 roku. Obecnie gra w austriackiej Bundeslidze.
Historia.
Siatkarska sekcja klubu ATUS City Center Amstetten powstała w 1983 roku jako VCA Umdasch Amstetten. Do końca lat 80. XX wieku rozwijała się pod kierownictwem Hermanna Hofstettera. 
W 1990 roku klub zadebiutował w 1. Bundeslidze, zajmując przez dwa kolejne sezony 4. miejsce. W 1991 roku awansował do II rundy europejskich pucharów, gdzie uległ CSKA Moskwa. W 1992 roku zespół z Amstetten spadł do 2. Bundesligi.
Klub powrócił do najwyższej klasy rozgrywek jako VCA-Cracks w 2001 roku. Przez trzy kolejne sezony występował pod nazwą VCA City Center Amstetten i plasował się kolejno dwa razy na ósmym i raz na dziewiątym miejscu. 
Latem 2006 roku sponsorem klubu został bank Hypo Niederösterreich. 15 września 2006 roku klub przyjął nazwę VCA Hypo Niederösterreich.
Sukcesy.
Puchar Austrii:
Mistrzostwo Austrii:
Kadra.
Sezon 2013/2014

</doc>
<doc id="1893591" url="https://pl.wikipedia.org/wiki?curid=1893591" title="SG VCA Hypo Niederösterreich">
SG VCA Hypo Niederösterreich



</doc>
<doc id="1893592" url="https://pl.wikipedia.org/wiki?curid=1893592" title="Goju-Ryu">
Goju-Ryu



</doc>
<doc id="1893593" url="https://pl.wikipedia.org/wiki?curid=1893593" title="Parafia Chrystusa Króla w Bytomiu-Stolarzowicach">
Parafia Chrystusa Króla w Bytomiu-Stolarzowicach

Parafia Chrystusa Króla w Bytomiu-Stolarzowicach – parafia rzymskokatolicka należąca do metropolii katowickiej, diecezji gliwickiej, dekanatu Bytom-Miechowice. Powstała w 1926.

</doc>
<doc id="1893594" url="https://pl.wikipedia.org/wiki?curid=1893594" title="Citycenter Amstetten">
Citycenter Amstetten



</doc>
<doc id="1893595" url="https://pl.wikipedia.org/wiki?curid=1893595" title="Słowenia na Zimowych Igrzyskach Olimpijskich 2010">
Słowenia na Zimowych Igrzyskach Olimpijskich 2010

Słowenię na Zimowych Igrzyskach Olimpijskich 2010 reprezentowało 50 zawodników.
Kadra.
Biathlon.
Mężczyźni
Kobiety
Biegi narciarskie.
Kobiety
Kombinacja norweska.
Mężczyźni
Narciarstwo alpejskie.
Mężczyźni
Kobiety
Narciarstwo dowolne.
Mężczyźni
Kobiety
Saneczkarstwo.
Mężczyźni
Skeleton.
Mężczyźni
Skoki narciarskie.
Mężczyźni
Snowboard.
Mężczyźni
Kobiety

</doc>
<doc id="1893596" url="https://pl.wikipedia.org/wiki?curid=1893596" title="Parafia św. Stanisława Biskupa i Męczennika w Cleveland">
Parafia św. Stanisława Biskupa i Męczennika w Cleveland

Parafia św. Stanisława Biskupa i Męczennika w Cleveland (ang. "St. Stanislaus Bishop and Martyr Parish") – parafia rzymskokatolicka położona w Cleveland w stanie Ohio w Stanach Zjednoczonych.
Jest ona wieloetniczną parafią w diecezji Cleveland, z mszą św. w j. polskim dla polskich imigrantów.
Ustanowiona 1873 roku i dedykowana św. Stanisławowi ze Szczepanowa.
 Kościół jest na liście zarejestrowanych obiektów historycznych w Cleveland, Ohio.
Historia.
W 1873 roku biskup Cleveland, Richard Gilmour, zatwierdził powstanie parafii św. Stanisława Biskupa i Męczennika. Pierwsze nabożeństwa odbyły się w opuszczonym kościele Matki Bożej.
W 1876 Amasa Stone, właściciel Newburgh Rolling Mills, ogłosił w Polsce nabór do swojej firmy. Tysiące Polaków przyjechało w okolice Newburgh w Cleveland. Z powodu tej imigracji, konieczne było nowe miejsce kultu by pomieścić więcej parafian. W 1879 roku Franciszkanin Wolfgang Janietz, OFM, przeniósł centrum kultu do kościoła św. Józefa przy Woodland Avenue.
W 1881 roku mały kościół został wybudowany, ze szkołą na parterze i kościołem na pierwszym piętrze. W 1885 parafia liczyła około 600 rodzin i większy kościół był potrzebny.
Ks. Antoni Franciszek Kołaszewski, który był wówczas proboszczem parafii św. Stanisława Biskupa i Męczennika, podjął się zadania budowy obecnego kościoła. Kamień węgielny położono w 1886 roku a struktura kościoła została ukończona w 1891 roku.
Od 1906 roku, nadzór nad parafią przejął zakon franciszkanów.
Ze względu na rosnącą liczbę dzieci w wieku szkolnym, nowy budynek szkoły został wybudowany w 1907 roku, co zbiegło się z przyjazdem Sióstr Świętej Rodziny z Nazaretu. Szkoła została zaprojektowana przez ojca Leonard Darscheid, OFM, z Prowincji Najświętszego Serca Pana Jezusa.
21 kwietnia 1909 roku, tornado zniszczyło bliźniacze wieże na fasadzie kościoła i dach. Odbudowano kościół w ciągu roku, z tym, że władze miejsce nie zezwoliły na odbudowę wież do pierwotnej wysokości.
Wielu dostojników kościelnych odwiedziło parafię św. Stanisława Biskupa i Męczennika. W 1969 roku, wówczas kardynał Karol Wojtyła, późniejszy papież Jan Paweł II odwiedził kościół. Jego Świątobliwość podarował relikwie św. Stanisława, polskiej społeczności w Cleveland.
W 1999 roku parafie odwiedził Lech Wałęsa, były prezydent Polski i przywódca „Solidarności”.
Według ksiąg parafialnych, 127 mężczyzn i kobiet z parafii św. Stanisława Biskupa i Męczennika, przyjęło święcenia kapłańskie lub zakonne.
Dwie franciszkańskie prowincje służyły parafii św. Stanisława Biskupa i Męczennika
Z dniem 8 maja 2004 roku, Kościół został podniesiony do rangi Sanktuarium św. Stanisława Biskupa i Męczennika.
W 2012 roku franciszkanie opuścili parafię po 105 latach służby.
Nabożeństwa w języku polskim.
Niedziela – godz, 10:00

</doc>
<doc id="1893602" url="https://pl.wikipedia.org/wiki?curid=1893602" title="Wartburg 353">
Wartburg 353



</doc>
<doc id="1893604" url="https://pl.wikipedia.org/wiki?curid=1893604" title="Parafia Świętych Apostołów Piotra i Pawła w Garfield Heights">
Parafia Świętych Apostołów Piotra i Pawła w Garfield Heights

Parafia Świętych Apostołów Piotra i Pawła w Garfield Heights (ang. "SS. Peter and Paul Parish") – parafia rzymskokatolicka położona w Garfield Heights w stanie Ohio w Stanach Zjednoczonych.
Jest ona wieloetniczną parafią w diecezji Cleveland, z mszą św. w j. polskim dla polskich imigrantów.
Ustanowiona 1927 roku i dedykowana Świętym Apostołom Piotrowi i Pawłowi.

</doc>
<doc id="1893605" url="https://pl.wikipedia.org/wiki?curid=1893605" title="Artykuł 58 (sowiecki kodeks karny)">
Artykuł 58 (sowiecki kodeks karny)



</doc>
<doc id="1893608" url="https://pl.wikipedia.org/wiki?curid=1893608" title="Parafia Najświętszego Serca Pana Jezusa w Bytomiu-Szombierkach">
Parafia Najświętszego Serca Pana Jezusa w Bytomiu-Szombierkach

Parafia Najświętszego Serca Pana Jezusa w Bytomiu-Szombierkach – parafia metropolii katowickiej, diecezji gliwickiej, dekanatu Bytom-Miechowice Kościoła katolickiego obrządku łacińskiego. Parafia powstała w 1904.

</doc>
<doc id="1893611" url="https://pl.wikipedia.org/wiki?curid=1893611" title="Choshin Chibana">
Choshin Chibana



</doc>
<doc id="1893612" url="https://pl.wikipedia.org/wiki?curid=1893612" title="Parafia św. Wojciecha w Toledo">
Parafia św. Wojciecha w Toledo

Parafia św. Wojciecha w Toledo (ang. "St. Adalbert's Parish") – parafia rzymskokatolicka położona w Toledo w stanie Ohio w Stanach Zjednoczonych.
Jest ona wieloetniczną parafią w diecezji Toledo, z mszą św. w j. polskim dla polskich imigrantów.
Ustanowiona 1907 roku i dedykowana św. Wojciechowi.
Obecnie jest to podwójna parafia św. Wojciecha i parafia św. Jadwigi.

</doc>
<doc id="1893613" url="https://pl.wikipedia.org/wiki?curid=1893613" title="Wody wsiąkowe">
Wody wsiąkowe



</doc>
<doc id="1893616" url="https://pl.wikipedia.org/wiki?curid=1893616" title="Piłka wodna na letnich igrzyskach olimpijskich">
Piłka wodna na letnich igrzyskach olimpijskich

Zawody w piłce wodnej w ramach igrzysk olimpijskich rozgrywane są regularnie od Letnich Igrzysk Olimpijskich 1900 w Paryżu. 
Pierwszy turniej dla kobiet rozegrany został w 2000 roku w Sydney.

</doc>
<doc id="1893619" url="https://pl.wikipedia.org/wiki?curid=1893619" title="Centrum Kształcenia Międzynarodowego">
Centrum Kształcenia Międzynarodowego

Centrum Kształcenia Międzynarodowego Politechniki Łódzkiej ("CKM", ang. International Faculty of Engineering, "IFE") – jednostka międzywydziałowa Politechniki Łódzkiej organizująca kształcenie w językach obcych (angielskim i francuskim) w ramach studiów prowadzonych przez PŁ. Od 2017 roku wchodzi w skład Centrum Współpracy Międzynarodowej Politechniki Łódzkiej.
Kierunki i tryb kształcenia.
IFE prowadzi studia I i II stopnia, w których ocena postępów nauki dokonywana jest za pomocą systemu punktowego zgodnego ze standardem ECTS. Studia I stopnia trwają od 3,5 do 4 lat i kończą się uzyskaniem stopnia zawodowego inżynieria. Studia II stopnia trwają od 1,5 do 2 lat i kończą się uzyskaniem stopnia magistra. W obu przypadkach językiem wykładowym jest angielski lub francuski (zależnie od kierunku). W ramach studiów I stopnia studenci mają obowiązek studiowania na wybranej uczelni zagranicznej przez jeden semestr, w trakcie którego muszą zdobyć minimum 30 punktów ECTS. Wyjazdy na uczelnie zagraniczne są realizowane w ramach europejskiego programu Erasmus.
Studenci IFE mogą studiować na I stopniu (inżynier) na kierunkach:
oraz na II stopniu (magister inżynier) na kierunkach:

</doc>
<doc id="1893620" url="https://pl.wikipedia.org/wiki?curid=1893620" title="Jebuzyci">
Jebuzyci



</doc>
<doc id="1893623" url="https://pl.wikipedia.org/wiki?curid=1893623" title="Parafia Wniebowstąpienia Pańskiego w Bytomiu-Szombierkach">
Parafia Wniebowstąpienia Pańskiego w Bytomiu-Szombierkach

Parafia Wniebowstąpienia Pańskiego w Bytomiu-Szombierkach – parafia metropolii katowickiej, diecezji gliwickiej, dekanatu Bytom-Miechowice Kościoła katolickiego obrządku łacińskiego. Została erygowana 19 maja 2001 roku przez biskupa Jana Wieczorka, wydzielono ją z parafii Najświętszego Serca Pana Jezusa w Bytomiu-Szombierkach.
Kościół parafialny rozpoczęto budować w 1986 roku według projektu Huberta Wagnera z Bytomia; kościół został poświęcony 10 czerwca 2018 roku przez biskupa Wiesława Śpiewaka.

</doc>
<doc id="1893625" url="https://pl.wikipedia.org/wiki?curid=1893625" title="Hinduski smak miłości">
Hinduski smak miłości

Tandoori Love to szwajcarska komedia z 2008 roku zrealizowana przez Oliver Paulusa z Vijay Raazem ("Monsunowe wesele") w roli głównej.
Fabuła.
Rajah (Vijay Raaz), indyjski kucharz gotujący dla bollywoodzkiej ekipy, która kręci film w Szwajcarii, spotyka w supermarkecie Szwajcarkę Sonję. Zakochany w niej od pierwszego wejrzenia przemienia sztywną alpejską gospodę w kuszący zapachami Azji zajazd. Pracująca tam jako kelnerka Sonja (Lawinia Wilson) musi wybrać między cichą pełną oddania miłością mężczyzny z obcego jej kraju a mało romantyczną, ale bezpieczną w swej swojskości miłością właściciela zajazdu Marcusa (Martin Schick). Kogo z nich wybierze Sonja?

</doc>
<doc id="1893626" url="https://pl.wikipedia.org/wiki?curid=1893626" title="Parafia św. Stanisława Kostki w Youngstown">
Parafia św. Stanisława Kostki w Youngstown

Parafia św. Stanisława Kostki w Youngstown (ang. "St. Stanislaus Kostka Parish") – parafia rzymskokatolicka położona w Youngstown w stanie Ohio w Stanach Zjednoczonych.
Jest ona wieloetniczną parafią w diecezji Youngstown, z mszą św. w j. polskim dla polskich imigrantów.
Ustanowiona 1902 roku i dedykowana św. Stanisławowi Kostce.
Historia.
14 czerwca 1902 roku, biskup Horstman mianował ks. Karola Ruszkowskiego administratorem pierwszej polskiej parafii św. Stanisława Kostki w Youngstown.
Pierwsza msza św. odbywała się w podziemiach kościoła św Columba. Wkrótce zebrano wystarczająca iliść pieniędzy aby zakupić teren pod budowę kościoła i rozpoczęto jego budowę przy South Avenue. Ponieważ ks. Ruszkowski, był również proboszczem w Lorain, Ohio, ks. Ignacy Piotrowski został mianowany pierwszym proboszczem rezydentem parafii św. Stanisława Kostki. Wkrótce ks. Piotrowski został przeniesiony do Cleveland i ks. L. Kuziusz objął stanowisko proboszcza, nadzorując zakończeniu budowy kościoła.
W związku ze zwiększającą się ilością parafian, postanowiono wybudować nowy kościół i szkołę przy Williamson Avenue.
Budowa, obecnego, kościoła została zakończona 22 marca 1925 roku.

</doc>
<doc id="1893630" url="https://pl.wikipedia.org/wiki?curid=1893630" title="Ulcerate">
Ulcerate

Ulcerate - nowozelandzki zespół death metalowy z Auckland.
Zespół powstał w 2000 r., w gronie założycieli znaleźli się Jamie Saint Merat, Michael Hoggard i Mark Seeney. Przez pierwsze lata używał nazwy Bloodwreath, uległa ona zmianie na aktualną wraz z nagraniem pierwszego dema (2003). W 2004 grupa wydała kolejną demówkę "The Coming of Genocide". W 2006 Ulcerate podpisał kontrakt z Neurotic Records. W następnym roku ukazała się debiutancka płyta "Of Fracture and Failure", dwa lata później drugi pełny album "Everything is Fire". 25 stycznia 2011 zespół wydał kolejną, trzecią już w swoim dorobku płytę długogrającą pt. "The Destroyers of All". W 2013 ukazał się kolejny album - "Vermis", w 2016 "Shrines of Paralysis" a w 2020 "Stare Into Death And Be Still".

</doc>
<doc id="1893634" url="https://pl.wikipedia.org/wiki?curid=1893634" title="Luty 2010">
Luty 2010



</doc>
<doc id="1893635" url="https://pl.wikipedia.org/wiki?curid=1893635" title="Traktat frankfurcki">
Traktat frankfurcki



</doc>
<doc id="1893636" url="https://pl.wikipedia.org/wiki?curid=1893636" title="Turzec (Białoruś)">
Turzec (Białoruś)

Turzec (biał. Турэц) – wieś w rejonie Korelicze obwodu grodzieńskiego na Białorusi, centrum administracyjne sielsowietu. Położona na trasie Mir – Korelicze – Nowogródek.
Znajduje się tu parafialna cerkiew prawosławna pw. Opieki Matki Bożej.
Historia.
Pierwsza wzmianka o miejscowości pochodzi z Latopisu Halicko-Wołyńskiego (1276). 
Od XII wieku należała do Wielkiego Księstwa Litewskiego. Po III-cim rozbiorze Rzeczypospolitej w 1795 r. znalazła się na terenie Cesarstwa Rosyjskiego.
Za II Rzeczypospolitej miasteczko położone w powiecie i województwie nowogródzkim. Od 1926 r. w powiecie stołpeckim. Od 25 października 1930 r. siedziba gminy wiejskiej Turzec.

</doc>
<doc id="1893638" url="https://pl.wikipedia.org/wiki?curid=1893638" title="Lilian Compan">
Lilian Compan

Lilian Compan (ur. 30 kwietnia 1977 w Hyères) – francuski piłkarz występujący na pozycji napastnika oraz trener.
Kariera.
Compan rozpoczynał zawodową karierę w 1995 roku w pierwszoligowym klubie AS Cannes. W Division 1 zadebiutował 16 grudnia 1995 w wygranym 2:1 meczu z FC Martigues, a 11 maja 1996 w wygranym 5:2 spotkaniu z RC Lens strzelił swojego pierwszego gola w tych rozgrywkach. W Cannes Compan spędził dwa sezony.
W 1997 roku przeszedł do innego pierwszoligowego zespołu – AJ Auxerre. Pierwszy ligowy mecz rozegrał tam 13 lutego 1998 przeciwko Stade Rennais (1:1). Latem 1998 roku został wypożyczony do drugoligowego LB Châteauroux, a po roku powrócił do Auxerre. Sezon 2000/2001 spędził na wypożyczeniu w drugoligowym US Créteil-Lusitanos. W następnym sezonie ponownie grał na wypożyczeniu LB Châteauroux (II liga).
W 2002 roku Compan odszedł z Auxerre do drugoligowego AS Saint-Étienne. W 2004 roku awansował z nim do Ligue 1. W 2005 roku został graczem drugoligowego SM Caen. W 2007 roku wywalczył z nim awans do Ligue 1. Latem 2008 roku trafił do Montpellier HSC, grającego w Ligue 2. W jego barwach zadebiutował 12 września 2008 w przegranym 0:1 pojedynku z Dijon FCO. W 2009 roku awansował z zespołem do Ligue 1. W latach 2010–2012 grał w Cannes.

</doc>
<doc id="1893646" url="https://pl.wikipedia.org/wiki?curid=1893646" title="The Tangent">
The Tangent

The Tangent – międzynarodowa progresywna grupa rockowa założona przez gitarzystę The Flower Kings, Roine'a Stolta, basistę Jonasa Reingolda oraz perkusistę Zoltana Csörsza. 
Zespół był uzupełniony przez znanego saksofonistę Davida Jacksona z Van der Graaf Generator i multiinstrumentalistę Guya Manninga. 
Od 2003 roku po kilku zmianach personalnych zespół wydał cztery albumy studyjne i dwa albumy koncertowe, grał koncerty i brał udział w festiwalach w USA, Wielkiej Brytanii, Niemczech, Holandii, Szwecji i Francji.
Muzycy.
W skład zespołu wchodzą:
Dyskografia.
Na dyskografię zespołu składają się następujące albumy:

</doc>
<doc id="1893651" url="https://pl.wikipedia.org/wiki?curid=1893651" title="Herb Zabłudowa">
Herb Zabłudowa

Herb Zabłudowa – jeden z symboli miasta Zabłudów i gminy Zabłudów w postaci herbu.
Wygląd i symbolika.
Herb przedstawia na srebrnej tarczy herbowej wizerunek czerwonego jelenia skaczącego w heraldycznie lewą stronę.
Symbolika herbu nawiązuje do jeleni żyjących w okolicznych lasach.
Historia.
W 1654 roku król Jan Kazimierz wraz z nadaniem praw miejskich nadał miastu również herb, który przedstawiał „jednorożca biegnącego z rozdartym papierem na którym Orzeł Czarny”. 21 sierpnia 1990 roku ustanowiono wizerunek „Jelenia skaczącego”.

</doc>
<doc id="1893655" url="https://pl.wikipedia.org/wiki?curid=1893655" title="Tato, ty pierwszy">
Tato, ty pierwszy

Tato, ty pierwszy (hindi: मेरे बाप पहले आप, urdu: میرے باپ پہلے آپ, "Mere Baap Pehle Aap") – bollywoodzka komedia z 2008 roku.
Fabuła.
Gaurav Rane (Akshaye Khanna), przedsiębiorczy biznesmen z Mumbaju rządzi nie tylko w swojej firmie, ale i w domu. Tu pokrzykuje na swojego ojca (Paresh Rawal), poucza go, zawstydza oraz zabrania spotkań z jego przyjacielem Madhavem (Om Puri). W ich rodzinie role zostały odwrócone. Równowagę przywraca dopiero pojawienie się w życiu Gaurava Sheekhi (Genelia D’Souza). Wróciwszy do kraju ze studiów w Ameryce piękna dziewczyna chce się zemścić za Gauravie za to, jak ją kiedyś upokorzył.

</doc>
<doc id="1893657" url="https://pl.wikipedia.org/wiki?curid=1893657" title="Herb Goniądza">
Herb Goniądza

Herb Goniądza – jeden z symboli miasta Goniądz i gminy Goniądz w postaci herbu.
Wygląd i symbolika.
Herb przedstawia na złotej tarczy kroczącego w prawo czarnego niedźwiedzia z zaznaczonym okiem koloru białego i zaznaczonymi pazurami.
Jest to wersja herbu Rawicz bez panny. Symbolika herbu nawiązuje do niedźwiedzi żyjących w okolicznych lasach.

</doc>
<doc id="1893658" url="https://pl.wikipedia.org/wiki?curid=1893658" title="Kultura surfingowa">
Kultura surfingowa

Określenie kultura surfingowa obejmuje społeczeństwo, modę i życie wokół surfingu.
Początki kultury sięgają wczesnych lat dwudziestych, ale prawdziwy jej rozkwit miał miejsce w latach pięćdziesiątych i sześćdziesiątych, po czym nadal ewoluowała. Miała i wciąż ma wpływ między innymi na rozwój mody, muzyki, literatury, filmu czy żargonu. Surferzy pochodzący z wielu środowisk ograniczają swoje życie do przysłowiowego polowania na wspaniałe fale i życia nad oceanem. Dotyczy to jednak głównie najbardziej oddanych swej kulturze.
Zmienna pogoda, ocean oraz pragnienie fal najlepszch z możliwych dla uprawiania surfingu, czyni ludzi uprawiających ten sport zależnych od warunków pogodowych, które zmieniają się w szybkim tempie. "Surfer Magazine", założony w latach sześćdziesiątych, gdy surfing zdobywał popularność wśród nastolatków, głosił, że gdyby zajęci byli oni pracą i ktoś krzyknąłby „Surf’s up!”, ich miejsca pracy powinny nagle zrobić się puste. Ponadto odkąd surfing ma do dyspozycji niewielkie obszary geograficzne (tj. wybrzeże), kultura plażowa ma duży wpływ na surferów, jak również surferzy mają duży wpływ na kulturę plażową. Terytorializm również jest częścią rozwoju kultury surfingowej, w której pojedyncze osoby lub grupy surferów określają pewne kluczowe dla nich miejsca jako swoje własne.
W obliczu kultury surfingowej lat sześćdziesiątych w Południowej Kalifornii, gdzie została ona spopularyzowana jako pierwsza, zaczęła ona obejmować samochody typu woodie, a także bikini i inne plażowe stroje, takie jak spodenki typu boardshorts lub baggies oraz muzykę określaną jako surf music. Surferzy również rozwinęli skateboarding, aby móc „surfować” po ziemi, a liczba sportów wywodzących się z surfingu od tego czasu zaczęła wzrastać.
Przeszłość.
W określonych miejscach do surfowania, stan oceanu może odegrać znaczącą rolę dla jakości fal oraz zagrożeń z nimi związanych. Warunki na oceanie są inne w różnych miejscach do surfowania na świecie, przez co efekt fali może być inny w różnych obszarach. W miejscach takich jak Bali, Panama i Irlandia można doświadczyć wahań fal od dwóch do trzech metrów, natomiast na Hawajach różnica pomiędzy falami dużymi a małymi wynosi zwykle mniej niż jeden metr.
Każde 'przełamanie fali’ jest inne i zależne od podwodnej topografii w danym miejscu, która jest niepowtarzalna i w każdym miejscu inna. W pobliżu plaż nawet niewielka mielizna kształtuje się z tygodnia na tydzień, co daje możliwość łapania dobrych fal.
Powiedzenie 'you should have been here yesterday (powinieneś być tu wczoraj)' stało się powszechnie używanym sformułowaniem używanym w wypadku złych warunków. Obecnie jednak prognozowanie warunków w surfingu wspomagane jest przez zaawansowane technologie informacyjne, za pomocą których matematyczne modelowanie graficznie przedstawia wielkość i kierunek ruchów tektonicznych na całym świecie.
Pogoń za surfingiem podniosła obszar turystyczny oparty na przygodach związanych z tym sportem. Obozy surfingowe oferują dostęp do wysokiej jakości surfingu w odległych, tropikalnych miejscach, gdzie wiatry oceaniczne mają miejsce głównie z dala od brzegu.
Surferów można rozpoznać dzięki ich „stylowi życia (lifestyle)”.
Cele tych, którzy uprawiają surfing są różne, ale poprzez jego historię, wielu nie postrzega go jedynie jako sportu, ale jako okazję do relaksu i odcięcia się od codziennych obowiązków. Surferzy są w stanie zrobić wszystko w celu znalezienia nieustannego spełnienia, harmonii z życiem, surfingu i oceanu. Tak zwani „Soul surfers” są tętniącą życiem i sięgającą lat siedemdziesiątych subkulturą. Tym mianem określani są utalentowani surferzy, uprawiający ten sport dla czystej przyjemności. Konkurencyjna subkultura, skoncentrowana wokół zawodów surferskich i interesów reklamowych oraz zakłócania lokalnego spokoju, jest często postrzegana jako opozycja dla „Soul surfers”.
Historyczną kolebką surfingu jest Ocean Beach w San Diego w stanie Kalifornia, która jest świetnym przykładem miejsca poświęconego surferskiemu stylu życia. Została ona utworzona przez ratownika z Ocean Beach, George’a Freetha.
Surferzy często są określani mianem „slackers”, co oznacza bycie luźnym oraz „beach bums”, które to określenie obrazuje ludzi czerpiących radość z długiego przebywania na plaży i relaksujących się w ten sposób. Kobiety określane są jako „beach bunnies”. Mimo to, surferzy pochodzą z różnych środowisk, a ze stereotypu wziął się wielki zapał stworzenia własnego sportu. Poświęcenie i perfekcjonizm są cechami, dzięki którym surferzy doprowadzili do tego, co wielu z nich uznało za zobowiązanie, aby ze stylu życia stworzyć sport.

</doc>
<doc id="1893659" url="https://pl.wikipedia.org/wiki?curid=1893659" title="Pronstorf">
Pronstorf

Pronstorf – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893660" url="https://pl.wikipedia.org/wiki?curid=1893660" title="Boston Pizza Cup 2010">
Boston Pizza Cup 2010

Boston Pizza Cup 2010, turniej wyłaniający mistrzów Alberty mężczyzn w curlingu. Zawody odbyły się w dniach 3-7 lutego 2010 w Olds na lodowisku Olds Curling Club.
W zawodach brało udział 12 drużyn, grały one potrójnym systemem knock-out do wyłonienia czterech drużyn. W turnieju nie zagrał obrońca tytułu Kevin Martin, który wgrał Canadian Olympic Curling Trials 2009.
Reprezentacją Alberty została drużyna Kevina Koe, która w finale pokonała Randy’ego Ferbeya 7:5. Zwycięzca wystąpił na Tim Hortons Brier 2010.
Faza finałowa.
Finał.
7 lutego 2010;
Półfinał.
7 lutego 2010; 9:30
A-B.
6 lutego 2010; 18:30
C1-C2.
6 lutego 2010; 18:30
Runda A.
A1.
3 lutego 2010; 10:00Pokonany do B1
A2.
3 lutego 2010; 10:00Pokonany do B2
A3.
3 lutego 2010; 10:00Pokonany do B3
A4.
3 lutego 2010; 10:00Pokonany do B4
A5.
3 lutego 2010; 18:30Pokonany do B4
A6.
3 lutego 2010; 18:30Pokonany do B1
A7.
3 lutego 2010; 18:30Pokonany do B2
A8.
3 lutego 2010; 18:30Pokonany do B3
A9.
4 lutego 2010; 9:00Pokonany do B6
A10.
4 lutego 2010; 9:00Pokonany do B5
A11.
4 lutego 2010; 18:30Pokonany do B9
Runda B.
B1.
4 lutego 2010; 14:00Przegrany A1 – przegrany A6; Pokonany do C1
B2.
4 lutego 2010; 14:00Przegrany A7 – przegrany A2; Pokonany do C1
B3.
4 lutego 2010; 14:00Przegrany A3 – przegrany A8; Pokonany do C2
B4.
4 lutego 2010; 14:00Przegrany A4 – przegrany A5; Pokonany do C3
B5.
4 lutego 2010; 18:30Wygrany B1 – przegrany A10; Pokonany do C2
B6.
4 lutego 2010; 18:30Wygrany B2 – przegrany A9; Pokonany do C3
B7.
4 lutego 2010; 18:30Wygrany B3 – wygrany B4; Pokonany do C5
B8.
5 lutego 2010; 14:00Wygrany B5 – wygrany B6; Pokonany do C5
B9.
5 lutego 2010; 14:00Wygrany B5 – przegrany A11; Pokonany do C4
B10.
5 lutego 2010; 18:30Wygrany B8 – wygrany B9; Pokonany do C8
Runda C.
C1.
5 lutego 2010; 9:00Przegrany B1 – przegrany B2
C2.
5 lutego 2010; 9:00Przegrany B3 – przegrany B5
C3.
5 lutego 2010; 9:00Przegrany B4 – przegrany B6
C4.
5 lutego 2010; 18:30Przegrany B9 – wygrany C1
C5.
5 lutego 2010; 18:30Przegrany B7 – przegrany B8
C6.
5 lutego 2010; 18:30Wygrany C2 – wygrany C3
C7.
6 lutego 2010; 13:00Wygrany C4 – wygrany C5
C8.
6 lutego 2010; 13:00Wygrany C6 – przegrany B10

</doc>
<doc id="1893661" url="https://pl.wikipedia.org/wiki?curid=1893661" title="Capros">
Capros

Capros – rodzaj słodkowodnych morskich ryb z rodziny Caproidae.
Występowanie.
Atlantyk od Wysp Kanaryjskich, do zachodniej Irlandii.
Klasyfikacja.
Gatunki zaliczane do tego rodzaju:

</doc>
<doc id="1893663" url="https://pl.wikipedia.org/wiki?curid=1893663" title="Cosme Tura">
Cosme Tura

Cosme Tura znany również jako Il Cosmè lub Cosmè Tura Cosimo Tura (ur. 1430 w Ferrara, zm. 1495) – włoski malarz renesansowy (Quattrocento), założyciel i przedstawiciel szkoły ferraryjskiej.
Był uczniem Francesco Squarcione, za swoich patronów miał księcia Ercole d’Este i Borso d’Este. W 1460 roku otrzymał stypendium ufundowane przez dwór w Ferrarze. Jego uczniami byli Francesco del Cossa i Francesco Bianchi. Swoje dzieła tworzył pod wpływem Andrea Mantegna i Piero della Francesca.
Tura był malarzem wszechstronnym. Malował wszystko początkowo na dworze d'Estów. Dla gabinetu księcia Borso d’Este w Palazzo Belfiori w Ferrarze w 1460 roku, namalował "Alegorię wiosny". W Ferrarze, w Palazzo Schifanoia, zaprojektował cykl astrologicznych fresków pt. "Dwanaście miesięcy" a w ich realizacji pomagał mu m.in. Francesco del Cossa (lata 1469-1471).

</doc>
<doc id="1893666" url="https://pl.wikipedia.org/wiki?curid=1893666" title="Rohlstorf">
Rohlstorf

Rohlstorf – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893667" url="https://pl.wikipedia.org/wiki?curid=1893667" title="ITV HD">
ITV HD



</doc>
<doc id="1893670" url="https://pl.wikipedia.org/wiki?curid=1893670" title="Schackendorf">
Schackendorf

Schackendorf – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893671" url="https://pl.wikipedia.org/wiki?curid=1893671" title="Herb Drohiczyna (Polska)">
Herb Drohiczyna (Polska)

 
Herb Drohiczyna – jeden z symboli miasta Drohiczyn i gminy Drohiczyn w postaci herbu.
Wygląd i symbolika.
Herb przedstawia na tarczy trójdzielnej w polu górnym brązowego żubra na żółtym polu stojącego bokiem, głowa żubra z lewej strony; na dolnym heraldycznie prawym wizerunek pogoni na czerwonym tle – jeźdźdiec-rycerz na białym koniu w galopie, czaprak i siodło czerwone, w prawej ręce jeźdźca miecz obnażony wzniesiony w górę jak do cięcia, w lewej ręce tarcza czerwona z dwoma złotymi krzyżami zespolonymi w jeden; na polu dolnym heraldycznie prawym orła białego piastowskiego w koronie na czerwonym tle. Tarcza otoczona ornamentem roślinnym umieszczona jest na tle przecinających się mieczy, nad nią korona złota.
Korona symbolizuje Drohiczyn jako miasto koronacyjne Polski.
Zobacz też.
Herb diecezji drohiczyńskiej

</doc>
<doc id="1893673" url="https://pl.wikipedia.org/wiki?curid=1893673" title="Björgvin Páll Gústavsson">
Björgvin Páll Gústavsson

Björgvin Páll Gústavsson (ur. 24 maja 1985 w Hvammstangi) – islandzki piłkarz ręczny, reprezentant kraju grający na pozycji bramkarza w Bundeslidze, w drużynie SC Magdeburg.
Największy sukces z reprezentacją odniósł podczas igrzysk olimpijskich 2008 w Pekinie, zdobywając srebrny medal olimpijski. Podczas mistrzostw Europy w 2010 w Austrii zdobył brązowy medal.

</doc>
<doc id="1893677" url="https://pl.wikipedia.org/wiki?curid=1893677" title="Stipsdorf">
Stipsdorf

Stipsdorf – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893679" url="https://pl.wikipedia.org/wiki?curid=1893679" title="Międzynarodowy Festiwal Filmowy w Locarno">
Międzynarodowy Festiwal Filmowy w Locarno

Międzynarodowy Festiwal Filmowy w Locarno (ang. "Locarno International Film Festival") – coroczny międzynarodowy festiwal filmowy, odbywający się od 1946 we włoskojęzycznym mieście Locarno w Szwajcarii. Główną nagrodą dla najlepszego filmu w ramach przeglądu jest Złoty Lampart ("Pardo d'oro"). Festiwal jest organizowany w sierpniu, w plenerze na Piazza Grande z miejscami dla 8 tys. widzów.
Polscy laureaci.
Złotego Lamparta dla najlepszego filmu otrzymały trzy polskie produkcje: w 1971 "Znaki na drodze" w reżyserii Andrzeja J. Piotrowskiego, w 1973 "Iluminacja" reż. Krzysztofa Zanussiego i w 1986 "Jezioro Bodeńskie" reż. Janusza Zaorskiego.
W 2016 nagrodę Srebrnego Lamparta dla najlepszego aktora otrzymał Andrzej Seweryn za rolę w filmie "Ostatnia rodzina" Jana P. Matuszyńskiego.

</doc>
<doc id="1893682" url="https://pl.wikipedia.org/wiki?curid=1893682" title="Strukdorf">
Strukdorf

Strukdorf – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893684" url="https://pl.wikipedia.org/wiki?curid=1893684" title="Port Przeładunkowy Paliw Płynnych">
Port Przeładunkowy Paliw Płynnych



</doc>
<doc id="1893685" url="https://pl.wikipedia.org/wiki?curid=1893685" title="Ernie Campbell">
Ernie Campbell

William Ernest "Ernie" Campbell (ur. 20 października 1949 w Sydney) – australijski piłkarz. Grał na pozycji napastnika.
Kariera klubowa.
Ernie" Campbell rozpoczął kariery w Canterbury-Marrickville. W 1965 roku wyemigrował do Anglii do Chelsea. W Chelsea nie zdołał wywalczyć miejsca w składzie i po kilkunastu miesiącach powrócił do Australii. W latach 1967-1970 występował w klubie APIA Leichhardt. W 1971 przeszedł do Marconi Fairfield i grał w nim do 1977 roku. Z Marconi wywalczył wicemistrzostwo National Soccer League. W latach 1978-1980 grał w Sydney City. Z Sydney City wywalczył Mistrzostwo Australii 1980.Karierę zakończył w St George w 1981 roku.
Kariera reprezentacyjna.
Ernie" Campbell zadebiutował w reprezentacji 21 listopada 1971 w przegranym 1-3 meczu z Izraelem w Melbourne. W 1973 Australia awansowała po raz pierwszy w historii do Mistrzostw Świata 1974. Na turnieju w RFN Campbell wystąpił tylko w meczu z RFN 0-3, który był ostatnim jego oficjalnym meczem w reprezentacji. Ogółem w latach 1971-1974 wystąpił w 6 spotkaniach i strzelił 2 bramki.

</doc>
<doc id="1893686" url="https://pl.wikipedia.org/wiki?curid=1893686" title="Travenhorst">
Travenhorst

Travenhorst – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893687" url="https://pl.wikipedia.org/wiki?curid=1893687" title="Herb Kleszczel">
Herb Kleszczel

Herb Kleszczel – jeden z symboli miasta Kleszczele i gminy Kleszczele w postaci herbu.
Wygląd i symbolika.
Herb przedstawia na czerwonej tarczy herbowej białego Baranka Bożego, skierowanego w lewo, z białą chorągiewką z białym krzyżem, stojącego na zielonej murawie, obejmującego lewą przednią nogą oparty o murawę krzyż papieski.
Symbolika herbu nawiązuje do Kościoła rzymskokatolickiego (Baranek Boży) i kraju-ojczyzny (zielone tło - murawa).

</doc>
<doc id="1893688" url="https://pl.wikipedia.org/wiki?curid=1893688" title="Ireneusz Królikiewicz">
Ireneusz Królikiewicz



</doc>
<doc id="1893690" url="https://pl.wikipedia.org/wiki?curid=1893690" title="Traventhal">
Traventhal

Traventhal – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893691" url="https://pl.wikipedia.org/wiki?curid=1893691" title="Zeus (ujednoznacznienie)">
Zeus (ujednoznacznienie)



</doc>
<doc id="1893692" url="https://pl.wikipedia.org/wiki?curid=1893692" title="Kozłowice Stare">
Kozłowice Stare



</doc>
<doc id="1893693" url="https://pl.wikipedia.org/wiki?curid=1893693" title="Wojskowy port przeładunkowy paliw płynnych">
Wojskowy port przeładunkowy paliw płynnych



</doc>
<doc id="1893696" url="https://pl.wikipedia.org/wiki?curid=1893696" title="Abdoul-Gafar Mamah">
Abdoul-Gafar Mamah

Abdoul-Gafar Mamah (ur. 24 sierpnia 1985 w Lomé) - togijski piłkarz grający na pozycji bocznego obrońcy.
Kariera klubowa.
Karierę piłkarską Mamah rozpoczął w klubie Gomido Kpalimé. W 2000 roku zadebiutował w jego barwach w pierwszej lidze togijskiej i grał w nim do 2003 roku. Rozegrał 84 mecze w Gomido i strzelił 2 gole. W 2003 roku przeszedł do gabońskiego FC 105 Libreville. W 2004 roku wygrał z nim rozgrywki Coupe du Gabon Interclubs.
W połowie 2006 roku Mamah przeszedł do mołdawskiego Sheriffu Tyraspol. Swój pierwszy sukces z tym klubem osiągnął już w 2007 roku, gdy wywalczył mistrzostwo Mołdawii. W 2008 roku sięgnął z Sheriffem po dublet - mistrzostwo oraz Puchar Mołdawii. W 2009 roku także zdobył dublet oraz wygrał z Sheriffem rozgrywki Pucharu Intertoto, a jesienią 2009 wystąpił w fazie grupowej Ligi Europy.
W 2010 roku Mamah przeszedł do rosyjskiej Ałaniji Władykaukaz. Zadebiutował w niej 14 marca 2010 w zremisowanym 1:1 domowym meczu z Saturnem Ramienskoje. W Ałaniji grał do końca 2010 roku.
W 2011 roku Mamah został zawodnikiem Dacii Kiszyniów. Swój debiut w niej zanotował 16 marca 2011 w zremisowanym 1:1 domowym meczu z Sheriffem Tyraspol. W sezonie 2010/2011 wywalczył z Dacią mistrzostwo Mołdawii, a w sezonie 2011/2012 - wicemistrzostwo. W 2011 roku zdobył też Superpuchar Mołdawii.
Kariera reprezentacyjna.
W reprezentacji Togo Mamah zadebiutował w 2000 roku jako 15-latek. W 2002 roku w wieku 17 lat został powołany do kadry na Puchar Narodów Afryki 2002. Na tym turnieju rozegrał dwa spotkania: z Wybrzeżem Kości Słoniowej (0:0) i z Kamerunem (0:3). Z kolei w 2006 roku był w kadrze Togo na Puchar Narodów Afryki 2006. Jego dorobek na tym turnieju to jedno spotkanie, z Angolą (2:3). W 2010 roku selekcjoner Togo Hubert Velud powołał na Puchar Narodów Afryki 2010, jednak zespół wycofał się z turnieju z powodu ataku terrorystycznego.

</doc>
<doc id="1893697" url="https://pl.wikipedia.org/wiki?curid=1893697" title="Wakendorf I">
Wakendorf I

Wakendorf I – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893698" url="https://pl.wikipedia.org/wiki?curid=1893698" title="Stary cmentarz żydowski w Ciechanowcu">
Stary cmentarz żydowski w Ciechanowcu

Stary cmentarz żydowski w Ciechanowcu – kirkut mieści się przy ul. Henryka Sienkiewicza. Powstał w XIX wieku. Ostatni pogrzeb miał miejsce w 1918 roku. Obecnie obszar nekropolii jest zarośnięty, nie ma na nim jakichkolwiek macew. Na miejscu kirkutu stoi pomnik poświęcony ofiarom Holocaustu. Kirkut ma powierzchnię 1,4 ha. Przy głównej bramie wjazdowej na teren cmentarza znajduje się tablica z następującą treścią: „Cmentarz Żydowski założony w XIX w. odnowiony w 2008 r. staraniem Fundacji Ochrony Dziedzictwa Żydowskiego i Urzędu Miejskiego w Ciechanowcu. Przechodniu, uszanuj miejsce pamięci zmarłych”. 4 listopada 2008 r. obchodzono 66 rocznicę likwidacji getta w Ciechanowcu.

</doc>
<doc id="1893700" url="https://pl.wikipedia.org/wiki?curid=1893700" title="Weede">
Weede

Weede – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893701" url="https://pl.wikipedia.org/wiki?curid=1893701" title="Jastrzębie">
Jastrzębie



</doc>
<doc id="1893703" url="https://pl.wikipedia.org/wiki?curid=1893703" title="Lokomotiw Niżny Nowogród">
Lokomotiw Niżny Nowogród



</doc>
<doc id="1893704" url="https://pl.wikipedia.org/wiki?curid=1893704" title="Wensin">
Wensin

Wensin – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893709" url="https://pl.wikipedia.org/wiki?curid=1893709" title="Westerrade">
Westerrade

Westerrade – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893710" url="https://pl.wikipedia.org/wiki?curid=1893710" title="Zeus faber">
Zeus faber



</doc>
<doc id="1893711" url="https://pl.wikipedia.org/wiki?curid=1893711" title="Parafia Trójcy Przenajświętszej w Ciechanowcu">
Parafia Trójcy Przenajświętszej w Ciechanowcu

Parafia pw. Trójcy Przenajświętszej w Ciechanowcu – rzymskokatolicka parafia należąca do dekanatu Ciechanowiec, diecezji drohiczyńskiej, metropolii białostockiej.
Historia.
Parafia powstała około 1446 roku, ponownie erygowana w 1617 roku.
Obszar parafii.
Miejscowości i ulice.
W granicach parafii znajdują się (stan w 2021 r.) miejscowości:
oraz ulice Ciechanowca: 

</doc>
<doc id="1893713" url="https://pl.wikipedia.org/wiki?curid=1893713" title="Karabin maszynowy 99-Shiki">
Karabin maszynowy 99-Shiki



</doc>
<doc id="1893716" url="https://pl.wikipedia.org/wiki?curid=1893716" title="Scottish Power">
Scottish Power

Scottish Power – brytyjskie przedsiębiorstwo energetyczne z siedzibą w Glasgow, w Szkocji, zajmujące się wytwarzaniem, dystrybucją i sprzedażą energii elektrycznej oraz gazu ziemnego. Na mocy licencji wydawanej przez Office of Gas and Electricity Markets (urząd ds. rynku gazu i energii elektrycznej) przedsiębiorstwo jest odpowiedzialne za dystrybucję energii w południowej Szkocji, północnej Walii oraz w Merseyside i Cheshire.
Scottish Power utworzono w 1990 roku, przed prywatyzacją brytyjskiego sektora energetycznego.
Dawniej przedsiębiorstwo było notowane na giełdzie papierów wartościowych London Stock Exchange, pojawiło się również na indeksie FTSE 100. Od 2007 roku Scottish Power jest częścią hiszpańskiego koncernu Iberdrola.

</doc>
<doc id="1893717" url="https://pl.wikipedia.org/wiki?curid=1893717" title="Henryk II Lew">
Henryk II Lew

Henryk II Lew, niem. "Heinrich II. der Löwe" (ur. po 14 kwietnia 1266 r., zm. 21 lub 22 stycznia 1329 r.) – książę Meklemburgii od 1302 r.
Życiorys.
Henryk II Lew był synem księcia meklemburskiego Henryka I Pielgrzyma oraz Anastazji, córki księcia szczecińskiego Barnima I Dobrego. Już w latach 1287–1298 był regentem podczas nieobecności ojca, przebywającego w Ziemi Świętej. W okresie między powrotem ojca a jego śmiercią (1298-1302) sprawował z nim współrządy. Przydomek „Lew” uzyskał podczas wyprawy wojennej króla czeskiego Wacława II przeciwko królowi Niemiec Albrechtowi I Habsburgowi, w której wziął udział w 1304 r. W 1298 r. odziedziczył Stargard po śmierci swego teścia, margrabiego brandenburskiego Albrechta III, którego jedyną córkę poślubił. Uczestniczył w wielu walkach z miastami meklemburskimi współdziałając z królami duńskimi. Po wymarciu w 1323 r. linii dynastii askańskiej z Brandenburgii opanował część ich państwa (w tym Pomorze Przednie).
Potomkowie.
Henryk II miał trzy żony. Jako pierwszą poślubił w 1292 r. Beatrycze (zm. 1314), córkę margrabiego brandenburskiego Albrechta III. Po jej śmierci, a przed 1317 r. ożenił się z Anną (zm. 1327), wdową po Fryderyku miśnieńskim (synu margrabiego Miśni i landgrafa Turyngii Fryderyku I Dzielnym) i córką księcia Saksonii-Wittenbergi Albrechta II. Trzecią żoną Henryka była Agnieszka (zm. 1343), wdowa po księciu Rugii Wisławie III, a córka hrabiego Gintera II z Lindow-Ruppin. Doczekał się trzech synów z drugiego małżeństwa:
Ponadto miał jedną córkę z pierwszego i cztery z drugiego małżeństwa.

</doc>
<doc id="1893719" url="https://pl.wikipedia.org/wiki?curid=1893719" title="Seedorf (powiat Segeberg)">
Seedorf (powiat Segeberg)

Seedorf – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893720" url="https://pl.wikipedia.org/wiki?curid=1893720" title="Balkon (obraz Édouarda Maneta)">
Balkon (obraz Édouarda Maneta)

Balkon () – obraz olejny francuskiego malarza Édouarda Maneta namalowany w latach 1868–1869, a obecnie przechowywany w Musée d’Orsay w Paryżu. Po raz pierwszy został wystawiony na Salonie Odrzuconych, w 1869. Malowidło jest wzorowane na obrazie Goi "Maje na balkonie".
Opis.
Obraz przedstawia cztery postacie. Na pierwszym planie znajdują się trzy z nich: siedząca na krześle przy balustradzie balkonu Berthe Morisot (późniejsza szwagierka artysty, gdyż w 1874 wyszła za jego brata, Eugène’a), a także malarz Antoine Guillemet i skrzypaczka Fanny Claus, którzy stoją za Berthe. Czwartą, ledwie widoczną postacią jest Léon Koëlla Leenhoff, syn Suzanne Leenhoff, z którą Manet ożenił się w 1863. Występuje on często na obrazach Maneta. Prawdopodobnie był jego synem, chociaż artysta nigdy go za takiego nie uznał.

</doc>
<doc id="1893726" url="https://pl.wikipedia.org/wiki?curid=1893726" title="Schieren (Niemcy)">
Schieren (Niemcy)

Schieren – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893728" url="https://pl.wikipedia.org/wiki?curid=1893728" title="Albrecht III (książę Bawarii)">
Albrecht III (książę Bawarii)

Albrecht III Dobrotliwy, niem. "Albrecht III. der Gütige" (ur. 27 marca 1401 w Monachium, zm. 29 lutego 1460 tamże) – książę Bawarii-Monachium od 1438 r. z dynastii Wittelsbachów.
Życiorys.
Albrecht III był synem księcia bawarskiego Ernesta oraz Elżbiety, córki Barnaby Viscontiego z Mediolanu. W 1432 r. najprawdopodobniej zawarł w tajemnicy małżeństwo z Agnes Bernauer, co spowodowało niepewność co do jego sukcesji tronu. Opuścił wówczas ojca, Agnes jednak zginęła w 1435 r. (zamordowana na rozkaz ojca Albrechta). W 1438 r. po śmierci ojca przejął księstwo Bawarii-Monachium, mimo sprzeciwów niektórych krewnych. W 1440 r. odrzucił koronę czeską, którą ofiarowały mu stany czeskie, później blisko współpracował z królem Jerzym z Podiebradów. Zajmował się przede wszystkim sprawami wewnętrznymi, spory z innymi władcami starając się rozwiązywać na drodze pokojowej. Z upoważnienia papieża współpracował z Mikołajem z Kuzy przy reformie bawarskich klasztorów. Zatrudniał też wielu innych wybitnych uczonych i artystów swego czasu, położył wielkie zasługi na rzecz rozwoju kultury południowoniemieckiej. Aby zapobiec dalszym podziałom kraju, zadecydował, że po jego śmierci obaj jego najstarsi synowie powinni panować wspólnie.
Potomkowie.
Albrecht III ze swego drugiego małżeństwa (pierwsze pozostało bezdzietne) z Anną, córką Eryka z Brunszwiku-Grubenhagen miał siedmioro dzieci, w tym m.in.:
Posiadał też liczne dzieci ze związków nieformalnych.

</doc>
<doc id="1893729" url="https://pl.wikipedia.org/wiki?curid=1893729" title="Emmanuel Mathias">
Emmanuel Mathias

Emmanuel Mathias (ur. 3 kwietnia 1986 w Kadunie) – togijski piłkarz grający na pozycji prawego obrońcy.
Kariera klubowa.
Mathias urodził się w nigeryjskim mieście Kaduna. Karierę piłkarską rozpoczął w klubie BCC Lions z miasta Gboko. W 2003 roku przeszedł do togijskiego Étoile Filante de Lomé. W 2003 roku zadebiutował w jego barwach w pierwszej lidze togijskiej i grał w nim do 2005 roku. W połowie 2005 roku odszedł do tunezyjskiego Espérance Tunis. W 2006 roku wywalczył mistrzostwo Tunezji oraz zdobył Puchar Tunezji. W latach 2006-2009 grał w innym tunezyjskim zespole, EGS Gafsa.
Latem 2009 roku Mathias został zawodnikiem izraelskiego Hapoelu Petach Tikwa. W pierwszej lidze izraelskiej zadebiutował 22 sierpnia 2009 w wygranym 2:1 wyjazdowym meczu z Maccabi Ahi Nazaret. Od czasu debiutu jest podstawowym zawodnikiem Hapoelu.
Kariera reprezentacyjna.
W reprezentacji Togo Mathias zadebiutował w 2005 roku. W 2006 roku został powołany do kadry Togo na Puchar Narodów Afryki 2006. Na tym turnieju wystąpił we 2 spotkaniach: z Demokratyczną Republiką Konga (0:2) i z Kamerunem (0:2).

</doc>
<doc id="1893731" url="https://pl.wikipedia.org/wiki?curid=1893731" title="Blunk (gmina)">
Blunk (gmina)

Blunk – miejscowość i gmina w Niemczech w kraju związkowym Szlezwik-Holsztyn, w powiecie Segeberg, wchodzi w skład urzędu Trave-Land.

</doc>
<doc id="1893732" url="https://pl.wikipedia.org/wiki?curid=1893732" title="Studziwody">
Studziwody

Studziwody – część miasta Bielsk Podlaski położona w jego południowej części, do 1952 roku oddzielna miejscowość. Rozpościera się wzdłuż ulicy Wiejskiej.
Do 1939 roku należał do gminy Dubiażyn w powiecie bielskim w województwie białostockim. 16 października 1933 utworzyły gromadę w gminie Dubiażyn. W latach 1934–1952 należały do gminy Bielsk.
1 lipca 1952 Studziwody włączono do Bielska Podlaskiego.

</doc>
<doc id="1893735" url="https://pl.wikipedia.org/wiki?curid=1893735" title="Blunk">
Blunk

Niemcy:
Biografie:

</doc>
<doc id="1893736" url="https://pl.wikipedia.org/wiki?curid=1893736" title="Świnia Góra (Góry Świętokrzyskie)">
Świnia Góra (Góry Świętokrzyskie)

 Świnia Góra (346 m n.p.m.) – leżące na wschodniej granicy Kielc, najwyższe, częściowo zalesione wzniesienie Wzgórz Szydłówkowskich. W wyrobiskach na południowo-wschodnim zboczu eksploatowano przed laty rudę żelaza i kwarcyty dolnodewońskie.
Od południowej strony góry znajdują się rozległe tereny największego w Polsce ogrodu działkowego, ogrodu im. Stefana Żeromskiego, natomiast u wschodnich podnóży, na terenie ogrodu działkowego "Zielona Dolina", znajduje się zbiorowa mogiła osób zmarłych w czasie epidemii cholery.
Przez wzniesienie przebiega żółty szlak spacerowy wokół Kielc.

</doc>
<doc id="1893738" url="https://pl.wikipedia.org/wiki?curid=1893738" title="Henryk II Średni">
Henryk II Średni

Henryk II Średni, niem. "Heinrich der Mittlere" (ur. 1468 r., zm. 19 lutego 1532 r.) – książę Lüneburga (Celle) od 1471 do 1522 r. z dynastii Welfów.
Życiorys.
Henryk Średni był synem księcia lüneburskiego Ottona II oraz Anny, córki Jana IV, hrabiego Nassau-Dietz. Jego ojciec zmarł w 1471 r., gdy Henryk miał zaledwie trzy lata. Początkowo rządy w księstwie sprawował dziadek, który wcześniej abdykował i udał się do klasztoru, Fryderyk Pobożny, a po jego śmierci w 1478 r. regencję w imieniu Henryka objęła jego matka Anna. Samodzielną władzę Henryk objął dopiero w 1486 r. Henryk znany był ze swej lekkiej ręki w wydawaniu pieniędzy – zużywał je na utrzymanie świetnego dworu, ale także na starania o umocnienie swej władzy w księstwie (przede wszystkim przez ograniczenie praw największego miasta księstwa, Lüneburga) i ekspansję terytorialną (w celu uzyskania dostępu do Morza Północnego poprzez zagarnięcie hrabstwa Hoya i wschodniej Fryzji). Próby realizacji tych ostatnich planów spowodowały w 1516 r. konflikt Henryka z Habsburgami, podczas którego książę nawiązał współpracę z Francją; w efekcie popierał nawet kandydaturę króla Francji Franciszka I na cesarza. Przeciwko Henrykowi wystąpili także jego welfijcy kuzyni z sąsiednich części księstwa brunszwickiego, Henryk II Młodszy z Wolfenbüttel i Eryk I Starszy z Calenbergu. Co prawda w 1519 r. Henryk zdołał pokonać swoich krewniaków pod Soltau, ale już wkrótce przeciwko niemu wystąpił nowy cesarz Karol V Habsburg. W efekcie w 1520 r. Henryk uciekł do Francji, pozostawiając rządy oraz ogromne długi swoim synom Ottonowi i Ernestowi. W 1527 r. próbował odzyskać władzę, zachęcany przez katolicką opozycję wobec sprzyjających reformacji synów, jednak bez sukcesu. W 1529 r. ponownie wrócił do księstwa, tym razem jednak bez ambicji politycznych; rok później zdjęta została z niego kara banicji.
Potomkowie.
Henryk II był dwukrotnie żonaty. W 1487 r. poślubił Małgorzatę (zm. 1528), córkę elektora saskiego Ernesta. Mieli liczne dzieci:
W 1528 ożenił się z Anną z Campe, z którego małżeństwa pochodziło dwóch kolejnych synów Henryka:

</doc>
<doc id="1893742" url="https://pl.wikipedia.org/wiki?curid=1893742" title="Ukraine Calling">
Ukraine Calling

Ukraine Calling – zachodnioeuropejskie wydanie trzeciej długogrającej płyty ukraińskiego zespołu folk rockowego Haydamaky.
W oryginale album ukazał się pod tytułem Perwerzija ("Перверзія"), natomiast wydaniem i dystrybucją na rynku zewnętrznym zajęła się niemiecka wytwórnia Eastblok Music. Wydawnictwo trafiło na europejski rynek 24 lutego 2006, czyli w nieco ponad dwa miesiące po ukazaniu się wydania ukraińskiego. W stosunku do pierwotnej wersji, na płycie "Ukraine Calling" zmieniono układ kompozycji, oraz przetłumaczono tytuły utworów na język angielski. Co więcej zachodnioeuropejska wersja zawiera piosenkę dodatkową, nieobecną w oryginalnym zestawieniu. Jest to utwór "Za naszow stodołow" (tu: "Behind Our Barn") pochodzący z płyty Bohusław. Trend ten będzie kontynuowany podczas prac nad albumem Kobzar.
Utwory.
Należy zwrócić uwagę na wzrost znaczenia instrumentów dętych w kompozycjach Haydamaków. Tendencja ta powstała, gdy do zespołu dołączył były trębacz mołdawskiej grupy Zdob și Zdub – Eugena Didika. Nowe elementy można dostrzec także w tekstach Ołeksandra Jarmoły, które począwszy od albumu Perwerzija/Ukraine Calling dotykają także tematów społecznych ("Nemaje Chliba – Spiwaj"), czy politycznych ("Lystopad 2004" mówiący o pomarańczowej rewolucji).
Wideoklipy.
Wydano dwa wideoklipy ilustrujące piosenki z albumu. Pierwszym był klip do piosenki "Love/Кохання" nagrany w kwietniu 2006 roku w Kamieńcu Podolskim. Drugi, do utworu "Heavenly Trembita/Божествена Тромпіта" został nagrany podczas XI Przystanku Woodstock w 2005 roku.

</doc>
<doc id="1893760" url="https://pl.wikipedia.org/wiki?curid=1893760" title="Filip Wielkoduszny">
Filip Wielkoduszny

Filip Wielkoduszny lub Filip Wspaniałomyślny, niem. "Philipp der Großmütige" (ur. 13 listopada 1504 w Marburgu, zm. 31 marca 1567 w Kassel) – landgraf Hesji od 1509, jeden z głównych politycznych liderów reformacji w Rzeszy w XVI wieku i jeden z pierwszych spośród książąt Rzeszy, który przeszedł na luteranizm.
Życiorys.
Filip był synem landgrafa heskiego Wilhelma II Średniego oraz Anny, córki księcia Meklemburgii Magnusa II. Po śmierci ojca w 1509 r. zaledwie czteroletni Filip został jedynym dziedzicem Hesji (żył jeszcze jego stryj, Wilhelm I Starszy, niezdolny jednak do rządów wskutek choroby). Początkowo rządy w jego imieniu sprawowała rada regencyjna, a od 1514 objęła je samodzielnie matka Filipa, Anna. Okres regencji to czas walki regentów ze stanami heskimi, z której ostatecznie zwycięsko wyszła landgrafini Anna. Jednocześnie jednak zaniedbana została zarówno edukacja, jak i wychowanie moralne młodego księcia. Mimo to, odkąd objął w 1518 r. rządy osobiste Filip wykazywał duże talenty polityczne.
W pierwszych latach swoich rządów, Filip przystąpił do Związku Szwabskiego. Ponieważ jednak pojawiły się dość szybko różnice między Filipem i innymi jego członkami, landgraf heski szukał innych sprzymierzeńców. To stało się powodem małżeństwa z Krystyną, córką księcia saskiego Jerzego Brodatego. Sojusz ten jednak nie miał większych perspektyw: Jerzy był wierny Kościołowi katolickiemu, natomiast Filip, którego objęcie władzy zbiegło się w czasie z wybuchem reformacji w Rzeszy, skłaniał się w stronę nowych kierunków religijnych. Sprawy religijne zdominowały całe panowanie Filipa. Jeszcze w 1525 r. udzielił pomocy teściowi w czasie wojny chłopskiej w Niemczech (dzięki pokonaniu powstańców w Turyngii, powstanie nie rozlało się szeroko w państwie Filipa i niewielkie zarzewia niepokoju mógł stłumić z niewielkim wysiłkiem). Jednocześnie jednak już w 1524 r., jako pierwszy z książąt Rzeszy, formalnie przyjął wyznanie luterańskie. Wkrótce podjął reformy wewnętrzne w swoim kraju w celu stabilizacji zagrożonego porządku społecznego oraz nowego uregulowania kwestii religijnych, m.in. w gestii księcia znalazły się wówczas opieka nad chorymi oraz edukacja. Podjął działania na tych polach, zakładał szpitale i szkoły, w 1527 r. założył protestancki uniwersytet w Marburgu. Dla sfinansowania tych reform posłużyła mu sekularyzacja majątków kościelnych.
Filip zaangażował się także w sprawy reformacji na forum Rzeszy, tak w kwestiach politycznych, jak i religijnych. Podjął próby zjednoczenia książąt sprzyjających reformacji, do czego impulsem było zagrożenie samego Filipa ze strony cesarza i książąt katolickich. Już w 1525 lub 1526 r. Filip zawarł sojusz z kuzynem Jerzego Brodatego, elektorem saskim Janem Stałym. W 1529 r. Filip był jednym z najaktywniejszych i najważniejszych książąt, którzy zaprotestowali na sejmie w Spirze przeciwko wprowadzeniu w życie edyktu wormackiego (stąd nazwa całego ruchu protestanckiego). Filip niezwłocznie próbował wyzyskać ten sukces do zbudowania z "protestantów" szerokiego sojuszu, z udziałem także Szwajcarii i książąt górnoniemieckich. Na przeszkodzie stanęły jednak niesnaski wśród samych protestantów, wśród których zarysował się rozłam na luteran i zwolenników doktryny Zwingliego. Filip próbował doprowadzić do pojednania i teologicznego kompromisu, zorganizował nawet w 1529 r. w Marburgu dysputę religijną między Lutrem i Zwinglim, jednak bez efektu. Dopiero w 1531 r. zorganizowany został sojusz obronny książąt i miast protestanckich, nazwany związkiem szmalkaldzkim.
Ten sukces nie zadowolił jednak Filipa, który chciał rozszerzyć ligę protestancką także o Francję i Anglię – jako jedyny z ówczesnych książąt protestanckich myślał o reformacji w skali europejskiej, rozumiał też, że konieczna jest pomoc zewnętrzna w walce z katolickimi Habsburgami. Zdołał w 1532 r. doprowadzić do układu z Francją i dzięki uzyskanemu w ten sposób wsparciu finansowemu i dyplomatycznemu doprowadził do odzyskania utraconego księstwa Wirtembergii przez protestanckiego księcia Ulryka (co wzmacniało znaczenie protestantów w południowych Niemczech).
W tym jednak okresie jednak możliwość politycznego manewru Filipa znacznie się zmniejszyła z powodów osobistych. Filip prowadził dość swobodny, może nawet rozpustny tryb życia, czego efektem był syfilis, na który zapadł w 1539 r. Niemal jednocześnie postanowił się ożenić, nie zważając na obowiązujące wciąż małżeństwo z księżniczką saską. Nie dość, że było to małżeństwo morganatyczne, to dopuścił się bigamii, która stanowiła nie tylko wykroczenie poważne przeciwko zasadom religijnym (choć w tym zakresie Filip wyjednał sobie usprawiedliwienie teologów), ale także i przeciw prawu świeckiemu, którego egzekutorem był cesarz. W efekcie Filip został zmuszony do zawarcia tajnego układu z cesarzem Karolem V Habsburgiem: Karol zaakceptował drugie małżeństwo Filipa, a ten ostatni spowodował zmniejszenie aktywności związku szmalkaldzkiego nad dolnym Renem.
Filip nadal uczestniczył w działaniach związku szmalkaldzkiego. W 1542 i 1545 prowadził kampanie wojenne związku przeciwko księciu brunszwickiemu Henrykowi Młodszemu, którego pokonanie zapewniło protestantom przewagę nad Habsburgami w północnych Niemczech. W 1546 r. wybuchła I wojna szmalkaldzka – początkowo Filip osiągał pewne sukcesy z południowych Niemczech, ale po zdradzie stronnictwa protestanckiego przez jego zięcia Maurycego (księcia saskiego) musiał się wycofać, a wojska związku szmalkaldzkiego zostały ostatecznie pokonane przez cesarza w bitwie pod Mühlbergiem w 1547 r. Sam Filip po kapitulacji Halle w czerwcu 1547 r. trafił do cesarskiej niewoli. Ceną za uwolnienie miało być przyjęcie przezeń interim augsburskiego, jednak przeciwko takiemu krokowi landgrafa sprzeciwiło się duchowieństwo saskie. W efekcie Filip pozostał w niewoli jeszcze pięć lat i został uwolniony dopiero w 1552 r. wskutek zwycięstw protestantów podczas kolejnej wojny (cesarza pokonali elektor saski Maurycy, który znowu zmienił front, w sojuszu z królem francuskim; po ich stronie występował m.in. najstarszy syn Filipa, Wilhelm).
Po powrocie z niewoli Filip nadal prowadził politykę, której celem było wyeliminowanie wewnętrznych sporów między protestantami (spory doktrynalne między różnymi kierunkami znacząco się zaogniły po śmierci Lutra) oraz stworzenie ogólnoeuropejskiego frontu protestanckiego. Z tego powodu m.in. wspierał ruchy protestanckie we Francji i hiszpańskich Niderlandach, choć zamierzonych celów nie osiągnął. Jednocześnie poświęcił dużą część swojej uwagi uporządkowaniu spraw wewnętrznych w Hesji. Powołał m.in. dobrze zorganizowaną administrację finansową (1553) i uporządkował sprawy podatkowe. Jednak znaczenie Hesji, które dzięki tym reformom oraz działalności politycznej Filipa na arenie wewnątrzniemieckiej i europejskiej znacząco wzrosło podczas jego panowania, załamało się natychmiast po jego śmierci. Spowodował to sam Filip, decydując w swoim testamencie o podziale państwa między swoich licznych synów.
Potomkowie.
Z pierwszego małżeństwa, zawartego w 1523 r. z Krystyną, córką księcia Saksonii Jerzego Brodatego, a po matce wnuczką króla Polski Kazimierza Jagiellończyka, Filip miał dziesięcioro dzieci:
Z drugiego małżeństwa, zawartego w 1540 r. z Małgorzatą, córką Hansa von der Saale, Filip doczekał się dziewięciorga dzieci (noszących nazwisko zu Dietz):

</doc>
<doc id="1893763" url="https://pl.wikipedia.org/wiki?curid=1893763" title="Haliru Alidu">
Haliru Alidu

Haliru Alidu (ur. 24 lutego 1984) - togijski piłkarz grający na pozycji pomocnika.
Kariera klubowa.
Karierę piłkarską Alidu rozpoczął w klubie AS Douanes z miasta Lomé. W 2004 roku zadebiutował w jego barwach w pierwszej lidze togijskiej. W 2005 roku wywalczył z Douanes mistrzostwo Togo.
Kariera reprezentacyjna.
W reprezentacji Togo Alidu zadebiutował w 2005 roku. W 2006 roku został powołany do kadry Togo na Puchar Narodów Afryki 2006. Na tym turnieju był rezerwowym i nie rozegrał żadnego spotkania.

</doc>
<doc id="1893770" url="https://pl.wikipedia.org/wiki?curid=1893770" title="Edge">
Edge



</doc>
<doc id="1893774" url="https://pl.wikipedia.org/wiki?curid=1893774" title="Schieren">
Schieren

Luksemburg.
1 gmina:
Niemcy.
1 gmina:

</doc>
<doc id="1893775" url="https://pl.wikipedia.org/wiki?curid=1893775" title="Carl Kalmberg">
Carl Kalmberg

Carl Knut Kalmberg (ur. 12 stycznia 1913 r. we Władywostoku, zm. 13 lutego 1940 r. w rejonie Havuvaara) – duński pilot wojskowy, ochotnik w armii fińskiej podczas wojny zimowej 1939-1940
W 1933 r. wstąpił do duńskiej marynarki wojennej. 25 września 1937 r. awansował do stopnia podporucznika. W grudniu tego roku ukończył przeszkolenie lotnicze jako obserwator lotnictwa morskiego. Od stycznia do marca 1938 r. służył krótko na okręcie "Absalon", po czym powrócił do lotnictwa. 1 czerwca tego roku został porucznikiem. W listopadzie ukończył przeszkolenie lotnicze jako pilot. Następnie służył w 2 Flocie Lotniczej. Na pocz. stycznia 1940 r. wyjechał przez Szwecję do Finlandii, zaatakowanej 30 listopada 1939 r. przez ZSRR. Zaciągnął się ochotniczo do fińskiego lotnictwa wojskowego. 6 lutego w stopniu porucznika przydzielono go do 29 Eskadry Szkoleniowej w Paola, ale szybko został przeniesiony do LeLv 26, stacjonującego w Utti. Jednostka osłaniała z powietrza strategiczny węzeł kolejowy w Kuovola. Carl Kalmberg latał na myśliwcu Gloster Gladiator. 11 lutego odbył pierwszy lot bojowy przeciwko formacji sowieckich myśliwców Polikarpow I-16. Następnego dnia zaatakował bombowce SB-2, zestrzeliwując jednego z nich. 13 lutego wraz z innym pilotem walczył z 6 myśliwcami Polikarpow I-15bis, ale został zestrzelony i zginął.
Linki zewnętrzne.
Biografia por. Carla Kalmberga (jęz. angielski)

</doc>
<doc id="1893784" url="https://pl.wikipedia.org/wiki?curid=1893784" title="Marcus Becker">
Marcus Becker

Marcus Becker (ur. 11 września 1981 w Halle (Saale) – niemiecki kajakarz górski.
Razem ze Stefanem Henze zdobył srebrny medal w dyscyplinie C-2 na Letnich Igrzyskach Olimpijskich 2004 w Atenach. Becker wygrał złoty (C2: 2003), 4 srebrne (C2: 2006, C2 drużynowo: 2003, 2006, 2009) i brązowy medal (C2: 2005) mistrzostw świata w kajakarstwie górskim, a także złoto i 2 srebra mistrzostw Europy w kajakarstwie górskim.
Przez całą karierę jego partnerem drużynowym w konkurencji C2 był Stefan Hanze.

</doc>
<doc id="1893787" url="https://pl.wikipedia.org/wiki?curid=1893787" title="Shito-Ryu">
Shito-Ryu



</doc>
<doc id="1893790" url="https://pl.wikipedia.org/wiki?curid=1893790" title="VIII Plenum KC PZPR">
VIII Plenum KC PZPR



</doc>
<doc id="1893792" url="https://pl.wikipedia.org/wiki?curid=1893792" title="Most Zakrzowski">
Most Zakrzowski

Most Zakrzowski ("Dauber Brücke") – most stanowiący przeprawę nad rzeką Dobra, położony we Wrocławiu na osiedlu Zakrzów. Most zlokalizowany jest w ciągu ulicy Generała Leopolda Okulickiego, prowadzącej z Wrocławia w kierunku miejscowości Szczodre. Współczesny most wybudowany został w 1969 roku. 
Północny przyczółek mostu położony jest na prawym brzegu rzeki Dobra, a południowy na lewym brzegu. Za mostem znajduje się skrzyżowanie ulicy Generała Leopolda Okulickiego z ulicą Widawską prowadzącą w kierunku osiedla Pawłowice i miejscowości Ramiszów Przylesie; dalej do miejscowości Ramiszów. Na prawym brzegu rzeki przy moście rozpoczyna się obszar Lasu Zakrzowskiego.
Most wykonany został jako konstrukcja z jednym przęsłem o dźwigarach nośnych żelbetowych. Przyczółki są wykonane z betonu. Nawierzchnia mostu bitumiczna.

</doc>
<doc id="1893793" url="https://pl.wikipedia.org/wiki?curid=1893793" title="Aleksandr Archangielski (konstruktor lotniczy)">
Aleksandr Archangielski (konstruktor lotniczy)

Aleksandr Aleksandrowicz Archangielski, ros. Алекса́ндр Алекса́ндрович Арха́нгельский (ur. w Kazaniu, zm. 18 grudnia 1978 w Moskwie) – radziecki doktor nauk technicznych, konstruktor samolotów bombowych i pasażerskich.
Życiorys.
Aleksandr Archangielski urodził się 29 grudnia 1892 (17 grudnia według kalendarza juliańskiego) w Kazaniu.
W 1918 ukończył Moskiewską Wyższą Szkołę Techniczną. Podczas studiów pracował w laboratorium aerodynamicznym pod kierunkiem naukowym Nikołaja Żukowskiego. Po ukończeniu studiów rozpoczął pracę w Centralnym Aerohydrodynamicznym Instytucie („"CAGI”") w Moskwie.
Zaprojektował i skonstruował wspólnie z Igorem Jakowlewiczem Stieczkinem kilka modeli aerosani „Arbes”. Po utworzeniu Doświadczalnego Biura Konstrukcyjnego (OKB) przez Andrieja Tupolewa brał udział w opracowywaniu wszystkich wczesnych projektów z serii „ANT”.
W 1932 został mianowany kierownikiem brygady samolotów wysokich prędkości w Doświadczalnym Biurze Konstrukcyjnym, a w 1936 – starszym projektantem w niezależnym biurze projektowania instalacji lotniczych pod numerem 22 w Fili, gdzie prowadził prace nad uruchomieniem seryjnej produkcji bombowców ANT-40, jak również wersji transportowej PS-40 zaprojektowanej dla Rosyjskich Linii Lotniczych. Brał również udział (jako kierownik zespołu) w projektowaniu bombowca Ar-2.
Po ataku Niemiec na ZSRR biura projektowe zostały ewakuowane do Omska. W 1943 roku Aleksandr Archangielski wraz z całym personelem Doświadczalnego Biura Konstrukcyjnego Tupolewa powrócił do Moskwy. Znalazł zatrudnienie w fabryce samolotów numer 156, gdzie zajmował się modernizacją Tu-2.
Pod koniec 1945, kiedy celem określonym przez Józefa Stalina było zaprojektowanie bombowca strategicznego Tu-4, Aleksandr Archangielski został prawą ręką Andrieja Tupolewa. Latem 1947 partia pilotażowa tych samolotów brała udział w paradzie lotniczej w Moskwie.
Zmarł 18 grudnia 1978 w Moskwie.

</doc>
<doc id="1893795" url="https://pl.wikipedia.org/wiki?curid=1893795" title="Sergio Gabriel Martínez">
Sergio Gabriel Martínez

Sergio Gabriel Martínez (ur. 21 lutego 1975 w Quilmes) – argentyński bokser, były zawodowy mistrz świata organizacji WBC w kategorii junior średniej oraz średniej.
Kariera.
Zawodową karierę rozpoczął w grudniu 1997 roku. W lutym 2000 roku, w swojej osiemnastej walce, z Antonio Margarito, doznał pierwszej porażki w karierze (TKO w siódmej rundzie). W kwietniu 2007 roku w walce eliminacyjnej WBC znokautował w czwartej rundzie Saula Romana. 4 października 2008 roku pokonał na punkty Alexa Bunemę i zdobył tytuł tymczasowego mistrza świata federacji WBC. W następnej walce w lutym 2009 roku zaledwie zremisował z Kermitem Cintronem.
21 maja 2009 roku został pełnoprawnym mistrzem WBC po tym, jak tytuł ten został odebrany Vernonowi Forrestowi. 5 grudnia 2009 roku zmierzył się z Paulem Williamsem. Pas mistrzowski należący do Argentyńczyka nie był stawką tego pojedynku. Martínez przegrał pojedynek decyzją większości na punkty w stosunku 110–119, 113–115 i 114–114. Obaj bokserzy w pierwszej rundzie leżeli na deskach.
17 kwietnia 2010 Martinez zmienił kategorię wagową na wyższą i stoczył pojedynek o mistrzowskie pasy WBC oraz WBO z Kellym Pavlikiem, którego pokonał jednogłośnie na punkty.
20 listopada 2010 ponownie przeciwnikiem Martineza był Paul Williams, a stawką pojedynku był pas mistrza świata WBC wagi średniej, Martinez wygrał pojedynek przez KO w drugiej rundzie.
18 stycznia 2011 federacja WBC poinformowała o odebraniu pasa mistrza świata wagi średniej Martinezowi za odmowę walki z tymczasowym mistrzem Sebastianem Zbikiem, który automatycznie został pełnoprawnym mistrzem.
12 marca 2011 Sergio zmierzył się z niepokonanym na zawodowych ringach mistrzem WBO kategorii junior średniej Serhijem Dzyndzyruk jednak pas WBO należący do ukraińskiego pięściarza nie był stawką tego pojedynku, stawką był diamentowy pas WBC. Martinez wygrał przez TKO w ósmej rundzie zdobywając diamentowy pas federacji WBC, gdy sędzia przerwał pojedynek po trzecim nokdaunie Serhija, Dzyndzyruk był liczony również raz w czwartej i piątej rundzie. W kolejnym pojedynku 1 października 2011 obronił swój pas nokautując w jedenastej rundzie niepokonanego wcześniej Darrena Barkera.
15 września 2012 roku zmierzył się z Julio Cesarem Chavezem Juniorem w kategorii średniej, gdzie stawką był pas WBC. Po dość jednostronnym pojedynku pokonał meksykanina na punkty. W ostatniej, 12 rundzie, Martinez był liczony i mało brakowało, by przegrał przed czasem.
27 kwietnia 2013 Argentyńczyk pokonał jednogłośnie na punkty (115-112, 115-112, 115-112) Martina Murraya w pierwszej obronie pasa WBC.
7 czerwca 2014 zmierzył się z Miguelem Cotto. Stawką pojedynku był pas WBC należący do Martineza. Pojedynek zakończył się zwycięstwem Cotto. Martinez liczony był trzy razy w pierwszej rundzie i raz w dziewiątej. Po tej rundzie Sergio nie wyszedł do następnej, doznając trzeciej porażki na zawodowych ringach. Miguel sięgnął po tytuł w jego czwartej kategorii wagowej. W czerwcu 2015 ogłosił zakończenie kariery.
Życie prywatne.
Mieszka w Oxnard w stanie Kalifornia, a także w Madrycie. Jest rozwiedziony. W przeszłości jego partnerką była komentatorka sportowa Silvana Carsetti. Aktywnie wspiera prawa społeczności LGBT.

</doc>
<doc id="1893796" url="https://pl.wikipedia.org/wiki?curid=1893796" title="Dubowa (rejon żmeryński)">
Dubowa (rejon żmeryński)

Dubowa (ukr. Дубова) – wieś na Ukrainie, położona w rejonie żmeryńskim, obwodu winnickiego. Wieś liczy 643 mieszkańców.
Historia.
Pod koniec XIX w. według "Słownika geograficznego Królestwa Polskiego i innych krajów słowiańskich": wieś w powiecie lityńskim, w parafii Meżyrów.

</doc>
<doc id="1893800" url="https://pl.wikipedia.org/wiki?curid=1893800" title="Emilio Mola Vidal">
Emilio Mola Vidal



</doc>
<doc id="1893801" url="https://pl.wikipedia.org/wiki?curid=1893801" title="Graham William Walker">
Graham William Walker



</doc>
<doc id="1893804" url="https://pl.wikipedia.org/wiki?curid=1893804" title="Shotokan">
Shotokan



</doc>
<doc id="1893811" url="https://pl.wikipedia.org/wiki?curid=1893811" title="RoboCop (serial telewizyjny 1994)">
RoboCop (serial telewizyjny 1994)

RoboCop – kanadyjski serial telewizyjny z 1994 r. z Richardem Edenem w roli tytułowej.

</doc>
<doc id="1893814" url="https://pl.wikipedia.org/wiki?curid=1893814" title="Zniesienie cenzury w Szwecji (1766)">
Zniesienie cenzury w Szwecji (1766)



</doc>
<doc id="1893820" url="https://pl.wikipedia.org/wiki?curid=1893820" title="Zbiór z wyróżnionym punktem">
Zbiór z wyróżnionym punktem

Zbiór z wyróżnionym punktem – zbiór wraz z wyróżnionym w nim elementem. Jest to jedna z prostszych struktur algebraicznych algebry uniwersalnej definiowana jako zbiór wraz z jednym działaniem zeroargumentowym wskazującym wyróżniony punkt.
Przekształcenia zbiorów z wyróżnionymi punktami to funkcje z jednego zbioru w drugi zachowujące wyróżnione punkty, tzn. dla zbiorów formula_1 z wyróżnionymi punktami, odpowiednio formula_2 oraz formula_3 jest to odwzorowanie formula_4 takie, że formula_5 Zwykle odwzorowania te zapisuje się w postaci
Klasa wszystkich zbiorów z wyróżnionymi punktami wraz z klasą wszystkich przekształceń je zachowujących tworzy kategorię.
Zbiór z wyróżnionym punktem może być postrzegany jako przestrzeń z wyróżnionym punktem wyposażoną w topologię dyskretną.

</doc>
<doc id="1893822" url="https://pl.wikipedia.org/wiki?curid=1893822" title="Guðmundur Steinarsson">
Guðmundur Steinarsson

Guðmundur Steinarsson (ur. 20 października 1979) – islandzki piłkarz, środkowy napastnik, od lipca 2009 roku piłkarz klubu ÍBK Keflavík.
Kariera klubowa.
Guðmundur zaczynał w ÍBK Keflavík i grał przez 6 lat, a w 1999 roku został wypożyczony do Akureyrar. W 2002 roku wytransferowano go do duńskiego Brønshøj BK. W tym klubie grał do 2003 roku, z krótką przerwą na wypożyczenie do Fram. W 2004 roku powrócił do swojego pierwszego klubu - ÍBK Keflavík. Spędził w nim swoje najlepsze lata, a w sezonie 2008 został królem strzelców z dorobkiem 16 goli. Ten wyczyn spowodował transfer do drużyny z Liechtensteinu grającej w szwajcarskiej Swiss Super League, FC Vaduz. Jednak w tym klubie kariery wielkiej nie zrobił i po półrocznym pobycie zdecydował się na powrót do ÍBK Keflavík.
Kariera reprezentacyjna.
Guðmundur grał w reprezentacjach młodzieżowych Islandii. Obecnie gra w seniorskiej reprezentacji, w której zadebiutował 8 marca 2002 roku w towarzyskim meczu z Brazylją. Islandia przegrała ten mecz 1:6.

</doc>
<doc id="1893823" url="https://pl.wikipedia.org/wiki?curid=1893823" title="Przestrzeń topologiczna dyskretna">
Przestrzeń topologiczna dyskretna



</doc>
<doc id="1893825" url="https://pl.wikipedia.org/wiki?curid=1893825" title="Preludium op. posth. (Chopin)">
Preludium op. posth. (Chopin)

"Presto con leggierezza As-dur" tzw. "Preludium As-dur op. posth." – utwór Fryderyka Chopina, napisany w 1834. Dzieło dedykowane Pierre Wolffowi, wydane pośmiertnie w Genewie w 1918.
"Presto con leggierezza" jest pierwszym preludium Chopina. Kompozytor nie dołączył go do zbioru swych miniatur (op. 28) ze względu na swoje późniejsze "Preludium As-dur".

</doc>
<doc id="1893826" url="https://pl.wikipedia.org/wiki?curid=1893826" title="Tymon (święty)">
Tymon (święty)



</doc>
<doc id="1893828" url="https://pl.wikipedia.org/wiki?curid=1893828" title="Mercedes MGP W01">
Mercedes MGP W01

Mercedes MGP W01 – bolid teamu Mercedes GP na sezon 2010. Barwy samochodu zostały zaprezentowane 25 stycznia 2010 w muzeum Mercedes-Benz w Stuttgarcie. Bolid został zaprezentowany 1 lutego 2010 w Walencji (Hiszpania) na torze Circuit Ricardo Tormo, gdzie tego samego dnia odbyły się jego pierwsze testy.

</doc>
<doc id="1893829" url="https://pl.wikipedia.org/wiki?curid=1893829" title="Horbacze (rejon brzostowicki)">
Horbacze (rejon brzostowicki)

Horbacze (, "Horbaczy", , "Gorbaczi") – wieś na Białorusi, w obwodzie grodzieńskim, w rejonie brzostowickim, w sielsowiecie Pograniczny. Położona jest na wschodnim brzegu rzeki Kuklanki, 59 km na wschód od Białegostoku, 9,5 km od granicy polsko-białoruskiej. Na północ od wsi przebiega droga republikańska R99.
Historia.
W czasach zaborów w granicach Imperium Rosyjskiego, w guberni grodzieńskiej, w powiecie wołkowyskim, w gminie Świsłocz. W roku 1900 miała powierzchnię 334 dziesięcin włościańskich (ok. 364,9 ha) i 15 dworskich (ok. 16,4 ha). Od 1919 roku w granicach II Rzeczypospolitej. 7 czerwca 1919 roku, wraz z całym powiatem wołkowyskim, weszła w skład okręgu brzeskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęta przez bolszewików, następnie odzyskana przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie wołkowyskim, w gminie Świsłocz. W 1921 roku składała się z 10 domów mieszkalnych. 
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska radzieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi.
Do 25 września 2003 roku Horbacze stanowiły część sielsowietu kwaterskiego. Został on tego dnia zlikwidowany, a wszystkie jego miejscowości włączone do ówczesnego osiedlowego sowietu pogranicznego.
Zabytki.
We wsi znajduje się parafialna cerkiew prawosławna pw. Zaśnięcia Najświętszej Marii Panny, zbudowana ok. 1860. Na cmentarzu, niedaleko cerkwi, zachowały się ruiny kaplicy z pierwszej połowy XX w. Na południowy wschód od wsi znajduje się szereg półokrągłych piaszczystych wzniesień.
Demografia.
Według spisu powszechnego z 1921 roku, wieś zamieszkana była przez 48 osób, wyłącznie prawosławnych Białorusinów.

</doc>
<doc id="1893830" url="https://pl.wikipedia.org/wiki?curid=1893830" title="Horbacze">
Horbacze

5 wsi na Białorusi:
5 wsi na Ukrainie:

</doc>
<doc id="1893831" url="https://pl.wikipedia.org/wiki?curid=1893831" title="Parafia św. Jakuba Apostoła w Żółkiewce">
Parafia św. Jakuba Apostoła w Żółkiewce

Parafia św. Jakuba Apostoła w Żółkiewce – parafia Kościoła Polskokatolickiego w RP, położona w dekanacie żółkiewskim diecezji warszawskiej. W 2018 liczyła około 200 wiernych.
Historia.
Parafia polskokatolicka św. Jakuba Apostoła jest parafią dość młodą, powstałą w 1955 na tle sporu między rzymskokatolickim wikarym a proboszczem, który zarzucał wikaremu, że pobiera zbyt niskie opłaty za posługi duszpasterskie. Część parafian opowiedziała się za wikarym i wraz z nim przeszła na łono Kościoła Polskokatolickiego. Proboszczem organizującej się parafii został wyznaczony ks. mgr Jerzy Dunin, dotychczasowy proboszcz parafii w Maciejowie. Pierwszą Mszę św. w języku polskim, odprawił on we wsi Koszarsko, drugą i trzecią we wsi Gany, a następne Msze św. odprawiane już były w kaplicy domowej w osadzie Żółkiewka. Drewniany kościół i plebanię wierni pobudowali z własnych składek. W 1959 parafia liczyła 1457, a w 1965 – 1380 wiernych.
Od 2009 proboszczem parafii jest ks. mgr Kamil Wołyński, zastąpił on w posłudze urlopowanego ks. Krzysztofa Groszaka (zm. 2010).
Od 2010 parafia posiada własną stronę internetową.
25 lipca 2010 parafia obchodziła 55-lecie swojego powstania. W uroczystościach wziął udział m.in. ks. bp prof. dr hab. Wiktor Wysoczański – zwierzchnik Kościoła Polskokatolickiego w RP oraz senator Lucjan Cichosz ze Stronnictwa „Piast”.
Budynek kościelny.
Kościół św. Jakuba Apostoła to przeniesiona z Regetowa Niżnego koło Gorlic dawna cerkiew unicka, zbudowana ok. 1860. Głównym budowniczym obiektu w Żółkiewce, który nadzorował rozbiórkę cerkwi, jej transport i składanie, był Albin Bil ze wsi Gany. Całość została przywieziona koleją do Krasnegostawu, a stamtąd furmankami do Żółkiewki. W szybkim tempie wykonano prace montażowe i jeszcze przed zimą kościół był gotowy. W 1955 poświęcenia świątyni dokonał bp Julian Pękala w asyście następujących księży: Ks. Bogdana Tymczyszyna (dziekana dekanatu lubelskiego), ks. Jerzego Dunina (proboszcza parafii), ks. Edwarda Bałakiera (asystenta naukowego w Chrześcijańskiej Akademii Teologicznej).

</doc>
<doc id="1893835" url="https://pl.wikipedia.org/wiki?curid=1893835" title="Devi (film 1999)">
Devi (film 1999)

Devi – indyjski dramat z elementami fantazji zrealizowany w 1999 roku w języku telugu.
Sanskryckie słowo Devi jest tytułem niejednego indyjskiego filmu (w tym najsławniejszego Bengalczyka Satyajit Raya). Oznacza boginię i jest utożsamiane z Shakti – żeńskim pierwiastkiem boga, małżonki Śiwy. Tu jest imieniem pomniejszej bogini uwikłanej w ludzkie sprawy. Wężowy Król powoli spływający na ziemię w fantazyjnym statku kosmicznym, ogniste kręgi broniące przed skrzywdzeniem, motyw demona przyjmującego ciało to budzącego współczucie dziecka, to ukochanego mężczyzny. Ludzka chciwość i intrygi zmierzające do obrabowania sieroty, prawda serca na ustach złoczyńców dzięki interwencji sił boskich. Przekonanie niedowiarka o Mocy i Obecności Boga. Łączenie się w pary. Próba odwrócenia przeznaczenia poprzez wyrzeczenie, post, modlitwę i całkowite skupienie uwagi tylko na osobie bóstwa.
Fabuła.
Święto podczas którego wężowe panny pojawiają się na ziemi pod postacią dziewcząt. Devi (Prema), córka Króla Wężów zwabiona pięknem jelonka biegnie za nim mimo ostrzeżeń, że za chwilę nastąpi zaćmienie księżyca, a ona przemieniona w kobrę stanie się na ziemi bezbronna. Ich słowa sprawdzają się. Mimo swego jadu kobra zaczyna słabnąć w walce z przemienionym w ognisty krąg jelonkiem. Upokorzony przez jej ojca demon Dantra (Abu Salim) szuka zemsty na niej. W ostatniej chwili ratuje ją przed śmiercią przechodzący tamtędy mężczyzna. Ku rozpaczy jego córki i radości brata walka z demonem kończy się dla niego śmiercią. W takiej sytuacji wężowa bogini Devi czuje się zobowiązana zostać na ziemi, by zatroszczyć się o los osieroconej Sunity. Obronić ją przed żądną jej majątku rodziną stryja. Wydać ją szczęśliwie za mąż oddając pod opiekę kochającego męża.

</doc>
<doc id="1893837" url="https://pl.wikipedia.org/wiki?curid=1893837" title="Brunsbuettel">
Brunsbuettel



</doc>
<doc id="1893840" url="https://pl.wikipedia.org/wiki?curid=1893840" title="Bitwa na wyspie Anglesey">
Bitwa na wyspie Anglesey

Bitwa na wyspie Anglesey – starcie pomiędzy wojskami rzymskimi a powstańcami Boudiki w pierwszym roku antyrzymskiego powstania brytyjskich plemion. Do bitwy doszło krótko po walkach o Colchester w roku 60, zakończonych sukcesami powstańców .
Równocześnie z toczonymi na wschodzie kraju walkami wojowników Boudiki, główne siły rzymskie dowodzone przez Gajusza Swetoniusza Paulinusa kontynuowały kampanię w Walii. Na brzegach wyspy Anglesey (Mona Insula) na Rzymian czekali wojownicy Deceanglów, Ordowików oraz samych wyspiarzy. Rzymianie popłynęli na wyspę w niewielkich łodziach, napotykając na jej brzegu przygotowane do walki klany walijskie, a także miejscowych druidów modlących się o klęskę Rzymian. Po wylądowaniu na wyspie ośmieleni przez Paulinusa żołnierze uderzyli na Walijczyków, nie oszczędzając nikogo: wojowników, druidów, a nawet miejscowych czarownic. Klęska Brytów była całkowita, wkrótce wyspę pokryły ciała miejscowych wojowników. Po walce Rzymianie przemierzyli całą wyspę w poszukiwaniu łupów. Odkryto m.in. święte druidzkie gaje, gdzie miano składać ofiary z ludzi. W przeciwieństwie do Brytów, Rzymianie nie ponieśli w bitwie żadnych ofiar .
Krótko po tym zwycięstwie do Paulinusa dotarli gońcy z tragicznymi wieściami spod Colchester. Po szybko zwołanej naradzie wojennej i pozostawieniu niewielkiego garnizonu na wyspie, Paulinus z resztą wojska skierował się na wschód.

</doc>
<doc id="1893846" url="https://pl.wikipedia.org/wiki?curid=1893846" title="Nicefor Bryennios">
Nicefor Bryennios

Nicefor Bryennios (gr. Νικηφόρος Βρυέννιος, ur. w 1062 r. w Orestias (Adrianopol), zm. w 1137 w Konstantynopolu) – generał i historyk bizantyjski.
Życie.
Nicefor Bryennios urodził się w Adrianopolu w 1062 roku. Pochodził z bizantyńskiej arystokracji wojskowej. Był wnukiem Nicefora Bryenniosa, pretendenta do tronu cesarskiego, który w 1078 roku wszczął bunt przeciw cesarzowi Michałowi VII Dukasowi, a synem patrycjusza Nicefora, oślepionego za spiskowanie przeciw władcy. Oddany żołnierz cesarza Aleksego I Komnena, w 1096 r. poślubił jego córkę Annę Komnenę, z którą miał kilkoro dzieci, m.in. Aleksego Komnena - wielkiego księcia, Jana Dukasa, Irenę Dukainę i Marię Bryennainę Komnenę.
Dowodził obroną stolicy przed atakami krzyżowców w 1097 roku. Po latach prowadził pertraktacje z księciem Antiochii Boemundem na temat dalszych działań wojsk krzyżowych. Został obdarzony najwyższymi tytułami cezara i panhypersebastosa. Interesował się teologią, filozofią, retoryką i historią. W 1115 prowadził dysputę teologiczną z manichejczykami w Filipopolu. Wysoce cenił go sobie syn i następca Aleksego I, Jan II Komnen, który Bryenniosa zatrzymał przy sobie jako osobistego doradcę, choć zamknął w klasztorze, spiskującą przeciw niemu, jego żonę, Annę i teściową Irenę. Bryennios zachorował w czasie wyprawy wojennej do Syrii i Cylicji w 1137 roku. Zmarł w pałacu w Konstantynopolu, wkrótce po powrocie z wyprawy.
Dzieło.
Prace teologiczne i retoryczne Bryenniosa. Zachowało się jedynie dzieło historyczne, napisane z polecenia jego teściowej, cesarzowej Ireny, a ztytułowane "Materiały historyczne" (gr.: Ὕλη Ἱστορίας lub Ὕλη Ἱστοριῶν)/ ("Hyle historias" lub "Hyle historioon"). Dzieło w 4 księgach, nie zostało przez autora doprowadzone do końca, mimo że poświęcił mu sporo czasu, oddając się pracy nad nim nawet podczas wypraw wojennych. zniszczeniu uległ ponadto początek przedmowy do utworu.
Dwie pierwsze księgi powstały jeszcze za panowania cesarza Aleksego I, dwie kolejne w latach trzydzietych XII wieku. "Materiały" są rodzajem kroniki rodzinnej dynastii Komnenów, której celem miało być uświetnienie panowania Aleksego I. Bryennios rozpoczął swoje dzieło od roku 1070, a więc od panowania cesarza Romana Diogenesa, a urwał na roku 1079, kiedy rządził Cesarstwem Nicefor Botaniates. Wyznaczył sobie skromny cel. Postanowił zgromadzić materiały źródłowe dla przyszłego historyka tego okresu dziejów: dokumenty archiwalne, relacje naocznych świadków, zachowane tradycje. Przy pisaniu I i II księgi korzystał z kronik Michała Psellosa i Jana Skylitzesa, do księgi III i IV wykorzystał Skylitzesa i "Historię" Michała Attalioty. Część wstępna może być poniekąd późniejszym dodatkiem.
Bryennios pisał językiem współczesnych mu warstw wykształconych. Używał archaizującego słownictwa i konstrukcji zdaniowych, odbiegających nieco od ówczesnego języka mówionego. Lubił proste, krótkie formy wypowiedzi, często sięgał po wyrażenia z języka żołnierskiego. Wzorował się na "Anabazie" Ksenofonta. W tok opowiadania wplatał dla urozmaicenia narracji wiersze z "Iliady" Homera i tragedii Eurypidesa. Pierwszym wydawcą "Materiałów" był w 1661 roku Petrus Possinus. Rękopis na podstawie którego Possinus pracował, zaginął.
Dzieło Bryenniosa jest podstawowym źródło informacji dla historii bizantyńskiej lat 1070-1079. Jest też bardzo cenne jako źródło wiedzy o początkach Turków Seldżuckich, ich podbojach w Azji Mniejszej, bitwie pod Manzikertem w Armenii, Bułgarach pod panowaniem bizantyńskim, wyprawach łupieżczych Pieczyngów na Bałkany oraz walkach jakie jego teść prowadził z uzurpatorami. Z "Materiałów" korzystała żona Bryenniosa przy pisaniu "Aleksjady".

</doc>
<doc id="1893847" url="https://pl.wikipedia.org/wiki?curid=1893847" title="Autobusy w Wągrowcu">
Autobusy w Wągrowcu



</doc>
<doc id="1893849" url="https://pl.wikipedia.org/wiki?curid=1893849" title="Nietolerancja pokarmowa">
Nietolerancja pokarmowa



</doc>
<doc id="1893850" url="https://pl.wikipedia.org/wiki?curid=1893850" title="Kassim Guyazou">
Kassim Guyazou

Kassim Guyazou (ur. 7 stycznia 1982 w Lomé) - togijski piłkarz grający na pozycji pomocnika.
Kariera klubowa.
Karierę piłkarską Guyazou rozpoczął w klubie AS Douanes z miasta Lomé. W 2001 roku zadebiutował w jego barwach w pierwszej lidze togijskiej. W 2002 i 2005 roku wywalczył z Douanes mistrzostwo Togo, a w 2004 zdobył Puchar Togo. W latach 2005-2007 grał w Étoile Filante de Lomé. Z kolei w latach 2007-2008 był piłkarzem węgierskiego Diósgyőri VTK. W sezonie 2008/2009 występował w irańskim Steel Azin z Teheranu. Następnie grał w innych irańskich klubach Gostaresz Fulad i Fulad Jazd.
Kariera reprezentacyjna.
W reprezentacji Togo Guyazou zadebiutował w 2001 roku. W 2006 roku został powołany do kadry Togo na Puchar Narodów Afryki 2006. Na tym turnieju wystąpił we 2 meczach: z Kamerunem (0:2) i z Angolą (2:3), w którym otrzymał czerwoną kartkę.

</doc>
<doc id="1893851" url="https://pl.wikipedia.org/wiki?curid=1893851" title="Układ taszkencki">
Układ taszkencki



</doc>
<doc id="1893853" url="https://pl.wikipedia.org/wiki?curid=1893853" title="Autostrada A73 (Holandia)">
Autostrada A73 (Holandia)

Autostrada A73 (nl. "Rijksweg 73") - Holenderska autostrada przebiegająca na osi północ-południe. Zaczyna się na węźle Ewijk autostrada A50. Kończy się na węźle Het Vonderen autostrada A2.
Trasy europejskie.
Autostrada A73 stanowi fragment trasy europejskiej E31 na odcinku od węzła Ejwijk (A50) do węzła Rijkevoort (A77).
Plany.
Planowane jest przedłużenie na północ do autostrady A15.

</doc>
<doc id="1893854" url="https://pl.wikipedia.org/wiki?curid=1893854" title="Kupowo (jezioro)">
Kupowo (jezioro)

Kupowo – jezioro położone w północno-wschodniej Polsce, na Pojezierzu Suwalskim, w woj. podlaskim, w powiecie suwalskim, w gminie Rutka-Tartak.
Jezioro otaczają strome i wysokie brzegi porośnięte drzewami.

</doc>
<doc id="1893864" url="https://pl.wikipedia.org/wiki?curid=1893864" title="Republika Nowej Granady">
Republika Nowej Granady

Republika Nowej Granady () - państwo powstałe w wyniku rozpadu Wielkiej Kolumbii istniejące w latach 1831-1858, obejmujące tereny obecnej Kolumbii i Panamy. W 1858 roku na jej miejscu powstała Konfederacja Granady.

</doc>
<doc id="1893867" url="https://pl.wikipedia.org/wiki?curid=1893867" title="Maurizio Pozzi">
Maurizio Pozzi

Maurizio Pozzi (ur. 25 czerwca 1970 w Bormio) – włoski biegacz narciarski, zwycięzca FIS Marathon Cup.
Kariera.
W Pucharze Świata Maurizio Pozzi zadebiutował 11 stycznia 1992 roku w Cogne, zajmując 23. miejsce w biegu na 15 km techniką dowolną. Nie zdobył jednak punktów PŚ, bowiem w tym czasie obowiązywała inna punktacja (do końca sezonu 1992/1993 punkty otrzymywało tylko pierwszych 15 zawodników). Pierwsze punkty zdobył 5 grudnia 1992 roku w Tauplitz, gdzie był piętnasty w biegu na 15 km stylem klasycznym. W ciągu swej kariery tylko raz stanął na podium zawodów PS - 4 stycznia 1997 roku w Kawgołowie był trzeci na dystansie 30 km stylem dowolnym. W klasyfikacji generalnej najlepiej wypadł w sezonie 1997/1998, który ukończył na 23. pozycji. Startował także w zawodach cyklu FIS Marathon Cup łącznie pięciokrotnie stając na podium i odnosząc jedno zwycięstwo - 23 lutego 2002 roku wygrał amerykański maraton American Birkebeiner. W sezonie 2001/2002 był najlepszy w klasyfikacji generalnej, wyprzedzając bezpośrednio swych rodaków: Roberto De Zolta i Gianantonio Zanetela.
W 1998 roku zajął dziewiąte miejsce w biegu na 50 km stylem dowolnym podczas igrzysk olimpijskich w Nagano. Był to jego jedyny start olimpijski. Pięciokrotnie startował na mistrzostwach świata, najlepszy wynik osiągając podczas MŚ w Ramsau w 1999 oku, gdzie był dwunasty na dystansie 30 km techniką dowolną. W 2008 roku zakończył karierę.

</doc>
<doc id="1893870" url="https://pl.wikipedia.org/wiki?curid=1893870" title="Ihor Makowej">
Ihor Makowej

Ihor Jurijowycz Makowej, ukr. Ігор Юрійович Маковей, ros. Игорь Юрьевич Маковей, "Igor Jurjewicz Makowiej" (ur. 4 września 1976 we wsi Dubowa, w obwodzie winnickim) – ukraiński piłkarz, grający na pozycji pomocnika, a wcześniej napastnika, sędzia piłkarski.
Kariera piłkarska.
Kariera klubowa.
Wychowanek Internatu Sportowego w Kijowie. Pierwszy trener Fedir Medwid´. W 1993 rozpoczął karierę piłkarską w Karpat Lwów, skąd w 1994 był wypożyczony do Skały Stryj. Podczas przerwy zimowej sezonie 1997/98 został zaproszony do Czornomorca Odessa, ale przed startem rundy wiosennej był wymieniony na Wołodymyra Hapona do Wołyni Łuck. Po zakończeniu rundy jesiennej sezonu 1998/99 wyjechał do Izraela, gdzie podpisał 4-letni kontrakt z klubem Hapoel Petach Tikwa. Ale potem w klubie zmienił się trener i piłkarz był zmuszony szukać sobie inny klub. W 2000 występował w lwowskich Karpatach, a w 2001 w Krywbasie Krzywy Róg. Latem 2001 Worskła Połtawa wykupiła jego kontrakt. W lipcu 2004 przeszedł do Zakarpattia Użhorod, ale po przerwie zimowej zmienił klub na Spartak Iwano-Frankowsk. Sezon 2005/06 rozpoczął w klubie Podilla Chmielnicki, a potem został zaproszony przez trenera Ihora Nakonecznego do MKT-Araz İmişli. W następnym sezonie 2006/07 bronił barw Wołyni, ale po 2 rozegranych meczach postanowił ukończyć karierę piłkarską w wieku 30 lat.
Kariera reprezentacyjna.
Występował w juniorskiej reprezentacji U-19 w eliminacjach do Euro-2004.
Kariera zawodowa.
Po zakończeniu kariery piłkarskiej poszukiwał talenty piłkarskie dla ukraińskich klubów, a potem jako sędzia piłkarski.

</doc>
<doc id="1893871" url="https://pl.wikipedia.org/wiki?curid=1893871" title="Sherif Touré Coubageat">
Sherif Touré Coubageat

Sherif Touré Coubageat (ur. 27 grudnia 1983) - togijski piłkarz grający na pozycji napastnika.
Kariera klubowa.
Coubageat urodził się w Togo, ale następnie wyemigrował do Niemiec. Tam rozpoczął karierę piłkarską w juniorach Hannover 96. Grał w amatorskich rezerwach tego klubu, a w 2001 roku przeszedł do Concordii Ihrhove z Oberligi. W 2006 roku przeszedł do Germanii Leer, zespołu z piątej ligi niemieckiej.
Kariera reprezentacyjna.
W reprezentacji Togo Coubageat zadebiutował w 2000 roku. W 2006 roku został powołany do kadry Togo na Puchar Narodów Afryki 2006. Na tym turnieju wystąpił w jednym meczu, z Angolą (2:3).

</doc>
<doc id="1893872" url="https://pl.wikipedia.org/wiki?curid=1893872" title="David Helpling">
David Helpling

David Helpling (ur. 29 marca 1969 w Chula Vista) – amerykański kompozytor i muzyk samouk, tworzący w stylu ambient.
Twórczość.
Debiutował albumem "Between Green and Blue" wydanym w 1997 roku. Zawarta w nim muzyka była nastrojowa i tajemnicza, zarazem spokojna, wyraźnie będąca pod wpływem stylu Patricka O'Hearna. W 1999 roku David wydał drugi album "Sleeping On The Edge Of The World". Album ten był bardziej dynamiczny i energiczny niż klasyczny ambient. W 2007 roku został wydany trzeci album "Treasure", który powstał we współpracy z Jonem Jenkinsem, również znanym twórcą muzyki ambient. 25 sierpnia 2008 roku, na Uniwersytecie Kalifornijskim w San Diego odbył się koncert, na którym David zagrał razem z Jonem Jenkinsem oraz grającym na perkusji i dodatkowych klawiszach Matthew Stewartem. Zapis z tego koncertu znalazł się na wydanym w 2008 albumie "Beyond Words: Rare Live".

</doc>
<doc id="1893873" url="https://pl.wikipedia.org/wiki?curid=1893873" title="Sherif Toure Coubageat">
Sherif Toure Coubageat



</doc>
<doc id="1893874" url="https://pl.wikipedia.org/wiki?curid=1893874" title="Konfederacja Granady">
Konfederacja Granady

Konfederacja Granady (hiszp. "Confederación Granadina") – państwo powstałe w wyniku przekształcenia Republiki Nowej Granady, istniejące w latach 1858–1863 na terenach obecnej Kolumbii i Panamy. W 1863 roku na jego miejscu powstały Stany Zjednoczone Kolumbii.

</doc>
<doc id="1893875" url="https://pl.wikipedia.org/wiki?curid=1893875" title="Grupa Helsińska">
Grupa Helsińska



</doc>
<doc id="1893878" url="https://pl.wikipedia.org/wiki?curid=1893878" title="Alena Sidko">
Alena Sidko



</doc>
<doc id="1893879" url="https://pl.wikipedia.org/wiki?curid=1893879" title="Alfreð Finnbogason">
Alfreð Finnbogason

Alfreð Finnbogason (ur. 1 lutego 1989 w Reykjavíku) – islandzki piłkarz grający na pozycji napastnika w duńskim klubie Lyngby BK.
Kariera klubowa.
Swoją karierę zawodniczą rozpoczął w Fjölnir. W 2005 roku trafił do klubu Breiðablik UBK. W 2010 roku został piłkarzem belgijskiego KSC Lokeren. W 2012 roku przebywał na wypożyczeniu w Helsingborgs IF. W sierpniu 2012 odszedł do SC Heerenveen. W lipcu 2014 przeszedł do hiszpańskiego Realu Sociedad.
Kariera reprezentacyjna.
Finnbogason grał w reprezentacji Islandii U-21. W seniorskiej reprezentacji zadebiutował 21 marca 2010 roku w wygranym 2:0 meczu przeciwko Wyspom Owczym. Strzelił premierowego gola dla Islandii na mistrzostwach świata w meczu przeciwko Argentynie, który zakończył się remisem 1:1.

</doc>
<doc id="1893880" url="https://pl.wikipedia.org/wiki?curid=1893880" title="Stany Zjednoczone Kolumbii">
Stany Zjednoczone Kolumbii

Stany Zjednoczone Kolumbii (hiszp. "Estados Unidos de Colombia") – federacyjne, powstałe w wyniku przekształcenia Konfederacji Granady państwo istniejące w latach 1863-1886, obejmujące tereny obecnej Kolumbii i Panamy. W 1886 roku, wskutek zwycięskiej wojny domowej, Rafael Núñez na jego miejscu utworzył współczesną, unitarną Kolumbię.

</doc>
<doc id="1893884" url="https://pl.wikipedia.org/wiki?curid=1893884" title="10 Pułk Ułanów (Armia Cesarstwa Niemieckiego)">
10 Pułk Ułanów (Armia Cesarstwa Niemieckiego)

Królewski Pruski Pułk Ułanów Księcia Augusta Wirtemberskiego (Poznański) Nr 10 (niem. "Ulanen-Regiment "Prinz August von Württemberg" (Posensches) Nr. 10)" – oddział kawalerii Armii Cesarstwa Niemieckiego.
Pułk sformowany został w 1860 r. w garnizonie Sulechów. Dwa szwadrony były detaszowane w Kargowej. Na przełomie 1863 r. i 1864 r., kiedy w Królestwie Kongresowym trwało powstanie styczniowe, oddział dozorował granicę prusko-rosyjską. Dwa lata później jednostka wzięła udział w wojnie siedmiotygodniowej, toczonej pomiędzy Królestwem Prus a Cesarstwem Austriackim. W latach 1870-1871 pułk walczył na wojnie z Francją. W okresie pokojowym oddział wchodził w skład 9 Dywizji.
Honorowym szefem pułku był generał August Wirtemberski.
Walki w I wojnie światowej jednostka rozpoczęła w składzie I Korpusu Kawalerii na froncie zachodnim. Po bitwie nad Marną oddział przetransportowany został na front wschodni, gdzie wszedł w skład 5 Dywizji Kawalerii. W latach 1917–1918 pułk pełnił służbę garnizonową w Warszawie. Na początku 1918 r. jednostka dyslokowana została do Francji. Po drugiej bitwie nad Marną pułk ponownie skierowany został na front wschodni. Zimą 1918 r. oddział skoncentrowany został w rejonie Tallinna, skąd powrócił do macierzystego garnizonu w Sulechowie. W następnym roku pułk walczył przeciwko powstańcom wielkopolskim.
Dowódcy

</doc>
<doc id="1893885" url="https://pl.wikipedia.org/wiki?curid=1893885" title="Henrik Forsberg">
Henrik Forsberg

Henrik Forsberg (ur. 16 lutego 1967 w Borlänge) – szwedzki biegacz narciarski i biathlonista. Jego najlepszym miejscem na zimowych igrzyskach olimpijskich było 9. miejsce w sztafecie na igrzyskach w Albertville. Najwyższą pozycja na mistrzostwach świata było 5. miejsce na MŚ w Thunder Bay. Najlepsze wyniki w Pucharze Świata uzyskał w sezonie 1990/1991 kiedy to zajmował 6. miejsce w klasyfikacji generalnej.
W 1985 roku wystąpił na mistrzostwach świata juniorów w Täsch był szósty w sztafecie i czternasty dystansie 15 km. Na rozgrywanych rok później mistrzostwach świata juniorów w Lake Placid w sztafecie zajął piąte miejsce, a w biegu na 10 km klasykiem uplasował się na 24. pozycji. Ponadto podczas mistrzostw świata juniorów w Asiago w 1987 roku wywalczył srebrny medal w sztafecie, a w biegach na 10 km i 30 km był jedenasty.
Żona Henrika, Magdalena Forsberg była biegaczką, a później biathlonistką.

</doc>
<doc id="1893886" url="https://pl.wikipedia.org/wiki?curid=1893886" title="Zjednoczone Prowincje Nowej Granady">
Zjednoczone Prowincje Nowej Granady

Zjednoczone Prowincje Nowej Granady (hiszp. "Provincias Unidas de Nueva Granada") – powstałe w wyniku secesji części terytoriów z Wicekrólestwa Nowej Granady państwo istniejące w latach 1810–1816, obejmujące tereny obecnej Kolumbii, Kostaryki i Panamy. W 1816 roku hiszpańskie władze kolonialne zdołały przywrócić swoje panowanie.

</doc>
<doc id="1893887" url="https://pl.wikipedia.org/wiki?curid=1893887" title="Pielęgnica miodowa">
Pielęgnica miodowa

Pielęgnica miodowa ("Archocentrus multispinosus") – słodkowodna ryba z rodziny pielęgnicowatych. Hodowana w akwariach.
Pozycja systematyczna.
Do niedawna pielęgnica miodowa była zaliczana do monotypowego rodzaju "Herotilapia", jednak po badaniach Juana Schnittera-Soto z 2007 roku została przeniesiona do rodzaju "Archocentrus". Nowsze badania Oldricha Ricana z 2008 roku stwierdzają, że "Archocentrus multispinosus" jest filogenetycznie bliższy pielęgnicy niebieskołuskiej i niektórym gatunkom z rodzaju "Amphilophus" niż pozostałym gatunkom z rodzaju "Archocentrus", wobec czego wskazane byłoby przywrócenie wcześniejszego zakwalifikowania pielęgnicy miodowej do rodzaju "Herotilapia".
Występowanie.
Pielęgnica miodowa zamieszkuje wody płynące i jeziorka w Ameryce Środkowej, zarówno w zlewisku Atlantyku jak i Pacyfiku, od Hondurasu i Nikaragui do Kostaryki. Spotykana jest w jeziorze Managua. Do polskich hodowli akwarystycznych została wprowadzona w 1975 roku. Pielęgnica miodowa preferuje wody o temperaturze 21–36 °C, ph 7,0–8,0 oraz twardość wody 9–20 dH.
Opis.
Pielęgnica miodowa jest rybą o długości od 10 do 15, maksymalnie 17 cm. W ubarwieniu dominuje kolor żółty, zmienny w zależności od nastroju. Charakterystyczny czarny pas ciągnie się wzdłuż ciała ryby od oka do nasady ogona. Podczas godów i w okresie opieki nad narybkiem pielęgnice miodowe mogą przybrać kolor czarny, z żółtym zabarwieniem jedynie w części grzbietowej. Pielęgnice miodowe mają mały otwór gębowy z wydatnymi wargami, wyposażony w wiele rzędów niskich, trójgraniastych zębów.
Dymorfizm płciowy nie jest zbyt wyraźny, z reguły samica jest nieco mniejsza i ma większy brzuch, zaś większy samiec ma bardziej wydłużone i szpiczaste płetwy grzbietową i odbytową. U dorosłych samców występuje garb tłuszczowy na czole.
W warunkach naturalnych głównym pożywieniem pielęgnic miodowych są glony, przekopują też muliste dno w poszukiwaniu drobnych bezkręgowców.
Hodowla.
Pielęgnica miodowa należy do spokojniejszych ryb pielęgnicowatych, może być hodowana w akwarium wielogatunkowym. Jest gatunkiem terytorialnym, preferuje miejsca bogate w kryjówki i obsadzone roślinami, konieczne są też płaskie kamienie lub trwałe dekoracje. Najczęściej przebywa w środkowej i przydennej części akwarium. Ryby w hodowli przyjmują pokarm żywy i sztuczny, z koniecznym dodatkiem składników pochodzenia roślinnego.
Do rozmnażania pielęgnice miodowe dobierają się w pary, optymalna temperatura wynosi 25–28 °C. Ikra składana jest na wybrany i przygotowany kamień lub twardy element dekoracji akwarium, w liczbie od 100 do 1000 sztuk. Czas wylęgu narybku wynosi, według różnych źródeł od 24–26 godzin do dwóch lub trzech dni. Oboje rodzice opiekują się zarówno ikrą jak i narybkiem. Jako schronienie dla narybku wykorzystywany jest wykopany wcześniej dołek w podłożu lub pływające rośliny. W przypadku podenerwowania, np. przez inne ryby lub osoby przebywające w pobliżu akwarium rodzice mogą zjadać ikrę i narybek.

</doc>
<doc id="1893891" url="https://pl.wikipedia.org/wiki?curid=1893891" title="Forma rachunkowa (Hausbrandta)">
Forma rachunkowa (Hausbrandta)

Forma rachunkowa (Hausbrandta), zwana również symbolem rachunkowym znacznie ułatwia i systematyzuje obliczenia wykonywane za pomocą kalkulatora. Wiele zadań wykazuje pewne powtarzające się działania, możliwe do ujednolicenia i usprawnienia w wyniku zastosowania form rachunkowych wprowadzonych w tym celu przez Stefana Hausbrandta. Podstawowym pojęciem w symbolice Hausbrandta jest "forma pojedyncza", stanowiąca czteroelementowy zespół liczb, ujętych w prostokątna tabelę. Forma ta jest tylko sposobem zapisu liczb i nie określa żadnych działań matematycznych prowadzących do wyznaczenia konkretnej liczby. Są one możliwe po ustaleniu określonej funkcji formy rachunkowej.
Przez funkcję formy rachunkowej rozumie się zastosowanie działań matematycznych przypisanych do danej formy.
W latach 1950–1960 formy rachunkowe Hausbrandta usprawniały obliczenia geodezyjne w Polsce przy opracowywaniu i zakładaniu sieci triangulacyjnych.
Formy podstawowe.
formula_1
formula_2
formula_3
Formy uzupełniające.
formula_4
formula_5
formula_6
formula_7
formula_8
formula_9
formula_10
formula_11
formula_12
Formy rachunkowe wielokrotne.
Forma rachunkowa wielokrotna (forma rachunkowa złożona) składa się z dwóch lub większej ilości form rachunkowych prostych zapisanych obok siebie.
formula_13
Uwaga: Podwójną kreskę macierzy można zastąpić pojedynczą.
formula_14
formula_15
formula_16
formula_17
formula_18
formula_19
formula_20
formula_21
formula_22
formula_23
formula_24
Przykłady.
formula_26
formula_27
XC liczymy "formą pierwszą dolną zwykłą", a YC liczymy "formą drugą dolną zwykłą" i otrzymujemy:
formula_28

</doc>
<doc id="1893892" url="https://pl.wikipedia.org/wiki?curid=1893892" title="91 Czeski Pułk Piechoty">
91 Czeski Pułk Piechoty



</doc>
<doc id="1893895" url="https://pl.wikipedia.org/wiki?curid=1893895" title="Katedra Matki Bożej Wniebowziętej w Bandżulu">
Katedra Matki Bożej Wniebowziętej w Bandżulu



</doc>
<doc id="1893896" url="https://pl.wikipedia.org/wiki?curid=1893896" title="Lista terytoriów Rzeszy zmediatyzowanych w latach 1795–1814">
Lista terytoriów Rzeszy zmediatyzowanych w latach 1795–1814

Lista państw, kościelnych terytoriów udzielnych i wolnych miast Rzeszy Świętego Cesarstwa Rzymskiego zmediatyzowanych w latach 1795-1814:
Państwa Rzeszy zniesione przez Napoleona.
W latach 1806–1814 zniesione zostały także państwa utworzone przez Napoleona dla swoich dowódców i krewnych:
Zmediatyzowane wolne miasta Rzeszy.
Jedyne niemieckie wolne miasta, które nie utraciły w 1803 r. swojego statusu, to:
Konsekwencje.
Mediatyzowane obszary były włączane do większych państw niemieckich. Największymi beneficjentami mediatyzacji były królestwa Prus, Bawarii i Wirtembergii oraz wielkie księstwo Badenii.
Zobacz też.
Lista terytoriów Rzeszy

</doc>
<doc id="1893898" url="https://pl.wikipedia.org/wiki?curid=1893898" title="Łubin indyjski">
Łubin indyjski



</doc>
<doc id="1893900" url="https://pl.wikipedia.org/wiki?curid=1893900" title="Tore Bjonviken">
Tore Bjonviken

Tore Bjonviken (ur. 2 stycznia 1975) – norweski biegacz narciarski. W zawodach Pucharu Świata zadebiutował 24 lutego 1996 roku w Trondheim, gdzie zajął 57. miejsce w biegu na 30 km techniką dowolną. Pierwsze pucharowe punkty zdobył 11 marca 1997 roku w Sunne, gdzie od razu stanął na podium, zajmując drugie miejsce w sprincie. Rozdzielił tam na podium swego rodaka, Bjørna Dæhlie i Szweda Mathiasa Fredrikssona. Najlepsze wyniki uzyskał w sezonie 2000/2001, kiedy to zajął 20. miejsce w klasyfikacji generalnej. W 2003 roku wystąpił na mistrzostwach świata w Val di Fiemme, gdzie w swoim jednym starcie zajął 44. miejsce w biegu na 15 km stylem klasycznym. Zdobył też trzy medale mistrzostw świata juniorów: srebrny w sztafecie na MŚJ w Breitenwang (1994) oraz brązowe w sztafecie i biegu na 30 km podczas MŚJ w Gällivare (1995).

</doc>
<doc id="1893902" url="https://pl.wikipedia.org/wiki?curid=1893902" title="Hlebowicze">
Hlebowicze

Hlebowicze (, "Hlebawiczy", , "Glebowiczi") – wieś na Białorusi, w obwodzie grodzieńskim, w rejonie brzostowickim, w sielsowiecie Koniuchy. Położona jest na wschodnim brzegu rzeki Odła, 31 km na południe od Grodna, 6,2 km od granicy polsko-białoruskiej. We wschodniej części wsi znajduje się kaplica św. Anny, zbudowana po 1840 roku. W przeszłości istniała w niej także cerkiew cmentarna, zbudowana po 1850 roku, zniszczona w XX wieku.
Historia.
Tereny, na których leży obecnie wieś Hlebowicze, od 1413 roku wchodziły w skład powiatu grodzieńskiego województwa trockiego Wielkiego Księstwa Litewskiego. Jagiellonowie prowadzili na nich wówczas szeroką akcję osadniczą. Wzdłuż Świsłoczy przebiegał ważny szlak komunikacyjny z Wilna, przez Grodno i Brześć do Krakowa, co czyniło tę lokalizację atrakcyjną do osiedlenia się. Wtedy prawdopodobnie zostały założone Hlebowicze, jako osada rodu szlacheckiego lub rycerskiego. Jej nazwa pochodzi zapewne od nazwiska założyciela i wskazuje na jego ruskie pochodzenie.
W XVI wieku Hlebowicze były dobrami szlacheckimi, wchodzącymi w skład włości odelskiej. Pozostały w składzie Wielkiego Księstwa Litewskiego do 1795 roku, kiedy to w wyniku III rozbioru Rzeczypospolitej znalazły się na terytorium Imperium Rosyjskiego.
Wieś szlachecka położona była w końcu XVIII wieku w powiecie grodzieńskim województwa trockiego. 
W czasach zaborów Hlebowicze były dobrami i okolicą szlachecką w granicach Imperium Rosyjskiego, w guberni grodzieńskiej, w powiecie grodzieńskim, w gminie Indura. W roku 1900 dobra należały do Wasilkowskich i miały powierzchnię 283 dziesięcin (ok. 309,2 ha). Okolica miała natomiast powierzchnię 279 dziesięcin (ok. 304,8 ha). 
Od 1919 roku w granicach II Rzeczypospolitej. 7 czerwca 1919 roku, wraz z całym powiatem grodzieńskim, weszły w skład okręgu wileńskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęte przez bolszewików, następnie odzyskane przez Polskę. 20 grudnia 1920 roku włączone wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie grodzieńskim, w gminie Indura. W 1921 roku miejscowość miała status okolicy. Było w niej 40 domów mieszkalnych i 1 zamieszkane zabudowanie innego typu.
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska radzieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi.
Demografia.
Nazwa "Hlebowicze" sugeruje, że założycielami osady była ruska szlachta. Zróżnicowane nazwy innych miejscowości w regionie wskazują jednak, że pierwotnie ludność tego obszaru była mieszana, białorusko-litewska, z przewagą białoruskiej.
Według spisu powszechnego z 1921 roku okolica zamieszkana była przez 216 osób, w tym 192 Polaków i 24 Białorusinów. Katolicyzm wyznawało 192 mieszkańców, prawosławie – 24.

</doc>
<doc id="1893903" url="https://pl.wikipedia.org/wiki?curid=1893903" title="Ryszard Mańka">
Ryszard Mańka

Ryszard Mańka (ur. 9 czerwca 1932) – polski bokser walczący w kategorii ciężkiej.
Pięściarstwo uprawiał w klubie Skra Warszawa. Uczestniczył w mistrzostwach Europy w Pradze 1957 roku, gdzie został wyeliminowany w ćwierćfinale tego turnieju przegrywając z Czechem Josefem Němcem. Startując w mistrzostwach Polski w 1957, wywalczył brązowy medal. W latach 1955-1957 pięciokrotnie wystąpił w reprezentacji Polski, odnosząc 3 zwycięstwa, przy 2 porażkach.

</doc>
<doc id="1893904" url="https://pl.wikipedia.org/wiki?curid=1893904" title="Nokia 1110i">
Nokia 1110i



</doc>
<doc id="1893907" url="https://pl.wikipedia.org/wiki?curid=1893907" title="Józef Poniecki">
Józef Poniecki

Józef Roman Poniecki (ur. 9 marca 1938 w Pakosławiu, zm. 17 czerwca 2013) – polski urzędnik państwowy i samorządowiec, wojewoda leszczyński (1987–1990).
Życiorys.
Ukończył studia w Wyższej Szkole Rolniczej w Poznaniu. W latach 1961–1973 pracował jako starszy asystent w ZZD Pawłowice. W 1973 został zastępcą przewodniczącego Prezydium Powiatowej Rady Narodowej w Krotoszynie oraz naczelnikiem powiatu rawickiego (pełnił te funkcje do 1975). Od 1975 do 1981 był prezesem Wojewódzkiego Związku Kółek Rolniczych, a potem był dyrektorem biura w Zrzeszeniu Państwowych Gospodarstw Rolnych. Od 1983 do 1986 pracował (najpierw jako wicedyrektor, potem jako dyrektor) w stadninie koni w Żołędnicy. W latach 1987–1990 pełnił funkcję wojewody leszczyńskiego, ostatniego w okresie PRL. Od 2002 do 2006 sprawował mandat radnego sejmiku województwa wielkopolskiego (nie ubiegał się o reelekcję). Należał do Zjednoczonego Stronnictwa Ludowego i Polskiego Stronnictwa Ludowego. W 1995 został prezesem zarządu wojewódzkiego PSL w Lesznie, później był prezesem zarządu powiatowego partii.
Prywatnie zajmował się m.in. hodowlą gołębi pocztowych.
Odznaczony m.in. Krzyżem Komandorskim Orderu Odrodzenia Polski (1999), a także odznaczeniami nadanymi przez Naczelny Komitet Wykonawczy PSL.
Pochowany 21 czerwca 2013 na cmentarzu przy ul. Kąkolewskiej w Lesznie.

</doc>
<doc id="1893909" url="https://pl.wikipedia.org/wiki?curid=1893909" title="Nikołaj Żukowski">
Nikołaj Żukowski

Nikołaj Jegorowicz Żukowski (, ur. w Oriechowie w guberni włodzimierskiej, zm. 17 marca 1921 w Moskwie) – rosyjski naukowiec, ojciec współczesnej aerodynamiki i hydrodynamiki. Żukowski był pierwszym badaczem, który podjął profesjonalne studia nad przepływem powietrza, jakie umożliwiły opracowanie pierwszych prototypów samolotów.
Życiorys.
Urodził się 17 stycznia (5 stycznia według kalendarza juliańskiego) 1847 we wsi Oriechowo w guberni włodzimierskiej (obecnie obwód włodzimierski) w rodzinie inżyniera. W 1868 ukończył studia na Wydziale Matematyczno-Fizycznym Uniwersytetu Moskiewskiego, po czym bezskutecznie starał się studiować komunikację w Petersburgu. Powrócił do Moskwy, gdzie poświęcił się pisaniu pracy doktorskiej, nauczaniu w gimnazjum dla dziewcząt oraz w Cesarskim Moskiewskim Kolegium Technicznym, gdzie stworzył Zakład Mechaniki i laboratorium aerodynamiczne. Wyszkolił wielu znanych projektantów samolotów i silników lotniczych. Wśród jego uczniów byli: Jānis Akermanis, Aleksandr Archangielski, Nikołaj Delone, Leonid Lejbenzon, Aleksandr Mikulin, Boris Steczkin.
Dzieła Żukowskiego w przedmiocie aerodynamiki stanowiły główne źródło pomysłów wykorzystywanych przy prowadzeniu badań naukowych w obszarze lotnictwa. Wnikliwie studiował dynamikę lotu ptaków potrafiąc przewidzieć teoretyczną liczbę możliwych tras. W 1904 roku odkrył prawo odpowiedzialne za siłę nośną skrzydła samolotu. Zidentyfikował i opisał ponadto główne części skrzydeł i łopat śmigła samolotu, rozwinął teorię wiru śmigła oraz sformułował podstawowe założenia teoretyczne (zasada Kutty-Żukowskiego, funkcja Żukowskiego).
Dzięki osobistemu zaangażowaniu Żukowskiego 1 grudnia 1918 powstał pierwszy na świecie instytut aerodynamiczny – Centralny Aerohydrodynamiczny Instytut w Moskwie (Центральный аэрогидродинамический институт).
Od 1905 roku pełnił funkcję prezesa Moskiewskiego Towarzystwa Matematycznego. Zmarł 17 marca 1921 roku w Moskwie i został pochowany na Cmentarzu Dońskim.
Na jego cześć nazwano miasto Żukowskij.
Linki zewnętrzne.
Nikołaj Żukowski - portret

</doc>
<doc id="1893911" url="https://pl.wikipedia.org/wiki?curid=1893911" title="Elin Nilsen">
Elin Nilsen

Elin Nilsen (ur. 12 sierpnia 1968 r. w Mo i Rana) – norweska biegaczka narciarska, trzykrotna medalistka olimpijska i pięciokrotna medalistka mistrzostw świata.
Kariera.
Igrzyska olimpijskie w Albertville w 1992 r. były jej olimpijskim debiutem. Wraz z Solveig Pedersen, Inger Helene Nybråten i Trude Dybendahl zdobyła tam srebrny medal w sztafecie 4x5 km. W swoim najlepszym starcie indywidualnym, w biegu na 30 km techniką dowolną, była blisko kolejnego medalu, zajęła jednak czwarte miejsce. Na igrzyskach olimpijskich w Lillehammer indywidualnie zajmowała miejsca w drugiej dziesiątce, jednak w sztafecie razem z Dybendahl, Nybråten i Anitą Moen wywalczyła swój drugi srebrny medal w sztafecie. Startowała także na igrzyskach olimpijskich w Nagano, gdzie powtórzyła wyniki z Albertville. Ponownie zajęła 4. miejsce na dystansie 30 km techniką dowolną, a w sztafecie wraz z koleżankami wywalczyła trzeci z rzędu srebrny medal.
W 1991 r. zadebiutowała na mistrzostwach świata biorąc udział w mistrzostwach w Val di Fiemme. Indywidualnie zajęła tam 15. miejsce w biegu na 10 km techniką dowolną. Tam też zdobyła swój pierwszy medal w karierze zajmując trzecie miejsce w sztafecie 4x5 km. Norweżki biegły w tym samym składzie co na igrzyskach w Albertville. Podczas mistrzostw świata w Falun dwukrotnie zajęła 13. miejsce: w biegu pościgowym oraz na dystansie 30 km techniką dowolną. Nilsen wspólnie z koleżankami powtórzyła osiągnięcie w sztafecie z Val di Fiemme zajmując trzecie miejsce. Zarówno podczas mistrzostw świata w Thunder Bay jak i na mistrzostwach świata w Trondheim Nilsen była członkinią sztafet, które zdobywały srebrne medale. Mistrzostwa świata w Ramsau były ostatnimi w jej karierze. Osiągnęła tam swój najlepszy indywidualny wynik w historii swoich startów na mistrzostwach zajmując 4. miejsce w biegu na 15 km techniką dowolną. Były to też jedyne jej mistrzostwa, z których nie przywiozła medalu, bowiem sztafeta norweska w składzie Maj Helen Sorkmo, Anita Moen, Elin Nilsen i Bente Martinsen zajęła 4. miejsce.
Najlepsze wyniki w Pucharze Świata w biegach narciarskich osiągnęła w sezonie 1991/1992, kiedy to zajęła 5. miejsce w klasyfikacji generalnej.

</doc>
<doc id="1893913" url="https://pl.wikipedia.org/wiki?curid=1893913" title="Maine Road">
Maine Road

Maine Road – nieistniejący już stadion piłkarski, na którym mecze rozgrywała drużyna Manchesteru City. Nazwa obiektu pochodzi od nazwy ulicy, przy której się znajdował. Podczas otwarcia był to największy co do wielkości klubowy stadion w Anglii. Ostatni mecz na Maine Road rozegrany został 11 maja 2003 roku. W 2004 zabudowa stadionu została zburzona, a po kilku latach na jego miejscu powstało osiedle mieszkaniowe. Klub natomiast przeniósł się na nowy obiekt: City of Manchester Stadium, od 2011 nazywający się Etihad Stadium.
Historia.
Początki.
Decyzję o budowie nowego stadionu podjęto w maju 1922 roku. Spowodowana była tym, iż stary obiekt City Hyde Road został zniszczony przez pożar, a także nie posiadał możliwości rozbudowy.
Stadion ten znajdował się we wschodniej części Manchesteru; początkowo nowy obiekt próbowano tam ulokować. Ostatecznie zdecydowano, że powstanie w południowej części miasta, co nie spodobało się większości kibicom pochodzących ze wschodnich dzielnic. Do kibiców przyłączył się również ówczesny dyrektor klubu John Ayrton, który zrezygnował z funkcji i odszedł z klubu.
Budowę nowego stadionu rozpoczęto w 1922 roku. Architekt Charles Swain, wzorując się na planie Hampden Park, zaproponował, by nowy stadion mógł pomieścić 120 000 widzów, jednak ostatecznie osiągnął pojemność 80 000. Nowy obiekt Maine Road był wówczas największym klubowym i drugim co do wielkości w Anglii. Większy był tylko, wybudowany parę miesięcy wcześniej stadion Wembley. Dlatego też początkowo nazywany był Wembley Północy.
Lata 1923-1992.
25 sierpnia 1923 roku rozegrano pierwszy mecz na nowym stadionie; mecz obserwowało 58 159 widzów.
Przez następne kilka lat nie poczyniono żadnych zmian konstrukcyjnych obiektu. W roku 1931 nad trybuną główną i trybuną "Platt Lane" zamontowano dach.
3 lata później osiągnięta została największa frekwencja w meczu drużyn klubowych: w ćwierćfinale Pucharu Anglii Manchester City, w obecności 84 569 widzów, podejmował Stoke City. W 1935 na trybunie "Platt Lane" zwiększono liczbę miejsc stojących i wzmocniono dach.
Wtedy to stadion Maine Road osiągnął największą pojemność w historii – 88 000 widzów. Kolejne zmiany dotyczące konstrukcji stadionu zostały zawieszone wskutek spadku drużyny do II ligi w 1938 roku, a po wybuchu II wojny światowej całkowicie zaprzestane.
W latach 1946–1949 na stadionie Maine Road występowała także drużyna Manchesteru United, gdyż obiekt Old Trafford został częściowo zniszczony w wyniku bombardowania miasta. 17 stycznia 1948 roku podczas spotkania United z Arsenalem padł rekord (do dziś nie pobity) frekwencji w meczu ligowym; mecz oglądało 83 260 kibiców.
W 1953 roku na Maine Road zainstalowano sztuczne oświetlenie, a cztery lata później trybuna znajdująca się naprzeciw "Main Stand", znana wówczas pod nazwą "Popular Stand", została rozbudowana i nazwana – od ulicy, przy której się znajdowała – "The Kippax Stand". W następnych latach zasiadali na niej najbardziej zagorzali kibice "The Blues". Gdy w 1963 roku na trybunie "Platt Lane" zamontowano ławki, Maine Road posiadał najwięcej miejsc siedzących niż jakikolwiek inny angielski stadion. W latach siedemdziesiątych między "North Stand" a "Kippax" dostawiono trybunę wspornikową. W kolejnych latach planowano modernizację stadionu, odstąpiono od niej po kosztownej wymianie dachu trybuny głównej.
Lata 1992-2003.
Na początku lat dziewięćdziesiątych stadion Maine Road wyglądał podstarzale. W 1992 roku zburzono całkowicie starą "Platt Lane Stand", a na jej miejscu zbudowano nową trybunę z krzesełkami i lożami. Trybuna ta początkowo nazwana została "Umbro Stand" ale po kilku latach wrócono do poprzedniej nazwy. Dwa lata później stadion Maine Road posiadał już same miejsca siedzące, gdyż w miejscu "Kippax Stand" (ostatnią z miejscami stojącymi), wybudowano nową, trzypoziomową trybunę.
Przez następne lata, aż do wyburzenia, wygląd Maine Road nie zmieniał się. Sezon 2002/2003 był dla stadionu ostatnim. 11 maja 2003 roku po meczu z Southampton zarówno piłkarze jak i kibice pożegnali się z obiektem. Rok później stadion został zburzony, a w jego miejscu po kilku latach powstało osiedle mieszkalne.

</doc>
<doc id="1893915" url="https://pl.wikipedia.org/wiki?curid=1893915" title="Okręg North Slope">
Okręg North Slope

Okręg North Slope (ang. "North Slope Borough") – okręg w Stanach Zjednoczonych, w stanie Alaska. Siedziba okręgu znajduje się w mieście Utqiaġvik. Utworzony w roku 1972. 
Okręg położony jest w północnej części Alaski, nad wybrzeżem Oceanu Arktycznego – Morzem Czukockim na północnym zachodzie i Morzem Beauforta na północnym wschodzie. Obejmuje Arktyczną Nizinę Nadbrzeżną i północną część pasma Gór Brooksa. Zamieszkany przez 9430 osób. Największy odsetek ludności stanowią rdzenni mieszkańcy (54,1%) oraz ludność biała (33,4%).

</doc>
<doc id="1893916" url="https://pl.wikipedia.org/wiki?curid=1893916" title="ERepublik">
ERepublik

eRepublik – komputerowa gra strategiczna wyprodukowana przez eRepublik Labs. Wersja beta gry została wydana 20 października 2007, wersja V1 została zaimplementowana 14 września 2008, a Rising 7 lipca 2010. Po paru miesiącach większość funkcji Rising została usunięta, a rozgrywka przeszła kolejne modyfikacje. Akcja rozgrywa się w Nowym Świecie, w którym gracze zwani obywatelami mogą brać udział w życiu politycznym, gospodarczym i militarnym danego państwa. Gra jest rozwijana przez Alexisa Bonte’a i George’a Lemnaru.
Rozgrywka.
Gra to prosty symulator państwa. Gracz wykonując różne czynności może zdobywać doświadczenie i awansować na wyższy poziom. Podstawowymi elementami gry są praca, trening i walka. Początek nowego dnia w grze następuje o północy strefy czasowej GMT-8.
Energia.
Podstawowym czynnikiem w grze jest energia ("Energy"). Traci się ją pracując, trenując, biorąc udział w bitwie.
Możliwa do wykorzystania energia odnawia się o 10 punktów co 6 minut. Maksymalna energia jest uzależnione od rodzaju budynków dodatkowych jakie posiada gracz oraz od poziomu gracza.
Energię można zwiększyć poprzez zjadanie żywności, kupując paczki zdrowia ("Health Kit") lub jedząc tzw. „Batony” ("Energy Bar"). Także po osiągnięciu nowego poziomu następuje odnowienie energii do pełna.
Doświadczenie.
Poprzez wykonywanie odpowiednich czynności (np. praca, trening, walka) gracz zdobywa punkty doświadczenia. Po zdobyciu odpowiedniej liczby punktów doświadczenia gracz przechodzi na wyższy poziom i dostaje 1 sztukę złota. Po awansowaniu na niektóre poziomy gracz odblokowuje nowe funkcje gry urozmaicające rozgrywkę.
Bonus za zaproszenie znajomych.
Gracz otrzymuje bonus w postaci 10% gold które zyskali lub zakupili gracze zaproszeni do gry.
Praca.
Gracz codziennie ma możliwość pracowania. Żeby móc pracować, musi najpierw zatrudnić się w jednej z firm korzystając z rynku pracy lub posiadać własne. Istnieje też możliwość dodatkowej pracy u pracodawcy za pomocą 24 punktów nadgodzin zdobytych za pomocą domków.
Trening.
W "eRepublik" istnieją cztery budynki pozwalające trenować siłę. Jeden z budynków gracz otrzymuje od razu po rejestracji i pozwala na codzienny darmowy trening. Trening w pozostałych trzech jest płatny. Istnieje możliwość podniesienia jakości budynków treningowych.
Medale.
Za wykonanie poszczególnych czynności (np. przez określony przedział czasowy) gracze nagradzani są jednym z dziesięciu dostępnych w grze medali. Widoczne są w profilu każdego gracza (wyświetlana jest również liczba zdobytych medali tego samego rodzaju).

</doc>
<doc id="1893917" url="https://pl.wikipedia.org/wiki?curid=1893917" title="Mistrzostwa Świata Juniorów w Saneczkarstwie 2010">
Mistrzostwa Świata Juniorów w Saneczkarstwie 2010

25. Mistrzostwa świata juniorów w saneczkarstwie 2010 odbyły się w dniach 25 - 31 stycznia w austriackim Innsbrucku. W tym mieście mistrzostwa odbyły się już czwarty raz (wcześniej w 1994, 1999 oraz 2002). Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. W tabeli medalowej bezkonkurencyjni byli Niemcy.

</doc>
<doc id="1893922" url="https://pl.wikipedia.org/wiki?curid=1893922" title="Ari Palolahti">
Ari Palolahti

Ari Petri Palolahti (ur. 9 września 1968 w Rovaniemi) – fiński biegacz narciarski, zawodnik klubu Alatornion Pirkat.
Kariera.
W Pucharze Świata zadebiutował 1 marca 1987 roku w Vuokatti, zajmując 50. miejsce w biegu na 30 km stylem dowolnym. Pierwsze pucharowe punkty zdobył jednak 4 lutego 1996 roku w Reit im Winkl, gdzie był piąty w sprincie stylem dowolnym. Na podium zawodów tego cyklu pierwszy raz stanął 10 grudnia 1997 roku w Mediolanie, wygrywając rywalizację w sprincie stylem dowolnym. Jeszcze dwukrotnie plasował się w czołowej trójce: 27 grudnia 1998 roku w Garmisch-Partenkirchen i 4 lutego 2001 roku w Novym Měscie był trzeci w tej samej konkurencji. W pierwszym przypadku wyprzedzili go jedynie Tor Arne Hetland z Norwegii oraz Szwed Thobias Fredriksson, a w drugim dwaj Norwegowie: Morten Brørs i Trond Einar Elden. Najlepsze wyniki osiągnął w sezonie 1997/1998, kiedy zajął 27. miejsce w klasyfikacji generalnej.
W 2001 roku wziął udział w mistrzostwach świata w Lahti, gdzie był między innymi czwarty w sprincie techniką dowolną. Walkę o medal przegrał tam z Håvardem Solbakkenem z Norwegii. Rok później wziął udział w igrzyskach olimpijskich w Salt Lake City, gdzie w tej samej konkurencji był dwudziesty, a w biegu na 15 km techniką klasyczną zajął 53. miejsce. Wystąpił też na mistrzostwach świata w Val di Fiemme w 2003 roku, gdzie ponownie zajął 20. miejsce w sprincie stylem dowolnym.

</doc>
<doc id="1893924" url="https://pl.wikipedia.org/wiki?curid=1893924" title="Zbiornik Nowosybirski">
Zbiornik Nowosybirski

Zbiornik Nowosybirski (, "Nowosibirskoje wodochraniliszcze"), zwany także potocznie przez miejscowych "Morzem Obskim" – największe sztuczne jezioro w obwodzie nowosybirskim i kraju ałtajskim, a także jedno z największych sztucznych zbiorników w południowo-zachodniej Syberii. Zbiornik powstał po przegrodzeniu zaporą w latach 50. XX wieku rzeki Ob w bliskim sąsiedztwie z miastem Nowosybirsk. Tuż przy brzegu zalewu znajduje się wiele małych miejscowości m.in.: Tuła, Maletino, Kamień nad Obem, Bystrowka i wiele innych. Jezioro pełni role zarówno energetyczną (moc elektrowni zlokalizowanej przy zaporze wynosi około 400 MW), rekreacyjną (latem jest jednym z najbardziej popularnych miejsc wypoczynkowych dla mieszkańców Nowosybirska i okolicznych wsi, znajdują się tu także plaże nudystów), oraz przeciwpowodziową.

</doc>
<doc id="1893925" url="https://pl.wikipedia.org/wiki?curid=1893925" title="Bitwa pod Lomnicami">
Bitwa pod Lomnicami

Bitwa pod Lomnicami – starcie zbrojne, które miało miejsce 9 listopada 1618 roku, we wstępnej fazie wojny trzydziestoletniej. W bitwie uczestniczyła katolicka armia Karola Bonawentury de Longueval, hrabiego de Bucquoy i protestanckie wojska hr. Jindřicha Matyáša Thurna. 
23 maja 1618 roku protestancka szlachta czeska zdetronizowała króla Macieja, wyrzucając z okien zamku na Hradczanach wysłanników austriackiego władcy w akcie znanym w historii jako defenestracja praska. Natychmiast powstał dyrektoriat, a na czele armii stanął hrabia Thurn.
Katolicka armia maszerowała na Pragę, ale wojska protestanckie zablokowały ją na przeciąg kilku tygodni w pobliżu miejscowości Čáslav. Kłopoty z zaopatrzeniem i choroby zmusiły Buqouya do wycofania. Thurn podążał jego tropem i wydał mu bitwę na polach miejscowości Lomnice nad Lužnicí w południowych Czechach. Część armii katolickiej znalazła się na grobli pomiędzy dwoma stawami rybnymi i poniosła znaczne straty od ognia artyleryjskiego. 
Bucquoy stracił co najmniej 1500 ludzi i opuścił Czechy. Thurn nie zdecydował się na pościg i zaprzepaścił okazję ostatecznego zniszczenia sił przeciwnika.

</doc>
<doc id="1893926" url="https://pl.wikipedia.org/wiki?curid=1893926" title="Tank, Light, Mk VI">
Tank, Light, Mk VI



</doc>
<doc id="1893929" url="https://pl.wikipedia.org/wiki?curid=1893929" title="Anna Stolarczyk">
Anna Stolarczyk

Anna Stolarczyk (ur. 25 kwietnia 1988 w Giżycku) – polska szachistka
Kariera szachowa.
Wielokrotnie zdobywała tytuł Mistrzyni Polski Kobiet Niewidomych, do roku 2013 łącznie zdobyła 11 tytułów mistrzowskich.
Dwukrotnie zdobyła tytuł Mistrzyni Świata Juniorek Niewidomych (w 1999 i w 2003), wielokrotnie była medalistką Mistrzostw Świata Seniorek Niewidomych, w tym mistrzynią świata w 2005 roku.
W latach 2002–2014 siedmiokrotnie reprezentowała Międzynarodowe Stowarzyszenie Szachistów Niewidomych na olimpiadach szachowych (już jako trzynastolatka została włączona do reprezentacji).
Duże zasługi w jej sukcesach ma trener Ryszard Bernard.
Posiada tytuł szachowy kandydatki na mistrzynię FIDE. Najwyższy ranking w dotychczasowej karierze osiągnęła 1 maja 2010 r., z wynikiem 2106 punktów zajmowała wówczas 38. miejsce wśród polskich szachistek.

</doc>
<doc id="1893930" url="https://pl.wikipedia.org/wiki?curid=1893930" title="Ilze Bortaščenoka">
Ilze Bortaščenoka

Ilze Bortaščenoka (ur. 12 kwietnia 1987) – łotewska lekkoatletka specjalizująca się w skoku o tyczce.

</doc>
<doc id="1893932" url="https://pl.wikipedia.org/wiki?curid=1893932" title="Wizualizacja (informatyka)">
Wizualizacja (informatyka)

Wizualizacja – sposób przedstawienia dowolnego istniejącego lub będącego w fazie projektowania obiektu za pomocą dowolnego programu do tworzenia grafiki 3D.
Proces tworzenia wizualizacji składa się z 4 zasadniczych etapów:

</doc>
<doc id="1893935" url="https://pl.wikipedia.org/wiki?curid=1893935" title="Wojciech Grygiel">
Wojciech Grygiel

Wojciech Piotr Grygiel (ur. 6 kwietnia 1969 w Świdnicy) – polski duchowny katolicki, filozof i chemik; prezbiter, prodziekan ds. naukowych i współpracy z zagranicą Wydziału Filozoficznego Uniwersytetu Papieskiego Jana Pawła II w Krakowie, członek Bractwa Kapłańskiego Świętego Piotra.
Życiorys.
W latach 1983–1987 był uczniem wrocławskiego XIV Liceum Ogólnokształcącego im. Polonii Belgijskiej. W roku 1992 ukończył studia magisterskie na Wydziale Chemicznym Politechniki Wrocławskiej. Następnie w 1997 obronił doktorat z chemii na Binghamton University w Nowym Jorku. Wstąpił do seminarium FSSP w Scranton, w którym odbył studia w zakresie filozofii (1997–2000). Studia teologiczne kontynuował w seminarium Bractwa w Wigratzbad. Święcenia prezbiteratu otrzymał 21 czerwca 2003 roku z rąk ks. biskupa Fernando Arêasa Rifana.
W 2004 roku uzyskał tytuł magistra teologii na Uniwersytecie Adama Mickiewicza w Poznaniu. W maju 2007 obronił stopień doktora filozofii przyrody na Papieskiej Akademii Teologicznej w Krakowie pod kierunkiem ks. prof. Michała Hellera. 20 maja 2015 roku Rada Wydziału Filozoficznego Uniwersytetu Papieskiego Jana Pawła II w Krakowie nadała mu stopień doktora habilitowanego nauk humanistycznych w dziedzinie filozofii.
Do lipca 2019 był przełożonym krakowskiego domu Kapłańskiego Bractwa św. Piotra, erygowanego przez generała FSSP, ks. Johna Berga, w czerwcu 2011 roku za pozwoleniem Metropolity Krakowskiego, ks. kard. Stanisława Dziwisza.
Publikacje.
Książki:
Autor artykułów w monografiach:
Ponadto publikował artykuły w:

</doc>
<doc id="1893938" url="https://pl.wikipedia.org/wiki?curid=1893938" title="Parafia Niepokalanego Poczęcia Najświętszej Maryi Panny w Panna Maria">
Parafia Niepokalanego Poczęcia Najświętszej Maryi Panny w Panna Maria

Parafia Niepokalanego Poczęcia Najświętszej Maryi Panny w Panna Maria (ang. "Immaculate Conception of BVM Parish") – parafia rzymskokatolicka położona w Panna Maria, w stanie Teksas, Stany Zjednoczone. Najstarsza parafia założona przez polskich imigrantów w Stanach Zjednoczonych,
Parafia została poświęcona Niepokalanego Poczęcia Najświętszej Maryi Panny.
Historia.
Pierwsza msza św. odprawiona przez ks. Leopolda Moczygembę, odbyła się 24 grudnia 1854 roku, przed ołtarzem zrobionym pod dębem.
Kościół został wzniesiony w 1855 roku. Drugi kościół, z 30-metrową wieżą, wybudowano w 1937 roku.

</doc>
<doc id="1893939" url="https://pl.wikipedia.org/wiki?curid=1893939" title="Lactarius atlanticus">
Lactarius atlanticus

Lactarius atlanticus Bon – gatunek grzybów należący do rodziny gołąbkowatych ("Russulaceae"). 
Morfologia.
Średnicy 3–6 (do 8) cm, jednorodnie pomarańczowo-czerwony lub rdzawo-czerwony, początkowo o pokroju wypukłym, potem rozpostartym, czasem z garbkiem, o podwiniętym brzegu. Pokryty gładką, suchą, matową skórką.
Blaszkowy, blaszki ochrowo-żółte, po dojrzeniu czerwieniejące i pokryte białym nalotem zarodników, przyrośnięte do trzonu.
Długości 5–7 cm i średnicy 0,1–1 cm.
Zbudowany jest z kulistawych komórek powodujących ich specyficzną kruchość i nieregularny przełam. Blady, kremowo-ochrowy, nie wybarwiający się w żywicy gwajakowej, o ostrym smaku i woni liści cykorii lub bluszczu pospolitego, wydzielający gorzkie, białawe mleczko.
Kulistawe, o średnicy 7–8 μm, pokryte amyloidalną siateczką.
Występowanie.
Organizm mikoryzowy, rozwijający się w glebie. W Polsce nie występuje.

</doc>
<doc id="1893944" url="https://pl.wikipedia.org/wiki?curid=1893944" title="Tha Last Meal">
Tha Last Meal

Tha Last Meal – piąty studyjny album rapera Snoop Dogg. Płyta została wydana 19 grudnia 2000. Album zawiera single „Snoop Dogg (What’s My Name Pt. 2)” i „Wrong Idea (feat. Bad Azz)”. Album sprzedał się w 397.238 egzemplarzach w pierwszym tygodniu.

</doc>
<doc id="1893950" url="https://pl.wikipedia.org/wiki?curid=1893950" title="Tamara Kalinowska">
Tamara Kalinowska

Tamara Kalinowska z domu Kowalska (ur. 6 sierpnia 1960 w Bielsku-Białej) – polska kompozytorka i pieśniarka, artystka kabaretu literackiego „Piwnica pod Baranami”. Siostra kompozytora Zbigniewa Preisnera.
Urodziła się w Bielsku-Białej w 1960. Dzieciństwo spędziła w Bobowej, a dokładniej w Brzanie Górnej, w gminie Bobowa (obecnie województwo małopolskie).
Ukończyła Uniwersytet Ludowy w Wierzchosławicach koło Tarnowa. Do „Piwnicy pod Baranami” zaproszono ją gdy była studentką pierwszego roku Uniwersytetu Jagiellońskiego w Krakowie, jako laureatkę Festiwalu Studenckiej Piosenki. Przyjęto ją od razu do stałego zespołu. Do Piwnicy przyniosła dwie piosenki: „Wariatkę” i „Walc”. Absolwentka pedagogiki kulturalno-oświatowej Uniwersytetu Jagiellońskiego.
Współpracowała również z Antonim Krauze – reżyseria 9 teledysków z wszystkimi piosenkami w jej wykonaniu.

</doc>
<doc id="1893953" url="https://pl.wikipedia.org/wiki?curid=1893953" title="Homorytmia">
Homorytmia

Homorytmia – zastosowanie jednolitego rytmu w każdym z głosów w utworze muzycznym, zwłaszcza średniowiecznym (jak np. organum).
Termin ten stosowany jest czasami wymiennie z homofonią lub fakturą nota contra notam, ponieważ pozornie wynik może być ten sam. Różnica polega przede wszystkim na kontekście historycznym: faktura "nota contra notam" odnosi się przede wszystkim do techniki kompozytorskiej i specyficznych reguł kontrapunktu, natomiast za początek homofonii – czyli dominacji jednego z głosów w kompozycji, a niekoniecznie tylko synchronizacji rytmicznej głosów – uznaje się barok i monodię akompaniowaną.
Zobacz też: polirytmia.

</doc>
<doc id="1893954" url="https://pl.wikipedia.org/wiki?curid=1893954" title="Lista państw Rzeszy zmediatyzowanych w latach 1795 - 1814">
Lista państw Rzeszy zmediatyzowanych w latach 1795 - 1814



</doc>
<doc id="1893955" url="https://pl.wikipedia.org/wiki?curid=1893955" title="Stara synagoga w Lubaczowie">
Stara synagoga w Lubaczowie

Stara synagoga w Lubaczowie istniała już w 1727 r. Mieściła się na północ od miejskiego rynku. Spłonęła w wielkim pożarze miasta w 1899 r. Na jej miejscu powstała nowa synagoga.

</doc>
<doc id="1893959" url="https://pl.wikipedia.org/wiki?curid=1893959" title="Nowa synagoga w Lubaczowie">
Nowa synagoga w Lubaczowie

Nowa synagoga w Lubaczowie powstała po pożarze miasta w 1889 r., który zniszczył starą synagogę. Mieściła się na północ od miejskiego rynku, w miejscu gdzie wcześniej stała stara synagoga. Wzniesiono ją przy finansowej pomocy fundacji Edmunda barona Rothschilda. Została spalona przez Niemców w nocy z 13 na 14 września 1939 r. po zajęciu przez nich miejscowości. Jej ruiny rozebrano w 1947 r. Synagoga nie została odbudowana.

</doc>
<doc id="1893963" url="https://pl.wikipedia.org/wiki?curid=1893963" title="Karol Bonawentura de Longueval">
Karol Bonawentura de Longueval

Karol Bonawentura de Longueval, hrabia de Bucquoy (cz. "Karel Bonaventura Buquoy", fr. "Charles Bonaventure de Longueval comte de Bucquoy", niem. "Karl Bonaventura Graf von Buquoy") (ur. w Arras 9 stycznia 1571, zm. w Nové Zámky 10 lipca 1621) był zawodowym wojskowym, który walczył po stronie Świętego Cesarstwa w czasie wojny trzydziestoletniej.
Służbę w wojskach Habsburgów zaczął we Flandrii jako nastolatek, a w wieku 26 lat był już pułkownikiem. Brał udział w bitwie pod Nieuport (1600) i w oblężeniu Ostendy (1601-1604). W roku 1613 został kawalerem orderu Złotego Runa i gubernatorem hrabstwa Hainaut.
W 1618 cesarz Maciej mianował go wodzem armii, która miała stłumić rewoltę czeską. Zwyciężył w kilku ważnych bitwach na terytorium Czech - punktem zwrotnym była bitwa pod Záblatí 10 czerwca 1619 roku. On też dowodził wojskami cesarskimi podczas bitwy na Białej Górze 8 listopada 1620. Za te zwycięstwa cesarz Ferdynand II obdarował go posiadłościami Nové Hrady, Rožmberk i Libějovice; posiadłości były w rękach rodu Bucquoy do roku 1945.
W 1606 poślubił Marię Maddalenę Biglia i miał z nią syna Karola Alberta. Bucquoy zmarł podczas oblężenia miasta Nowe Zamki.

</doc>
<doc id="1893964" url="https://pl.wikipedia.org/wiki?curid=1893964" title="Brama Trzeciego Tysiąclecia">
Brama Trzeciego Tysiąclecia



</doc>
<doc id="1893966" url="https://pl.wikipedia.org/wiki?curid=1893966" title="Przeimitowanie">
Przeimitowanie

Przeimitowanie (imitacja syntaktyczna) – rodzaj techniki kompozytorskiej stosowanej na gruncie polifonii renesansowej polegającej na pojawieniu się frazy imitacyjnej we wszystkich głosach kompozycji polifonicznej. Gatunkami renesansowymi, w których przeimitowanie odegrało szczególną rolę, były motet oraz msze. 
Inną nazwą techniki przeimitowanej jest francuskie określenie "imitacja syntaktyczna", które zwraca uwagę na relację frazy imitacyjnej do tekstu słownego. Wszystkie odcinki tekstu słownego miały własny motyw muzyczny, który był imitowany i pojawiał się w pozostałych głosach utworu. 
Technika przeimitowana miała duży wpływ na budowę utworów renesansowych, które odznaczały się płynnością przebiegu muzycznego. Brak wyraźnych wcięć formalnych spowodowany był nachodzeniem na siebie poszczególnych fraz tekstowo-imitacyjnych. Muzykę charakteryzowała płynność bez wyraźnych cezur i kadencji oraz linearyzm.
Nazwę "przeimitowanie" wprowadził niemiecki teoretyk Hugo Riemann, uważając za jego twórcę Johannesa Ockeghema. Obecnie przyjmuje się, że przeimitowanie rozpowszechniło się dopiero za czasów Josquina des Prés, a dojrzałą formę otrzymało u Nicolasa Gomberta. 
Stopniowe ograniczanie tematów poddawanych imitacji doprowadziło w konsekwencji do powstania formy fugi.

</doc>
<doc id="1893967" url="https://pl.wikipedia.org/wiki?curid=1893967" title="Mała synagoga w Lubaczowie">
Mała synagoga w Lubaczowie

Mała synagoga w Lubaczowie istniała już w 1871 r. Mieściła się na północ od miejskiego rynku. Przetrwała pożar miasta w 1899 r. Została spalona przez Niemców w nocy z 13 na 14 września 1939 r., po zajęciu przez nich miasta. Po wojnie nie została odbudowana.

</doc>
<doc id="1893969" url="https://pl.wikipedia.org/wiki?curid=1893969" title="Imitacja syntaktyczna">
Imitacja syntaktyczna



</doc>
<doc id="1893970" url="https://pl.wikipedia.org/wiki?curid=1893970" title="Zachodnia synagoga w Lubaczowie">
Zachodnia synagoga w Lubaczowie

Zachodnia synagoga w Lubaczowie, dla odróżnienia od wschodniej synagogi, z którą dzieliła budynek, to Bet midrasz, który istniał już w 1871 r. Mieściła się na północ od miejskiego rynku. Przetrwała wielki pożar miasta w 1899 r. Jej powojenny los nie jest znany.

</doc>
<doc id="1893972" url="https://pl.wikipedia.org/wiki?curid=1893972" title="Wschodnia synagoga w Lubaczowie">
Wschodnia synagoga w Lubaczowie

Wschodnia synagoga w Lubaczowie, dla odróżnienia od zachodniej synagogi, z którą dzieliła budynek, to chasydzki Bet midrasz, który istniał już w 1871 r. Mieściła się na północ od miejskiego rynku. Przetrwała wielki pożar miasta w 1899 r. Jej powojenny los nie jest znany.

</doc>
<doc id="1893974" url="https://pl.wikipedia.org/wiki?curid=1893974" title="Kookmin Bank FC">
Kookmin Bank FC



</doc>
<doc id="1893975" url="https://pl.wikipedia.org/wiki?curid=1893975" title="Color (muzyka)">
Color (muzyka)

Color (kolor) – w średniowieczu schemat melodyczny głosu tenorowego (cantus firmus) powtarzany w utworze izorytmicznym. 

</doc>
<doc id="1893977" url="https://pl.wikipedia.org/wiki?curid=1893977" title="Talea">
Talea

Talea (tala), l.mn. "taleae" – w średniowieczu schemat rytmiczny głosu tenorowego (cantus firmus) powtarzany w motecie izorytmicznym. 

</doc>
<doc id="1893978" url="https://pl.wikipedia.org/wiki?curid=1893978" title="Technika kompozytorska">
Technika kompozytorska

Technika kompozytorska – sposób organizowania elementów dzieła muzycznego (takich jak np. rytm lub harmonia). Zastosowanie techniki kompozytorskiej warunkuje fakturę utworu.

</doc>
<doc id="1893979" url="https://pl.wikipedia.org/wiki?curid=1893979" title="Fugowanie">
Fugowanie



</doc>
<doc id="1893980" url="https://pl.wikipedia.org/wiki?curid=1893980" title="Szkoła paryska">
Szkoła paryska



</doc>
<doc id="1893986" url="https://pl.wikipedia.org/wiki?curid=1893986" title="Dom Jana Pawła II na Polach Lednickich">
Dom Jana Pawła II na Polach Lednickich

Dom Jana Pawła II znajduje się na Polach Lednickich, miejscu corocznych zlotów młodzieży katolickiej Ogólnopolskie Spotkanie Młodych Lednica 2000 (potocznie zwane Lednicą). Dom należy do kompleksu zabudowań ośrodka lednickiego Laboratorium Wiary Jana Pawła II, i przeznaczony jest do studiowania nauki papieża Jana Pawła II.
Dom wybudowany w 2007 roku ma dwie kondygnacje; na parterze znajduje się jadalnia, a na pierwszym piętrze salon z kaplicą.
W Domu Jana Pawła II na Polach Lednickich znajdują się pamiątki po Janie Pawle II; szkaplerz, paliusz, piuska, buty, sutanna, laska i ręcznik. W trzynastu szklanych kapsułach przechowywane są także: kielich, mitra i ornat, spiżowy odlew ręki Jana Pawła II (zrobiony dwa lata przed śmiercią papieża) oraz inne pamiątki. W roku 2012 doszła nowa pamiątka jaką jest kopia chrzcielnicy Jana Pawła II wykonana przez wadowickich artystów, poświęcona przez ks. kard. Stanisława Dziwisza na Skałce.

</doc>
<doc id="1893987" url="https://pl.wikipedia.org/wiki?curid=1893987" title="Podkarczówka">
Podkarczówka

Podkarczówka – osiedle mieszkaniowe Kielc położone na południowy zachód od centrum miasta, obejmujące południowy i południowo-wschodni obszar wzniesienia Karczówka (co najmniej obszar dawnej miejscowości Czarnów Poklasztorny – obecnie są to ulice Podklasztorna, Św. Barbary i Bernardyńska). Zabudowa sięga w przybliżeniu ulicy Kryształowej na wschodzie i ulicy Krakowskiej na południu. Osiedle wybudowała spółdzielnia RSM "Armatury", pierwsze budynki wielorodzinne oddano do użytku w grudniu 1976 roku. W 1998 roku osiedle liczyło 1088 mieszkań w budynkach wielorodzinnych i 265 domków jednorodzinnych.

</doc>
<doc id="1893989" url="https://pl.wikipedia.org/wiki?curid=1893989" title="CCFL">
CCFL



</doc>
<doc id="1893990" url="https://pl.wikipedia.org/wiki?curid=1893990" title="Issa (piosenkarka)">
Issa (piosenkarka)



</doc>
<doc id="1893992" url="https://pl.wikipedia.org/wiki?curid=1893992" title="Jörn Ulrich">
Jörn Ulrich

Jörn Juel Ulrich (ur. 18 czerwca 1913 w Aarhus, zm. 29 marca 1992) – duński pilot wojskowy, ochotnik w armii fińskiej podczas wojny zimowej 1939–1940.
W 1933 wstąpił do duńskiej marynarki wojennej. 25 września 1937 r. został awansowany do stopnia podporucznika. W grudniu tego roku ukończył przeszkolenie lotnicze jako obserwator w lotnictwie morskim. 1 czerwca 1938 r. został porucznikiem. W listopadzie tego roku ukończył przeszkolenie jako pilot. Służył w 2 Flocie Powietrznej. Latał na myśliwcu Hawker Nimrod. Na pocz. stycznia 1940 r. przyjechał przez Szwecję do Finlandii, walczącej od 30 listopada 1939 r. z ZSRR. Zaciągnął się ochotniczo do fińskiego lotnictwa wojskowego. Otrzymał w stopniu porucznika przydział do 29 Eskadry Szkoleniowej w Paola, po czym w poł. stycznia przeniesiono go do LeLv26, stacjonującego w Utti. Zapewniał on ochronę z powietrza strategicznego węzła kolejowego w Kouvola. Jörn Ulrich latał na myśliwcu Gloster Gladiator. 2 lutego odbył pierwszy lot bojowy, zestrzeliwując sowiecki bombowiec SB-2. 11 lutego walczył z formacją myśliwców Polikarpow I-16. Następnego dnia zaatakował formację SB-2. Kolejna walka miała miejsce 13 lutego. Udało mu się zniszczyć 2 myśliwce Polikarpow I-15bis. Pod koniec walki został jednak zestrzelony, ale ranny trafił do szpitala, lecząc się do końca wojny. Pozostał w Finlandii do lipca 1940 r., po czym powrócił do okupowanej przez wojska niemieckie Danii. 28 sierpnia przyjęto go z powrotem do marynarki wojennej. 1 czerwca 1942 r. awansował na wyższy stopień. Po samozatopieniu okrętów zbiegł do Szwecji, gdzie został instruktorem lotniczym w F12. Od jesieni 1943 r. szkolił się w J11, a następnie F9 na myśliwcach Fiat CR.42. Potem przeszedł szkolenie w F4 i F5 na bombowcach Northrop 8 A-1. W 1944 r. przeszedł do Duńskiej Brygady, powracając w jej szeregach 12 maja 1945 r. do wyzwolonej ojczyzny. Do kwietnia 1946 r. służył w lotnictwie morskim, po czym założył własną firmę. W 1951 r. mianowano go kapitanem rezerwy.
Linki zewnętrzne.
Biografia por. Jörna Ulricha (jęz. angielski)

</doc>
<doc id="1893996" url="https://pl.wikipedia.org/wiki?curid=1893996" title="Magnus II (Meklemburgia)">
Magnus II (Meklemburgia)

Magnus II (ur. 1441 r., zm. 20 listopada 1503 w Wismarze) – książę meklemburski na Schwerinie i Güstrowie od 1477/1483 r.
Życiorys.
Magnus II był jednym z synów księcia meklemburskiego Henryka IV Grubego oraz Doroty, córki margrabiego Brandenburgii Fryderyka I Hohenzollerna. W młodości często przebywał na brandenburskim dworze swych wujów, skąd czerpał wzory dla późniejszej swojej polityki. W chwili śmierci ojca (który zjednoczył Meklemburgię kilka lat wcześniej) w 1477 r. objął rządy wraz ze starszym bratem Albrechtem VI. Ten jednak zmarł już w 1483 r. i odtąd Magnus rządził praktycznie samodzielnie (młodszy brat Baltazar, nie wykazywał zainteresowania udziałem w rządach).
Głównym celem polityki Magnusa było uzdrowienie sytuacji finansowej księstwa, zagrożonego poważnymi kłopotami wskutek licznych długów zaciągniętych przez ojca. Jego energiczne działania w tym celu okazały się bardzo skuteczne, swoim następcom nie pozostawił niemal żadnego zadłużenia. Główne sfery działań Magnusa to reforma administracji finansowej księstwa (powołanie centralnego skarbnca, oddzielenie budżetu dworu i państwa od siebie), reforma administracji wewnętrznej (zmiana roli kancelarii, obsadzanie urzędów przez prawników, początki reorganizacji rady książęcej w kolegium rządowe) oraz osobiste zaangażowanie księcia w sprawy gospodarcze (zachęta do wzmożenia eksportu, przede wszystkim zboża i drewna, równe bariery handlowe o charakterze merkantylistycznym, książęce monopole eksportowe). Realizacja tych celów spotykała się jednak z oporem miast (przede wszystkim Rostocka i Wismaru), których autonomię chciał Magnus ograniczyć, nie zdobył też poparcia rycerstwa.
Rodzina.
31 maja 1478 r. Magnus II poślubił Zofię, córkę Eryka II, księcia wołogoskiego, słupskiego i szczecińskiego oraz Zofii. Ze związku małżeńskiego pochodziło siedmioro dzieci:

</doc>
<doc id="1893997" url="https://pl.wikipedia.org/wiki?curid=1893997" title="Eryk II Młodszy">
Eryk II Młodszy

Eryk II Młodszy (ur. 10 sierpnia 1528 r., zm. 2 listopada 1584 r. w Pawii) – książę Brunszwiku-Calenbergu od 1540 z dynastii Welfów.
Życiorys.
Eryk II był synem księcia Calenberga Eryka I Starszego oraz Elżbiety, córki elektora brandenburskiego Joachima I Nestora. W chwili śmierci ojca był dzieckiem, do uzyskania pełnoletniości w 1546 rządy opiekuńcze sprawowała w jego imieniu matka. Wkrótce po objęciu rządów osobistych Eryk zmienił prowadzoną przez matkę politykę religijną – odrzucił protestantyzm i współpracował z Habsburgami. Mając kłopoty finansowe, próbował sprzedać swoje księstwo kuzynowi Henrykowi II Młodszemu, księciu Brunszwiku-Wolfenbüttel. Gdy to się nie powiodło, wystąpił przeciw niemu zbrojnie w sojuszu z margrabią Kulmbach Albrechtem Alcybiadesem, został jednak pokonany. 
Pozostając w służbie cesarskiej (był dowódcą wojskowym), od 1548 w większości, a od 1577 prawie nieprzerwanie przebywał za granicą, walcząc w Hiszpanii, Niderlandach, Lotaryngii i Italii. W 1573 jako nagrodę otrzymał order Złotego Runa. Rozgłos zdobyły mu łupieżcze wyprawy w Niemczech. 
Po śmierci Eryka II, wobec braku jego legalnych potomków, Calenberg połączył na powrót z Brunszwikiem-Wolfenbüttel syn Henryka II Młodszego, Juliusz.
Rodzina.
Eryk II był dwukrotnie żonaty: w 1545 poślubił Sydonię, córkę księcia saskiego Henryka Pobożnego, a po jej śmierci w 1575 (próbował się z nią rozwieść już w 1572, jednak bezskutecznie) ożenił się z Dorotą (zm. 1623), córką księcia lotaryńskiego Franciszka I. Z obu małżeństw nie doczekał się żadnych potomków, miał natomiast dwoje dzieci nieślubnych ze związku z Katarzyną von Weldam.

</doc>
<doc id="1894000" url="https://pl.wikipedia.org/wiki?curid=1894000" title="Jindřich Matyáš Thurn">
Jindřich Matyáš Thurn

Jindřich Matyáš Thurn, niem. "Heinrich Matthias Graf von Thurn" (ur. 24 lutego 1567 w zamku w Lipnicy nad Sázavou, zm. 26 stycznia 1640 w Parnawie) – czeski szlachcic, jeden z protestanckich przywódców powstania przeciw Habsburgom w Czechach, będącego przyczyną wybuchu wojny trzydziestoletniej, a następnie wódz i dyplomata w służbie szwedzkiej w Estonii.
Życiorys.
Był synem tajnego radcy na dworze arcyksięcia Ferdynanda, Franciszka Thurna, hrabiego Linzu (1508–1586) i jego drugiej żony Barbory Schlik (1547–1581), córki Hieronima Schlicka, hrabiego Bassano i Weisskirchen i hrabianki Katarzyny von Gleichen-Tonna.
Oboje jego rodzice byli protestantami. On sam urodził się w zamku w Lipnicy w Czechach. Po śmierci ojca opiekował się nim jego katolicki wuj Jan Ambroży. Młody Thurn działał początkowo w austriackiej dyplomacji odwiedzając Stambuł, Syrię, Egipt i Jerozolimę. Od roku 1592 wojował w armii cesarskiej przeciw Turkom. Doszedł do stopnia pułkownika i godności członka Rady Wojennej. Poprzez związek małżeński stał się właścicielem ogromnych posiadłości, m.in. w Krainie i Chorwacji. W nagrodę za dokonania podczas wojny z Turkami cesarz nadał mu godność kasztelana zamku Karlštejn. Dodatkowo w r. 1605 nabył w północno-wschodnich Czechach posiadłość Veliš, co sprawiło, że wszedł do grona czeskiej arystokracji.
W roku 1617 katolicki arcyksiążę Ferdynand został wskazany jako następca starzejącego się i bezdzietnego cesarza Macieja, co równoznaczne było z objęciem tronu Czech. Kiedy szlachta czeska zażądała od niego potwierdzenia swych swobód religijnych, spotkała się z odmową. Thurn był jednym z sygnatariuszy listu wysłanego w odpowiedzi Ferdynandowi. Wobec nieustępliwości władcy w 1618 doszło do tzw. defenestracji praskiej podczas gwałtownego sporu na praskim zamku na Hradczanach – hrabia Thurn znalazł się wśród tych czeskich szlachciców, którzy wyrzucili przez okna dwóch przedstawicieli Ferdynanda. Po tym akcie został wybrany jednym z trzydziestu Obrońców Wiary.
W zapoczątkowanej 23 maja 1618 roku rewolcie czeskich protestantów Thurnowi powierzono dowodzenie wojskami. Uczestniczył także w detronizacji Ferdynanda i wyborze na nowego króla palatyna reńskiego Fryderyka. Dowodził częścią wojsk podczas decydującej bitwy na Białej Górze w roku 1620. Kiedy po klęsce Czechów Ferdynand skazał go na wygnanie, podobnie jak innych przywódców powstania, Thurn utracił wszystkie swe posiadłości.
W latach następnych w dalszym ciągu uczestniczył w zbrojnych działaniach przeciw Habsburgom. W 1626 roku dowodził wojskami na Śląsku, a następnie był członkiem sztabu szwedzkiej armii króla Gustawa Adolfa i brał udział w bitwie pod Lützen (1632). Jego jedyny syn, hrabia Franciszek Bernard, także będący w służbie szwedzkiej, poległ w roku 1629.
11 października 1633 roku Thurn i jego 8000 żołnierzy starło się z armią Wallensteina w pobliżu Ścinawy na Śląsku, gdzie wzięto go do niewoli. Wkrótce jednak został wykupiony, po czym osiadł wraz z rodziną w Parnawie w Estonii. Tam też zmarł i został pochowany w katedrze maryjnej w Tallinnie.

</doc>
<doc id="1894001" url="https://pl.wikipedia.org/wiki?curid=1894001" title="Henryk II (Anhalt)">
Henryk II (Anhalt)

Henryk II (ur. 1215, zm. 1266) – książę Anhaltu-Aschersleben od 1252 r. z dynastii dynastii askańskiej.
Życiorys.
Henryk był najstarszym synem księcia Anhaltu Henryka I oraz Irmgardy, córki landgrafa Turyngii Hermana I. Od 1244 r. był współrządcą swego ojca. Po śmierci ojca w 1252 r. wraz z dwoma młodszymi braćmi podzielili Anhalt na części – Henrykowi przypadł region z Aschersleben, kolebką dynastii askańskiej. W 1247 r. brał udział w wojnie o sukcesję po Ludowingach. Prowadził liczne spory ze swoimi braćmi, kuzynami, a także arcybiskupami Magdeburga. W 1263 r. dostał się na dwa lata do niewoli. 
Potomkowie.
W 1245 r. poślubił Matyldę, córkę księcia Brunszwiku i Lüneburga Ottona I. Po śmierci Henryka Matylda sprawowała regencję w imieniu syna, a później wstąpiła do klasztoru (została ksienią w Gernrode). Mieli troje dzieci:

</doc>
<doc id="1894002" url="https://pl.wikipedia.org/wiki?curid=1894002" title="Bernard I (Anhalt)">
Bernard I (Anhalt)

Bernard I (zm. 1286/1287) – książę Anhalt-Bernburg od 1252 r. z dynastii askańskiej.
Bernard był drugim synem księcia Anhaltu Henryka I oraz Irmgardy, córki landgrafa Turyngii Hermana I. Po śmierci ojca w 1252 r. wraz z dwoma braćmi podzielili Anhalt na części – Bernardowi przypadł region z Bernburg (Saale). Był żonaty z Zofią, córką króla Danii Abla. Z małżeństwa tego pochodziło pięciu synów oraz córka, z których dwaj synowie, Jan I i Bernard II, byli następcami Bernarda na tronie książęcym, a Albrecht został biskupem Halberstadt. 

</doc>
<doc id="1894003" url="https://pl.wikipedia.org/wiki?curid=1894003" title="Zygfryd I (Anhalt)">
Zygfryd I (Anhalt)

Zygfryd I (ur. 1230, zm. 1298/1310) – książę Anhaltu-Zerbst od 1252 r. z dynastii askańskiej.
Zygfryd był najmłodszym synem księcia Anhaltu Henryka I oraz Irmgardy, córki landgrafa Turyngii Hermana I. Po śmierci ojca w 1252 r. wraz z dwoma starszymi braćmi podzielili Anhalt na części – Zygfrydowi przypadł region z Zerbst. Był żonaty z Katarzyną, córką króla Szwecji Eryka XI, a następnie z Katarzyną, córką jarla Birgera, założyciela szwedzkiej dynastii królewskiej Folkungów. Z pierwszego małżeństwa miał liczne dzieci, jego następcą został najstarszy syn Albrecht I.

</doc>
<doc id="1894004" url="https://pl.wikipedia.org/wiki?curid=1894004" title="Ludwik II Żelazny">
Ludwik II Żelazny

Ludwik II Żelazny, niem. "Ludwig II. der Eiserne" (ur. ok. 1128 r., zm. 14 października 1172 r. w Neuenburgu) – landgraf Turyngii od 1140 r. z dynastii Ludowingów.
Życiorys.
Ludwik II Żelazny był najstarszym synem landgrafa Turyngii Ludwika I oraz Jadwigi, córki hrabiego Gizona IV z Gudensbergu. Mimo młodego wieku, po śmierci ojca w 1140 r. został potwierdzony przez króla Niemiec Konrada III jako landgraf Turyngii. Posiadłości rodzinne w Hesji pozostawił swemu młodszemu bratu, Henrykowi Raspemu II. Kontynuował politykę ojca przyjazną Hohenstaufom, m.in. poślubił w 1150 r. Juttę, siostrę późniejszego króla i cesarza Fryderyka I Barbarossy, z którym aż do śmierci łączyły go bliskie stosunki. W 1157 r. wziął udział w wyprawie cesarskiej do Polski, później w wyprawie do Włoch. 
Po matce odziedziczył posiadłości gizońskie w Hesji i nad Renem, przez co powstał konflikt o wpływy polityczne w tym regionie Ludwika z arcybiskupami Moguncji. W 1160 r. Ludwik wywołał spór o obsadzenie stanowiska arcybiskupiego, a po ucieczce arcybiskupa Konrada Wittelsbacha w 1165 r. zdewastował terytoria należące do arcybiskupstwa. Później uczestniczył w wojnach przeciwko Henrykowi Lwowi, z którym pogodził się jednak w 1168 r. 
W 1172 r. wziął udział w drugiej wyprawie cesarza do Polski. W drodze powrotnej zachorował i zmarł. Tradycja daje o nim sprzeczne wspomnienie. Według Ceasariusa von Heisterbach był rabusiem kościołów i tyranem. Z kolei mogunckie źródło z XIII w. obdarza go przydomkiem "Prawy", a przydomek "Żelazny" pochodzi z późnośredniowiecznej opowieści, w której Ludwik przedstawiony jest jako obrońca biednych i słabych przed nadużyciami możnych.
Potomkowie.
Ludwik Żelazny poślubił w 1150 r. Juttę, córkę księcia Szwabii Fryderyka II Jednookiego z dynastii Hohenstaufów. Mieli 5 dzieci:

</doc>
<doc id="1894006" url="https://pl.wikipedia.org/wiki?curid=1894006" title="Zygfryd I">
Zygfryd I



</doc>
<doc id="1894011" url="https://pl.wikipedia.org/wiki?curid=1894011" title="Clarence B. Farrar">
Clarence B. Farrar

Clarence B. Farrar (ur. 1874, zm. 3 czerwca 1970 w Toronto) – kanadyjski lekarz psychiatra. Kierował Toronto Psychiatric Hospital od 1925 roku, wykładał psychiatrię na University of Toronto.

</doc>
<doc id="1894015" url="https://pl.wikipedia.org/wiki?curid=1894015" title="Juby">
Juby



</doc>
<doc id="1894017" url="https://pl.wikipedia.org/wiki?curid=1894017" title="Dżubi">
Dżubi



</doc>
<doc id="1894018" url="https://pl.wikipedia.org/wiki?curid=1894018" title="Clarence Farrar">
Clarence Farrar



</doc>
<doc id="1894019" url="https://pl.wikipedia.org/wiki?curid=1894019" title="Ras Tarfaja">
Ras Tarfaja



</doc>
<doc id="1894021" url="https://pl.wikipedia.org/wiki?curid=1894021" title="Atte-Oudeyi Zanzan">
Atte-Oudeyi Zanzan

Zanzan, właśc. Mohammed Zanzan Atte-Oudeyi (ur. 2 września 1980) – togijski piłkarz grający na pozycji lewego obrońcy.
Kariera klubowa.
Karierę piłkarską Zanzan rozpoczął w klubie ASKO Kara. W 1998 roku zadebiutował w jego barwach w pierwszej lidze togijskiej. W 2001 roku przeszedł do nigerskiego JS du Ténéré i wywalczył z nim mistrzostwo Nigru. Z kolei w 2002 roku występował w Satellite FC Abidżan.
Na początku 2003 roku Zanzan został zawodnikiem belgijskiego Germinalu Beerschot Antwerpia. W Eerste klasse zadebiutował 18 stycznia 2003 w zremisowanym 1:1 wyjazdowym spotkaniu z Sint-Truidense VV. W Germinalu rozegrał 6 spotkań.
Latem 2003 roku Zanzan odszedł do KSC Lokeren. W nowym zespole zadebiutował 1 sierpnia w wyjazdowym meczu z Germinalem Beerschot, wygranym przez Lokeren 2:1. W Lokeren Togijczyk grał przez 3 sezony.
W 2006 roku Zanzan ponownie zmienił klub i został piłkarzem FC Brussels. Tam swoje pierwsze spotkanie rozegrał 29 lipca 2006 przeciwko RAEC Mons. W latach 2007–2008 był rezerwowym w FC Brussels. Wiosną 2009 Togijczyk rozegrał jedno spotkanie w rumuńskim CS Otopeni, a w drugiej połowie roku grał w kanadyjskim Montreal Impact w rozgrywkach USL First Division.
Kariera reprezentacyjna.
W reprezentacji Togo Zanzan zadebiutował w 2000 roku. W 2002 roku był podstawowym zawodnikiem podczas Pucharu Narodów Afryki 2002 i wystąpił na nim w 3 spotkaniach: z Wybrzeżem Kości Słoniowej (0:0), z Demokratyczną Republiką Konga (0:0) i z Kamerunem (0:3). W 2006 roku został powołany do kadry Togo na Puchar Narodów Afryki 2006. Na tym turnieju wystąpił w jednym meczu, z DR Konga (0:2).

</doc>
<doc id="1894022" url="https://pl.wikipedia.org/wiki?curid=1894022" title="Casa de Leones">
Casa de Leones

Casa de Leones, znany także jako Los Leones (ang. "House of Lions") – grupa muzyczna z Portoryko grająca muzykę reggaeton.
Członkowie zespołu to Miguel A. De Jesús, Jaime Borges, Héctor Padilla, Randy Ortiz i Joel Muñoz. Wszyscy członkowie rozpoczęli swoją karierę muzyczną od pisania tekstów i muzyki, grania oraz produkcji dla innych artystów.
Ich pierwszy album został wydany 26 czerwca 2007, a jeden przebój "No Te Veo" dotarł na 4 miejsce w rankingu magazynu Biiboard.

</doc>
<doc id="1894025" url="https://pl.wikipedia.org/wiki?curid=1894025" title="Krzywy Domek">
Krzywy Domek

Krzywy Domek – został zbudowany w Sopocie przy ul. Bohaterów Monte Cassino 53 według projektu architektów Szotyńskich i Zaleskiego, którego inspiracją były rysunki Jana Marcina Szancera i Pera Dahlberga.
Obiekt stanowi część Centrum Handlowego „Rezydent”. Na parterze mieszczą się pomieszczenia handlowe, lokal gastronomiczny, bary, sushi, kawiarnia Costa, salon urody i modelowania sylwetki Body Shape Garden oraz salon gier. Budynek jest też siedzibą m.in. oddziału regionalnego Radia RMF FM oraz RMF Maxxx.
Krzywy Domek zajął pierwsze miejsce na liście 50 najdziwniejszych budynków świata, opublikowanej przez Portal Village of Joy. 

</doc>
<doc id="1894026" url="https://pl.wikipedia.org/wiki?curid=1894026" title="Croatobranchus mestrovi">
Croatobranchus mestrovi

Croatobranchus mestrovi – troglobiotyczny gatunek pijawki z rodziny Erpobdellidae, opisany z jaskiń Welebitu w Chorwacji. Ciało dojrzałych płciowo osobników ma długość 25–40 mm, barwy mlecznobiałej lub żółtawej. 
Nazwa gatunkowa upamiętnia chorwackiego zoologa Milana Meštrova.

</doc>
<doc id="1894029" url="https://pl.wikipedia.org/wiki?curid=1894029" title="Max Mandelstam">
Max Mandelstam



</doc>
<doc id="1894030" url="https://pl.wikipedia.org/wiki?curid=1894030" title="Croatobranchus">
Croatobranchus



</doc>
<doc id="1894035" url="https://pl.wikipedia.org/wiki?curid=1894035" title="Rickettsia prowazekii">
Rickettsia prowazekii

Rickettsia prowazekii – gatunek Gram-ujemnej, tlenowej pałeczki, obligatoryjnego pasożyta wewnątrzkomórkowego, wywołującego tyfus plamisty. Posiada otoczkę. Riketsje przenosi na człowieka wesz ludzka; bakteria może pozostawać nieaktywna w odchodach wszy przez wiele tygodni.
Bakterię odkrył Henrique da Rocha Lima w 1916 roku, i nazwał ją na cześć zmarłego na tyfus kolegi, Stanislausa Prowazka oraz innego zmarłego bakteriologa Howarda T. Rickettsa.

</doc>
<doc id="1894036" url="https://pl.wikipedia.org/wiki?curid=1894036" title="Holden Caulfield">
Holden Caulfield



</doc>
<doc id="1894039" url="https://pl.wikipedia.org/wiki?curid=1894039" title="C/1686 R1">
C/1686 R1

C/1686 R1 – kometa jednopojawieniowa, nie powróci już najprawdopodobniej w okolice Słońca.
Odkrycie i orbita komety.
Kometę C/1686 R1 odkrył Simon van der Stel 12 sierpnia 1686 roku. Kometa osiągnęła swe peryhelium 16 września tegoż roku i znalazła się w odległości 0,33 au od Słońca. Poruszała się po parabolicznej orbicie o nachyleniu 34,97° względem ekliptyki.

</doc>
<doc id="1894043" url="https://pl.wikipedia.org/wiki?curid=1894043" title="Sawa Krypiecki">
Sawa Krypiecki

Sawa Krypiecki – święty mnich prawosławny.
W połowie XV wieku przybył na Ruś z obszaru współczesnej Serbii lub – według innej wersji – z Góry Athos, już jako mnich. Osiedlił się w Pskowie, gdzie został uczniem mnicha Eufrozyna, również późniejszego świętego prawosławnego. Opuścił go jednak, otrzymawszy od niego błogosławieństwo, poszukując jeszcze surowszego trybu życia. Zamieszkał samotnie w uroczysku Krypieckim w okolicach Pskowa. Cały czas spędzał na modlitwie, stale poszcząc. Po kilku latach wybudował w pobliżu swojej pustelni cerkiew św. Jana Teologa. Od tego momentu wokół niego zaczęli gromadzić się naśladowcy, którzy w 1495 przekonali go, by założył monaster, którego patronem również został św. Jan Teolog. Mnich Sawa odmówił jednak przyjęcia godności igumena, zamiast tego wskazując na przełożonego klasztoru jednego ze swoich uczniów – mnicha Kasjana. Mimo tego jego sława świętego ascety rosła; do monasteru, w celu spotkania z nim, przybywali ludzie wszystkich warstw społecznych. Przypisywano mu zdolność leczenia chorych i czynienia wielu innych cudów, również po śmierci.
Należy do Soboru Świętych Pskowskich.

</doc>
<doc id="1894046" url="https://pl.wikipedia.org/wiki?curid=1894046" title="Publiczne stowarzyszenie wiernych">
Publiczne stowarzyszenie wiernych

Publiczne stowarzyszenie wiernych – stowarzyszenie wiernych, erygowane przez kompetentną władzę kościelną.
Stowarzyszenie w którym wierni, czy to duchowni czy świeccy, albo duchowni i świeccy razem, dążą wspólnym wysiłkiem do ożywiania doskonalszego życia, do rozwoju publicznego kultu lub popierania chrześcijańskiej doktryny, albo do podejmowania dzieł apostolatu, mianowicie poczynań związanych z ewangelizacją, wykonywania dzieł pobożności lub miłości lub zmierzających do ożywienia duchem chrześcijańskim porządku.
Władzą kompetentną do erygowania stowarzyszeń publicznych jest:

</doc>
<doc id="1894047" url="https://pl.wikipedia.org/wiki?curid=1894047" title="Cmentarz jeńców wojennych w Sosnowicach">
Cmentarz jeńców wojennych w Sosnowicach

Cmentarz jeńców wojennych – cmentarz położony w Sosnowicach koło Golczewa w województwie zachodniopomorskim. Cmentarz uznany jest za miejsce pamięci narodowej.
Cmentarz.
Cmentarz znajduje się niedaleko miejsca, w którym znajdował się niemiecki obóz jeniecki. Pierwsze upamiętnienie pracujących tam jeńców miało miejsce w roku 1987. Postawiono wówczas duży, betonowy obelisk. W kolejnych latach urządzono tam cmentarz, ustawiono 10 tablic upamiętniających, tych którzy zginęli oraz trzy granitowe krzyże: katolicki, prawosławny i greckokatolicki. Tablice postawione w półokręgu są dedykowane (od lewej): Holendrom, Włochom, Francuzom, Polakom, Rosjanom, Ukraińcom i Białorusinom. Teren ogrodzono drewnianym płotem, postawiono granitową tablicę z napisem: „CMENTARZ JEŃCÓW WOJENNYCH” oraz plan cmentarza i informację o obozie i cmentarzu. Wkoło cmentarza nasadzone zostały tuje.
Obóz.
Budowę obozu rozpoczęto latem 1941 roku, kiedy to zostali przywiezieni pierwsi radzieccy jeńcy. Brak jest danych osobowych o przebywających tam jeńcach i dokładnej liczbie tych osób. W trakcie budowy wybuchła epidemia tyfusu. W sumie w obozie zmarło na pewno około 300 jeńców (według zeznań świadków właśnie na tyfus), jednak dokładna liczba ofiar nie jest znana. Obecnie w miejscu pochówku znajduje się pomnik. 
Obóz składał się z baraków, osobno dla mężczyzn i kobiet, szrajbsztuby-kancelarii i kantyny dla niemieckich oficerów. Jeńcy pracowali w fabryce amunicji oraz w zakładzie renowacji amunicji. Były to zarówno kobiety jak i mężczyźni różnych narodowości: Rosjanie, Ukraińcy, Łotysze, Francuzi, Polacy, Białorusini, Holendrzy i Włosi. Zatrudniano ich głównie przy załadunku i wyładunku wagonów z amunicją.
W magazynach z amunicją znajdowały się pociski różnego asortymentu, bomby, były podobno nawet pociski z gazem trującym, które w lutym 1945 roku zostały załadowane na wagony i wywiezione w nieznanym kierunku. W tym czasie lagier został zaminowany i wysadzony.
W październiku 2013 roku na cmentarzu przeprowadzano wstępne prace badawcze, których celem jest ustalenie tożsamości pochowanych i inwentaryzacja wszystkich pochówków celem ustalenia liczby zmarłych w niewoli.

</doc>
<doc id="1894049" url="https://pl.wikipedia.org/wiki?curid=1894049" title="Konstantin Cziu">
Konstantin Cziu

Konstantin (Kostia) Borisowicz Cziu, ros. Константин (Костя) Борисович Цзю (ur. 19 września 1969 w Sierowie) – rosyjski i australijski bokser. Były czterokrotny mistrz świata kategorii junior półśredniej. Pokonał 14 zawodników o tytuł mistrza świata. Zakończył karierę po porażce z Rickym Hattonem.
W 2011 roku został wprowadzony do Międzynarodowej Galerii Sław Boksu.

</doc>
<doc id="1894050" url="https://pl.wikipedia.org/wiki?curid=1894050" title="Gaz fermionów">
Gaz fermionów



</doc>
<doc id="1894051" url="https://pl.wikipedia.org/wiki?curid=1894051" title="Gaz elektronowy Fermiego">
Gaz elektronowy Fermiego



</doc>
<doc id="1894052" url="https://pl.wikipedia.org/wiki?curid=1894052" title="Siergiej Krianin">
Siergiej Krianin

Siergiej Michajłowicz Krianin (ros. Сергей Михайлович Крянин, ur. 9 lutego 1971 w Wotkińsku) – rosyjski biegacz narciarski, brązowy medalista mistrzostw świta.
Kariera.
Po raz pierwszy na arenie międzynarodowej pojawił się w 1991 roku, startując na mistrzostwach świata juniorów w Reit im Winkl. Wywalczył tam srebrny medal w sztafecie, a na dystansie 30 km stylem dowolnym był dziewiąty.
Jego olimpijskim debiutem były igrzyska w Nagano w 1998 roku. W swoim najlepszym starcie, w biegu pościgowym 10+15 km zajął 25. miejsce. Ponadto wspólnie z Władimirem Legotinem, Aleksiejem Prokurorowem i Siergiejem Czepikowem zajął piąte miejsce w sztafecie 4x10 km. Cztery lata później, podczas igrzysk olimpijskich w Salt Lake City jego najlepszym wynikiem było ósme miejsce w biegu na 30 km techniką dowolną.
W 1999 roku wystartował na mistrzostwach świata w Ramsau zajmując 10. miejsce w biegu na 30 km stylem dowolnym. Swój największym sukces osiągnął podczas mistrzostw świata w Lahti zdobywając brązowy medal w biegu na 50 km stylem dowolnym. W biegu tym uległ jedynie zwycięzcy Johannowi Mühleggowi z Hiszpanii oraz drugiemu na mecie René Sommerfeldtowi z Niemiec. Dwa lata później, na mistrzostwach świata w Val di Fiemme jego najlepszym wynikiem było 21. miejsce w biegu łączonym na 20 km.
Najlepsze wyniki w Pucharze Świata uzyskał w sezonie 1998/1999, kiedy to zajął 41. miejsce w klasyfikacji generalnej. W 2001 roku został mistrzem Rosji w biegu na 50 km.
Osiągnięcia.
Puchar Świata.
Miejsca na podium.
Krianin nigdy nie stawał na podium zawodów Pucharu Świata.

</doc>
<doc id="1894053" url="https://pl.wikipedia.org/wiki?curid=1894053" title="Mantovani">
Mantovani

Annunzio Paolo Mantovani (ur. 15 listopada 1905 w Wenecji, zm. 29 marca 1980 w Tunbridge Wells w Kent) – brytyjski skrzypek, pianista, kierownik orkiestry, dyrygent i kompozytor pochodzenia włoskiego.
W 1925 założył swoją pierwszą orkiestrę w hotelu Metropole w Londynie, na początku lat 30. – Tipica Orchestra. Karierę zawodową rozpoczął mając 17 lat. Pierwszy raz publicznie wystąpił w 1934. W l. 1935–1936 nagrywał dla wytwórni Regal Zonophone. W latach 50. i 60. kierował słynną angielską Mantovani Orchestra, z którą stworzył w muzyce rozrywkowej swój własny styl w ramach sweet music, oparty na specyficznym śpiewnym brzmieniu rozbudowanej sekcji smyczkowej.
W latach 1955–1966 na listach przebojów znalazło się 28 jego albumów. Był pierwszym muzykiem, którego platynowy album stereo został sprzedany w nakładzie miliona egzemplarzy. W 1956 otrzymał nagrodę Ivor Novello Awards za wkład w muzykę popularną. W 1966 otrzymał „diamentową nagrodę” za łączną sprzedaż 50 milionów płyt.
Do największych przebojów w repertuarze Mantovani Orchestra należały: "Charmaine, Moulin Rouge, Wyoming, Greenleeves, Red Sails in the Sunset, Serenade in the Night".

</doc>
<doc id="1894055" url="https://pl.wikipedia.org/wiki?curid=1894055" title="Mickaël Dogbé">
Mickaël Dogbé

Mickaël Dodji Dogbé (ur. 28 listopada 1976 w Paryżu) – togijski piłkarz grający na pozycji napastnika.
Kariera klubowa.
Dogbé urodził się w Paryżu w rodzinie pochodzenia togijskiego. Karierę piłkarską rozpoczął w amatorskim CS Brétigny-sur-Orge. Następnie w 2000 roku przeszedł do Grenoble Foot 38, grającego w trzeciej lidze francuskiej. W 2001 roku awansował z nim do Ligue 2, a w 2002 roku odszedł do AS Saint-Étienne. W 2004 roku awansował z Saint-Étienne do Ligue 1, ale po sezonie odszedł do trzecioligowego FC Rouen.
Od 2005 roku Dogbé zaczął występować w Zjednoczonych Emiratach Arabskich. W sezonie 2005/2006 grał w Bani Yas Club, a następnie odszedł do Al-Nasr Dubaj. Z kolei w sezonie 2007/2008 występował w Al-Fujairah SC, z którego na początku 2008 roku został wypożyczony do US Boulogne.
W połowie 2008 roku Dogbé przeszedł do egipskiego Tala’ea El-Gaish SC. Następnie grał w Haras El-Hodood SC, US Fleury-Mérogis, Linas-Montlhéry ESA i FC Vevey Sports 05.
Kariera reprezentacyjna.
W reprezentacji Togo Dogbé zadebiutował w 2001 roku. W 2002 roku był podstawowym zawodnikiem podczas Pucharu Narodów Afryki 2002 i wystąpił na nim w 3 spotkaniach: z Wybrzeżem Kości Słoniowej (0:0), z Demokratyczną Republiką Konga (0:0) i z Kamerunem (0:3). W 2006 roku został powołany do kadry Togo na Puchar Narodów Afryki 2006. Na tym turnieju wystąpił w jednym meczu, z DR Konga (0:2).

</doc>
<doc id="1894056" url="https://pl.wikipedia.org/wiki?curid=1894056" title="Sawwacjusz Twerski">
Sawwacjusz Twerski

Sawwacjusz Twerski (ur. około połowy XIV wieku – zm. ok. 1438) – święty mnich prawosławny.
Życie zakonne rozpoczął w monasterze Wniebowstąpienia Pańskiego w Orszy. W latach 80. XIV wieku opuścił klasztor, by udać się na pielgrzymkę do Jerozolimy. Poznał tam miejscowe tradycje monastyczne, w tym samotne życie mnichów na pustyni. Po powrocie na Ruś postanowił naśladować na jej terytorium mnichów, jakich spotkał w Jerozolimie i okolicach. Jego ojciec duchowny, biskup pskowski Arseniusz, udzielił mu błogosławieństwa na opuszczenie klasztoru. Wówczas mnich Sawwacjusz zamieszkał samotnie w lesie nad rzeką Orszą, w wykopanej przez siebie pieczarze. Wkrótce w pobliżu miejsca, gdzie żył, zaczęli osiedlać się jego naśladowcy. Tak powstał monaster św. Sawwacjusza. Mnisi z tego klasztoru pozostawali w kontakcie ze wspólnotami monastycznymi powołanymi przez św. Sergiusza z Radoneża i Korneliusza Komelskiego. Monaster św. Sawwacjusza był jednym z ośrodków życia monastycznego o wyjątkowo surowej regule.
Sam Sawwacjusz posiadał wielu uczniów duchownych, spośród których część została kanonizowana. Uważany był za cudotwórcę, również po śmierci przy jego relikwiach miały mieć miejsce liczne cuda. Został pochowany w klasztorze, który założył, po jego likwidacji w XVIII w. jego szczątki przeniesiono do parafialnej cerkwi św. Sawwacjusza. Zaginęły one, gdy świątynia została zniszczona.

</doc>
<doc id="1894057" url="https://pl.wikipedia.org/wiki?curid=1894057" title="Mickael Dogbe">
Mickael Dogbe



</doc>
<doc id="1894059" url="https://pl.wikipedia.org/wiki?curid=1894059" title="Norma personalistyczna">
Norma personalistyczna



</doc>
<doc id="1894061" url="https://pl.wikipedia.org/wiki?curid=1894061" title="Ron Spanuth">
Ron Spanuth

Ron Spanuth (ur. 25 marca 1980 r. w Ruhla) – niemiecki biegacz narciarski, brązowy medalista mistrzostw świata i mistrz świata juniorów.
Kariera.
Pierwszy raz na arenie międzynarodowej Ron Spanuth pojawił się w 1997 roku podczas mistrzostwach świata juniorów w Canmore, gdzie był jedenasty w biegu na 10 km techniką klasyczną. Na rozgrywanych rok później mistrzostwach świata juniorów w Sankt Moritz był czwarty w biegu na 10 km stylem dowolnym, a na dystansie 30 km klasykiem był piętnasty. Jeszcze dwukrotnie startował na imprezach tego cyklu, zdobywając dwa złote medale. Najpierw zwyciężył w sztafecie na mistrzostwach świata juniorów w Saalfelden w 1999 roku, a podczas mistrzostw świata juniorów w Štrbskim Plesie rok później zdobył złoty medal w biegu na 10 km techniką dowolną. Na tej ostatniej imprezie był też piąty w biegu na 30 km stylem klasycznym.
W Pucharze Świata zadebiutował 27 grudnia 1999 roku Engelbergu, zajmując 78. miejsce w sprincie stylem klasycznym. Pierwsze pucharowe punkty zdobył 10 stycznia 2001 roku w Soldier Hollow, plasując się na czwartym miejscu w biegu na 30 stylem dowolnym. Walkę o podium przegrał ze swym rodakiem René Sommerfeldtem. W sezonie 2000/2001 punktował jeszcze dwukrotnie (plasując się w trzeciej dziesiątce) i w klasyfikacji generalnej zajął ostatecznie 61. miejsce. Był to jedyny sezon PŚ, w którym Niemiec zdobywał punkty.
W lutym 2001 roku brał udział w mistrzostwach świata w Lahti. Osiągnął tam największy sukces w swojej karierze, wspólnie z Jensem Filbrichem, Andreasem Schlütterem i René Sommerfeldtem zdobywając brązowy medal w sztafecie. Na tych samych mistrzostwach zajął także 25. miejsce w biegu łączonym na 20 km oraz 18. miejsce na dystansie 50 km techniką dowolną. Nigdy nie startował na igrzyskach olimpijskich. W 2002 roku zakończył karierę.
Osiągnięcia.
Puchar Świata.
Miejsca na podium.
Spanuth nigdy nie stawał na podium zawodów Pucharu Świata.

</doc>
<doc id="1894068" url="https://pl.wikipedia.org/wiki?curid=1894068" title="Urban Lindgren">
Urban Lindgren

Erik Urban Lindgren (ur. 18 kwietnia 1973 r. w Morjärv) – szwedzki biegacz narciarski, srebrny medalista mistrzostw świata.
Kariera.
Igrzyska olimpijskie w Salt Lake City w 2002 roku były pierwszymi i zarazem ostatnimi w jego karierze. Zajął tam 17. miejsce w biegu na 15 km techniką klasyczną oraz trzynaste miejsce w sztafecie 4 x 10 km.
W 2001 roku wystartował na mistrzostwach świata w Lahti. Osiągnął tam największy sukces w swojej karierze wspólnie z Mathiasem Fredrikssonem, Magnusem Ingessonem i Perem Elofssonem zdobywając brązowy medal w sztafecie. Na tych samych mistrzostwach zajął także 25. miejsce w biegu na 15 km stylem klasycznym oraz 14. miejsce na dystansie 30 km techniką klasyczną. Na kolejnych mistrzostwach świata już nie startował.
Najlepsze wyniki w Pucharze Świata uzyskał w sezonie 1999/2000, kiedy to zajął 35. miejsce w klasyfikacji generalnej.
W 2002 roku zakończył karierę.
Osiągnięcia.
Puchar Świata.
Miejsca na podium.
Lindgren nigdy nie stawał na podium indywidualnych zawodów Pucharu Świata.

</doc>
<doc id="1894070" url="https://pl.wikipedia.org/wiki?curid=1894070" title="Azerbejdżan na Zimowych Igrzyskach Olimpijskich 2010">
Azerbejdżan na Zimowych Igrzyskach Olimpijskich 2010

Azerbejdżan na Zimowych Igrzyskach Olimpijskich 2010 – występ kadry sportowców reprezentujących Azerbejdżan na igrzyskach olimpijskich w Vancouver w 2010 roku.
W kadrze znalazło się dwoje zawodników – kobieta i mężczyzna. Oboje wystąpili w slalomie i slalomie gigancie w narciarstwie alpejskim. Azerscy reprezentanci nie ukończyli slalomu, zostali sklasyfikowani tylko w slalomie gigancie. W rywalizacji kobiet Gaia Bassani Antivari zajęła 66. miejsce, a w rywalizacji mężczyzn Cedric Notz uplasował się na 79. pozycji.
Chorążym reprezentacji Azerbejdżanu podczas ceremonii otwarcia igrzysk w Vancouver był wiceprzewodniczący Federacji Sportów Zimowych Azerbejdżanu, Fuad Quliyev, a podczas ceremonii zamknięcia rolę chorążego pełniła szefowa misji olimpijskiej, Könül Nurullayeva.
Był to czwarty start reprezentacji Azerbejdżanu na zimowych igrzyskach olimpijskich i ósmy start olimpijski, wliczając w to letnie występy. Były to zarazem pierwsze zimowe igrzyska, podczas których w kadrze Azerbejdżanu nie znalazł się ani jeden reprezentant w łyżwiarstwie figurowym.
Tło startu.
Występy na poprzednich igrzyskach.
Organizacją udziału reprezentacji Azerbejdżanu zajmuje się Narodowy Komitet Olimpijski Republiki Azerbejdżanu, który został powołany w 1992 roku. Rok później komitet został członkiem Międzynarodowego Komitetu Olimpijskiego.
W latach 1952–1988 azerscy sportowcy uczestniczyli w zawodach olimpijskich jako reprezentanci Związku Socjalistycznych Republik Radzieckich, a w 1992 roku jako reprezentanci Wspólnoty Niepodległych Państw. Jako niepodległe państwo reprezentacja zadebiutowała w 1996 roku, podczas letnich igrzysk olimpijskich w Atlancie. Wówczas kadra liczyła 23 sportowców (20 mężczyzn i 3 kobiety), którzy wystąpili w dziewięciu dyscyplinach sportowych. Pierwszym azerskim medalistą olimpijskim został na tych igrzyskach Namiq Abdullayev, który zdobył srebro w zapasach w stylu wolnym w kategorii 52 kg.
Debiut reprezentacji Azerbejdżanu na zimowych igrzyskach olimpijskich nastąpił w 1998 roku, podczas igrzysk w Nagano. Reprezentacja liczyła wówczas czworo łyżwiarzy figurowych, którzy wystąpili w trzech konkurencjach. W rywalizacji solistek Julija Worobjowa zajęła wówczas 16. miejsce, tak samo w rywalizacji solistów Igor Paszkiewicz. Azerska para sportowa w swojej konkurencji została sklasyfikowana na 18. pozycji.
Podczas igrzysk w Salt Lake City azerską reprezentację stanowiło czworo zawodników – troje łyżwiarzy figurowych i jeden narciarz alpejski. Tym razem najlepszym wynikiem azerskich sportowców było 17. miejsce Kristin Fraser i Igora Łukanina w rywalizacji par tanecznych.
Fraser i Łukanin reprezentowali również Azerbejdżan podczas kolejnej edycji zimowych igrzysk, w 2006 roku w Turynie. Byli oni na tych igrzyskach jedynymi reprezentantami Azerbejdżanu. Wystąpili w rywalizacji par tanecznych i zostali w niej sklasyfikowani na 19. pozycji.
Występy w mistrzostwach świata w sezonie przedolimpijskim.
W 2009 roku przeprowadzone zostały mistrzostwa świata w narciarstwie alpejskim w Val d'Isère. W zawodach tych wystąpili Gaia Bassani Antivari i Cedric Notz. Antivari zajęła 51. miejsce w slalomie gigancie, natomiast w slalomie nie ukończyła pierwszego przejazdu. Z kolei Notz był 56. w slalomie i 78. w slalomie gigancie.
W sezonie przedolimpijskim rozegrane zostały mistrzostwa świata w łyżwiarstwie figurowym w Los Angeles. Wystąpiło w nich troje reprezentantów Azerbejdżanu – Emma Hagiewa (32. miejsce w rywalizacji solistek) oraz Kristin Fraser i Igor Łukanin (18. miejsce w konkurencji par tanecznych). Ci sami zawodnicy, a także Nadine Ahmed i Bruce Porter, wzięli również udział w rozegranych w tym samym roku mistrzostwach Europy w Helsinkach. Hagiewa była 30. wśród solistek, natomiast w konkursie par tanecznych Fraser i Łukanin zajęli 9. miejsce, a Ahmed i Porter 27. miejsce. Żaden z azerskich łyżwiarzy nie znalazł się w składzie reprezentacji na igrzyska w Vancouver. Fraser i Łukanin, którzy uczestniczyli w dwóch poprzednich igrzyskach, zakończyli sportową karierę. Z kolei pozostali zawodnicy napotkali problemy w związku z nowo wprowadzonymi wymogami ISU odnośnie do zmiany obywatelstwa i reprezentowania obcego kraju. Wszystko to doprowadziło do tego, że po raz pierwszy w historii Azerbejdżan wystąpił na zimowych igrzyskach olimpijskich, nie mając w składzie żadnego przedstawiciela w łyżwiarstwie figurowym.
Kwalifikacje olimpijskie.
Okres kwalifikacyjny do igrzysk w Vancouver w przypadku narciarzy alpejskich trwał od lipca 2008 do 25 stycznia 2010. Kwalifikację olimpijską do zawodów w slalomie, slalomie gigancie i zjeździe uzyskali alpejczycy, którzy w tym okresie zdobyli przynajmniej 500 punktów do listy rankingowej publikowanej przez Międzynarodową Federację Narciarską. Z kolei, aby zakwalifikować się do supergiganta i superkombinacji należało zdobyć przynajmniej 120 punktów w tych konkurencjach. 
Żadnego z tych kryteriów nie spełnili reprezentanci Azerbejdżanu, wobec czego musieli starać się o kwalifikację na igrzyska olimpijskie według kolejnego kryterium. Zgodnie z nim, do olimpijskich zawodów w slalomie i slalomie gigancie zostali zakwalifikowani zawodnicy, którzy wystąpili w mistrzostwach świata w Val d'Isère w 2009 roku oraz w okresie kwalifikacyjnym zdobyli przynajmniej 140 punktów FIS. Również i te kryteria nie zostały spełnione przez azerskich reprezentantów, gdyż oboje nie zdobyli takiej liczby punktów. Możliwość startu olimpijskiego w slalomie i slalomie gigancie uzyskali dzięki przydzieleniu Azerbejdżanowi podstawowej kwoty narodowej.
Prawa transmisyjne.
Prawa do transmisji zimowych igrzyskach olimpijskich w Vancouver miał azerski publiczny nadawca radiowo-telewizyjny, İctimai Televiziya və Radio Yayımları Şirkəti, będący członkiem Europejskiej Unii Nadawców. Ponadto transmisje za pośrednictwem telewizji kablowej i satelitarnej oraz transmisje internetowe prowadziła stacja Eurosport.
Stroje olimpijczyków.
Stroje azerskich olimpijczyków i delegatów składały się z białych kurtek, białych czapek z nausznikami i kolorowych spodni, z niebieskimi, zielonymi i czerwonymi motywami paisley na białym tle. Kolory na spodniach odwzorowywały barwy z azerskiej flagi narodowej. Za stroje odpowiadała firma „Carry”.
Po ceremonii otwarcia igrzysk kolorowe spodnie azerskich reprezentantów przyciągnęły uwagę mediów zagranicznych i wywołały falę komentarzy – niektórych krytycznych, niektórych wyrażających podziw wobec kreatywności. Większość ekspertów ze świata mody negatywnie oceniła kreację. Charakterystyczny wygląd strojów olimpijczyków z Azerbejdżanu, podobnie jak i olimpijczyków z Czech, zainteresował m.in. Scotta Woodwortha, właściciela Loudmouth Golf, producenta odzieży sportowej.
Udział w ceremoniach otwarcia i zamknięcia igrzysk.
Funkcję chorążego reprezentacji Azerbejdżanu podczas ceremonii otwarcia igrzysk w Vancouver, przeprowadzonej 12 lutego 2010 w hali BC Place Stadium, pełnił wiceprzewodniczący Federacji Sportów Zimowych Azerbejdżanu, Fuad Quliyev, a podczas ceremonii zamknięcia, zorganizowanej 28 lutego 2010, azerską flagę niosła szefowa misji olimpijskiej, Könül Nurullayeva. Reprezentacja Azerbejdżanu weszła na stadion olimpijski jako dziewiąta w kolejności – pomiędzy ekipami z Austrii i Białorusi.
Skład reprezentacji.
Narciarstwo alpejskie.
Konkurencje alpejskie na igrzyskach olimpijskich w Vancouver odbyły się w dniach 15–27 lutego 2010 w Whistler Creekside. Reprezentanci Azerbejdżanu wystąpili w czterech konkurencjach – slalomie i slalomie gigancie kobiet i mężczyzn. Reprezentację stanowili: Gaia Bassani Antivari – Włoszka, od 2008 roku reprezentująca Azerbejdżan oraz urodzony w Szwajcarii Cedric Notz.
Pierwszą konkurencją, w której wziął udział reprezentant Azerbejdżanu, był slalom gigant mężczyzn. Rywalizację przeprowadzono 23 lutego. Cedric Notz w pierwszym przejeździe uzyskał 79. rezultat, a w drugim 74. Łącznie pozwoliło mu to na zajęcie 72. miejsca w gronie 81 sklasyfikowanych zawodników. Do zwycięzcy zawodów, Carlo Janki, stracił 28,15 s. Przez następne dwa dni rozgrywano tę konkurencję wśród kobiet. Po pierwszym przejeździe Gaia Bassani Antivari zajmowała 66. miejsce, w drugim uzyskała 57. rezultat. Finalnie dało jej to 57. miejsce w gronie 60 sklasyfikowanych zawodniczek. Do mistrzyni olimpijskiej, Viktorii Rebensburg, straciła 29,76 s.
Dzień po zakończeniu rywalizacji w slalomie gigancie kobiet przeprowadzono zawody w slalomie kobiet. Startująca w nich Gaia Bassani Antivari zakończyła swój udział po pierwszym przejeździe, którego nie ukończyła, wobec czego nie została sklasyfikowana. Taka sama sytuacja miała miejsce w slalomie mężczyzn, rozegranym 27 lutego. Uczestniczący w zawodach Cedric Notz nie ukończył pierwszego przejazdu i nie został sklasyfikowany.

</doc>
<doc id="1894071" url="https://pl.wikipedia.org/wiki?curid=1894071" title="Eufrozyn Pskowski">
Eufrozyn Pskowski

Eufrozyn lub Eleazar Pskowski (ur. w 1386 w Widielebiu k. Pskowa, zm. 15 maja 1481 w okolicach Pskowa) – święty mnich prawosławny. 
Wbrew woli rodziców, którzy pragnęli, by założył rodzinę, udał się w młodym wieku do Monasteru Snietogorskiego w Pskowie i złożył tam wieczyste śluby zakonne. Pragnąc jednak jeszcze surowszej ascezy, około 1425 opuścił wspólnotę i, mając błogosławieństwo przełożonego klasztoru, zamieszkał samotnie nad rzeką Tołwą, w okolicach Pskowa. W odróżnieniu jednak od mnichów-pustelników, którzy odmawiali wszelkiego kontaktu ze światem zewnętrznym, mnich Eufrozyn chętnie przyjmował wszystkich ludzi, którzy poszukiwali u niego rady i wsparcia duchowego. Opracował również własną wersję reguły życia w skitach. 
Wokół pojedynczej celi mnicha Eufrozyna zaczęli osiedlać się jego naśladowcy, którzy w 1447 nakłonili go do wzniesienia cerkwi Trzech Świętych Hierarchów i św. Onufrego, wokół której powstał monaster Przemienienia Pańskiego nazwany później także imieniem twórcy. Zakonnicy pragnęli, by ich przełożonym został sam Eufrozyn, ten jednak odmówił, wyznaczając zamiast siebie swojego ucznia, mnicha Ignacego. Sam oddalił się ze wspólnoty i osiedlił się w lesie w pobliżu klasztoru. Nadal przyjmował uczniów duchowych, wśród których byli późniejsi święci prawosławni, mnisi Sawa Krypiecki, Dosyteusz Wierchnieostrowski, Onufry Malski, Hilarion Gdowski, Charyton Kudyński i Joachim z Ołocza. Zmarł 15 maja 1481.

</doc>
<doc id="1894072" url="https://pl.wikipedia.org/wiki?curid=1894072" title="Plebiscyt Gazety Olsztyńskiej">
Plebiscyt Gazety Olsztyńskiej

Plebiscyt „Gazety Olsztyńskiej” na 10 najpopularniejszych sportowców województwa warmińsko-mazurskiego ma na celu wyłonienie najlepszych sportowców danego roku kalendarzowego w województwie warmińsko-mazurskim (dawniej w tzw. dużym województwie olsztyńskim, a następnie tzw. małym województwie olsztyńskim), organizowany przez redakcję Gazety Olsztyńskiej. Pierwsza edycja konkursu została przeprowadzona w 1954, a wygrał ją Ryszard Woliński, lekkoatleta. W 1956 oraz w latach 1976-1981 plebiscytu nie organizowano.
W plebiscycie głosują czytelnicy „Gazety Olsztyńskiej”, którzy wskazują w odpowiedniej kolejności 10 nazwisk na wydrukowanych w gazecie kuponach. Wyniki ogłaszane są na tradycjnym Balu Sportowca, który odbywa się pod koniec stycznia lub już w lutym.
Najwięcej zwycięstw w plebiscycie zgromadził dotychczas Krzysztof Hołowczyc, który triumfował 11 razy. W 2006 sportowcem 60-lecia uznano Mariana Bublewicza.
Przy okazji plebiscytu wyłania się także m.in. najpopularniejszego sportowca Olsztyna, trenera roku, wydarzenie sportowe roku oraz piłkarza roku w województwie. W 2009 w kategoriach tych triumfowali odpowiednio taekwondoka Dariusz Idzikowski, trener piłki siatkowej Sergiusz Salski, turniej siatkówki plażowej Mazury Open w Starych Jabłonkach oraz piłkarz Mazura Ełk, Bartłomiej Wierzbicki.

</doc>
<doc id="1894074" url="https://pl.wikipedia.org/wiki?curid=1894074" title="Magnus Ingesson">
Magnus Ingesson

Bengt Magnus Ingesson (ur. 18 lutego 1971 r. w Luleå) – szwedzki biegacz narciarski, srebrny medalista mistrzostw świata.
Kariera.
Igrzyska olimpijskie w Salt Lake City w 2002 roku były pierwszymi i zarazem ostatnimi w jego karierze. Zajął tam 8. miejsce w biegu na 15 km techniką klasyczną oraz 16. miejsce na dystansie 50 km stylem klasycznym.
W 2001 roku wystartował na mistrzostwach świata w Lahti. Osiągnął tam największy sukces w swojej karierze wspólnie z Mathiasem Fredrikssonem, Urbanem Lindgrenem i Perem Elofssonem zdobywając brązowy medal w sztafecie 4 x 10 km. Jego najlepszym indywidualnym wynikiem na tych mistrzostwach było 9. miejsce w biegu na 15 km stylem klasycznym. Dwa lata później, podczas mistrzostw świata w Val di Fiemme w swoim najlepszym starcie, w biegu łączonym na 20 km zajął zaledwie 31. miejsce. Na kolejnych mistrzostwach świata już nie startował.
Najlepsze wyniki w Pucharze Świata uzyskał w sezonie 1999/2000, kiedy to zajął 42. miejsce w klasyfikacji generalnej.
Osiągnięcia.
Puchar Świata.
Miejsca na podium.
Ingesson nigdy nie stawał na podium zawodów Pucharu Świata.

</doc>
<doc id="1894075" url="https://pl.wikipedia.org/wiki?curid=1894075" title="12. ceremonia wręczenia Orłów">
12. ceremonia wręczenia Orłów

12. ceremonia wręczenia Orłów za rok 2009, miała miejsce 1 marca 2010 roku, w Teatrze Polskim w Warszawie. Ceremonię wręczenia nagród poprowadził Maciej Stuhr.
Ogłoszenie nominacji do nagród nastąpiło 1 lutego br. O nominację do nagrody tegorocznie ubiegało się 30 filmów. Polskie Nagrody Filmowe zostały wręczone w siedemnastu kategoriach.
Podczas ceremonii, Prezydent Polskiej Akademii Filmowej Agnieszka Holland została wybrana na drugą kadencję.
Tegorocznie najwięcej nominacji – aż 13 – otrzymał film "Rewers" w reżyserii Borysa Lankosza. W przeszłości, również 13 nominacji otrzymał film "Pianista" Romana Polańskiego. O osiem nagród w ty roku ubiegać się może "Dom zły" Wojciecha Smarzowskiego. Siedem nominacji otrzymał obraz "Wojna polsko-ruska" w reżyserii Xawerego Żuławskiego. Trzy z wyżej wymienionych tytułów otrzymało nominację w kategorii najlepszy film.
Tegorocznie dwie nominacje do nagrody otrzymała Krystyna Janda. Aktorka została nominowana w dwóch kategoriach: najlepsza główna rola kobieca (za rolę w filmie "Tatarak") oraz najlepsza drugoplanowa rola kobieca (za rolę w "Rewersie"). 
W kategorii głównej roli kobiecej nominacje otrzymały również: Agata Buzek, za rolę w filmie "Rewers" (jest to druga nominacja dla aktorki do nagrody), oraz Kinga Preis, za występ w filmie "Dom zły" (to dziewiąta nominacja dla aktorki, która jest również trzykrotną laureatką Orłów).
O nagrodę w kategorii drugoplanowej roli kobiecej, nominowane zostały również: Anna Polony, za film "Rewers" (pierwsza nominacja do nagrody), oraz Sonia Bohosiewicz, za rolę w filmie "Wojna polsko-ruska" (trzecia nominacja do nagrody).
Drugie nominację w karierze do nagrody otrzymali tegorocznie nominowani w kategorii najlepsza główna rola męska, są to: Borys Szyc, za rolę w filmie "Wojna polsko-ruska", Marian Dziędziel, za film "Dom zły" oraz Marcin Dorociński, za występ w filmie "Rewers".
O nagrodę w kategorii najlepsza drugoplanowa rola męska ubiegali się: Janusz Gajos za film "Mniejsze zło", Robert Więckiewicz za rolę w "Dom zły" oraz Adam Woronowicz za rolę w filmie "Rewers". Dla Woronowicza to pierwsza nominacja do Orłów.
Siódmą nominację do nagrody tegorocznie otrzymał operator filmowy, Krzysztof Ptak. Ósmą nominację otrzymała montażysta Elżbieta Kurkowska, podobnie jak kompozytor Wojciech Kilar.
Najwięcej nagród – aż 8 – otrzymał faworyt nominacji, obraz "Rewers" w reżyserii Borysa Lankosza. Film otrzymał nagrody m.in. za najlepszy film i scenariusz. Cztery nagrody przypadły twórcom filmu "Dom zły" w reżyserii Wojciecha Smarzowskiego, który odebrał nagrodę za najlepszą reżyserię.
Najlepsze role kobiece zagrały Agata Buzek i Anna Polony, aktorki filmu "Rewers". Orła za główną rolę męską otrzymał Borys Szyc, za grę w filmie "Wojna polsko-ruska". Nagrodę za drugoplanową rolę męską odebrał Janusz Gajos, za występ w filmie "Mniejsze zło".
Nagrodę za osiągnięcia życia przyznano Jerzymu Stefanowi Stawińskiemu.

</doc>
<doc id="1894079" url="https://pl.wikipedia.org/wiki?curid=1894079" title="Indie na Zimowych Igrzyskach Olimpijskich 2010">
Indie na Zimowych Igrzyskach Olimpijskich 2010

Indie na Zimowych Igrzyskach Olimpijskich 2010 – występ kadry sportowców reprezentujących Indie na igrzyskach olimpijskich w Vancouver w 2010 roku.
W kadrze znalazło się trzech zawodników. Reprezentanci Indii wystąpili w trzech dyscyplinach sportowych – biegach narciarskich, narciarstwie alpejskim i saneczkarstwie.
Funkcję chorążego reprezentacji Indii podczas ceremonii otwarcia igrzysk pełnił saneczkarz Shiva Keshavan, a podczas ceremonii zamknięcia – biegacz narciarski Tashi Lundup. Reprezentacja Indii weszła na stadion olimpijski jako 37. w kolejności – pomiędzy ekipami z Islandii i Iranu.
Był to 8. start reprezentacji Indii na zimowych igrzyskach olimpijskich i 31. start olimpijski, wliczając w to letnie występy.

</doc>
<doc id="1894082" url="https://pl.wikipedia.org/wiki?curid=1894082" title="Kati Venäläinen">
Kati Venäläinen

Kati Susanna Venäläinen z d. Sundqvist (ur. 15 lutego 1975 r. w Noormarkku) – fińska biegaczka narciarska, srebrna medalistka mistrzostw świata.
Kariera.
Po raz pierwszy na arenie międzynarodowej pojawiła się w 1995 roku, podczas mistrzostw świata juniorów w Gällivare. Zdobyła tam brązowy medal w sztafecie, była siódma w biegu na 5 km techniką klasyczną, a w biegu na 15 km stylem dowolnym zajęła 24. miejsce.
Jej olimpijskim debiutem były igrzyska w Nagano w 1998 roku, gdzie zajęła 41. miejsce w biegu na 15 km techniką klasyczną. Cztery lata później, podczas igrzysk olimpijskich w Salt Lake City osiągnęła swój najlepszy indywidualny wynik zajmując 16. miejsce w biegu łączonym na 10 km. Startowała także na igrzyskach olimpijskich w Turynie w 2006 roku. W swoim najlepszym starcie indywidualnym, w sprincie techniką dowolną zajęła 29. miejsce. Ponadto wraz z koleżankami z reprezentacji zajęła 7. miejsce w sztafecie, podobnie jak to miało miejsce w Salt Lake City.
W 1997 roku wystartowała na mistrzostwach świata w Trondheim zajmując 35. miejsce w biegu na 15 km stylem dowolnym. Dwa lata później, podczas mistrzostw świata w Ramsau także plasowała się w okolicach trzydziestego miejsca. Swój największy sukces w karierze osiągnęła na mistrzostwach świata w Lahti w 2001 roku, gdzie wywalczyła srebrny medal w sprincie techniką dowolną, ulegając jedynie swej rodaczce Pirjo Manninen. Mistrzostwa świata w Val di Fiemme w 2003 roku były ostatnimi w jej karierze. W sprincie techniką dowolną była piętnasta, a w biegu łączonym na 10 km zajęła 27. miejsce.
Najlepsze wyniki w Pucharze Świata osiągnęła w sezonie 2000/2001, kiedy to zajęła 20. miejsce w klasyfikacji generalnej.

</doc>
<doc id="1894083" url="https://pl.wikipedia.org/wiki?curid=1894083" title="Marne (Niemcy)">
Marne (Niemcy)

Marne – miasto w północnych Niemczech w kraju związkowym Szlezwik-Holsztyn, w powiecie Dithmarschen, siedziba Związku Gmin Marne-Nordsee..

</doc>
<doc id="1894084" url="https://pl.wikipedia.org/wiki?curid=1894084" title="Dee Dee Trotter">
Dee Dee Trotter



</doc>
<doc id="1894085" url="https://pl.wikipedia.org/wiki?curid=1894085" title="Cristina Paluselli">
Cristina Paluselli

Cristina Paluselli (ur. 23 października 1973 r. w Trydencie) – włoska biegaczka narciarska, brązowa medalistka mistrzostw świata.
Kariera.
Jej olimpijskim debiutem były igrzyska w Salt Lake City w 2002 roku, gdzie zajęła 39. miejsce w biegu na 10 km techniką klasyczną i nie ukończyła biegu łączonego na 10 km. Cztery lata później, podczas igrzysk olimpijskich w Turynie ponownie zajęła 39. miejsce w biegu na 10 km. Był to jej jedyny występ na tych igrzyskach oraz ostatni start olimpijski w karierze.
W 1995 roku wystartowała na mistrzostwach świata w Thunder Bay zajmując 34. miejsce w biegu na 15 km stylem klasycznym. Nie startowała na mistrzostwach świata Trondheim oraz na mistrzostwach w Ramsau, wzięła za to udział w mistrzostwach świata w Lahti w 2001 roku. Osiągnęła tam swój największy sukces w karierze wspólnie z Gabriellą Paruzzi, Sabiną Valbusą i Stefanią Belmondo zdobywając brązowy medal w sztafecie 4x5 km. Jej najlepszym indywidualnym wynikiem na tych mistrzostwach było 19. miejsce w biegu na 15 km techniką klasyczną. Startowała także na mistrzostwach świata w Val di Fiemme w 2003 roku w swoim najlepszym starcie, w biegu na 15 km zajęła 16. miejsce. Na kolejnych mistrzostwach świata już nie startowała.
Najlepsze wyniki w Pucharu Świata osiągnęła w sezonie 2000/2001, kiedy to zajęła 30. miejsce w klasyfikacji generalnej.
Od sezonu 2003/2004 do sezonu 2005/2006 startowała w zawodach Worldloppet, za każdym razem triumfując w klasyfikacji generalnej. Wygrała łącznie 10 maratonów narciarskich: włoski Marcialonga w 2005 i 2006 roku, czeski Jizerská Padesátka w 2004, 2005 i 2006 roku, włoski La Sgambeda w 2005 r., norweski Birkebeinerrennet w 2005 roku oraz niemiecki König Ludwig Lauf w 2004 i 2005 oraz szwedzki Bieg Wazów w 2006 roku.
Osiągnięcia.
Puchar Świata.
Miejsca na podium.
Paluselli nigdy nie stawała na podium indywidualnych zawodów Pucharu Świata.

</doc>
<doc id="1894089" url="https://pl.wikipedia.org/wiki?curid=1894089" title="Nikander Pskowski">
Nikander Pskowski

Nikander Pskowski, imię świeckie: Nikon (ur. 24 lipca 1507 w Widielebiu – zm. 24 września 1581 w okolicach Pskowa) – święty mnich prawosławny.
Pochodził z rodziny chłopskiej, jego brat Arseniusz również został prawosławnym mnichem. Już w młodym wieku postanowił naśladować Eufrozyna Pskowskiego, zakonnika, który pochodził z tej samej wsi, co on. W wieku siedemnastu lat, po śmierci ojca, przekonał matkę, by rozdała cały spadek po mężu i została mniszką. Sam natomiast udał się na pielgrzymkę po klasztorach ziemi pskowskiej, odwiedzając groby świętych zakonników Sawy Krypieckiego i Eufrozyna Pskowskiego.
Przez krótki czas przebywał w Pskowie, gdzie chciał podnieść swój poziom wykształcenia i lepiej poznać Biblię. Pewnego dnia, modląc się w cerkwi, miał usłyszeć głos od ołtarza, który wzywał go, by udał się do klasztoru, jaki wskaże mu chłop imieniem Fiodor. Ten wskazał mu pustelnię nad rzeką Demianką, w okolicach Pskowa. Po kilku latach w tym miejscu, wciąż jako posłusznik, dołączył do monasteru założonego przez św. Sawę Krypieckiego. Jego przełożony początkowo nie chciał go przyjąć z powodu jego słabego stanu zdrowia. Zgodził się jednak, gdy ujrzał Nikona modlącego się usilnie na grobie założyciela klasztoru. W tym samym klasztorze Nikon złożył śluby wieczyste z imieniem Nikander. 
Mnich Nikander, choć formalnie członek wspólnoty monastycznej, prowadził życie samotnicze w sąsiedztwie klasztoru. Miał mieć wizje innych świętych zakonników i być kuszonym przez diabły. Kilkakrotnie napadali go złodzieje, zabierając z jego celi jego ikony i księgi teologiczne. Ostatecznie, mając błogosławieństwo przełożonego, opuścił klasztor i wrócił do pustelni, w której rozpoczął życie monastyczne. Nie zerwał jednak kontaktu z poprzednim monasterem - kilkakrotnie wędrował między dwoma klasztorami. Osiem lat przed śmiercią udał się do monasteru św. Damiana w Pskowie, by złożyć śluby wielkiej schimy. Już wtedy uważany był za świętego, wielu mieszkańców miasta udawało się do niego po wsparcie duchowe i radę.
Przewidując rychłą śmierć, schimnich Nikander poprosił diakona Piotra, posługującego w żeńskim monasterze w Porchowie, by wzniósł na jego grobie cerkiew i umieścił w niej ikonę Zwiastowania. Zmarł 24 września 1581. Trzy lata później przy świątyni, jaka powstała na miejscu jego pochówku, powstał męski monaster.

</doc>
