<doc id="1894090" url="https://pl.wikipedia.org/wiki?curid=1894090" title="Litwa na Zimowych Igrzyskach Olimpijskich 2010">
Litwa na Zimowych Igrzyskach Olimpijskich 2010

Litwa na Zimowych Igrzyskach Olimpijskich 2010 – występ narodowej reprezentacji Litwy na zimowych igrzyskach olimpijskich w Vancouver w 2010 roku.
W kadrze znalazło się sześcioro zawodników – czterech mężczyzn i dwie kobiety. Wystąpili oni w dziesięciu konkurencjach olimpijskich w trzech dyscyplinach sportowych – biathlonie, biegach narciarskich i narciarstwie alpejskim. Reprezentanci Litwy nie zdobyli medali, ich najlepszym rezultatem w Vancouver było 18. miejsce Modestasa Vaičiulisa i Mantasa Strolii w sztafecie sprinterskiej mężczyzn. Najlepszym miejscem w konkurencjach indywidualnych była 25. pozycja Diany Rasimovičiūtė w biathlonowym sprincie kobiet. Vaičiulis był najmłodszym reprezentantem Litwy na igrzyskach w Vancouver, w dniu otwarcia igrzysk miał 20 lat i 313 dni. Z kolei najstarszą była Rasimovičiūtė (25 lat i 359 dni). Rolę chorążego reprezentacji podczas ceremonii otwarcia pełniła Irina Terentjeva, a podczas ceremonii zamknięcia Mantas Strolia.
Był to siódmy start reprezentacji Litwy na zimowych igrzyskach olimpijskich i czternasty start olimpijski, wliczając w to letnie występy.
Tło startu.
Występy na poprzednich igrzyskach.
Debiut reprezentacji Litwy na zimowych igrzyskach olimpijskich nastąpił w 1928 roku podczas igrzysk w Sankt Moritz. Wówczas kraj ten reprezentował panczenista Kęstutis Bulota. Kolejny występ Litwy na zimowych igrzyskach nastąpił dopiero w 1992 roku, podczas igrzysk w Albertville. W okresie, gdy Litwa nie była niepodległym państwem, zawodnicy litewscy startowali w barwach Związku Socjalistycznych Republik Radzieckich. Startujący w reprezentacji Wspólnoty Niepodległych Państw hokeista Darius Kasparaitis zdobył na igrzyskach w Albertville złoty medal olimpijski. Kasparaitis jest jedynym Litwinem, który po rozpadzie ZSRR zdobył złoto zimowych igrzysk olimpijskich. Medale zimowych igrzysk olimpijskich w barwach Związku Radzieckiego zdobywali również Algimantas Šalna (złoto w sztafecie biathlonowej podczas igrzysk w Sarajewie w 1984 roku) oraz Vida Vencienė (złoto i brąz w biegach narciarskich na 5 i 10 km podczas igrzysk w Calgary w 1988 roku).
Spośród Litwinów, którzy uczestniczyli w zawodach olimpijskich w barwach Litwy, żaden nie stanął na podium zimowych igrzysk olimpijskich. Przed igrzyskami w Vancouver największymi osiągnięciami zawodników z tego kraju były miejsca uzyskiwane przez parę taneczną Margarita Drobiazko / Povilas Vanagas w łyżwiarstwie figurowym. Trzykrotnie uplasowali się oni w pierwszej dziesiątce zawodów, zajmując ósme miejsce w Nagano (1998), piąte w Salt Lake City (2002) i siódme w Turynie (2006). W latach 1928–2006 reprezentacja Litwy wystąpiła na igrzyskach olimpijskich w pięciu dyscyplinach sportowych – biathlonie, biegach narciarskich, łyżwiarstwie figurowym, łyżwiarstwie szybkim i narciarstwie alpejskim.
W edycjach letnich reprezentacja Litwy zdobyła w latach 1924–2008 szesnaście medali olimpijskich – cztery złote, cztery srebrne i osiem brązowych.
Występy w sezonie przedolimpijskim.
W lutym 2009 roku Litwa wysłała jednego reprezentanta na alpejskie mistrzostwa świata w Val d’Isère. W składzie znalazł się Tomas Endriukaitis. Wystąpił w rundach kwalifikacyjnych w slalomie i slalomie gigancie mężczyzn, zajmując 58. w tej rundzie w slalomie gigancie i nie przystępując do pierwszego przejazdu w slalomie.
W sezonie przedolimpijskim odbyły się również mistrzostwa świata w biathlonie w Pjongczangu. Jedyną reprezentantką Litwy w tych zawodach była Diana Rasimovičiūtė, która wystąpiła w czterech konkurencjach – zajęła 11. miejsce w sprincie, 28. w biegu masowym, 31. w biegu pościgowym i 47. w biegu indywidualnym. 
Czteroosobowa reprezentacja Litwy wzięła udział w rozegranych w lutym 2009 roku w Libercu mistrzostwach świata w narciarstwie klasycznym. W składzie znaleźli się: Modestas Vaičiulis, Aleksėjus Novoselskis, Mantas Strolia i Irina Terentjeva. Novoselskis i Strolia zajęli 21. miejsce w sztafecie sprinterskiej, w zmaganiach indywidualnych najlepszym rezultatem było 49. miejsce Vaičiulisa w sprincie. Ponadto Terentjeva zajęła 51. miejsce w biegu na 30 km i 54. w sprincie, Novoselskis – 59. miejsce w sprincie, a Strolia – 60. miejsce w sprincie i 73. miejsce w biegu na 15 km.
Litwini zaprezentowali się także podczas przeprowadzonych w marcu 2009 roku mistrzostw świata w łyżwiarstwie figurowym w Los Angeles. W zawodach tych wystąpiła para Katherine Copely / Deividas Stagniūnas (14. miejsce w parach tanecznych) oraz Saulius Ambrulevičius (49. miejsce wśród solistów) i Beatričė Rožinskaitė (48. miejsce wśród solistek).
Wybór reprezentantów.
Na niecały rok przed igrzyskami w Vancouver Litewski Narodowy Komitet Olimpijski podjął decyzję o uczestnictwie Litwy w igrzyskach. Wcześniej, z uwagi na problemy finansowe, rozważano, aby nie brać udziału w imprezie.
W maju 2009 roku komitet olimpijski podał proponowane nazwiska ośmiorga reprezentantów Litwy na igrzyska w Vancouver. Wśród wytypowanych sportowców, którzy spełnili stawiane im wymogi kwalifikacyjne, byli: narciarze Modestas Vaičiulis, Aleksėjus Novoselskis, Mantas Strolia, Vitalij Rumiancev i Irina Terentjeva, biathlonistka Diana Rasimovičiūtė oraz łyżwiarze figurowi Katherine Copely i Deividas Stagniūnas.
Pomimo zdobycia kwalifikacji olimpijskiej, para taneczna Copely / Stagniūnas ostatecznie nie pojechała na igrzyska. Ówczesna prezydent Litwy, Dalia Grybauskaitė odmówiła przyznania Copely litewskiego obywatelstwa, argumentując swoją decyzję tym, że wobec niespełnienia przez zawodniczkę odpowiednich wymogów przyznanie obywatelstwa byłoby naruszeniem konstytucji. Z tego powodu zawodniczka nie mogła reprezentować Litwy na igrzyskach olimpijskich.
Prawa transmisyjne.
Prawa do transmisji zimowych igrzyskach olimpijskich w Vancouver miał publiczny nadawca radiowo-telewizyjny na Litwie, Lietuvos Nacionalinis Radijas ir Televizija, będący członkiem Europejskiej Unii Nadawców. Transmisje prowadziły stacje o zasięgu ogólnokrajowym LTV i LTV2. Ponadto transmisje za pośrednictwem telewizji kablowej i satelitarnej oraz transmisje internetowe prowadziła stacja Eurosport.
Delegacja olimpijska.
Poza sześcioosobową kadrą sportowców, delegację olimpijską Litwy na igrzyska w Vancouver stanowili: Artūras Poviliūnas – przewodniczący Litewskiego Narodowego Komitetu Olimpijskiego, Vytautas Zubernis – wiceprzewodniczący i sekretarz generalny komitetu olimpijskiego, Vida Venecienė – szef misji olimpijskiej, Jonas Domanskis – attaché olimpijski, Lina Vaisetatitė – rzeczniczka komitetu, Dalius Barkauskas – lekarz kadry olimpijskiej, Arūnas Daugirdas – przewodniczący Litewskiego Związku Biathlonu, Paulius Agūnas – przewodniczący Litewskiego Związku Narciarskiego, a także trenerzy: Jurijus Švecovas, Igoris Terentjevas i Kazimiera Strolienė.
Wyjazd na igrzyska.
Biegacze narciarscy (Irina Terentjeva, Aleksėjus Novoselskis, Mantas Strolia i Modestas Vaičiulis) wraz z trenerami (Igoris Terentjevas i Kazimiera Strolienė) wyruszyli w drogę do Vancouver 1 lutego 2010 roku, biathlonistka Diany Rasimovičiūtė wyjechała 9 lutego, a narciarz alpejski Vitalij Rumiancev wraz ze swoim trenerem Jurijusem Švecovasem wyruszył do Kanady 16 lutego.
Cała litewska delegacja olimpijska zamieszkała w hotelu „Fairmont” w pobliżu wioski olimpijskiej w Whistler.
Znaczki okolicznościowe.
W ramach upamiętnienia występu litewskiej reprezentacji na igrzyskach w Vancouver Poczta Litewska (lit. "Lietuvos paštas") wyemitowała serię znaczków pocztowych. Znaczki sprzedawane były w cenie 2,45 litów, każdy bloczek miał wymiar 8,3 cm x 19,6 cm. Projekt autorstwa H. Ratkevičiusa przedstawiał wizerunek narciarza alpejskiego, po jego prawej stronie umieszczone było logo igrzysk w Vancouver, nad i pod nim barwy litewskie, a także napisy: "LIETUVA" (u góry) i "XXI žiemos olimpinės žaidynės" (u dołu).
Skład reprezentacji.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Litwy wzięła udział w trzech. W biegach narciarskich kadra liczyła czworo sportowców, a w narciarstwie alpejskim i biathlonie po jednym. Dla czworga zawodników był to kolejny występ olimpijski, dla dwóch sportowców – Mantasa Strolii i Modestasa Vaičiulisa – start w Vancouver był debiutem olimpijskim.
Udział w ceremoniach otwarcia i zamknięcia igrzysk.
Rolę chorążego reprezentacji Litwy podczas ceremonii otwarcia zimowych igrzysk olimpijskich w Vancouver, przeprowadzonej 12 lutego 2010 roku w hali BC Place Stadium, pełniła biegaczka Irina Terentjeva. Reprezentacja Litwy weszła na stadion olimpijski jako 50. w kolejności – pomiędzy ekipami z Liechtensteinu i Maroka. 
Podczas ceremonii zamknięcia, zorganizowanej 28 lutego 2010 roku, flagę Litwy niósł biegacz narciarski Mantas Strolia.
Wyniki.
Biathlon.
Zawody olimpijskie w biathlonie na igrzyskach w Vancouver przeprowadzono w dniach 13–26 lutego 2010 roku w Whistler. Reprezentacja Litwy liczyła jedną zawodniczkę – Dianę Rasimovičiūtė, która wystąpiła w trzech konkurencjach rozegranych od 13 do 18 lutego.
Pierwszym startem zawodniczki był występ w sprincie, w którym zajęła 25. miejsce w gronie 88 zawodniczek. W biegu pościgowym na 10 km uplasowała się na 34. pozycji wśród 57 sklasyfikowanych biathlonistek. Zaprezentowała się również w biegu indywidualnym na 15 km, 31. miejsce pośród 86 zawodniczek. W zawodach tych osiągnęła 13. czas biegu (nie licząc kar za pudła na strzelnicy), "ex aequo" z Francuzką Sylvie Becaert. 
Biegi narciarskie.
Konkurencje biegowe na igrzyskach w Vancouver rozegrane zostały między 15 a 28 lutego 2010 roku w Whistler. Reprezentanci Litwy zaprezentowali się w biegach indywidualnych techniką dowolną (10 km kobiet i 15 km mężczyzn), które odbyły się 15 lutego oraz sprintach – indywidualnych kobiet i mężczyzn i sztafecie sprinterskiej mężczyzn.
W kadrze znalazło się czworo zawodników – trzech mężczyzn i jedna kobieta. Konkurencje z udziałem Litwinów odbyły się w dniach 15–22 lutego. 
Indywidualnie najlepszy rezultat uzyskał Mantas Strolia, zajmując 46. miejsce w sprincie mężczyzn. W konkurencji tej Aleksėjus Novoselskis był 53., a jedno miejsce niżej uplasował się Modestas Vaičiulis. W biegu indywidualnym kobiet Irina Terentjeva została sklasyfikowana na 63. miejscu w gronie 77 zawodniczek. Do mistrzyni olimpijskiej, zwyciężczyni biegu – Charlotte Kalli – straciła 3 min 53,8 s. W biegu mężczyzn Aleksėjus Novoselskis zajął 71. miejsce wśród 95 biegaczy. Do mistrza olimpijskiego, Dario Cologni stracił 4 min 25,3 s. W sztafecie sprinterskiej mężczyzn Litwini odpadli w półfinale, zajmując 18. miejsce w stawce 20 sklasyfikowanych zespołów. 
Narciarstwo alpejskie.
Rywalizacja olimpijska w narciarstwie alpejskim na igrzyskach w Vancouver odbyła się w dniach 15–27 lutego 2010 w Whistler Creekside. Reprezentację Litwy stanowił jeden zawodnik, Vitalij Rumiancev, który wystartował w slalomie i slalomie gigancie – konkurencjach przeprowadzonych między 23 a 27 lutego.
Pierwszą konkurencją alpejską na igrzyskach w Vancouver, w której wziął udział reprezentant Litwy, był slalom gigant mężczyzn, rozegrany 23 lutego. Rumiancev w pierwszym przejeździe uzyskał 68. czas w gronie 89 sklasyfikowanych zawodników, w drugim był 59. na 81 zawodników. Łącznie dało mu to 59. miejsce ze stratą 18,96 s do mistrza olimpijskiego, Szwajcara Carlo Janki. 27 lutego odbyły się zawody w slalomie. Uczestniczący w zawodach Rumiancev nie ukończył pierwszego przejazdu, w efekcie nie został sklasyfikowany.

</doc>
<doc id="1894091" url="https://pl.wikipedia.org/wiki?curid=1894091" title="Kamienica Kupiecka w Częstochowie">
Kamienica Kupiecka w Częstochowie

Kamienica Kupiecka – zabytkowa, eklektyczna kamienica w Częstochowie, w II Alei, zbudowana w latach 1894-1907.
Historia.
Kamienica została wzniesiona w stylu eklektycznym, łącząc style z różnych epok, przede wszystkim nawiązując do neogotyku. Budowlę wzniesiono na planie litery "L", na rogu obecnych II Alei i al. Kościuszki.
Od 1909 roku w kamienicy odbywały się kursy handlowe, była to pierwsza taka szkoła w mieście.
Przed II wojną światową mieścił się tu Bank Przemysłowy Warszawski, a potem Częstochowskie Towarzystwo Pożyczkowo–Oszczędnościowe a od 1922 roku jego następca, Spółdzielczy Bank Ludowy. Właściciele, ze względu na swoją działalność społeczną, zostali zamordowani przez hitlerowców w 1940 roku.
Po wojnie kamienica stała się własnością miasta. Wieloletnia eksploatacja spowodowała jej znaczące zniszczenie, gdyż dopiero w 1990 roku została ona wpisana do rejestru zabytków. W latach 2005-2007 przeprowadzono generalny remont, który uratował kamienicę przed całkowitym zniszczeniem, a nawet zawaleniem.

</doc>
<doc id="1894092" url="https://pl.wikipedia.org/wiki?curid=1894092" title="Philippe Delaye">
Philippe Delaye

Philippe Delaye (ur. 26 czerwca 1975 w Montbrison) – francuski piłkarz występujący na pozycji pomocnika. 
Kariera.
Delaye zawodową karierę rozpoczynał w sezonie 1992/1993 w pierwszoligowym klubie Montpellier HSC. We francuskiej ekstraklasie zadebiutował 29 maja 1993 w zremisowanym 1:1 meczu z FC Sochaux-Montbéliard. W 1994 roku dotarł z klubem do finału Pucharu Francji, jednak Montpellier przegrało tam 0:3 z AJ Auxerre. 17 lutego 1996 w wygranym 3:0 spotkaniu z Girondins Bordeaux Delaye strzelił pierwszego gola w trakcie gry w ekstraklasie. W 2000 roku po spadku Montpellier do drugiej lidze, Delaye opuścił drużynę.
Latem 2000 roku został graczem pierwszoligowego Stade Rennais. Pierwszy ligowy mecz zaliczył tam 29 lipca 2000 przeciwko Olympique Lyon (2:2). W Stade Rennais spędził trzy sezony. W styczniu 2004 roku odszedł do SC Bastii, również grającej w Ligue 1. W czerwcu 2004, po wygaśnięciu kontraktu, Delate odszedł z klubu.
W styczniu 2005 roku podpisał kontrakt z pierwszoligowym FC Istres. W tym samym roku spadł z nim do Ligue 2. Wówczas odszedł do innego drugoligowego zespołu – Montpellier HSC. W 2009 roku awansował z nim do Ligue 1, a w 2010 zakończył karierę.
W Ligue 1 rozegrał 232 spotkania i zdobył 32 bramki.

</doc>
<doc id="1894093" url="https://pl.wikipedia.org/wiki?curid=1894093" title="Izrael na Zimowych Igrzyskach Olimpijskich 2010">
Izrael na Zimowych Igrzyskach Olimpijskich 2010

Izrael na Zimowych Igrzyskach Olimpijskich 2010 reprezentowało 3 zawodników.

</doc>
<doc id="1894094" url="https://pl.wikipedia.org/wiki?curid=1894094" title="Plomba budowlana">
Plomba budowlana

Plomba budowlana (plombowiec) – budynek wznoszony w luce pomiędzy istniejącymi już budynkami tworzącymi zwartą linię zabudowy (pierzeję) lub budynek wolno stojący wznoszony na działce wolnej pomiędzy już zabudowanymi.

</doc>
<doc id="1894096" url="https://pl.wikipedia.org/wiki?curid=1894096" title="C/1702 H1">
C/1702 H1

 C/1702 H1 – kometa, najprawdopodobniej jednopojawieniowa, którą można było obserwować gołym okiem w 1702 roku.
Odkrycie i obserwacje komety.
Kometa została zaobserwowana po raz pierwszy 20 kwietnia 1702 roku przez F. Bianchiniego i G. F. Maraldiego w Rzymie. Znajdowała się wówczas najbliżej Ziemi (0,0437 j.a.), co było jednym z najbliższych przejść komety obok Ziemi w historii obserwacji. 14 marca (a więc jeszcze przed odkryciem) przeszła przez peryhelium swej orbity.
Odkrywcy opisywali ją jako znajdującą się tuż nad horyzontem „mglistą gwiazdę”.
Orbita komety.
C/1702 H1 porusza się po orbicie w kształcie zbliżonym do paraboli o mimośrodzie 1. Peryhelium znajdowało się w odległości 0,65 j.a. od Słońca. Nachylenie jej orbity do ekliptyki wynosiło 4,37˚.
Obiekt ten pochodzi spoza Układu Słonecznego, gdyż nie udało się wyliczyć aphelium jego orbity, co sugeruje, iż wpadł on jedynie raz w okolice Słońca i przechodząc w jego pobliżu, oddalił się następnie w przestrzeń międzygwiazdową.

</doc>
<doc id="1894098" url="https://pl.wikipedia.org/wiki?curid=1894098" title="Mazury Open Swatch FIVB World Tour">
Mazury Open Swatch FIVB World Tour

Mazury Open Swatch FIVB World Tour – turniej siatkówki plażowej w Starych Jabłonkach, organizowany w ramach cyklu World Tour. Od 2004 w turnieju rywalizują mężczyźni, a od 2008 także kobiety.
Mazury Open jest pierwszym turniejem, jaki w historii cyklu World Tour odbył się w Polsce, a także pierwszymi w historii zawodami, które odbyły się w systemie Double Gender (jednoczesna rywalizacja kobiet i mężczyzn).
Historia.
Pierwsza edycja imprezy została uznana przez FIVB za jeden z trzech najlepiej zorganizowanych turniejów World Tour w ostatnich latach, a także za najlepiej zorganizowany debiut w historii cyklu. Corocznie turniej uświetniają imprezy dodatkowe takie jak koncerty gwiazd polskiej muzyki. Dotychczas na plaży przy Hotelu Anders występowali m.in. Stachursky, Łzy, Kombi, De Mono.
W dotychczasowych siedmiu edycjach męskiego turnieju pięciokrotnie zwyciężały pary brazylijskie, raz triumfowała para ze Szwajcarii i raz para z USA. Trzy kobiece turnieje wygrały natomiast reprezentantki Brazylii. Reprezentanci tego kraju są także rekordzistami pod względem liczby zdobytych medali. Brazylijczycy zdobyli dotychczas dziesięć z dwudziestu jeden możliwych kompletów medali, natomiast Brazylijki sześć z dziewięciu.
W 2010 Mazury Open wszedł do cyklu Grand Slam, turniejów o najwyższej randze, w którym wystartowały 32 najwyżej sklasyfikowane pary w rankingu FIVB. Pula nagród wyniosła 600 tys. dolarów.

</doc>
<doc id="1894099" url="https://pl.wikipedia.org/wiki?curid=1894099" title="Puchar CEV w piłce siatkowej mężczyzn (2002/2003)">
Puchar CEV w piłce siatkowej mężczyzn (2002/2003)

Puchar CEV siatkarzy 2002/2003 – 23. sezon Pucharu CEV rozgrywanego od 1980 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
System rozgrywek.
Rozgrywki toczyły się najpierw od fazy kwalifikacyjnej, z której zwycięzcy zagrali w fazie grupowej po 4 zespoły w każdej grupie. Zespoły z pierwszych miejsc zagrały w kolejnym etapie. W 1/8 finału i ćwierćfinałach drużyny podzielone zostały na pary. Każda z par rozegrała po dwa spotkania. O awansie decydowały kolejno: liczba wygranych spotkań, liczba wygranych setów, liczba zdobytych małych punktów. Zwycięzcy ćwierćifnałów awansowali do turnieju finałowego, w którym rozegrano półfinały, mecz o 3. miejsce i finał.
Rozgrywki.
Faza główna.
Turniej 1.
 Sète
Wyniki
Tabela
Turniej 2.
 Espinho
Wyniki
Tabela
Turniej 3.
 Teneryfa
Wyniki
Tabela
Turniej 4.
 Pożarewac
Wyniki
Tabela
Turniej 5.
 Maribor
Wyniki
Tabela
Turniej 6.
 Saloniki
Wyniki
Tabela
Turniej 7.
 Ryga
Wyniki
Tabela
Turniej 8.
 Rovaniemi
Wyniki
Tabela
Turniej 9.
 Odincowo
Wyniki
Tabela
Turniej 10.
 Jastrzębie-Zdrój
Wyniki
Tabela
Turniej 11.
 Lipsk
Wyniki
Tabela
Turniej 12.
 Averdobe
Wyniki
Tabela

</doc>
<doc id="1894101" url="https://pl.wikipedia.org/wiki?curid=1894101" title="Joris Marveaux">
Joris Marveaux

Joris Steve Marveaux (ur. 15 sierpnia 1982 w Vannes) – martynikański piłkarz pochodzenia francuskiego występujący na pozycji pomocnika, reprezentant Martyniki.
Kariera klubowa.
Marveaux zawodową karierę rozpoczynał w sezonie 2002/2003 w drugoligowym klubie FC Lorient. W Ligue 2 zadebiutował 28 marca 2003 w wygranym 2:1 meczu z ES Wasquehal, zaś 14 kwietnia 2006 w wygranym 5:0 spotkaniu ze Stade Brestois 29 strzelił swojego pierwszego gola w Ligue 2. W sezonie 2005/2006 awansował z Lorient do Ligue 1. Wówczas jednak odszedł do zespołu Clermont Foot, grającego w Championnat National. W sezonie 2006/2007 awansował z nim do Ligue 2.
W 2008 roku został graczem innego drugoligowego zespołu – Montpellier HSC. W sezonie 2008/2009 awansował z nim do Ligue 1. W lidze tej swój pierwszy mecz rozegrał 8 sierpnia 2009 przeciwko Paris Saint-Germain (1:1). Z kolei 23 grudnia 2009 w wygranym 2:1 spotkaniu z Olympique Lyon zdobył pierwszą bramkę w Ligue 1. W sezonie 2011/2012 zdobył z klubem mistrzostwo Francji. W następnym rozegrał zaś 4 spotkania w Lidze Mistrzów.
W 2017 roku odszedł do drugoligowego klubu Gazélec Ajaccio, w którego barwach w 2019 roku zakończył karierę.
Kariera reprezentacyjna.
W 2019 roku Marveaux został powołany do reprezentacji Martyniki na Złoty Puchar CONCACAF. Zagrał na nich w meczach z Kanadą (0:4), Kubą (3:0; gol) i Meksykiem (2:3), a Martynika odpadła z turnieju po fazie grupowej.

</doc>
<doc id="1894102" url="https://pl.wikipedia.org/wiki?curid=1894102" title="Michał Wieczorek (gitarzysta)">
Michał Wieczorek (gitarzysta)

Michał "Michael" Wieczorek (ur. 1981 w Czeladzi) – polski basista.
Pochodzi z Wojkowic. Wieczorek współpracował z takimi grupami muzycznymi jak: Division by Zero, Bronx, Never, Kruk. W 2008 opuścił Division by Zero i chwilowo zawiesił działalność muzyczną.

</doc>
<doc id="1894106" url="https://pl.wikipedia.org/wiki?curid=1894106" title="Muzeum Byłego Obozu Zagłady w Sobiborze">
Muzeum Byłego Obozu Zagłady w Sobiborze

Muzeum Byłego Obozu Zagłady w Sobiborze – muzeum znajdujące się w obrębie wsi Żłobek koło Sobiboru, na terenie stanowiącym podczas II wojny światowej niemiecki obóz zagłady (SS-Sonderkommando Sobibor).
Historia.
Muzeum zostało założone 14 października 1993, tj. w 50. rocznicę zbrojnego powstania więźniów obozu.
Początkowo Muzeum Byłego Hitlerowskiego Obozu Zagłady w Sobiborze stanowiło filię założonego w 1981 Muzeum Pojezierza Łęczyńsko-Włodawskiego (obecnie Muzeum – Zespół Synagogalny we Włodawie). Kompleks muzealny składał się wówczas z pomnika matki żydowskiej z dzieckiem, kopca z prochami ofiar obozu oraz budynku muzealnego znajdującego się przy dawnej stacji kolejowej, połączonego z pozostałymi częściami muzeum tzw. szlakiem pamięci. W budynku, czynnym okresowo – od maja do października, mieściła się stała wystawa "Sobibór – obóz śmierci" (otwarta w 2000).
W czerwcu 2011, z powodu kłopotów finansowych i wobec braku wsparcia ze strony Ministerstwa Kultury, Muzeum Byłego Hitlerowskiego Obozu Zagłady zostało przejściowo zamknięte dla zwiedzających. W maju 2012 placówka stała się oddziałem Państwowego Muzeum na Majdanku. Od 2000 roku na terenie byłego obozu prowadzone są prace archeologiczne. Obecnie muzeum jest częściowo otwarte dla zwiedzających; planowane jest również stworzenie nowej formy upamiętnienia ofiar dokonanego w Sobiborze ludobójstwa.

</doc>
<doc id="1894107" url="https://pl.wikipedia.org/wiki?curid=1894107" title="Captrain Polska">
Captrain Polska

Captrain Polska (dawniej ITL Polska) – przewoźnik kolejowy w Polsce.
Spółka Captrain Polska należy do niemieckiej firmy Captrain Deutschland, która jest własnością francuskiego narodowego przewoźnika kolejowego Société Nationale des Chemins de fer Français (SNCF).
Siedziba firmy znajduje się we Wrocławiu, a swoje bazy oprócz tego miasta posiada w Kutnie, Tarnowskich Górach i Rzepinie.
Historia.
Spółka Captrain Polska powstała w 2006 roku jako ITL Polska Początkowo funkcjonowała jako spedytor organizujący transporty kolejowe między Polską i Niemcami, Polską i Czechami oraz Polską i Holandią. W 2007 firma otrzymała polską licencję na wykonywanie przewozów kolejowych towarów oraz na udostępnianie pojazdów trakcyjnych. Pod koniec 2008 firma weszła na rynek kolejowy, a od 23 kwietnia 2009 rozpoczęła przewozy towarów.
21 stycznia 2010 roku testowy pociąg przewoźnika z Czech linią 158 przez Chałupki do Brześcia, rozpoczął prywatne przewozy międzynarodowe w Polsce. W Małaszewiczach przekroczył granicę polsko-białoruską i wjechał własną lokomotywą do Brześcia.
W październiku 2014 roku ITL Polska zmieniła nazwę na Captrain Polska.
Tabor.
W 2008 spółka zakupiła używaną lokomotywę spalinową M62 (M62-1154), którą zmodernizowała w zakładach PESA. W tym samym roku stała się właścicielką dwóch nowoczesnych wielosystemowych lokomotyw elektrycznych typu Bombardier Traxx F140 MS (E186 137-6 i 138-4).
W 2009 tabor ITL Polska został powiększony o dwie lokomotywy spalinowe typu 311D (311D-01 i 02).
Captrain Polska eksploatuje elektrowozy E186, EU07 oraz spalinowozy SM42, SM48, 409Da, M62, BR232. 
Lokomotywy Captrain Polska noszą barwy grupy: zielony, szary i czarny. Spółka dysponuje własnym zapleczem technicznym, utrzymując swoje lokomotywy we własnej bazie naprawczej w Wołowie. 

</doc>
<doc id="1894108" url="https://pl.wikipedia.org/wiki?curid=1894108" title="Rommerskirchen">
Rommerskirchen

Rommerskirchen – gmina w Niemczech, w kraju związkowym Nadrenia Północna-Westfalia, w rejencji Düsseldorf, w powiecie Rhein-Kreis Neuss. W 2010 roku liczyła 13 011 mieszkańców.
Podział administracyjny.
W skład gminy wchodzą następujące części miejscowości:
Sąsiadujące miejscowości z Rommerskirchen
Transport.
Gmina leży przy linii kolejowej Kolonia – Grevenbroich – Mönchengladbach.
Współpraca.
Miejscowości partnerskie:

</doc>
<doc id="1894109" url="https://pl.wikipedia.org/wiki?curid=1894109" title="Kościół Matki Bożej Różańcowej w Harcie">
Kościół Matki Bożej Różańcowej w Harcie

Kościół Matki Bożej Różańcowej − katolicki kościół filialny w Harcie, w parafii Mikołaja Biskupa, w dekanacie Dynów, w archidiecezji przemyskiej.
Historię tego kościoła rozpoczęło zebranie mieszkańców Harty Górnej 10 lutego 1984 roku, na którym wybrano społeczny komitet budowy kościoła. Kierownikami budowy zostali Tadeusz Ryś oraz Wiesław Twardak. Jan Wojtas został skarbnikiem, a członkami komitetu budowy kościoła byli Marian Pałys, Józef Wojtas, Władysław Sierant, Andrzej Domin, Zygmunt Pępek, Józef Banaś, Stanisław Kośmider, Wojciech Ryś, Eugeniusz Wielgos, Stanisław Wyskiel, Tadeusz Smyczyński oraz Jan Banaś. Teren pod kościół ofiarowali: Tadeusz Ryś, Andrzej Kośmider, Helena Drewniak oraz Wojciech Ryś. Projektantem kościoła był architekt Władysław Jagiełło. 
Początkiem budowy świątyni było wmurowanie i uroczyste poświęcenie krzyża 15 sierpnia 1984 roku. 1 września tego samego roku odbyło się poświęcenie placu budowy. Dokonał tego ksiądz Kazimierza Bełcha. Już 23 października zalano płytę kościoła, a 22 listopada odprawiono pierwszą mszę w dopiero co budowanym kościele. Kamień węgielny poświęcony został 4 sierpnia 1985 roku przez biskupa przemyskiego Ignacego Tokarczuka. W tym czasie mury kościoła sięgały stropu. W roku kolejnym biskup Stefan Moskwa poświęcił dzwon (jego fundatorem był Wojciech Wojtas). Budowę kościoła zakończono w roku 1987 i 14 listopada tego roku został poświęcony przez arcybiskupa Ignacego Tokarczuka.

</doc>
<doc id="1894110" url="https://pl.wikipedia.org/wiki?curid=1894110" title="Most Pawłowicki">
Most Pawłowicki

Most Pawłowicki ("Dauber Brücke") – most stanowiący przeprawę nad rzeką Dobra, położony we Wrocławiu między osiedlami Zakrzów i Pawłowice. Most zlokalizowany jest w ciągu ulicy Przedwiośnie. Wybudowany został w 1995 roku jako nowy most, stary został rozebrany. Przez most prowadzi linia autobusowa nr 130.
W latach 1974-1975 wybudowano w tym miejscu, podczas przebudowy i regulacji rzeki Dobra, most stalowy, jednoprzęsłowy, o konstrukcji belkowej. Ustrój statyczny przyjęto jako swobodnie podparty. Płyta jezdni wykonana była również jako żelbetowa. Rozpiętość mostu wynosiła 12 m, szerokość jezdni 7,5 oraz 2 chodniki po 1,25 m każdy. Most ten został rozebrany w 1995 roku a w jego miejscu odbudowano nowy, współczesny most.
Most wykonany został jako konstrukcja o jednym przęśle w technologii żelbetowej, ustrój nośny płytowo–belkowy. Długość mostu wynosi 23,85 m, a jego szerokość 12,2 m. Nawierzchnia mostu w pasie jezdni o szerokości 7,0 m wykonana została z kostki granitowej, a obustronne chodniki, po 1,5 m szerokości każdy, z betonu. Obecnie nawierzchnia jezdni bitumiczna.

</doc>
<doc id="1894114" url="https://pl.wikipedia.org/wiki?curid=1894114" title="Ahmed El-Sayed">
Ahmed El-Sayed

Ahmed El-Sayed (ar. أحمد السيد, ur. 30 października 1980 w Kairze) – egipski piłkarz grający na pozycji obrońcy.
Kariera klubowa.
Karierę piłkarską El-Sayed rozpoczął w klubie Al-Ahly Kair. W 2001 roku zadebiutował w jego barwach w pierwszej lidze egipskiej. Już w debiutanckim sezonie wywalczył Puchar Egiptu oraz wygrał z Al-Ahly Ligę Mistrzów (1:1, 3:0 w finale z Mamelodi Sundowns). W 2002 roku zdobył Superpuchar Afryki, a w 2003 - swój drugi Puchar Egiptu. W 2005 roku po raz pierwszy został mistrzem Egiptu, a tytuł mistrzowski wywalczył także w latach 2006, 2007, 2008 i 2009. W latach 2005 i 2006 po raz drugi i trzeci zdobył Puchar Mistrzów Afryki (w finale Al-Ahly pokonał kolejno Étoile Sportive du Sahel i Club Sportif Sfaxien), a w 2008 - czwarty (2:0, 2:2 w finale z Cotonsport Garoua). W 2006 i 2007 roku zdobył kolejne krajowe puchary, a także Superpuchary Afryki.
Kariera reprezentacyjna.
W reprezentacji Egiptu El-Sayed zadebiutował 31 marca 2004 roku w wygranym 2:1 domowym spotkaniu z Trynidadem i Tobago. W 2006 roku był w kadrze Egiptu na Puchar Narodów Afryki 2006 i nie rozegrał na nich żadnego spotkania.

</doc>
<doc id="1894115" url="https://pl.wikipedia.org/wiki?curid=1894115" title="Totolotek 82">
Totolotek 82

Totolotek 82 (tyt. oryg. "Спортлото-82") – radziecki film fabularny z 1982 roku, w reżyserii Leonida Gajdaja.
Fabuła.
W czasie gorącego lata 1982 grupa podróżnych wyjeżdżająca na wypoczynek na Krym spotyka się w jednym przedziale pociągu. Wśród nich jest San Sanycz, spekulant, którego najbardziej interesują różnice w cenach owoców i milicjant, który planuje odwiedzić ciotkę, mieszkającą na Krymie. W gronie podróżnych jest także Kostia, który planuje wędrówkę po górach i dziewczyna Tania, która znajduje los z loterii Sportlotto, porzucony przez roztargnionego milicjanta. Po przyjeździe na miejsce okazuje się, że gwarantująca wygraną kombinacja cyfr (1, 2, 3, 4, 5, 6) jest identyczną z tą na kuponie milicjanta. Podróżni zaczynają poszukiwania kuponu, który ostatnio służył jako zakładka w popularnej powieści detektywistycznej. 
Zdjęcia do filmu kręcono w Teodozji. Film był sukcesem kasowym 1982 w ZSRR – ponad 55 mln sprzedanych biletów.

</doc>
<doc id="1894116" url="https://pl.wikipedia.org/wiki?curid=1894116" title="Víctor Montaño">
Víctor Montaño

Víctor Hugo Montaño (ur. 1 maja 1984 w Cali) – kolumbijski piłkarz występujący na pozycji napastnika. Obecnie jest zawodnikiem klubu Montpellier HSC. Od 29 listopada 2012 roku posiada on francuskim paszportem.
Kariera klubowa.
Montaño zawodową karierę rozpoczynał w 2002 roku w klubie Millonarios FC. W 2004 roku trafił do francuskiego FC Istres. W Ligue 1 zadebiutował 14 sierpnia 2004 w przegranym 1:2 meczu z AS Monaco, w którym strzelił także gola. W 2005 roku spadł z klubem do Ligue 2. Wówczas odszedł do innego drugoligowego zespołu - Montpellier HSC. Pierwszy ligowy mecz w jego barwach zaliczył 29 lipca 2005 przeciwko Le Havre AC (2:1). W 2009 roku z 15 bramki na koncie zajął 2. miejsce w klasyfikacji strzelców Ligue 2. W tym samym roku awansował z zespołem do Ligue 1.
29 czerwca 2010 roku Víctor Hugo Montaño podpisał 4–letni kontrakt z Stade Rennais FC.
7 sierpnia 2013 roku Víctor Hugo Montaño podpisał kontrakt z Montpellier HSC
Kariera reprezentacyjna.
W 2003 roku Montano wziął udział wraz z młodzieżową reprezentacją Kolumbii U-20 w Mistrzostwach Świata U-20. Od 2011 roku on gra reprezentantem Kolumbii.

</doc>
<doc id="1894117" url="https://pl.wikipedia.org/wiki?curid=1894117" title="Victor Hugo Montano">
Victor Hugo Montano



</doc>
<doc id="1894123" url="https://pl.wikipedia.org/wiki?curid=1894123" title="Marek (Gołowkow)">
Marek (Gołowkow)

Marek, imię świeckie Siergiej Anatoljewicz Gołowkow (ur. 31 marca 1964 w Permie) – metropolita Rosyjskiego Kościoła Prawosławnego.
Życiorys.
W 1981 ukończył szkołę średnią w rodzinnym mieście. W latach 1982–1984 służył w Armii Radzieckiej. Po zakończeniu służby wojskowej wstąpił do seminarium duchownego w Moskwie, a po jego ukończeniu, cztery lata później, do Moskiewskiej Akademii Teologicznej. Będąc jeszcze studentem, 19 października 1990 złożył śluby zakonne w ławrze Troicko-Siergijewskiej. Miesiąc później był już hierodiakonem, a 7 stycznia 1991 został hieromnichem i nauczycielem Nowego Testamentu w seminarium duchownym, które ukończył. W 1992 ukończył studia w akademii teologicznej.
12 sierpnia 1992 został włączony do składu rosyjskiej misji prawosławnej w Jerozolimie. W 1997 otrzymał godność ihumena. 28 września 1999 mianowany zastępcą przewodniczącego Wydziału zewnętrznych stosunków cerkiewnych Rosyjskiego Kościoła Prawosławnego. Od 26 stycznia 2000 pełnił dodatkowo obowiązki proboszcza w parafii Trójcy Świętej w moskiewskiej dzielnicy Choroszowo. Od 3 maja tego samego roku archimandryta.
14 stycznia 2004 miała miejsce jego chirotonia na biskupa jegoriewskiego, wikariusza eparchii moskiewskiej. 31 marca 2009 Święty Synod Rosyjskiego Kościoła Prawosławnego zwolnił go z funkcji w Wydziale stosunków zewnętrznych i powierzył mu tymczasowy zarząd dwóch eparchii Kościoła: wiedeńskiej i austriackiej oraz budapeszteńskiej i węgierskiej w miejsce arcybiskupa Hilariona (Alfiejewa). 1 lutego 2010 podniesiony do godności arcybiskupiej. W eparchii moskiewskiej odpowiedzialny był za parafie położone w północno-zachodnim okręgu administracyjnym miasta Moskwy. Od grudnia 2011 kierował wikariatami północno-zachodnim oraz północnym eparchii moskiewskiej miejskiej.
Odznaczony orderem św. Sergiusza z Radoneża II stopnia i Orderem Grobu Pańskiego.
W 2014 r. został kierownikiem synodalnego wydziału finansowo-gospodarczego i pełnił tę funkcję do 2019 r.
W 2015 Święty Synod wyznaczył go na ordynariusza eparchii riazańskiej i zarazem zwierzchnika metropolii riazańskiej. W związku z tą decyzją 4 listopada 2015 otrzymał godność metropolity. W 2019 r. objął również zwierzchnictwo eparchii budapeszteńskiej i węgierskiej, w związku z czym otrzymał dodatkowo tytuł metropolity budapeszteńskiego i węgierskiego. W 2022 r. został odwołany z katedry budapeszteńskiej.

</doc>
<doc id="1894124" url="https://pl.wikipedia.org/wiki?curid=1894124" title="Nieglinnaja">
Nieglinnaja

Nieglinnaja, ros. "Неглинная" (także: Nieglinka, Samotioka) – podziemna rzeka w samym centrum Moskwy o długości 7,5 km, stanowiąca dopływ rzeki Moskwa.
Kreml moskiewski został wybudowany na zachodnim brzegu rzeki Nieglinnaja, która pełniła niegdyś funkcję fosy.

</doc>
<doc id="1894127" url="https://pl.wikipedia.org/wiki?curid=1894127" title="Biokominek">
Biokominek

Biokominek – forma kominka opalanego płynnym lub żelowym paliwem na bazie alkoholu. Paliwo na bazie alkoholu (przeważnie etylowego) spala się nie wytwarzając dymu, ani zapachu. W odróżnieniu od tradycyjnego kominka, w biokominku po wypaleniu miarki płynu lub żelu w palenisku nie pozostaje popiół. Główną cechą biokominków, wynikającą ze stosowania bezdymnego paliwa na bazie alkoholu, jest to, że nie wymagają one instalacji kominowej. Ciepło powstałe w procesie spalania nie wydostaje się przez komin, lecz pozostaje w pomieszczeniu. Brak instalacji kominowej to również cecha umożliwiająca łatwe przemieszczanie biokominka.
Podział biokominków.
Ze względu na rodzaj paliwa rozróżnia się biokominki:
Ze względu na użytkowanie i formę rozróżnia się biokominki:
Budowa biokominka.
Większość biokominków wykonywana jest głównie ze stali pokrywanej różnego rodzaju farbami i lakierami odpornymi na wysokie temperatury. Oprócz stali elementami konstrukcyjnymi mogą również być szkło, płyta MDF, beton, kamień.
Biokominek nie wydziela zapachów. Bioetanol jako paliwo spala się w 100 procentach. Podczas spalania powstają szczątkowe ilości pary wodnej i dwutlenku węgla. Wnętrze, w którym pali się paliwo musi być regularnie wietrzone. Do pracy biokominka niezbędny jest tlen, dlatego trzeba rozszczelniać obudowę.
Poszczególne elementy biokominków to:
Biokominki mogą być sterowane za pomocą pilota. Funkcja nalewania paliwa, zapalania i gaszenia ognia jest zdalnie obsługiwana poprzez naciskanie odpowiednich guzików na pilocie.

</doc>
<doc id="1894129" url="https://pl.wikipedia.org/wiki?curid=1894129" title="Per Oscar Gustav Dahlberg">
Per Oscar Gustav Dahlberg

Per Oscar Gustav Dahlberg (ur. 7 lipca 1953 w Torshälla) – szwedzki grafik, zamieszkały w Sopocie i w Paryżu.
Życiorys.
W latach 1974–1975 studiował w Eskilstunie w Szwecji. Następnie przez 3 lata studiował grafikę na University of Cambridge, a przez kolejne 6 lat w Royal College of Art w Londynie, gdzie uzyskał stopień doktora.
Zajmuje się grafiką, rzeźbą, malowaniem tkanin, inscenizacją pokazów audiowizualnych, produkcją filmów reklamowych i animacji. Jego rysunki architektoniczne stały się jednym ze źródeł inspiracji dla projektantów Krzywego Domku w Sopocie przy ul. Bohaterów Monte Cassino 53.

</doc>
<doc id="1894135" url="https://pl.wikipedia.org/wiki?curid=1894135" title="Nova Scotia Men’s Molson Provincial Championship 2010">
Nova Scotia Men’s Molson Provincial Championship 2010

Nova Scotia Men’s Molson Provincial Championship 2010, turniej wyłaniający mistrzów Nowej Szkocji mężczyzn w curlingu. Turniej finałowy odbył się w dniach 3–7 lutego 2010 w Halifaksie, na lodowisku Mayflower Curling Club.
W turnieju finałowym brało udział 16 drużyn, które zostały wyłonione podczas turnieju strefy północnej i południowej (11–14 stycznia 2010 w Amherst i Wolfville) oraz turnieju challenge rozegranego między 22 a 24 stycznia 2010.
Z rywalizacji strefowych wyłoniono po 7 drużyn, 2 awansowały z turnieju challenge.
Tytułu mistrzowskiego z Molson Scotia Cup 2009 bronił zespół Marka Daceya, który zaczął turniej od dwóch porażek i wygrał tylko jeden mecz w rundzie C. Turniej wygrał Ian Fitzner-LeBlanc pokonując w finale 6:3 Douga MacKenziego. Zwycięzca zagrał jako reprezentacja prowincji na Tim Hortons Brier 2010.
Runda A.
1.
3 lutego 2010; 9:00Przegrany do 103
2.
3 lutego 2010; 9:00Przegrany do 103
3.
3 lutego 2010; 9:00Przegrany do 101
4.
3 lutego 2010; 9:00Przegrany do 101
5.
3 lutego 2010; 14:00Przegrany do 102
6.
3 lutego 2010; 14:00Przegrany do 102
7.
3 lutego 2010; 14:00Przegrany do 104
8.
3 lutego 2010; 14:00Przegrany do 104
9.
3 lutego 2010; 19:00Przegrany do 105
10.
3 lutego 2010; 19:00Przegrany do 107
11.
4 lutego 2010; 9:00Przegrany do 108
12.
4 lutego 2010; 9:00Przegrany do 106
13.
4 lutego 2010; 14:00Przegrany do 110
14.
4 lutego 2010; 19:00Przegrany do 109
15.
5 lutego 2010; 14:00Przegrany do 113
Runda B.
101.
3 lutego 2010; 19:00Przegrany 3 – przegrany 4; pokonany do 201
102.
3 lutego 2010; 19:00Przegrany 5 – przegrany 6; pokonany do 201
103.
4 lutego 2010; 9:00Przegrany 1 – przegrany 2; pokonany do 202
104.
4 lutego 2010; 9:00Przegrany 7 – przegrany 8; pokonany do 202
105.
4 lutego 2010; 14:00Przegrany 9 – wygrany 101; pokonany do 204
106.
4 lutego 2010; 14:00Przegrany 12 – wygrany 102; pokonany do 205
107.
4 lutego 2010; 19:00Przegrany 10 – wygrany 103; pokonany do 204
108.
4 lutego 2010; 19:00Przegrany 11 – wygrany 104; pokonany do 205
109.
5 lutego 2010; 9:00Przegrany 14 – wygrany 105; pokonany do 206
110.
5 lutego 2010; 9:00Przegrany 13 – wygrany 106; pokonany do 206
111.
5 lutego 2010; 14:00Wygrany 107 – wygrany 108; pokonany do 207
112.
5 lutego 2010; 19:00Wygrany 109 – wygrany 110; pokonany do 209
113.
5 lutego 2010; 19:00Przegrany 15 – wygrany 111; pokonany do 208
114.
6 lutego 2010; 9:00Wygrany 112 – wygrany 113; pokonany do 212
201.
4 lutego 2010; 14:00Przegrany 101 – przegrany 102
202.
4 lutego 2010; 19:00Przegrany 103 – przegrany 104
203.
5 lutego 2010; 14:00Wygrany 201 – wygrany 203
204.
5 lutego 2010; 9:00Przegrany 105 – przegrany 107
205.
5 lutego 2010; 9:00Przegrany 106 – przegrany 108
206.
5 lutego 2010; 19:00Przegrany 109 – przegrany 110
207.
5 lutego 2010; 19:00Przegrany 111 – wygrany 203
208.
6 lutego 2010; 9:00Przegrany 113 – wygrany 204
209.
6 lutego 2010; 9:00Przegrany 112 – wygrany 205
210.
6 lutego 2010; 9:00Wygrany 206 – wygrany 207
211.
6 lutego 2010; 14:00Wygrany 208 – wygrany 209
212.
6 lutego 2010; 14:00Przegrany 114 – wygrany 210

</doc>
<doc id="1894138" url="https://pl.wikipedia.org/wiki?curid=1894138" title="II Liceum Ogólnokształcące im. Anny z Sapiehów Jabłonowskiej w Białymstoku">
II Liceum Ogólnokształcące im. Anny z Sapiehów Jabłonowskiej w Białymstoku

II Liceum Ogólnokształcące im. ks Anny z Sapiehów Jabłonowskiej – jedna z najstarszych białostockich szkół mająca korzenie w Gimnazjum Żeńskim im. ks Anny z Sapiehów Jabłonowskiej. Razem ze Szkołą Podstawową nr 53 z Oddziałami Dwujęzycznymi tworzy Zespół Szkół Ogólnokształcących nr 2.
Historia.
II Liceum Ogólnokształcące należy do najstarszych białostockich szkół. Jego korzenie sięgają do Polskiego Gimnazjum Realnego, które powstało w 1915 roku. W 1919 szkoła została upaństwowiona oraz podzielona na dwie niezależne placówki: Gimnazjum Męskie i Żeńskie. 20 listopada 1919 Gimnazjum Męskiemu mieszczącemu się przy ulicy Kościelnej 8 nadano imię króla Zygmunta Augusta, a 2 dni później Gimnazjum Żeńskiemu zajmującemu gmach przy ulicy Mickiewicza 1 nadano imię Księżnej Anny z Sapiehów Jabłonowskiej.
Po II wojnie światowej szkoła utraciła patrona. Stała się koedukacyjna i uzyskała nazwę II Liceum Ogólnokształcącego, 2 razy zmieniła swoją siedzibę (w roku 1967 do gmachu przy ulicy Warszawskiej, następnie przy ulicy Narewskiej 11 w 1970, gdzie pozostaje) oraz na krótki czas przyjęła imię Bohaterów 9. Drezdeńskiej Dywizji Piechoty, z którego używania zrezygnowano w 1993. Od roku 1994 rozpoczęły się prace nad nadaniem szkole nowego imienia, by w 1998 roku w głosowaniu uczniów, nauczycieli i rodziców wygrał Stanisław Wyspiański. Jednak dzięki pasji do poznawania przeszłości historyka Sławomira Piórkowskiego, który to odkrył zapomniane pochodzenie II LO, narodził się pomysł powrotu do patronki Gimnazjum Żeńskiego. W ponownym głosowaniu zdecydowano o przywróceniu imienia księżnej Anny z Sapiehów Jabłonowskiej.
22 listopada 1999 odbyła się uroczystość przywrócenia imienia szkole. Zaproszono gości, m.in. księcia Stanisława Jabłonowskiego, potomka krewnych patronki. Ważnymi momentami były: przekazanie zabytkowego sztandaru z roku 1932, który przetrwał dzięki staraniom dyrektor Marii Pardo, nauczycielek Marii Czułajewskiej i Krystyny Pawlikowskiej-Kubały; ślubowanie wyróżniających się uczniów na nowy sztandar ufundowany przez radę Rodziców oraz odsłonięcie i poświęcenie wmurowanej obok wejścia do szkoły pamiątkowej tablicy upamiętniającej 80. lecie istnienia szkoły.
II LO jest jedyną placówką edukacyjną w regionie umożliwiającą kształcenie w klasie lotniczej, która powstała w roku szkolnym 2008-2009 i działa w porozumieniu z Aeroklubem Białostockim. Uczniowie na tym profilu mają szansę zyskać umiejętność pilotowania szybowców.
W roku szkolnym 2009/2010 otwarto Publiczne Gimnazjum nr 32 Dwujęzyczne należące do ZSO 2. W roku szkolnym 2018/2019 gimnazjum zostało wygaszone w wyniku reformy systemu oświaty.
Święto Szkoły.
22 listopada obchodzone jest Święto Szkoły w ramach którego co roku wręczane są honorowe wyróżnienia „Perła Księżnej” (po jednej w kategoriach: Uczeń, Nauczyciel, Przyjaciel II LO) oraz odbywa się uroczyste przekazanie symbolicznego klucza do szkoły nowej parze Sapiehów II LO, którzy wybierani są w ramach wyborów, w których udział mogą wziąć wyróżniający się osiągnięciami naukowymi i pracą społeczną uczniowie klas II.
Współpraca międzynarodowa.
W latach 1999-2002 II LO brało udział w projekcie Socrates-Comenius Komety.
Rokrocznie odbywa się wymiana młodzieży ze szkołami w Szwecji i na Węgrzech. W ramach programu e-Twinning II LO współpracuje z młodzieżą z Francji i Czech. II LO jako jedyna na Podlasiu szkoła realizuje projekt przygotowania do egzaminu DSD II, który jest najwyższą formą egzaminu z języka niemieckiego poza granicami Niemiec.
Koła zainteresowań.
Koła zainteresowań, w których mogą działać uczniowie w roku szkolnym 2009/2010:
Profile klas.
Profile klas utworzonych w roku szkolnym 2019/2020:

</doc>
<doc id="1894140" url="https://pl.wikipedia.org/wiki?curid=1894140" title="Protokół lizboński">
Protokół lizboński

Protokół lizboński – umowa międzynarodowa podpisana 23 maja 1992 roku w Lizbonie przez postsowieckie republiki, na terytoriach których znalazła się broń jądrowa. Spisany został w językach miarodajnych angielskim, białoruskim, kazachskim, rosyjskim i ukraińskim.
Treść.
Na mocy jego postanowień Białoruś, Kazachstan i Ukraina stały się stronami układu START I z 1991 oraz zadeklarowały przyłączenie się do Układu o nierozprzestrzenianiu broni jądrowej z 1968 i pozbycie się swoich arsenałów jądrowych. Tym samym jedynym sukcesorem postsowieckiej broni atomowej stała się Federacja Rosyjska. Na początku lat 90. kwestia przekazania broni stała się przyczyną sporów pomiędzy Rosją i Ukrainą – strona ukraińska dążyła bowiem do uzyskania odszkodowań za przekazany arsenał.

</doc>
<doc id="1894141" url="https://pl.wikipedia.org/wiki?curid=1894141" title="Mohamed Abdelwahab">
Mohamed Abdelwahab

Mohamed Abdelwahab (ar. محمد عبد الوهاب لاعب, ur. 13 lipca 1983 w Fajum, zm. 31 sierpnia 2006 w Kairze) – egipski piłkarz grający na pozycji lewego obrońcy.
Kariera klubowa.
Karierę piłkarską Abdelwahab rozpoczął w klubie Aluminium Nag Hammâdi. W 2002 roku zadebiutował w jego barwach w pierwszej lidze egipskiej. W 2003 roku przeszedł do kairskiego ENPPI Club, a w 2004 roku został piłkarzem Al-Ahly Kair. W 2005 roku po raz pierwszy został mistrzem Egiptu, a tytuł mistrzowski wywalczył także w latach 2006 roku. W latach 2005 i 2006 zdobywał z Al-Ahly Puchar Mistrzów Afryki (w finale Al-Ahly pokonał kolejno Étoile Sportive du Sahel i Club Sportif Sfaxien). W 2006 był też zdobywcą Pucharu Egiptu.
Kariera reprezentacyjna.
W reprezentacji Egiptu Abdelwahab zadebiutował 29 maja 2004 roku w wygranym 2:0 towarzyskim spotkaniu z Gabonem. W 2006 roku był w kadrze Egiptu na Puchar Narodów Afryki 2006. Grał w podstawowym składzie i wywalczył z Egiptem mistrzostwo Afryki. Na tym turnieju rozegrał 6 spotkań: grupowe z Libią (3:0), z Marokiem (0:0) i z Wybrzeżem Kości Słoniowej (3:1), ćwierćfinałowe z Demokratyczną Republiką Konga (4:1), półfinałowe z Senegalem (2:1) i finałowe z Wybrzeżem Kości Słoniowej (0:0 k. 4:2). Od 2004 do 2006 roku rozegrał w kadrze narodowej 18 meczów i strzelił 1 gola.
Śmierć.
31 sierpnia 2006 podczas treningu Al-Ahly Abdelwahab zemdlał. Został przewieziony do szpitala w Kairze, jednak lekarze nie zdołali go uratować. Jako przyczynę śmierci podano wadę serca. W pogrzebie uczestniczył selekcjoner reprezentacji Egiptu Hassan Shehata i jej zawodnicy. Numer 3 w zespole Al-Ahly został zastrzeżony.

</doc>
<doc id="1894147" url="https://pl.wikipedia.org/wiki?curid=1894147" title="Pawłowicze (Litwinki)">
Pawłowicze (Litwinki)

Pawłowicze – kolonia wsi Litwinki w Polsce, położona w województwie podlaskim, w powiecie sokólskim, w gminie Kuźnica.
W latach 1975–1998 kolonia administracyjnie należała do województwa białostockiego.
Wierni kościoła rzymskokatolickiego należą do parafii Najświętszej Maryi Panny Pocieszenia w Zalesiu.

</doc>
<doc id="1894148" url="https://pl.wikipedia.org/wiki?curid=1894148" title="Crataegus chlorosarca">
Crataegus chlorosarca

Crataegus chlorosarca Maxim. – gatunek rośliny z rodziny różowatych ("Rosaceae"). Pochodzi z północnych i wschodnich obszarów Azji (Kamczatka, Sachalin, Japonia), jest uprawiany w różnych krajach świata (również jego kultywary) jako roślina ozdobna. W Polsce jest praktycznie nieznany, znajduje się tylko w kolekcji niektórych ogrodów botanicznych, np. Ogrodu Botanicznego w Krakowie. 
Zmienność.
Występuje jedna odmiana "Crataegus chlorosarca" var. "atrocarpa" (syn. "Crataegus atrocarpa" E. L. Wolf).

</doc>
<doc id="1894154" url="https://pl.wikipedia.org/wiki?curid=1894154" title="Tasak artyleryjski model 1832">
Tasak artyleryjski model 1832

Tasak artyleryjski model 1832 (ang. "Model 1832 foot artillery sword") – amerykański wojskowy tasak artyleryjski.
Budowa i historia.
Długość całkowita tasaka wynosiła 64 centymetry – rękojeść, wykonana z brązu o długości 15 cm, jelec o długości 10 cm oraz ostrze o długości 48 cm. Był to pierwszy model przyjęty na wyposażenie armii amerykańskiej. Jego bezpośrednim pierwowzorem był francuski tasak artyleryjski z 1816 roku, który z kolei był w pewnym stopniu wzorowany rzymskim gladiusie. Początkowo wytwarzany w Springfield.

</doc>
<doc id="1894155" url="https://pl.wikipedia.org/wiki?curid=1894155" title="Bjorgvin Pall Gustavsson">
Bjorgvin Pall Gustavsson



</doc>
<doc id="1894156" url="https://pl.wikipedia.org/wiki?curid=1894156" title="E-podatki">
E-podatki

E-Podatki – program rozumiany jako zespół działań organizacyjnych, legislacyjnych i informatycznych mających na celu wyposażenie administracji podatkowej w nowoczesne narzędzia zarządzania informacją. Wspierają one realizację jej ustawowych zadań poprzez zwiększenie stopnia realizacji wpływów podatkowych, podniesienie efektywności oraz poprawę jej wizerunku społecznego.
Program e-Podatki będzie wypełnieniem umowy dotyczącej realizacji projektów indywidualnych w ramach Programu Operacyjnego Innowacyjna Gospodarka 2007–2013, Priorytet VII Społeczeństwo informacyjne – Budowa elektronicznej administracji: e-Deklaracje 2, e-Podatki, e-Rejestracja zawartej w Warszawie w dniu 22 września 2008 r.
pomiędzy: Ministrem Spraw Wewnętrznych i Administracji a Ministrem Finansów. Wartość projektów wchodzących w skład programu e-Podatki została określona na około 281 milionów złotych.

</doc>
<doc id="1894157" url="https://pl.wikipedia.org/wiki?curid=1894157" title="Eparchia wiedeńska i austriacka">
Eparchia wiedeńska i austriacka

Eparchia wiedeńska i austriacka – eparchia Rosyjskiego Kościoła Prawosławnego obejmująca terytorium Austrii. Katedrą eparchii jest sobór św. Mikołaja w Wiedniu.
Według danych na stronie eparchii gromadzi ona wiernych narodowości rosyjskiej, ukraińskiej, białoruskiej, mołdawskiej, gruzińskiej oraz austriackiej. Językami liturgicznymi na jej terytorium są cerkiewnosłowiański oraz niemiecki. 
Nabożeństwa prawosławne przy ambasadzie rosyjskiej odbywały się okazjonalnie od 1725, zaś regularnie – w II połowie XVIII w. W XX w. obszar Austrii należał do Zachodnioeuropejskiego Egzarchatu Rosyjskiego Kościoła Prawosławnego, a po 1949 do Egzarchatu Wschodnioeuropejskiego tegoż Kościoła. W 1951 w jego ramach powołany został dekanat wiedeński, w 1962 przekształcony w eparchię, obejmującą również obszar Węgier (do przekształcenia dekanatu węgierskiego w eparchię budapeszteńską i węgierską). Jej pierwszym zwierzchnikiem został biskup Filaret (Denysenko). Od 1970 część nabożeństw w cerkwiach eparchii była odprawiana po niemiecku.
Parafie.
W 2014 w skład eparchii wchodziły parafie w Wiedniu, Grazu, Linzu i Klagenfurcie.

</doc>
<doc id="1894160" url="https://pl.wikipedia.org/wiki?curid=1894160" title="Peugeot 408 (2010)">
Peugeot 408 (2010)

Peugeot 408 – samochód osobowy klasy kompaktowej produkowany pod francuską marką Peugeot od 2010 roku. Od 2014 roku produkowana jest druga generacja modelu.
Pierwsza generacja.
Peugeot 408 I został zaprezentowany po raz pierwszy w 2010 roku.
W przeciwieństwie do dotychczas produkowanego średniej wielkości 407, Peugeot 408 został kompaktowym sedanem będącym trójbryłowym wariantem modelu 308. W stosunku do niego samochód odróżnił się wydłużonym rozstawem osi, a także inaczej stylizowaną przednią częścią nadwozia. Zamiast dużego przedniego wlotu powietrza, atrapa chłodnicy została umieszczona niżej, a logo firmowe osadzono w łagodniej zarysowanej przestrzeni pomiędzy reflektorami. Kabina pasażerska została zaaranżowana pod kątem przestronności i komfortu jazdy, z 526-litrowym bagażnikiem i łączną pojemnością schowków wynoszącą 33 litry.
Samochód wyposażono m.in. w automatyczną, dwustrefową klimatyzację, system audio-informacyjny z kolorowym, dotykowym ekranem, a także nawigacją. Dla podkreślenia pozycjonowania samochodu jako droższy produkt w stosunku do 308, w kabinie pasażerskiej wykorzystano bardziej szlachetne materiały wykończeniowe włącznie z panelami imitującymi chrom. Projektując m.in. kabinę pasażerską Peugeota 408, producent uwzględnił głównie preferencje i specyfikę rynku chińskiego.
W gamie silników, której szczegółowe jednostki uzależniono od poszczególnych rynków zbytu, znalazły się głównie czterocylindrowe silniki benzynowe o pojemności 1,6 oraz 2 litrów. Do wyboru klienci uzyskali zarówno manualną, jak i automatyczną przekładnię biegów.
Restylizacje.
W maju 2012 Peugeot 408 I przeszedł pierwszą restylizację, która zachowała kosmetyczny zakres i ograniczyła się jedynie do innego przedniego zderzaka z mniej wyraźnie zaznaczonym wytłoczeniem na logo producenta. Pod kątem technicznym, producent zastosował nowy turbodoładowany silnik benzynowy 1.6 oraz wprowadził do sprzedaży automatyczną skrzynię biegów w regionie Ameryki Południowej. 
W sierpniu 2015 roku pierwsza generacja 408, po ograniczeniu zasięgu rynkowego do krajów latynoamerykańskich oraz Rosji, przeszła drugą, tym razem znacznie rozleglejszą restylizację. Wraz z pokrewnym 308, samochód upodobniono do nowszych konstrukcji Peugeota poprzez duży, trapezowy przedni wlot powietrza z centralnie umieszczonym logo. Przeprojektowano zderzaki, przednie reflektory zyskały podcięty, mniej strzelisty kształt, a tylne lampy zyskały przemodelowane wkłady.
Sprzedaż.
Peugeot 408 I zbudowany został z myślą o rynkach rozwijających się, w pierwszej kolejności debiutując na rynku chińskim wiosną 2010 roku, gdzie produkcją zajęły się loklane zakłady Dongfeng Peugeot w Wuhan. W maju 2011 roku samochód trafił do sprzedaży także na rynkach latynoamerykańskich, gdzie na potrzeby 25 różnych rynków zbytu z tego regionu wytwarzaniem zajęły się zakłady w El Palomar w Argentynie. W maju 2012 roku zasięg rynkowy poszerzono jeszcze o dwa ważne rynki: Rosję wraz z ościennymi krajami byłego ZSRR, a także Malezję, w obu regionach z lokalną produkcją.
Po zakończeniu produkcji na rynku chińskim w 2014 roku w związku z prezentacją kolejnej generacji, Peugeot zdecydował się pozostawić dotychczas wytwarzany model w sprzedaży na pozostałych rynkach. Na rynkach latynoamerykańskich 408 I oferowane było do sierpnia 2021 roku, z kolei produkcja na rynku rosyjskim trwała najdłużej, do kwietnia 2022.
Silniki.
Benzynowe:
Wysokoprężne:
Druga generacja.
Peugeot 408 II został zaprezentowany po raz pierwszy w 2014 roku.
Po 4 latach produkcji dotychczasowej generacji, z ograniczeniem na rynku chińskiego Peugeot zdecydował się zakutalizować model 408 do kolejnego wcielenia przedstawionego przed rokiem 308. Samochód zyskał tym razem bardziej foremną sylwetkę, z niewielkim chromowanym przednim wlotem powietrza, łagodnie poprowadzonymi przetłoczeniami i wielokształtnymi tylnymi lampami. 408 tym razem w obszerniejszym zakresie odtworzyło stylistykę kompaktowego hatchbacka 308, na którym je oparto.
W przeciwieństwie do poprzednika, druga generacja Peugeota 408 zyskała odrębny względem 308 projekt deski rozdzielczej. Utrzymano ją w konwencjonalnej aranżacji, z klasycznie umieszczonymi zegarami przed kierownicą, a także masywną konsolą centralną o pionowym układzie przyrządów z dużym dotykowym ekranem systemu multimedialnego.
Gamę jednostek napędowych utworzyły początkowo dwa czterocylindrowe benzynowe silniki. Pierwszy, 1,6 litrowy THP rozwinął moc 167 KM, z kolei topowy o pojemności 1,8 litra wyróżnił się mocą maksymalną 140 KM. W latach 2014-2017 producent oferował 408 jeszcze z podstawowym, trzycylindrowym benzynowym 1.2 o mocy 136 KM.
Restylizacje.
W sierpniu 2018 roku Peugeot przedstawił gruntownie zmodernizowane 408 drugiej generacji. Samochód otrzymał inaczej stylizowany pas przedni, w ramach którego zmieniono wygląd zderzaka, wkłady reflektorów i rozmiary atrapy chłodnicy. Zyskała ona ostrzejsze kanty i stała się wyraźnie większa, upodabniając się do nowszych konstrukcji francuskiej firmy. Zmiany wizualne objęły jeszcze wygląd tylnego zderzaka, a także wkładów lamp. W kabinie pasażerskiej wygospodarowano przestrzeń na większy, 9,2 calowy ekran systemu multimedialnego i bogatszy pakiet asystentów wspierających bezpieczeństwo jazdy. 
W czerwcu 2022 roku chiński Peugeot 408 drugiej generacji przeszedł drugą, jeszcze rozleglejszą niż przez 4 latami modernizację. Tym razem samochód został wizualnie upodobniony do nowej, trzeciej generacji oferowanego w Europie Peugeota 308, zyskując nowy pas przedni z trapezowym wlotem powietrza i wąskimi reflektorami połączonymi światłami LED do jazdy dziennej o motywie kreski. Zmiany uległy także w tylnej części nadwozia, która zyskała nowy kształt lamp i czarną blendę łączącą je optycznie. Ponadto, producent przeprojektował też deskę rozdzielczą, która zyskała nowe koło kierownicy, nowy projekt konsoli centralnej z większym ekranem systemu multimedialnego, a także wyżej umieszczonymi zegarami w ramach koncepcji "i-Cockpit".
Sprzedaż.
W przeciwieństwie do poprzedniej generacji, Peugeot 408 II zbudowany został głównie z myślą o rynku chińskim. Samochód trafił tam do sprzedaży 4 miesiące po premierze, w sierpniu 2014 roku, podobnie jak dotychczas pochodząc z lokalnych zakładów Dongfeng Peugeot w Wuhan. W czerwcu 2016 samochód trafił do sprzedaży wraz z uruchomieniem lokalnej produkcji także w Malezji, jednak zakończono ją już 2 lata później w 2018 roku.

</doc>
<doc id="1894163" url="https://pl.wikipedia.org/wiki?curid=1894163" title="Wiesław Giler">
Wiesław Giler

Wiesław Giler (ur. 1 lipca 1954 w Warszawie, zm. 2 lutego 2010) – polski przedsiębiorca, wieloletni kibic Legii Warszawa, popularyzator kibicowskiego środowiska Legii, założyciel i wieloletni redaktor naczelny pisma „Nasza Legia”.
Życiorys.
Prowadził sieć sklepów spożywczych „Pelcowizna”. W latach 90. XX wieku zaczął wspierać Legię w akcjach marketingowych skierowanych do kibiców.
W 1997 założył magazyn „Nasza Legia”. Był pierwszym pismem w ogólnokrajowej dystrybucji poświęconym jednemu klubowi. Ogółem ukazało się 559 jego wydań. Kierowany przez niego tygodnik ukazywał się do 2007. Potem tytuł przejęła Grupa ITI.
Z inicjatywy Gilera zrealizowane zostały flagi na potrzeby opraw meczowych, m.in. "Wielka Flaga", "Panorama Warszawy" i wiele innych przedsięwzięć.
Był pomysłodawcą odgrywania przed każdym meczem utworu "Sen o Warszawie".
Zmarł po długiej chorobie. Został pochowany na cmentarzu w Tarchominie 6 lutego 2010.
Upamiętnienie.
7 kwietnia 2018 przed ligowym meczem Legii Warszawa z Pogonią Szczecin, na Stadionie Wojska Polskiego odbyło się uroczyste odsłonięcie tablicy upamiętniającej Wiesława Gilera oraz nadanie trybunie prasowej Legii jego imienia.

</doc>
<doc id="1894166" url="https://pl.wikipedia.org/wiki?curid=1894166" title="Jakov Gojun">
Jakov Gojun

Jakov Gojun (ur. 18 kwietnia 1986 w Splicie) – chorwacki piłkarz ręczny, reprezentant kraju, występujący na pozycji obrotowego. Obecnie występuje w Liga ASOBAL, w drużynie Atlético Madryt. Brązowy medalista olimpijski 2012 z Londynu.

</doc>
<doc id="1894168" url="https://pl.wikipedia.org/wiki?curid=1894168" title="Worldwake">
Worldwake

Worldwake – dodatek do kolekcjonerskiej gry karcianej - , drugi w bloku "Zendikar". Premiera miała miejsce 5 lutego 2010 roku, uczestnicy otrzymywali foliowane karty promocyjne "Joraga Warcaller" z alternatywnym rysunkiem.
Fabuła dodatku.
W dodatku tym kontynuowana jest historia rozpoczęta w Zendikarze. Do trójki głównych bohaterów, Chandry Ablaze, Nissy Revane i Sorina Markov dołącza Jace Beleren. Wspólnymi siłami starają się nie dopuścić do uwolnienia prastarych sił dążących do zniszczenia świata.
Tematyka.
Tematyka dodatku oscyluje wokół lądów, oraz ich niestandardowym wykorzystaniu jako stwory lub źródła zdolności nie dających many. Rozwinięciu podlegają również motywy wprowadzone w dodatku Zendikar takie jak synergia pomiędzy stworami podtypu "Ally" (pl. Sojusznik), wypełnianie zadań (ang. Quest) czy karty pułapki (ang. Trap Cards).
Mechaniki.
Nowe zdolności:
Zdolności wykorzystane we wcześniejszych dodatkach:
Linki zewnętrzne.
Oficjalna strona produktu
Worldwake Spoiler

</doc>
<doc id="1894170" url="https://pl.wikipedia.org/wiki?curid=1894170" title="Robert Anthony John Hewitt">
Robert Anthony John Hewitt



</doc>
<doc id="1894171" url="https://pl.wikipedia.org/wiki?curid=1894171" title="Cerkiew św. Łazarza w Wiedniu">
Cerkiew św. Łazarza w Wiedniu

Cerkiew św. Łazarza – prawosławna cerkiew położona w prawosławnej części Cmentarza Centralnego w Wiedniu. 
Wzniesiona w 1895 i poświęcona 9 maja tego samego roku ze środków zebranych na terytorium Rosji w czasie kolekty zorganizowanej przez proboszcza parafii przy ambasadzie rosyjskiej w Wiedniu, ks. Michaiła Rajewskiego, w celu wzniesienia wolno stojącej świątyni prawosławnej w stolicy Austrii. Pierwotnie zebrane pieniądze miały służyć budowie monumentalnej cerkwi w centrum miasta, jednak śmierć inicjatora zbiórki zahamowała ją i zgromadzona suma pozwoliła jedynie na jej spożytkowanie na budowę znacznie mniejszej niż planowana świątyni cmentarnej. 
Główną świątynią społeczności rosyjskiej w Wiedniu cerkiew św. Łazarza była jednak tylko przez cztery lata, gdyż w 1899 zbudowany został sobór św. Mikołaja. Świątynia cmentarna stała się cerkwią pomocniczą. 
W latach 2004–2006 obiekt został gruntownie odremontowany. 12 października 2006 miało miejsce jego ponowne poświęcenie.

</doc>
<doc id="1894173" url="https://pl.wikipedia.org/wiki?curid=1894173" title="Erik-August Larsson">
Erik-August Larsson



</doc>
<doc id="1894175" url="https://pl.wikipedia.org/wiki?curid=1894175" title="Václav Vraný">
Václav Vraný

Václav Vraný (ur. 22 sierpnia 1982 w Pilźnie) – czeski piłkarz ręczny występujący na pozycji obrotowego w klubie niemieckim HSC 2000 Coburg. Vraný karierę rozpoczął w klubie Slavia Pilzno. Następnie występował w HSC Pilzno, Allrisk Praga, Dukli Praga oraz w TUSEM Essen. W 2009 roku został zawodnikiem HSC 2000 Coburg.

</doc>
<doc id="1894183" url="https://pl.wikipedia.org/wiki?curid=1894183" title="Galleria Palatina">
Galleria Palatina



</doc>
<doc id="1894185" url="https://pl.wikipedia.org/wiki?curid=1894185" title="Hermann Triepel">
Hermann Triepel

Hermann Triepel (ur. 24 stycznia 1871 w Lipsku, zm. 1935 we Wrocławiu) – niemiecki anatom i embriolog.
Uczył się w Thomasschule w rodzinnym mieście, następnie studiował medycynę na Uniwersytecie w Tybindze i Uniwersytecie w Lipsku. Potem kierował instytutem anatomicznym przy Uniwersytecie we Wrocławiu. 
Chorował na stwardnienie rozsiane.
Jego brat Heinrich Triepel (1868–1946) był profesorem prawa konstytucyjnego i międzynarodowego na Uniwersytecie w Getyndze, Kilonii i Berlinie.

</doc>
<doc id="1894193" url="https://pl.wikipedia.org/wiki?curid=1894193" title="Rise of the Eldrazi">
Rise of the Eldrazi

Rise of the Eldrazi – dodatek do gry Magic: The Gathering, trzeci w Bloku Zendikar. Premiera miała miejsce 23 kwietnia 2010 roku. Jest to duży dodatek składający się z 248 kart. 

</doc>
<doc id="1894194" url="https://pl.wikipedia.org/wiki?curid=1894194" title="Karsten Brannasch">
Karsten Brannasch

Karsten Brannasch (ur. 17 sierpnia 1966 w Altdöbern) – niemiecki bobsleista. Złoty medalista olimpijski z Lillehammer.
Urodził się w NRD. Igrzyska w 1994 były jego jedyną olimpiadą, mistrzem olimpijskim został w załodze Haralda Czudaja.

</doc>
<doc id="1894196" url="https://pl.wikipedia.org/wiki?curid=1894196" title="Alberto Costa">
Alberto Costa

Alberto Facundo Costa (ur. 9 lutego 1985 w Buenos Aires) – argentyński piłkarz francuskiego pochodzenia występujący na pozycji pomocnika we hiszpańskim klubie UD Almería. Były reprezentant Argentyny.
Kariera.
Costa karierę rozpoczynał jako junior w klubie La Terrazza. W 2002 roku trafił do gwadelupskiego zespołu Racing Basse-Terre. W 2004 roku zdobył z nim mistrzostwo Gwadelupy oraz Puchar Gwadelupy. W tym samym roku odszedł do francuskiego Racing Paris, grającego w Championnat National. Potem był graczem zespołów Pau FC oraz Sète, również występujących w trzeciej lidze.
W 2008 roku Costa podpisał kontrakt z drugoligowym Montpellier HSC. Pierwszy ligowy mecz zaliczył tam 1 sierpnia 2008 przeciwko Strasbourgowi (0:1). W 2009 roku awansował z klubem do Ligue 1. W tych rozgrywkach zadebiutował 15 sierpnia 2009 w zremisowanym 2:2 spotkaniu z FC Lorient, w którym strzelił także gola.
1 lipca 2010 roku przeszedł do Valencii.
5 czerwca 2013 roku podpisał kontrakt ze Spartakiem Moskwa

</doc>
<doc id="1894198" url="https://pl.wikipedia.org/wiki?curid=1894198" title="Ásgeir Örn Hallgrímsson">
Ásgeir Örn Hallgrímsson

Asgeir Örn Hallgrimsson (ur. 17 lutego 1984 w Reykjavíku) – islandzki piłkarz ręczny, rozgrywający, występujący w Division 1, w drużynie Paris Saint-Germain Handball. Podczas mistrzostw Europy w 2010, w Austrii zdobył brązowy medal.

</doc>
<doc id="1894201" url="https://pl.wikipedia.org/wiki?curid=1894201" title="Kostya Tszyu">
Kostya Tszyu



</doc>
<doc id="1894203" url="https://pl.wikipedia.org/wiki?curid=1894203" title="Kostia Cziu">
Kostia Cziu



</doc>
<doc id="1894204" url="https://pl.wikipedia.org/wiki?curid=1894204" title="Isaak Pattiwael">
Isaak Pattiwael

Isaak "Tjaak" Pattiwael (ur. 23 lutego 1914, zm. 16 marca 1987) – indonezyjski piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Isaak Pattiwael występował w klubie VIOS Batavia.
Kariera reprezentacyjna.
Isaak Pattiwael występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w przegranym 0-6 spotkaniu I rundy z Węgrami.

</doc>
<doc id="1894208" url="https://pl.wikipedia.org/wiki?curid=1894208" title="Nicky Kuiper">
Nicky Kuiper

Nicky Kuiper (ur. 7 czerwca 1989 roku w Arnhem) – holenderski piłkarz grający na pozycji obrońcy. Obecnie występuje w klubie FC Eindhoven. Karierę rozpoczynał w klubie SBV Vitesse.

</doc>
<doc id="1894213" url="https://pl.wikipedia.org/wiki?curid=1894213" title="Andrej Rendla">
Andrej Rendla

Andrej Rendla (ur. 13 października 1990 roku w Bańskiej Bystrzycy) − słowacki piłkarz grający na pozycji napastnika. Od 2015 do 2017 występował w klubie ŽP Šport Podbrezová, do którego trafił w 2015 roku z FC Twente. W sezonie 2010/2011 był wypożyczony do innego holenderskiego klubu − Heraclesa Almelo. Karierę rozpoczynał w rodzimym klubie Dukla Bańska Bystrzyca.

</doc>
<doc id="1894215" url="https://pl.wikipedia.org/wiki?curid=1894215" title="Postępująca afazja bez płynności mowy">
Postępująca afazja bez płynności mowy

Postępująca afazja bez płynności mowy, postępująca afazja z utratą płynności mowy, afazja postępująca niepłynna, afazja postępująca niefluentna, PNFA (od ang. "progressive nonfluent aphasia") – zespół objawów obserwowany w otępieniu czołowo-skroniowym i uważany za podtyp tej choroby neurodegeneracyjnej. Charakteryzuje się zaburzeniami językowymi, błędami fonologicznymi i gramatycznymi (agramatyzmy, parafazje). Badania obrazowe wskazują, że obraz kliniczny związany jest ze zmianami w obszarze przedniej części lewej wyspy i dolnej części płata czołowego.

</doc>
<doc id="1894219" url="https://pl.wikipedia.org/wiki?curid=1894219" title="Cheers">
Cheers

Cheers – pierwszy studyjny album amerykańskiego rapera Obie Trice wydany 23 września 2003. Na "Cheers" gościnnie pojawiają się m.in. Busta Rhymes, Eminem, Dr. Dre, Nate Dogg oraz 50 Cent.

</doc>
<doc id="1894220" url="https://pl.wikipedia.org/wiki?curid=1894220" title="Magic 2011">
Magic 2011

Magic 2011 lub Magic: The Gathering 2011 Core Set – dwunasta w historii edycja główna kolekcjonerskiej gry karcianej - . Imprezy przedpremierowe odbyły się 10 lipca, uczestnicy otrzymywali specjalnie na tę okazję przygotowane, foliowane karty promocyjne "Sun Titan" z alternatywnym rysunkiem. Premiera miała miejsce 16 lipca 2010 roku, uczestnicy specjalnie na tę okazję przygotowane, foliowane karty promocyjne "Ancient Hellkite" z alternatywnym rysunkiem.
Szczegóły edycji.
Tak jak poprzednia edycja główna (Magic 2010), tak i ta w około 50% składa się z nowych, nigdzie wcześniej niedrukowanych kart. Edycja ta posiada karty z niestandardową zdolnością , która nie pojawi się już w Magic 2012.
Talie wprowadzające.
Począwszy od tej edycji, talie wprowadzające (ang. Intro Pack) będą znów liczyły 60 kart oraz booster.
"Nazwa - Kolory, karta w wersji foil"

</doc>
<doc id="1894221" url="https://pl.wikipedia.org/wiki?curid=1894221" title="PNFA">
PNFA



</doc>
<doc id="1894222" url="https://pl.wikipedia.org/wiki?curid=1894222" title="Suvarte Soedarmadji">
Suvarte Soedarmadji

Suvarte Soedarmadji (ur. 6 grudnia 1915, zm. 1979) – indonezyjski piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Suvarte Soedarmadji występował w klubie Spartak Batavia.
Kariera reprezentacyjna.
Suvarte Soedarmadji występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w przegranym 0-6 spotkaniu I rundy z Węgrami.

</doc>
<doc id="1894223" url="https://pl.wikipedia.org/wiki?curid=1894223" title="Duque de Caxias FC">
Duque de Caxias FC

Duque de Caxias Futebol Clube - brazylijski klub piłkarski z siedzibą w mieście Duque de Caxias leżącym w stanie Rio de Janeiro.

</doc>
<doc id="1894226" url="https://pl.wikipedia.org/wiki?curid=1894226" title="Tan See Han">
Tan See Han

Tan See Han (ur. 1910, zm. ?) – indonezyjski piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Tan See Han występował w klubie Tiong Hoa Surabaja.
Kariera reprezentacyjna.
Tan See Han występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji był rezerwowym i nie wystąpił w przegranym 0-6 spotkaniu I rundy z Węgrami.

</doc>
<doc id="1894228" url="https://pl.wikipedia.org/wiki?curid=1894228" title="Max Verworn">
Max Verworn

Max Richard Constantin Verworn (ur. 4 listopada 1863 w Berlinie, zm. 23 listopada 1921 w Bonn) – niemiecki fizjolog.
Życiorys.
Studiował medycynę i nauki przyrodnicze na Uniwersytecie Fryderyka Wilhelma w Berlinie, a potem na Uniwersytecie w Jenie. Jego nauczycielami byli Ernst Haeckel i William Thierry Preyer. W 1895 otrzymał katedrę na Uniwersytecie w Jenie, w 1901 został profesorem fizjologii na Uniwersytecie w Getyndze. Od 1910 wykładał na Uniwersytecie w Bonn.
W 1902 założył czasopismo Zeitschrift für Allgemeine Physiologie.
Max Verworn prowadził badania na polu fizjologii doświadczalnej, szczególną uwagę poświęcając fizjologii komórki. Jego prace dotyczyły podstawowych procesów zachodzących w komórkach mięśni, nerwach i narządach zmysłów. Zajmował się także filogenezą i ontogenezą.

</doc>
<doc id="1894230" url="https://pl.wikipedia.org/wiki?curid=1894230" title="Duque de Caxias Futebol Clube">
Duque de Caxias Futebol Clube



</doc>
<doc id="1894231" url="https://pl.wikipedia.org/wiki?curid=1894231" title="Ibrahima Bangoura">
Ibrahima Bangoura

Ibrahima Bangoura (ur. 8 grudnia 1982 w Konakry) – gwinejski piłkarz grający na pozycji napastnika.
Kariera.
Ibrahima Bangoura rozpoczął swoją karierę we francuskim klubie FC Istres. W 2003 roku został zawodnikiem Troyes AC, zaś w sezonie 2005/2006 występował w ES Wasquehal. Bangoura w 2006 roku ponownie wrócił do Troyes. W 2009 roku przeszedł do tureckiego Denizlisporu.

</doc>
<doc id="1894235" url="https://pl.wikipedia.org/wiki?curid=1894235" title="Sonya Ahmed">
Sonya Ahmed

Sonya Ahmed (ur. 2 marca 1979) – egipska lekkoatletka, tyczkarka.

</doc>
<doc id="1894238" url="https://pl.wikipedia.org/wiki?curid=1894238" title="Tan Mo Heng">
Tan Mo Heng

Tan (Bing) Mo Heng (ur. 28 lutego 1913, zm. ?) – indonezyjski piłkarz, reprezentant kraju. Podczas kariery występował na pozycji bramkarza.
Kariera klubowa.
Podczas kariery piłkarskiej Tan Mo Heng występował w klubie HCTNH Malang.
Kariera reprezentacyjna.
Tan Mo Heng występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w przegranym 0-6 spotkaniu I rundy z Węgrami.

</doc>
<doc id="1894241" url="https://pl.wikipedia.org/wiki?curid=1894241" title="Tan Hong Djien">
Tan Hong Djien

Tan Hong Djien (ur. 12 stycznia 1916, zm. ?) – indonezyjski piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Tan Hong Djien występował w klubie Tiong Hoa Surabaja.
Kariera reprezentacyjna.
Tan Hong Djien występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w przegranym 0-6 spotkaniu I rundy z Węgrami.

</doc>
<doc id="1894242" url="https://pl.wikipedia.org/wiki?curid=1894242" title="Émile Pouget">
Émile Pouget

 
Émile Pouget (ur. 12 października 1860 roku w Pont-de-Salars, depart. Aveyron, zm. 21 lipca 1931 roku w Lozère, obecnie część Palaiseau) – francuski anarchista, później syndykalista. W latach 1901–1908 członek kierownictwa CGT.
Życiorys.
Urodzony w rodzinie notariusza. Jeszcze w liceum redagował republikański periodyk „Le Lycéen républicain”. Był jednym z twórców pierwszych związków zawodowych w 1879 roku. W 1881 roku na kongresie anarchistycznym w Londynie związał się z anarchistami. 9 marca 1883 roku wraz z Louise Michel prowadził manifestację głodujących bezrobotnych, która przerodziła się w tzw. „rozruchy chlebowe”, podczas których demonstranci wdzierali się do piekarń wynosząc z nich chleb. W tym samym roku skazany i osadzony w więzieniu, uwolniony na mocy amnestii w 1886 roku. 24 lutego 1889 roku rozpoczął wydawanie tygodnika anarchistycznego „Le Père Peinard”. W 1894 roku po zabójstwie prezydenta Carnota, by uniknąć oskarżenia w procesie trzydziestu, uciekł do Londynu. Po amnestii ogłoszonej w 1895 roku, wrócił do Francji. W latach 1901–1908 był wicesekretarzem CGT. W 1907 roku został redaktorem „La Voix du Peuple”, organu prasowego CGT. Później schorowany i zniechęcony, wycofał się z działalności politycznej.

</doc>
<doc id="1894248" url="https://pl.wikipedia.org/wiki?curid=1894248" title="HSC 2000 Coburg">
HSC 2000 Coburg

HSC 2000 Coburg to niemiecki klub piłki ręcznej z siedzibą w Coburgu, Górna Frankonia. Klub ten nigdy nie awansował do rozgrywek Bundesligi.

</doc>
<doc id="1894251" url="https://pl.wikipedia.org/wiki?curid=1894251" title="Dawn of Azazel">
Dawn of Azazel

Dawn of Azazel – nowozelandzka grupa muzyczna grająca death metal, założona w 1997 roku w Auckland.
Historia.
Opracowano na podstawie materiału źródłowego.
Początki (1997–2002).
Zespół Dawn of Azazel założył w 1997 roku w Auckland Rigel Walshe. Pierwszy stały skład ukształtował się jednak dopiero w roku 1999 (Rigel Walshe – śpiew, gitara basowa, Joseph Bonnet – gitara, Phil Osborne – perkusja, Tony Angelov – gitara). Pierwsze demo "Of Bloodshed And Eternal Victory" zespół wydał własnym nakładem w 1999 roku. Zawierało ono cztery utwory: "Intro/Conqueror Throned", "Triumph Upon Equinox", "Conflagration of the Mortal Soul" i "March on the Blind". Kolejne demo "Vita est Militia Super Terram" ukazało się w sierpniu 2000 roku.
W lipcu 2002 roku zespół nagrał pierwszy singiel "Bloodforged Abdication", który w październiku wydała włoska wytwórnia Hellflame Records. Singiel ukazał się w limitowanej edycji 500 sztuk na płycie gramofonowej i zawierał dwa utwory: "Bloodforged Abdication" i "Plateau of Invincibility".
The Law of the Strong (2003–2005).
W roku 2003 Dawn of Azazel wystąpił jako support grupy Incantation w czasie trasy po Nowej Zelandii. W tym samym roku zespół nagrał również debiutancki album "The Law of the Strong", który w styczniu 2004 roku wydała polska wytwórnia Agonia Records. Grupa promowała album, koncertując m.in. w Europie i Australii. Po zakończeniu trasy zespół opuścili Tony Angelov i Phill Osborne (zastąpił go Martin Cavanagh). 
Sedition (2006–2008).
W nowym składzie grupa nagrała drugi album zatytułowany "Sedition", który 3 marca 2006 roku wydała wytwórnia Ibex Moon Records. W 2006 roku zespół wystąpił na wielu koncertach: w lutym i marcu jako support Disgorge, w maju jako support Korna, na przełomie maja i czerwca wziął udział w trasie z Vital Remains, Incantation i Sin of Angels, zaś w grudniu w trasie z Deicide.
W roku 2007 Dawn of Azazel wystąpił na australijskim festiwalu Overcranked m.in. z zespołami Psycroptic i Helmet, wziął udział w europejskiej trasie z Immolation, Krisiun, Grave i Aborted, a w październiku wystąpił jako support Motörhead.
W lutym 2008 roku zespół opuścił Martin Cavanagh, którego zastąpił Jeremy Suckling. W marcu tego roku Dawn of Azazel wystąpił na australijskim festiwalu Metalstock m.in. z zespołami Kataklysm, Psycroptic i Ulcerate, a we wrześniu rozpoczął nagrywanie kolejnego albumu w Mana Recording Studios w St. Petersburg (Floryda).
Relentless (2009–).
Na przełomie kwietnia i maja 2009 roku zespół wziął udział w europejskiej trasie Vital Remains. Natomiast w październiku 2009 roku nakładem wytwórni Unique Leader Records ukazał się trzeci album studyjny Dawn of Azazel zatytułowany "Relentless". 5 października grupa wystąpiła jako support Megadeth i Slayera, 30 października – Suffocation, zaś 20 stycznia 2010 roku jako support grupy Chimaira.
Muzycy.
Opracowano na podstawie materiału źródłowego.

</doc>
<doc id="1894253" url="https://pl.wikipedia.org/wiki?curid=1894253" title="Jack Kolle">
Jack Kolle

Jack Kolle, "Jack Samuels" (ur. 1912, zm. 1970) – indonezyjski piłkarz, reprezentant kraju. Podczas kariery występował na pozycji obrońcy.
Kariera klubowa.
Podczas kariery piłkarskiej Jack Samuels występował w klubie Tiong Hoa Surabaja.
Kariera reprezentacyjna.
Jack Kolle (Samuels) występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w przegranym 0-6 spotkaniu I rundy z Węgrami.

</doc>
<doc id="1894254" url="https://pl.wikipedia.org/wiki?curid=1894254" title="Anchor Bay">
Anchor Bay

Anchor Bay (dawniej Anchor Bay Settlement) – jednostka osadnicza w hrabstwie Mendocino, w Kalifornii (Stany Zjednoczone), na wysokości 32 m. Znajduje się 5,6 km na zachód od Gualala.

</doc>
<doc id="1894255" url="https://pl.wikipedia.org/wiki?curid=1894255" title="Anchor Bay Settlement">
Anchor Bay Settlement



</doc>
<doc id="1894256" url="https://pl.wikipedia.org/wiki?curid=1894256" title="Ghana na Zimowych Igrzyskach Olimpijskich 2010">
Ghana na Zimowych Igrzyskach Olimpijskich 2010

Ghanę na Zimowych Igrzyskach Olimpijskich 2010 reprezentował jeden zawodnik. Był to pierwszy start Ghany na zimowych igrzyskach olimpijskich.
Narciarstwo alpejskie.
Mężczyźni

</doc>
<doc id="1894260" url="https://pl.wikipedia.org/wiki?curid=1894260" title="Bojan Tabakow">
Bojan Tabakow

Bojan Tabakow (ur. 2 lutego 1990 roku) - bułgarski piłkarz, występujący na pozycji napastnika, a obecnie zawodnik Lewskiego Sofia przebywający na wypożyczeniu w Łokomotiwie Mezdra.
Kariera.
Lewski Sofia.
Tabakow pochodzi ze szkółki Lewskiego Sofia w której w rezerwach zdobył ponad 200 bramek.
W lecie 2007 został zaproszony na testy do Fenerbahçe SK, gdzie oglądała go legenda brazylijskiego futbolu Zico. Tabakov podczas testów grał w juniorach tej drużyny, ale nie został włączony do pierwszego składu.
11 października 2007 Bojan został zaproszony na testy tym razem do FC Schalke 04. Trenował z drużyną U-19 na okres jednego tygodnia, ale na niego dołączył do pierwszej drużyny.
25 stycznia 2008 podpisał 3 roczny kontrakt z Lewskim.
Pierwszego gola w seniorskiej karierze zdobył 27 lutego 2008 z Akademik Sofia w 64 minucie meczu, a Lewski wygrał ten mecz 3-0. Pierwszy oficjalny mecz zagrał z drużyną Marek Dupnica 9 kwietnia 2008. Tabakow wszedł w 54 minucie, a Lewski na wyjeździe wygrało 0-4.
Treningi z pierwszą drużyną zaczął w sierpniu 2009.
Łokomotiw Mezdra.
11 stycznia 2010 został wypożyczony do Łokomotiwu Mezdra na okres sześciu miesięcy.

</doc>
<doc id="1894263" url="https://pl.wikipedia.org/wiki?curid=1894263" title="44 Pułk Piechoty (austro-węgierski)">
44 Pułk Piechoty (austro-węgierski)

Węgierski Pułk Piechoty Nr 44 (IR. 44) – pułk piechoty cesarskiej i królewskiej Armii. 
Historia pułku.
Pułk został utworzony w 1744 roku. 
Okręg uzupełnień nr 44 Kaposvár na terytorium 4 Korpusu.
Pułk obchodził swoje święto 21 maja w rocznicę bitwy pod Aspern stoczonej w 1809 roku.
W 1895 roku, po śmierci marszałka polnego, arcyksięcia Albrechta Fryderyka Habsburga, pułk otrzymał jego imię „na wieczne czasy”.
Kolory pułkowe: czerwony (krapprot), guziki złote.
Skład narodowościowy w 1914 roku 88% - Węgrzy.
W 1873 roku sztab pułku stacjonował w Wiedniu, natomiast komenda rezerwowa i stacja okręgu uzupełnień w Kaposvárze.
W latach 1894–1896 sztab pułku razem z 3. i 4. batalionem stacjonował w Peczu (niem. "Fünfkirchen"), natomiast 1. i 2. batalion w Kaposvárze. Pułk wchodził w skład 61 Brygady Piechoty w Budapeszcie należącej do 31 Dywizji Piechoty.
W latach 1904–1913 komenda pułku razem z 1. i 2. batalionem stacjonowała w Budapeszcie, 3. batalion w Kaposvárze, natomiast 4. batalion podlegał dyslokacjom: 1904 - 1907 Kaposvár, 1908 - 1911 - Bilek, 1912 - 1913 - Bileća.
W 1914 roku komenda pułku razem z 1. i 2. bataliony stacjonowała w Wieniu, 3. batalion w Kaposvárze, a 4. batalion w Bileća.
W czasie I wojny światowej pułk walczył z Rosjanami w końcu 1914 roku w Królestwie Kongresowym. Żołnierze pułku są pochowani m.in. na cmentarzu w Borowej (Góra).
Szefowie pułku.
Kolejnymi szefami pułku byli:

</doc>
<doc id="1894266" url="https://pl.wikipedia.org/wiki?curid=1894266" title="Włodzimierz Krygier">
Włodzimierz Krygier

Włodzimierz Lucjan Krygier (ur. 29 stycznia 1900 w Jekaterynosławiu, zm. 17 września 1975 w Londynie) – polski hokeista i piłkarz, który startował w Zimowych Igrzyskach Olimpijskich 1928 oraz Zimowych Igrzyskach Olimpijskich 1932.
Był członkiem reprezentacji Polski w hokeju na lodzie mężczyzn.
Walczył w wojnie obronnej Polski '39. Został pochowany na cmentarzu Powązkowskim w Warszawie (kwatera 194-4-1,2).

</doc>
<doc id="1894271" url="https://pl.wikipedia.org/wiki?curid=1894271" title="Hans Taihuttu">
Hans Taihuttu

Hans Taihuttu (ur. 1909, zm. ?) – indonezyjski piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Hans Taihuttu występował w klubie VIOS Batavia.
Kariera reprezentacyjna.
Hans Taihuttu występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w przegranym 0-6 spotkaniu I rundy z Węgrami.

</doc>
<doc id="1894272" url="https://pl.wikipedia.org/wiki?curid=1894272" title="Pomniki w Łodzi">
Pomniki w Łodzi

Lista pomników znajdujących się w Łodzi, według kategorii:

</doc>
<doc id="1894273" url="https://pl.wikipedia.org/wiki?curid=1894273" title="Maria Theurl">
Maria Theurl

Maria Theurl-Walcher (ur. 11 sierpnia 1966 r. w Assling) – austriacka biegaczka narciarska, brązowa medalistka mistrzostw świata.
Kariera.
Jej olimpijskim debiutem były igrzyska w Calgary w 1988 roku, gdzie w swoim najlepszym starcie, w biegu na 5 km techniką klasyczną zajęła 34. miejsce. Jej następne olimpijskie starty miały miejsce dopiero 10 lat później, podczas igrzysk olimpijskich w Nagano. Zajęła tam szóste miejsce w biegu na 30 km stylem dowolnym, 13 w biegu pościgowym oraz 15. miejsce w biegu na 5 km stylem klasycznym. Na kolejnych igrzyskach już nie startowała.
W 1993 roku wystartowała na mistrzostwach świata w Falun zajmując 41. miejsce w biegu na 30 km techniką dowolną. Cztery lata później, na mistrzostwach świata w Trondheim jej najlepszym wynikiem było 11. miejsce w biegu na 15 km stylem dowolnym. Swój największy sukces osiągnęła podczas mistrzostw świata w Ramsau w 1999 roku, gdzie wywalczyła brązowy medal w biegu pościgowym 5+10 km, ulegając jedynie zwyciężczyni Stefanii Belmondo z Włoch oraz drugiej na mecie Estonce Kristinie Šmigun. Na tych samych mistrzostwach zajęła także dziewiąte miejsce w biegu na 30 km techniką klasyczną oraz w biegu pościgowym. Były to ostatnie mistrzostwa w jej karierze.
Najlepsze wyniki w Pucharze Świata osiągnęła w sezonie 1998/1999, kiedy w klasyfikacji generalnej zajęła 17. miejsce. Tylko raz stanęła na podium zawodów Pucharu Świata, na najniższym stopniu. Ponadto w sezonie 1999/2000 FIS Marathon Cup zajęła drugie miejsce w klasyfikacji generalnej - wyprzedziła ją tylko Rosjanka Swietłana Nagiejkina.
Jej mężem jest były austriacki biegacz narciarski - Achim Walcher, z którym ma jedną córkę (Witta-Luisa ur. 2002).

</doc>
<doc id="1894274" url="https://pl.wikipedia.org/wiki?curid=1894274" title="Timothy Rowe">
Timothy Rowe

Timothy B. Rowe (ur. 1953) – amerykański paleontolog i znawca nomenklatury filogenetycznej. 
Życiorys.
Bada w szczególności ewolucję i rozwój szkieletu kręgowców. Do jej badania wykorzystuje systematykę filogenetyczną, obserwacje rozwoju ontogenetycznego szkieletu u współczesnych kręgowców, a także tomografię komputerową. Zajmuje się głównie wczesnymi ssakami i innymi synapsydami oraz dinozaurami. Rowe w 1975 roku uzyskał tytuł Bachelor of Arts z geologii i biologii w Occidental College, w 1981 roku tytuł Master of Science z anatomii na Uniwersytecie w Chicago, a doktoryzował się w 1986 roku z paleontologii na Uniwersytecie Kalifornijskim w Berkeley. Pracował m.in. w Museum of Northern Arizona we Flagstaff, w Smithsonian Institution i na uniwersytecie w Berkeley. Od 1994 roku jest profesorem w University of Texas at Austin, a od 1998 – dyrektorem laboratorium paleontologii kręgowców w Texas Memorial Museum.
Timothy Rowe uczestniczył w opisaniu i nazwaniu kilku taksonów prehistorycznych zwierząt, m.in. dinozaurów "Megapnosaurus kayentakatae", "Tsaagan" i "Zanabazar" oraz krokodylomorfa "Calsoyasuchus". Rowe był promotorem m.in.: Ronalda Tykoskiego, Christophera Brochu, Amy Balanoff, Matthew Colberta i Oscara Alcobera.

</doc>
<doc id="1894275" url="https://pl.wikipedia.org/wiki?curid=1894275" title="Metro Cebu">
Metro Cebu

Metro Cebu – główny obszar metropolitalny w filipińskiej prowincji Cebu. Zajmuje 20% powierzchni lądu i 60% (według stanu na 2007 rok) tejże prowincji. Leży w centrum regionu Central Visayas i posiada 13 miast i gmin. Ludność: 2 314 897 (2007).
Miasta i gminy.
7 miast i 6 gmin:
Ludzie.
Pochodzenie.
Mieszkańcy nazywani są Cebuanami i pochodzą od Malajów. Mniejszościami są osoby pochodzenia europejskiego, chińskiego i pozostałych filipińskich grup etnicznych.
Języki.
Jedynym oficjalnym językiem jest cebuański, lecz wiele osób mówi także angielskim, tagalog, hiszpańskim i dialektami wizajańskimi.

</doc>
<doc id="1894276" url="https://pl.wikipedia.org/wiki?curid=1894276" title="Timothy B. Rowe">
Timothy B. Rowe



</doc>
<doc id="1894277" url="https://pl.wikipedia.org/wiki?curid=1894277" title="Achmad Nawir">
Achmad Nawir

Achmad Nawir (ur. 1911, zm. kwiecień 1995) – indonezyjski piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Achmad Nawir występował w klubie Tiong Hoa Surabaja.
Kariera reprezentacyjna.
Achmad Nawir występował w reprezentacji Indii Holenderskich w latach trzydziestych. W 1938 roku uczestniczył w mistrzostwach świata. Na mundialu we Francji był kapitanem reprezentacji i wystąpił w przegranym 0-6 spotkaniu I rundy z Węgrami.

</doc>
<doc id="1894280" url="https://pl.wikipedia.org/wiki?curid=1894280" title="Elmer Ernest Southard">
Elmer Ernest Southard

Elmer Ernest Southard (ur. 28 lipca 1876 w Bostonie, zm. 8 lutego 1920 w Nowym Jorku) – amerykański lekarz neuropatolog i psychiatra.
Życiorys.
Syn Martina Southarda i Olive Wentworth Knowles. Uczęszczał do Boston Latin School i Harvard College, który ukończył w 1897 z wyróżnieniem. Następnie studiował medycynę na Harvard Medical School, tytuł doktora otrzymał w 1901. Praktykował w Boston City Hospital i zajmował się neuropatologią, pod kierunkiem Mallory'ego. W 1901 roku na kilka miesięcy wyjechał do Europy, zwiedzając instytut patologiczny Weigerta we Frankfurcie i klinikę Kraepelina w Heidelbergu. W 1904 został instruktorem neuropatologii w Harvard Medical School. Od 1906 patolog i asystent w Danvers State Hospital. Od 1909 związany z Massachusetts State Board of Insanity. Od 1912 dyrektor Boston Psychopathic Hospital.
W 1906 ożenił się z Mabel Fletcher Austin, z którą miał dwóch synów i córkę.
Członek American Academy of Arts and Sciences, Association of American Physicians; American Medico-Psychological Association (przewodniczący w 1919), American Medical Association, American Association for the Advancement of Science, American Neurological Association, American Association of Pathologists, Society of Experimental Biology; Boston Society of Neurology and Psychiatry, National Association for the Study of Epilepsy; American Psychopathological Association, American Genetic Association, Massachusetts Medical Society, New England Psychiatric Society.
Zmarł po dwudniowej chorobie, na zapalenie płuc. Był autorem ponad 150 prac naukowych. Biografię Southarda napisał jego przyjaciel, Frederick Parker Gay.

</doc>
<doc id="1894287" url="https://pl.wikipedia.org/wiki?curid=1894287" title="Ramona Roth">
Ramona Roth

Ramona Roth (ur. 7 marca 1977 r.) – niemiecka biegaczka narciarska, brązowa medalistka mistrzostw świata.
Kariera.
Po raz pierwszy na arenie międzynarodowej Isabel Klaus pojawiła się w styczniu 1995 roku w podczas mistrzostw świata juniorów w Gällivare, gdzie zajęła dziesiąte miejsce w biegu na 5 km techniką klasyczną, a w sztafecie była piąta. Na rozgrywanych rok później mistrzostwach świata juniorów w Asiago zdobyła srebrny medal w sztafecie, w biegu na 5 km była piąta, a na dystansie 15 km zajęła szóste miejsce. Ponadto na mistrzostwach świata juniorów w Canmore była między innymi szósta w sztafecie i trzynasta w biegu 5 km stylem klasycznym.
W 1997 roku wystartowała też na mistrzostwach świata w Trondeim zajmując 18. miejsce w biegu na 5 km techniką klasyczną. Swój największy sukces osiągnęła podczas mistrzostw świata w Ramsau w 1999 roku, gdzie wspólnie z Violą Bauer, Evi Sachenbacher i Sigrid Wille wywalczyła brązowy medal w sztafecie 4x5 km. W swoim najlepszym starcie, w biegu na 5 km stylem klasycznym zajęła 28. miejsce. Startowała także dwa lata później na mistrzostwach świata w Lahti, gdzie zajęła 46. miejsce w biegu na 10 km techniką klasyczną. Na kolejnych mistrzostwach już nie startowała.
Nigdy nie startowała na igrzyskach olimpijskich. Najlepsze wyniki w Pucharze Świata osiągnęła w sezonie 2000/2001, kiedy to zajęła 60. miejsce w klasyfikacji generalnej. Nigdy nie stawała na podium zawodów Pucharu Świata. W 2001 roku zakończyła karierę.
Osiągnięcia.
Puchar Świata.
Miejsca na podium.
Roth nigdy nie stawała na podium zawodów Pucharu Świata.

</doc>
<doc id="1894291" url="https://pl.wikipedia.org/wiki?curid=1894291" title="Parakkad">
Parakkad

Parakkad – miejscowość w dystrykcie Thrissur w stanie Kerala w Indiach.
W roku 2001 (spisu ludności Indii), Parakkad liczyło 7759 osób (3776 kobiet i 3983 mężczyzn).

</doc>
<doc id="1894293" url="https://pl.wikipedia.org/wiki?curid=1894293" title="Sigrid Wille">
Sigrid Wille

Sigrid Wille (ur. 2 września 1969 r. w Wangen im Allgäu) – niemiecka biegaczka narciarska, brązowa medalistka mistrzostw świata.
Kariera.
Igrzyska olimpijskie w Nagano w 1998 r. były pierwszymi i zarazem ostatnimi w jej karierze. Zajęła tam 28. miejsce w biegu na 15 km oraz 38. miejsce w biegu na 5 km techniką klasyczną, a także 54. miejsce w biegu pościgowym 5+10 km. Wille nie została wybrana do sztafety, w której Niemki zajęły piąte miejsce.
W 1993 roku wystartowała na mistrzostwach świata w Falun zajmując 27. miejsce w biegu na 30 km techniką dowolną. Dwa lata później, podczas mistrzostw świata w Thunder Bay na tym samym dystansie zajęła 13. miejsce. Ponadto wraz z koleżankami z reprezentacji zajęła piąte miejsce w sztafecie. Swój największy sukces osiągnęła podczas mistrzostw świata w Ramsau w 1999 roku, gdzie wspólnie z Violą Bauer, Evi Sachenbacher i Ramoną Roth wywalczyła brązowy medal w sztafecie 4x5 km. Jej najlepszym indywidualnym wynikiem na tych mistrzostwach było 18. miejsce w biegu na 15 km stylem dowolnym. Na kolejnych mistrzostwach już nie startowała.
Najlepsze wyniki w Pucharze Świata osiągnęła w sezonie 1990/1991, kiedy to zajęła 17. miejsce w klasyfikacji generalnej. Nigdy nie stawała na podium zawodów Pucharu Świata. W 1999 roku zakończyła karierę.
Osiągnięcia.
Puchar Świata.
Miejsca na podium.
Wille nigdy nie stawała na podium zawodów Pucharu Świata.

</doc>
<doc id="1894299" url="https://pl.wikipedia.org/wiki?curid=1894299" title="Lactarius atroviridis">
Lactarius atroviridis

Mleczaj ("Lactarius atroviridis" Peck) – gatunek grzybów należący do rodziny gołąbkowatych ("Russulaceae"). W Polsce nie występuje. 
Systematyka.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy został zdiagnozowany systematycznie przez Charlesa Pecka w "Annual report of the Trustees of the State Museum of Natural History" z 1889. Takson ten był także opisywany pod synonimem "Lactifluus atroviridis" (Peck) Kuntze 1898.
Morfologia.
Organizmy mikoryzowe, rozwijające się w glebie i wytwarzające naziemne owocniki złożone z kapelusza i trzonu, których miąższ zbudowany jest z kulistawych komórek powodujących ich specyficzną kruchość i nieregularny przełam
Średnicy 6–10 cm, barwy ciemnozielonej, często plamiście strefowanym, mięsisty, wgłębiony centralnie, o filcowatej powierzchni.
Blaszkowy, blaszki białawe, czasami pokryte zielonymi plamkami lub o zielonym ostrzu, raczej gęsto rozstawione, przyrośnięte lub zbiegające na trzon.
Cylindryczny, długości 2,5–5 cm, średnicy 1,3–2 cm barwy kapelusza lub jaśniejszy i pokryty plamkami, krótki, pusty w środku, suchy.
Białawy, zwarty, wydzielający białe mleczko o ostrym smaku.
Kulistawe, o średnicy ok. 7,6 μm, żółtawo zabarwione, amyloidalne.

</doc>
<doc id="1894303" url="https://pl.wikipedia.org/wiki?curid=1894303" title="Johan Mastenbroek">
Johan Mastenbroek

Johannes Mastenbroek (ur. 5 lipca 1902, zm. 23 maja 1978) – holenderski trener piłkarski, selekcjoner reprezentacji Holenderskich Indii Wschodnich.
Najbardziej znaną pracą trenerską Johana Mastenbroeka jest prowadzenie reprezentacji Holenderskich Indii Wschodnich w 1938. Po wycofaniu się z eliminacji reprezentacji Japonii, Indie Holenderskie jako pierwsza drużyna z Azji i jedyna kolonia w historii awansowała do mistrzostw świata. Na mundialu we Francji Indie Holenderskie przegrały 0-6 spotkanie I rundy z Węgrami i odpadły z turnieju.

</doc>
<doc id="1894304" url="https://pl.wikipedia.org/wiki?curid=1894304" title="E9 (trasa europejska)">
E9 (trasa europejska)

E9 – trasa europejska pośrednia północ-południe, wiodąca z Orleanu we Francji do Barcelony w Hiszpanii.
Przebieg E9:
Stary system numeracji.
Do 1985 obowiązywał poprzedni system numeracji, według którego oznaczenie E9 dotyczyło trasy: "Amsterdam – La Haye – Baie – Genova" o przebiegu Amsterdam – Utrecht – Eindhoven – Maastricht – Liège – Bastogne – Arlon – Luxembourg – Metz – Sarrebourg – Strasbourg – Mulhouse – Baie – Olten – Lucerne – Arth – Andermatt – Lugano – Chiasso – Corne – Milano – Casteggio – Tortona – Serravalle – Genova. Arteria E9 była wtedy zaliczana do kategorii „A”, w której znajdowały się główne trasy europejskie.
Drogi w ciągu dawnej E9.
"Lista dróg opracowana na podstawie materiału źródłowego"

</doc>
<doc id="1894306" url="https://pl.wikipedia.org/wiki?curid=1894306" title="Kölner Haie">
Kölner Haie

Kölner Haie (pol. "Kolońskie Rekiny") – niemiecki klub hokejowy z siedzibą w Kolonii. Drużyna jest jednym z założycieli rozgrywek DEL z 1994 roku i jednocześnie pierwszym triumfatorem tych rozgrywek w 1995 roku.

</doc>
<doc id="1894317" url="https://pl.wikipedia.org/wiki?curid=1894317" title="Hrabstwo Augusta-Margaret River">
Hrabstwo Augusta-Margaret River

Hrabstwo Augusta-Margaret River ("Shire of Augusta-Margaret River") – obszar samorządu lokalnego w południowo-zachodniej części stanu Australia Zachodnia. U jego wybrzeży przebiega granica między Oceanem Indyjskim a Oceanem Południowym. Zajmuje powierzchnię 2242,6 km2 i liczy 10 353 mieszkańców (2006). Ośrodkiem administracyjnym jest Margaret River. 
Władzę ustawodawczą w hrabstwie sprawuje jego rada, złożona z siedmiu członków. Rada powołuje spoza swego grona dyrektora generalnego hrabstwa, który stoi na czele korpusu urzędniczego.

</doc>
<doc id="1894320" url="https://pl.wikipedia.org/wiki?curid=1894320" title="Serbia na Zimowych Igrzyskach Olimpijskich 2010">
Serbia na Zimowych Igrzyskach Olimpijskich 2010

Serbia na Zimowych Igrzyskach Olimpijskich 2010 – występ kadry sportowców reprezentujących Serbię na igrzyskach w Vancouver w 2010 roku.
Reprezentację tworzyło dziesięcioro zawodników – sześciu mężczyzn i cztery kobiety. Wzięli oni udział w ośmiu konkurencjach w czterech dyscyplinach sportowych – biathlonie, biegach narciarskich, bobslejach i narciarstwie alpejskim. Serbowie nie zdobyli żadnego medalu. Najwyższe, 18. miejsce zajęła serbska bobslejowa czwórka w składzie: Vuk Rađenović. Miloš Savić, Igor Šarčević, Slobodan Matijević. Najlepszy rezultat w konkurencjach indywidualnych osiągnęła natomiast alpejka Jelena Lolović, zajmując 30. miejsce w supergigancie kobiet.
Najmłodszym zawodnikiem w kadrze olimpijskiej Serbii był biegacz narciarski Amar Garibović, który w dniu otwarcia igrzysk miał 18 lat i 162 dni. Najstarszą zawodniczką była natomiast Jelena Lolović (28 lat i 228 dni w dniu otwarcia igrzysk), dla której był to trzeci start olimpijski w karierze. Jednocześnie Lolović po raz trzeci z rzędu pełniła rolę chorążego reprezentacji swojego kraju podczas ceremonii otwarcia. Chorążym Serbii podczas ceremonii zamknięcia igrzysk w Vancouver był Vuk Rađenović.
Był to pierwszy start Serbii na zimowych igrzyskach olimpijskich i trzeci, po letnich igrzyskach w Sztokholmie i Pekinie, start olimpijski tego kraju. Do igrzysk w Turynie sportowcy z Serbii startowali w barwach Jugosławii oraz Serbii i Czarnogóry.
Tło startu.
Występy na poprzednich igrzyskach.
Start Serbii w Vancouver był debiutem tego kraju na zimowych igrzyskach olimpijskich. W latach 1924–1992 Serbowie występowali w reprezentacji Jugosławii, a w latach 1998–2006 wspólnie z Czarnogórcami w reprezentacji Serbii i Czarnogóry. Występ w Vancouver był zarazem trzecim startem olimpijskim Serbii, po letnich występach w 1912 roku w Sztokholmie i w 2008 w Pekinie.
Podczas poprzednich zimowych igrzysk, które odbyły się w 2006 roku w Turynie, w reprezentacji Serbii i Czarnogóry znalazły się dwie alpejki, które wystąpiły również w Vancouver – Jelena Lolović i Marija Trmčić. Najlepszy rezultat uzyskała Lolović, zajmując 30. miejsce w slalomie gigancie. Poza Lolović i Trmčić w Turynie wystąpił jeszcze jeden alpejczyk, Želimir Vuković, a także biegacz i biathlonista Aleksandar Milenković, biegaczka Branka Kuzeljević oraz łyżwiarz figurowy Trifun Živanović. Z całej ekipy najlepszy wynik olimpijski uzyskał wówczas Živanović, który w konkursie solistów został sklasyfikowany na 26. pozycji.
Występy w mistrzostwach świata w sezonie przedolimpijskim.
W sezonie przedolimpijskim odbyły się mistrzostwa świata w biathlonie w Pjongczangu. W zawodach tych Milanko Petrović zajął 105. miejsce w biegu indywidualnym, 111. w sprincie oraz 26. w biegu sztafetowym. Nie wystartował natomiast w rozgrywanych w Libercu mistrzostwach świata w narciarstwie klasycznym. W mistrzostwach tych wystąpili Belma Šmrković i Amar Garibović. Šmrković zajęła 90. miejsce w sprincie kobiet techniką dowolną, a Garibović był 109. w tej samej konkurencji rozgrywanej wśród mężczyzn.
W alpejskich mistrzostwach świata w Val d’Isère wystąpiły Jelena Lolović i Marija Trmčić. Lolović zajęła w tych mistrzostwach 22. miejsce w slalomie, 25. miejsce w slalomie gigancie i 26. w supergigancie. Z kolei Trmčić wystartowała tylko w slalomie, jednak nie ukończyła pierwszego przejazdu i w efekcie nie została sklasyfikowana.
Bobsleiści Vuk Rađenović i Igor Šarčević wzięli udział w zorganizowanych na rok przed igrzyskami mistrzostwach świata w Lake Placid. Wspólnie wystartowali w konkursie dwójek i zajęli w nim ostatnie, 32. miejsce. Wraz z Urošem Stegelem i Slavoljubem Nikoliciem byli również zgłoszeni do zawodów czwórek, jednak ostatecznie w nich nie wystartowali.
Reprezentacje Serbii w curlingu nie wzięły udziału w przeprowadzonych w 2009 roku mistrzostwach świata kobiet ani mężczyzn. Męska reprezentacja wystąpiła natomiast w mistrzostwach Europy grupy B w Aberdeen i zajęła w nich 29. miejsce w gronie 30 drużyn (Serbia okazała się lepsza tylko od Białorusi). W rankingu Światowej Federacji Curlingu w 2009 roku męska reprezentacja plasowała się na 38., a kobieca na 36. miejscu.
Serbska reprezentacja w hokeju na lodzie mężczyzn zwyciężyła w rozegranych w 2009 roku w Nowym Sadzie mistrzostwach świata II dywizji, zwyciężając we wszystkich meczach grupy A i tym samym awansowała do I dywizji. W mistrzostwach świata w łyżwiarstwie figurowym w Los Angeles zaprezentowała się jedna serbska zawodniczka, Ksenija Jastsenjski. Wystąpiła w konkursie solistek i swój udział zakończyła na programie dowolnym, w którym zajęła 49. miejsce.
Troje serbskich snowboardzistów wzięło udział w mistrzostwach świata w Gangwon – Nina Micić zajęła w nich 34. miejsce w slalomie gigancie równoległym i 38. w slalomie równoległym, Boris Judin był 37. w slalomie równoległym, w slalomie gigancie równoległym został zdyskwalifikowany, a z kolei Luka Nikolić uplasował się na 54. miejscu w snowboard crossie.
Kwalifikacje olimpijskie.
W grudniu 2009 roku kwalifikację na igrzyska w Vancouver miała zapewnioną alpejka Jelena Lolović oraz biegacze Belma Šmrković i Amar Garibović. W związku z zajęciem przez Lolović piątego miejsca w jednych z zawodów Pucharu Ameryki Północnej i zdobyciu przez nią punktów Pucharu Świata w Aspen oraz w związku z rozwojem narciarstwa i snowboardingu w kraju, sekretarz generalny Związku Narciarskiego Serbii, Dimitrije Lazarovski wyraził nadzieję, że kwalifikację olimpijską uzyska łącznie sześcioro alpejczyków, a także snowboardziści. Wśród potencjalnych kandydatów do występu olimpijskiego, poza Lolović, Belmą Šmrković i Gariboviciem, wymienieni zostali: Nevena Ignjatović i Marija Trmčić (narciarstwo alpejskie), Rejhan Šmrković i Sanjin Dizdarević (biegi narciarskie) oraz Nina Micić i Boris Judin (snowboarding).
Ze wspomnianego grona kwalifikację uzyskały tylko alpejki Ignjatović i Trmčić. Snowboardziści do końca oczekiwali na ewentualne uzyskanie „dzikiej karty” umożliwiającej występ olimpijski, ostatecznie jednak pozostali na liście rezerwowej sporządzonej przez Międzynarodową Federację Narciarską. Kwalifikację wywalczyła natomiast serbska bobslejowa czwórka w składzie Vuk Rađenović (pilot), Igor Šarčević, Miloš Savić i Slobodan Matijević. Prawa startu w igrzyskach olimpijskich, pomimo takich oczekiwań, nie wywalczyła reprezentacja tego kraju w curlingu.
Wyjazd na igrzyska olimpijskie.
3 lutego 2010 w drogę do Vancouver wyruszyli członkowie serbskiej delegacji olimpijskiej: Branislav Jevtić – attaché misji olimpijskiej, Marina Leković – sekretarz i Ninoslav Cvetanović – fizjoterapeuta.
Pierwszymi serbskimi sportowcami, którzy przybyli do wioski olimpijskiej w Whistler, byli biegacze narciarscy i biathloniści. Przylecieli oni do Vancouver 5 lutego wraz z członkami sztabu szkoleniowego. Wraz z nimi do wioski olimpijskiej dotarli dwaj bobsleiści, którzy od 31 stycznia przebywali w Vancouver – przyjechali do Kanady tuż po pozytywnym wyniku przedolimpijskich badań lekarskich przeprowadzonych w Belgradzie. Po zakończeniu ostatnich treningów w Europie, 10 lutego do kadry olimpijskiej dołączyły narciarki alpejskie wraz z trenerem Muratem Gariboviciem, natomiast tydzień później przyjechali dwaj bobsleiści wraz z trenerem.
W składzie serbskiej delegacji znaleźli się również: Vlade Divac – przewodniczący Serbskiego Komitetu Olimpijskiego, Đorđa Višackog – sekretarz generalny komitetu oraz Peter Vladiković – konsul honorowy Serbii w Kanadzie.
Prawa transmisyjne.
W Serbii prawo do transmisji zawodów olimpijskich w Vancouver uzyskały dwie niekodowane stacje naziemne, należące do publicznego nadawcy RTS. Transmisje odbywały się na kanałach RTS1 i RTS2. Ponadto prawa transmisyjne posiadała stacja Eurosport, dostępna w telewizji satelitarnej i online.
Znaczki okolicznościowe.
Z okazji igrzysk w Vancouver serbska poczta wyemitowała serię dwóch znaczków pocztowych. Oba znaczki miały wymiary 42x29 i zostały wydane 12 lutego 2010 przez Forum Novi Sad. Pierwszy z nich, o wartości 50 dinarów serbskich, przedstawiał wizerunek narciarki alpejskiej. Na drugim natomiast, o wartości 22 dinarów, przedstawiono sylwetki biathlonistów. Ponadto, w związku z setną rocznicą powołania Serbskiego Komitetu Olimpijskiego, 23 lutego wyemitowano dodatkowy znaczek na tę okoliczność.
Skład reprezentacji.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Serbii wzięła udział w czterech – biathlonie, biegach narciarskich, bobslejach i narciarstwie alpejskim. W składzie znalazło się czterech bobsleistów, trzy narciarki alpejskie, dwoje biegaczy narciarskich i jeden biathlonista. W reprezentacji znalazł się bobsleista Vuk Rađenović, który startował na igrzyskach w Salt Lake City, Jelena Lolović, która startowała na igrzyskach w Salt Lake City i Turynie oraz Marija Trmčić, która wystąpiła w Turynie.
W poniższej tabeli przedstawiono skład serbskiej reprezentacji na igrzyskach w Vancouver. W przypadku, gdy dany zawodnik wystąpił również na poprzednich igrzyskach, podano miejsca, które zajął w poszczególnych konkurencjach.
Udział w ceremoniach otwarcia i zamknięcia igrzysk.
Rolę chorążego reprezentacji Serbii podczas ceremonii otwarcia zimowych igrzysk olimpijskich w Vancouver, przeprowadzonej 12 lutego 2010 w hali BC Place Stadium, pełniła alpejka Jelena Lolović. Były to jej trzecie z rzędu igrzyska, podczas których wystąpiła w roli chorążej swojej reprezentacji. Serbska reprezentacja weszła na stadion jako 69. w kolejności – pomiędzy ekipami z Senegalu i Słowacji.
Podczas ceremonii zamknięcia igrzysk, zorganizowanej 28 lutego 2010, chorążym serbskiej reprezentacji był bobsleista Vuk Rađenović.
Wyniki.
Biathlon.
Na igrzyskach w Vancouver wystartował jeden serbski biathlonista – Milanko Petrović. Wziął udział w dwóch konkurencjach indywidualnych – sprincie i biegu na 20 km. W sprincie zajął 81. miejsce w gronie 87 sklasyfikowanych zawodników. Do zwycięzcy biegu, Vincenta Jaya, stracił 4 min i 31,1 s. W biegu na 20 km Petrović był 87. i wyprzedził tylko grenlandzkiego zawodnika reprezentującego Danię, Øysteina Slettemarka. Do triumfatora zawodów, Emila Hegle Svendsena, Petroviciowi zabrakło 11 min i 21,5 s.
Biegi narciarskie.
W olimpijskiej kadrze Serbii znalazło się dwoje biegaczy narciarskich – Belma Šmrković i Amar Garibović. Oboje wystąpili w biegach indywidualnych rozgrywanych techniką dowolną – Šmrković na dystansie 10 km, a Garibović na 15 km. Šmrković zajęła w swoim biegu ostatnie, 77. miejsce ze stratą 10 min i 49 s do mistrzyni olimpijskiej, Charlotte Kalli. Do bezpośrednio wyprzedzającej ją Rosany Kiroski Serbka straciła ponad minutę. Garibović w swoim starcie uplasował się na 80. miejscu wśród 95 sklasyfikowanych zawodników. Jego strata do Dario Cologni, zwycięzcy biegu, wyniosła 6 min i 35,7 s.
Bobsleje.
Na torze bobslejowym podczas igrzysk w Vancouver zaprezentowała się serbska czwórka mężczyzn w składzie: Vuk Rađenović. Miloš Savić, Igor Šarčević, Slobodan Matijević. Pilotem serbskiego boba był Rađenović. Zespół ten zajął 18. miejsce w olimpijskiej rywalizacji czwórek. Spośród sklasyfikowanych bobów Serbowie wyprzedzili Koreańczyków, Chorwatów i Japończyków. Do triumfatorów tej konkurencji, pierwszego zespołu amerykańskiego, stracili w czterech przejazdach łącznie 5,89 s.
Narciarstwo alpejskie.
W konkurencjach alpejskich przeprowadzonych w ramach igrzysk w Vancouver wystąpiły trzy serbskie zawodniczki – Nevena Ignjatović, Jelena Lolović i Marija Trmčić. Wszystkie trzy zaprezentowały się w slalomie, Ignjatović i Lolović wystąpiły ponadto w slalomie gigancie i supergigancie.
Najlepszy wynik uzyskała Lolović w supergigancie, zajmując 30. miejsce wśród 38 sklasyfikowanych zawodniczek. Do złotej medalistki, Andrei Fischbacher, straciła 6,53 s. Druga z serbskich reprezentantek w tej konkurencji, Ignjatović, nie ukończyła zawodów. Z kolei w slalomie to Ignjatović uzyskała najlepszy rezultat spośród serbskich alpejek – 32. miejsce, podczas gdy Lolović i Trmčić nie zostały sklasyfikowane. Ignjatović wyprzedziła 23 sklasyfikowane zawodniczki, a do triumfatorki zawodów, Marii Riesch, straciła 7,59 s. W slalomie gigancie natomiast obie Serbki zostały sklasyfikowane – Lolović zajęła 33. pozycję, a Ignjatović była 39. W tej konkurencji sklasyfikowano 60 zawodniczek. Mistrzyni olimpijska, Viktoria Rebensburg, uzyskała łączny czas lepszy od Lolović o 7,43 s, a od Ignjatović o 10,40 s.
Powrót olimpijczyków do kraju.
Jako pierwsi do kraju powrócili biegacze narciarscy – Belma Šmrković i Amar Garibović. Trzy dni po udziale w biegach indywidualnych, które odbyły się 15 lutego, wyruszyli w drogę powrotną do kraju. Wrócili drogą lotniczą z Calgary do Frankfurtu, w niemieckim mieście wylądowali o godz. 16:40.
Pozostali członkowie kadry olimpijskiej powrócili do Serbii 3 marca, kiedy w godzinach popołudniowych wylądowali na lotnisku w Belgradzie.
Dzień po powrocie olimpijczyków do kraju, 4 marca, w siedzibie głównego sponsora komitetu olimpijskiego (firmy Telenor) zorganizowana została konferencja prasowa z udziałem przewodniczącego Serbskiego Komitetu Olimpijskiego – Vlade Divaca oraz członków reprezentacji olimpijskiej – alpejki Ignjatović i czwórki bobsleistów Rađenović, Šarčević, Matijević i Savić.

</doc>
<doc id="1894321" url="https://pl.wikipedia.org/wiki?curid=1894321" title="Kevin de Queiroz">
Kevin de Queiroz

Kevin de Queiroz – amerykański zoolog, paleontolog i znawca nomenklatury filogenetycznej. Zajmuje się głównie systematyką biologiczną, ewolucją i filogenezą płazów i gadów, w szczególności jaszczurek z grupy Iguania – opisał m.in. gatunek "Enyalioides rubrigularis". Zajmował się także m.in. filogenezą mieczyków Hellera. W 1978 roku uzyskał tytuł Bachelor of Science z biologii na Uniwersytecie Kalifornijskim w Los Angeles, w 1985 tytuł Master of Science z zoologii w San Diego State University, a doktoryzował się z zoologii w 1989 roku na Uniwersytecie Kalifornijskim w Berkeley. Obecnie pracuje w dziale zoologii kręgowców Muzeum Historii Naturalnej w Waszyngtonie. Wraz z Philipem Cantino jest autorem PhyloCode'u.

</doc>
<doc id="1894326" url="https://pl.wikipedia.org/wiki?curid=1894326" title="Riikka Sirviö">
Riikka Sirviö

Riikka Sirviö (ur. 11 kwietnia 1974 r. w Jyväskylä) – fińska biegaczka narciarska, brązowa medalistka mistrzostw świata.
Kariera.
W 1997 roku wystartowała na mistrzostwach świata w Trondheim. Osiągnęła tam swój największy sukces w karierze wspólnie z Tuulikki Pyykkönen, Kati Pulkkinen i Satu Salonen zdobywając brązowy medal w sztafecie 4x5 km. Jej najlepszym wynikiem indywidualnym tych mistrzostw było 10. miejsce w biegu na 5 km technika klasyczną. Dwa lata później, podczas mistrzostw świata w Ramsau na tym samym dystansie zajęła 28. miejsce. Jej jedynym startem na mistrzostwach świata w Lahti w 2001 roku był bieg na 10 km stylem klasycznym, w którym zajęła 15. miejsce. Startowała także na mistrzostwach w Val di Fiemme w 2003 roku, gdzie zajęła między innymi szóste miejsce w biegu na 15 km oraz 12 w biegu na 10 km techniką klasyczną. Brała także udział w biegu sztafetowym, ale drużyna fińska została zdyskwalifikowana po wykryciu EPO (erytropoetyny) we krwi Kaisy Varis. Na kolejnych mistrzostwach świata już nie startowała.
Nigdy nie startowała na zimowych igrzyskach olimpijskich. Najlepsze wyniki w Pucharze Świata osiągnęła w sezonie 2000/2001, kiedy to zajęła 25. miejsce w klasyfikacji generalnej. Nigdy nie stawała na podium indywidualnych zawodów Pucharu Świata. W 2003 roku zakończyła karierę.
Jako juniorka w 1988 roku została mistrzynią Finlandii w biathlonie.
Osiągnięcia.
Puchar Świata.
Miejsca na podium.
Sirviö nigdy nie stawała na podium indywidualnych zawodów Pucharu Świata.

</doc>
<doc id="1894333" url="https://pl.wikipedia.org/wiki?curid=1894333" title="Trimetylosilanol">
Trimetylosilanol

Timetylosilanol (TMSOH, TMS, hydroksytrimetylosilan) – krzemoorganiczny związek chemiczny z grupy silanoli. Pochodna silanu (SiH4) podstawiona trzema grupami metylowymi i jedną hydroksylową. Timetylosilanol jest lotną cieczą o temperaturze wrzenia 98,6–99 °C.
TMSOH jest używany do wytwarzania hydrofobowych warstw na powierzchni materiałów krzemianowych. Reaguje on z atomami krzemu materiału pokrywając powierzchnię warstwą grup trimetylosililowych. Przykładowym zastosowaniem zjawiska jest tzw. magiczny piasek (ang. "magic sand", piasek o właściwościach hydrofobowych).
TMSOH, jak również inne silanole, jest badany jako potencjalny środek przeciw mikroorganizmom.

</doc>
<doc id="1894334" url="https://pl.wikipedia.org/wiki?curid=1894334" title="Tuulikki Pyykkönen">
Tuulikki Pyykkönen

Sisko Tuulikki Pyykkönen (ur. 25 listopada 1963 w Puolance) – fińska biegaczka narciarska, brązowa medalistka mistrzostw świata.
Kariera.
Jej olimpijskim debiutem były igrzyska w Calgary w 1988 roku. W swoim najlepszym starcie, w biegu na 5 km techniką klasyczną zajęła tam 12. miejsce. Cztery lata później, podczas igrzysk w Albertville na tym samym dystansie zajęła 29. miejsce. Na igrzyskach olimpijskich w Lillehammer w 1994 roku wystartowała tylko w biegu na 5 km stylem klasycznym, tym razem zajmując 18. miejsce. Startowała także na igrzyskach olimpijskich w Nagano w 1998 roku, gdzie zajęła między innymi 12. miejsce w biegu na 15 km techniką klasyczną oraz siódme miejsce w sztafecie 4x5 km.
W 1987 roku wystartowała na mistrzostwach świata w Oberstdorfie zajmując 12. miejsce w biegu na 5 km stylem klasycznym. Dwa lata później, na mistrzostwach świata w Lahti osiągnęła swoje najlepsze indywidualne wyniki. W biegu na 10 km zajęła 7. miejsce, a w biegu na 15 km techniką klasyczną była szósta. Wraz z koleżankami z reprezentacji zajęła czwarte miejsce w sztafecie podczas mistrzostw świata w Val di Fiemme oraz 12. miejsce w biegu na 5 km stylem klasycznym. Także na mistrzostwach świata w Falun w 1993 roku Finki z Pyykkönen w składzie zajęły czwarte miejsce w sztafecie. W swoim najlepszym starcie na mistrzostwach w Thunder Bay w biegu na 15 km techniką klasyczną zajęła 11. miejsce. Swój największy sukces osiągnęła podczas mistrzostw świata w Trondheim wspólnie z Riikką Sirviö, Kati Pulkkinen i Satu Salonen zdobywając brązowy medal w sztafecie 4x5 km. Na tych samych mistrzostwach zajęła 19. miejsce w biegu na 5 km stylem klasycznym.
Podczas mistrzostw świata juniorów w Murau w 1982 roku zdobyła srebrny medal w sztafecie, a w biegu na 5 km była jedenasta.
Najlepsze wyniki w Pucharze Świata osiągnęła w sezonie 1989/1990, kiedy to zajęła 10. miejsce w klasyfikacji generalnej. Tylko raz stanęła na podium zawodów Pucharu Świata zajmując drugie miejsce. W 1998 roku zakończyła karierę.

</doc>
<doc id="1894335" url="https://pl.wikipedia.org/wiki?curid=1894335" title="Albania na Zimowych Igrzyskach Olimpijskich 2010">
Albania na Zimowych Igrzyskach Olimpijskich 2010

Albania na Zimowych Igrzyskach Olimpijskich 2010 – występ albańskiej reprezentacji olimpijskiej podczas zimowych igrzysk w Vancouver w 2010 roku.
Reprezentacja składała się z jednego zawodnika – był nim Erjon Tola, który pełnił rolę chorążego podczas ceremonii otwarcia i zamknięcia igrzysk. W dniu otwarcia igrzysk miał 23 lata i 60 dni. W Vancouver wystąpił w dwóch konkurencjach alpejskich – w slalomie zajął 48. miejsce, a w slalomie gigancie był 63.
Był to drugi start Albanii w zimowych igrzyskach olimpijskich. Na poprzednich igrzyskach, w 2006 roku w Turynie, w skład reprezentacji wszedł również tylko Erjon Tola. W 1972 roku oraz w latach 1992–2008 Albańczycy występowali tylko w letnich edycjach igrzysk.
Tło startu.
Występy na poprzednich igrzyskach.
Narodowy Komitet Olimpijski Albanii został założony w 1958 roku, a rok później został zatwierdzony przez Międzynarodowy Komitet Olimpijski.
Kraj zadebiutował w igrzyskach olimpijskich w 1972 roku podczas letnich igrzysk w Monachium. Reprezentacja liczyła wówczas pięcioro zawodników – czworo strzelców i jednego sztangistę. W letnich igrzyskach Albańczycy wystąpili po raz kolejny dopiero 20 lat później, na igrzyskach w Barcelonie. Od tego czasu uczestniczyli we wszystkich letnich edycjach igrzysk.
Debiut albańskiej reprezentacji w zimowych igrzyskach olimpijskich nastąpił w 2006 roku podczas igrzysk w Turynie. W albańskiej kadrze olimpijskiej znalazł się wówczas jeden zawodnik – Erjon Tola, który wystąpił w trzech konkurencjach narciarstwa alpejskiego. W slalomie gigancie zajął 35. miejsce, w supergigancie był 56., a w slalomie nie ukończył pierwszego przejazdu.
Albańczycy nigdy nie zdobyli medalu ani na letnich, ani na zimowych igrzyskach olimpijskich.
Przygotowania i występy w sezonie przedolimpijskim.
W sezonach przedolimpijskim i olimpijskim Erjon Tola startował w lokalnych zawodach rozgrywanych głównie we Włoszech. W lutym 2009 roku zajął 20. miejsce w gronie 41 startujących w zawodach w macedońskiej Popovej Sapce. W pozostałych startach plasował się pod koniec stawki.
Przed igrzyskami w Vancouver Tola nie miał na koncie żadnego startu w Pucharze Świata w narciarstwie alpejskim ani w alpejskich mistrzostwach świata.
Kwalifikacje olimpijskie.
Okres kwalifikacyjny do igrzysk w Vancouver w przypadku narciarzy alpejskich trwał od lipca 2008 do 25 stycznia 2010. Kwalifikację olimpijską do zawodów w slalomie, slalomie gigancie i zjeździe uzyskali alpejczycy, którzy w tym okresie zdobyli przynajmniej 500 punktów do listy rankingowej publikowanej przez Międzynarodową Federację Narciarską. Z kolei, aby zakwalifikować się do supergiganta i superkombinacji należało zdobyć przynajmniej 120 punktów w tych konkurencjach. 
Żadnego z tych kryteriów Tola nie spełnił, wobec czego musiał starać się o kwalifikację na igrzyska olimpijskie według kolejnego kryterium. Zgodnie z nim, do olimpijskich zawodów w slalomie i slalomie gigancie zostali zakwalifikowani zawodnicy, którzy wystąpili w mistrzostwach świata w Val d'Isère w 2009 roku oraz w okresie kwalifikacyjnym zdobyli przynajmniej 140 punktów FIS. Również i te kryteria nie zostały spełnione przez Tolę, gdyż nie uczestniczył w mistrzostwach świata. Uzyskał jednak możliwość startu olimpijskiego w slalomie i slalomie gigancie dzięki przydzieleniu podstawowej kwoty narodowej.
Nominacja olimpijska.
Na początku lutego 2010 w siedzibie prezydenta Republiki Albanii, Bamira Topiego, odbyła się uroczystość wręczenia nominacji olimpijskiej Erjonowi Toli. W uroczystości, poza prezydentem i zawodnikiem, wzięli udział również: Agim Fagu – prezydent Narodowego Komitetu Olimpijskiego Albanii (, KOKSH), Dashnor Bajaziti – wiceminister turystyki, kultury i sportu oraz członkowie komitetu wykonawczego KOKSH i przedstawiciele Albańskiego Związku Narciarskiego ().
Prawa transmisyjne.
Prawa do transmisji zimowych igrzyskach olimpijskich w Vancouver miał albański publiczny nadawca radiowo-telewizyjny, Radio Televizioni Shqiptar, będący członkiem Europejskiej Unii Nadawców. Ponadto transmisje za pośrednictwem telewizji kablowej i satelitarnej oraz transmisje internetowe prowadziła stacja Eurosport, a przez internet również kanał Eurovision Sports Live.
Skład reprezentacji.
W skład reprezentacji Albanii na igrzyskach w Vancouver wszedł jeden zawodnik – narciarz alpejski Erjon Tola, urodzony 15 grudnia 1986 roku w Tiranie, mieszkający i pracujący we Włoszech jako trener narciarstwa w Dolinie Aosty. 
W delegacji olimpijskiej, poza Tolą, znaleźli się trener zawodnika – Roberto Bonavita oraz szef misji olimpijskiej – Shkëlqim Mema.
Udział w ceremoniach otwarcia i zamknięcia igrzysk.
Rolę chorążego reprezentacji Albanii podczas ceremonii otwarcia zimowych igrzysk olimpijskich w Vancouver, przeprowadzonej 12 lutego 2010 w hali BC Place Stadium, pełnił alpejczyk Erjon Tola. Albańska reprezentacja weszła na stadion jako druga w kolejności – pomiędzy ekipami z Grecji i Algierii. 
Podczas ceremonii zamknięcia igrzysk, zorganizowanej 28 lutego 2010, chorążym albańskiej reprezentacji również był Tola.
Wyniki.
Narciarstwo alpejskie.
Rywalizacja olimpijska w narciarstwie alpejskim na igrzyskach w Vancouver odbyła się w dniach 15–27 lutego 2010 w Whistler Creekside. Jedyny reprezentant Albanii w tej dyscyplinie, Erjon Tola, uczestniczył w dwóch konkurencjach, które przeprowadzono od 23 do 27 lutego.
Pierwszą konkurencją, w której wziął udział, był slalom gigant. W pierwszym przejeździe uzyskał 69. czas w gronie 89 sklasyfikowanych zawodników, w drugim był 65. na 81 zawodników. Łącznie dało mu to 63. miejsce ze stratą 21,44 s do Carlo Janki. Trzy dni później wystąpił w zawodach w slalomie. W pierwszym przejeździe uzyskał 54. czas, ostatni wśród sklasyfikowanych narciarzy. W drugim przejeździe był 47. i wyprzedził reprezentanta Ghany, Kwame Nkrumah-Acheamponga. W łącznej klasyfikacji nie zdołał jednak wyprzedzić żadnego ze sklasyfikowanych zawodników i zajął ostatnie, 48. miejsce. Do złotego medalisty, Giuliano Razzoliego, stracił ponad minutę. Tak duża strata Albańczyka wynikała z ominięcia przez niego jednej z bramek na trasie. Aby uniknąć dyskwalifikacji Tola cofnął się do tej bramki i zaliczył ją, jednak skutkowało to sporą stratą czasową.
Po igrzyskach.
Jedyny reprezentant Albanii na igrzyskach w Vancouver, Erjon Tola, wyraził dumę z tego, że po raz drugi reprezentował swój kraj na igrzyskach olimpijskich, ale jednocześnie był zawiedziony, że ponownie był jedynym członkiem reprezentacji. „Jesteś małym bohaterem kiedy samotnie startujesz na igrzyskach olimpijskich” – powiedział.
Po zajęciu ostatniego miejsca w slalomie, nawet za reprezentantem Ghany, Erjon Tola powiedział, że jego celem nie była walka o zdobycie medalu ani nie był dla niego istotny uzyskany czas. Najważniejsze było ukończenie rywalizacji na jakimkolwiek miejscu i poczucie ducha rywalizacji olimpijskiej.

</doc>
<doc id="1894336" url="https://pl.wikipedia.org/wiki?curid=1894336" title="Węgry na Zimowych Igrzyskach Olimpijskich 2010">
Węgry na Zimowych Igrzyskach Olimpijskich 2010

Węgry na Zimowych Igrzyskach Olimpijskich 2010 reprezentowało 19 zawodników.
Kadra.
Biegi narciarskie.
Mężczyźni
Kobiety
Narciarstwo alpejskie.
Mężczyźni
Kobiety
Short track.
Mężczyźni
Kobiety

</doc>
<doc id="1894338" url="https://pl.wikipedia.org/wiki?curid=1894338" title="Pneumatoraptor">
Pneumatoraptor

Pneumatoraptor – rodzaj niewielkiego dinozaura z grupy Paraves, którego szczątki odnaleziono na Węgrzech. Znany jest z pojedynczej kompletnej lewej obręczy barkowej pochodzącej z formacji Csehbánya z Iharkút z Lasu Bakońskiego na zachodzie kraju. Osady tej formacji są datowane na santon. Nazwa gatunkowa honoruje fundatora wykopalisk, Gézę Fodora, zaś rodzajowa odnosi się do pneumatyczności kości posiadającej puste przestrzenie, za życia zwierzęcia zajmowane przez worki powietrzne. Holotyp ma numer katalogowy MTM V.2008.38.1. Przechowuje go Magyar Természettudományi Múzeum (Węgierskie Muzeum Historii Naturalnej) w Budapeszcie.
Od innych teropodów opisywany rodzaj odróżniała wąska, niemal okrągła w przekroju łopatka, a także duży otwór mieszczący rozległą jamę wypełnioną powietrzem. Niewielkie rozmiary kości sugerują, że zwierzę nie należało do olbrzymów, osiągając rozmiary zbliżone do spokrewnionego z nim sinornitozaura. L-kształtna obręcz barkowa pozwala zaliczyć rodzaj do Paraves, kladu obejmującego również dromeozaury, troodonty i Avialae. Chociaż pozostałości tego dinozaura są zbyt niekompletne, by zaliczyć go do którejś z tych grup, niektóre cechy kości wydają się upodabniać go do dromeozaurów.
Do rodzaju mogą należeć również inne skamieniałości formacji Csehbánya należące do Paraves. Wymienia się tutaj izolowane zęby, pazury, kręgi ogona, a także niepełną lewą piszczel.

</doc>
<doc id="1894340" url="https://pl.wikipedia.org/wiki?curid=1894340" title="Ikechukwu Kalu">
Ikechukwu Kalu

Ikechukwu Kalu (ur. 18 kwietnia 1984 w Kadunie) – piłkarz nigeryjski grający na pozycji środkowego napastnika lub skrzydłowego.

</doc>
<doc id="1894341" url="https://pl.wikipedia.org/wiki?curid=1894341" title="Juan Ayra">
Juan Ayra

Juan Ayra (ur. 23 czerwca 1911, zm. 26 października 2008) – kubański piłkarz, reprezentant kraju. Podczas kariery występował na pozycji bramkarza.
Kariera klubowa.
Podczas kariery piłkarskiej Juan Ayra występował w klubie CD Centro Gallego. Z Centro sześciokrotnie zdobył Mistrzostwo Kuby w: 1931, 1932, 1937, 1938, 1939 i 1940 roku.
Kariera reprezentacyjna.
Juan Ayra występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w wygranym 2-1 powtórzonym spotkaniu I rundy z Rumunią.

</doc>
<doc id="1894343" url="https://pl.wikipedia.org/wiki?curid=1894343" title="Franz Kemser">
Franz Kemser

Franz Kemser (ur. 11 listopada 1910 w Partenkirchen, zm. 20 stycznia 1986 w Garmisch-Partenkirchen) – niemiecki bobsleista, złoty medalista olimpijski z Oslo.
Sukcesy odnosił już przed wojną. Po jej zakończeniu reprezentował barwy RFN. Na igrzyskach startował tylko w 1952 (w wieku 41 lat). Triumfował w czwórce prowadzonej przez Andreasa Ostlera. Na przestrzeni 15 lat trzykrotnie stawał na podium mistrzostw świata.

</doc>
<doc id="1894347" url="https://pl.wikipedia.org/wiki?curid=1894347" title="Leo Halle">
Leo Halle

Leonard Herman Gerrit "Leo" Halle (ur. 26 stycznia 1906 w Deventer, zm. 15 czerwca 1992 tamże) – holenderski piłkarz, reprezentant kraju.
Kariera klubowa.
Leo, młodszy brat Jana Halle, także reprezentanta Holandii, w wieku 14 lat zapisał do zespołu Go Ahead Eagles. Do pierwszej drużyny został włączony w wieku 17 lat. W pierwszej drużynie zadebiutował w 1924, a od 1926 do 1939 roku był niekwestionowanym numer jeden w bramce Go Ahead. Dwukrotnie w sezonach 1929/30 oraz 1932/33 zdobywał wraz z zespołem mistrzostwo Holandii. Karierę piłkarską zakończył w 1942, jako jedna z największych legend w historii Go Ahead Eagles.
Na początku swojej kariery Leo był nazywany de Leeuw van Deventer („Lew z Deventer”). Miał imponującą sylwetkę, około 184 cm wzrostu i ważył ponad 90 kilogramów.
Kariera reprezentacyjna.
Halle po raz pierwszy w reprezentacji zagrał 2 grudnia 1928 w meczu przeciwko reprezentacji Włoch, w którym jego zespół przegrał 2:3. W 1934 został powołany przez trenera Boba Glendenninga na Mistrzostwa Świata we Włoszech. Jego reprezentacja poległa w pierwszej rundzie ze Szwajcarią 2:3, a Halle przesiedział ten mecz na ławce rezerwowych.
Po raz ostatni w drużynie narodowej zagrał 31 października 1937 w meczu przeciwko Francji, przegranym 2:3. Łącznie Leo Halle w latach 1928–1937 zagrał w 15 spotkaniach reprezentacji Holandii.
Sukcesy.
Go Ahead Eagles

</doc>
<doc id="1894351" url="https://pl.wikipedia.org/wiki?curid=1894351" title="Kees Mijnders">
Kees Mijnders

Kees Mijnders (ur. 28 września 1912, zm. 1 kwietnia 2002) – holenderski piłkarz, reprezentant kraju. 
Kariera klubowa.
Całą swoją piłkarską karierę Mijnders związał z FC Dordrecht. Do drużyny dołączył w 1927, kiedy miał zaledwie 15 lat. Przez kolejne ćwierć wieku występował tylko w tej drużynie. Największym sukcesem było zdobycie Pucharu Holandii w sezonie 1931/32. W Dordrechcie występował do 1952, po czym zakończył karierę piłkarską. 
Kariera reprezentacyjna.
Mijnders po raz pierwszy w reprezentacji zagrał 11 marca 1934 w meczu przeciwko Belgii, wygranym 9:3. W tym samym roku został powołany na Mistrzostwa Świata. Podczas włoskiego nie zagrał ani minuty, a Holandia odpadła w pierwszej rundzie po porażce ze Szwajcarią 2:3.
Ostatni mecz w drużynie narodowej rozegrał 4 lata później. Było to spotkanie, które odbyło się 3 kwietnia 1938, a przeciwnik Holandii była Belgia. Mecz zakończył się remisem 1:1. Łącznie w latach 1934–1938 Mijnders zagrał w 7 spotkaniach reprezentacji Holandii. 
Sukcesy.
FC Dordrecht

</doc>
<doc id="1894352" url="https://pl.wikipedia.org/wiki?curid=1894352" title="Heinrich Angst">
Heinrich Angst

Heinrich „Heiri” Angst (ur. 29 sierpnia 1915, zm. 9 września 1989) – szwajcarski bobsleista. Złoty medalista olimpijski z Cortina d’Ampezzo.
Dwa razy brał udział w igrzyskach (IO 48, IO 56). W 1956 zwyciężył w czwórkach, w osadzie prowadzonej przez Franza Kapusa. Był medalistą mistrzostw świata, w 1954 i 1955 został mistrzem świata w czwórkach.
Medalistą olimpijskim był także jego brat Max.

</doc>
<doc id="1894354" url="https://pl.wikipedia.org/wiki?curid=1894354" title="Jaap Mol">
Jaap Mol

Jaap Mol (ur. 3 lutego 1912 w Koog aan de Zaan, zm. 9 grudnia 1972 w Amsterdamie) – holenderski piłkarz, reprezentant kraju.
Kariera klubowa.
Mol urodził się w Koog aan de Zaan. Przygodę z futbolem rozpoczął w 1928 w lokalnej drużynie KFC Koog. W 1930 roku wraz z zespołem awansował do Eerste klasse. W sezonie 1933/34 wygrali grupę Eerste Klasse West II. W 1936, po ośmiu latach gry dla drużyny KFC Koog, został piłkarzem drużyny ze stolicy Holandii, AFC DWS. Sezon 1937/38 spędził w drużynie RKAV Amstelveen. Od 1938 grał w ekipie ZFC Zaandam, w barwach której zadebiutował 16 października 1938 przeciwko FC Hilversum. Występował w tej ekipie do 1941, do momentu zawieszenia przed zarząd ZFC. Ostatecznie Mol został zawieszony przez KNVB na 5 lat za działania sprzeczne z przepisami amatorskimi, co przyczyniło się do zakończenia przez niego kariery sportowej. 
Kariera reprezentacyjna.
Karierę reprezentacyjną rozpoczął 29 listopada w meczu przeciwko Francji, w którym jego zespół wygrał 4:3, a on sam raz wpisał się na listę strzelców. Jego ostatni mecz w reprezentacji miał miejsce 10 maja 1934 także przeciwko Francji, przegrany 4:5. W 1934 został powołany przez trenera Boba Glendenninga na Mistrzostwa Świata 1934 we Włoszech. Jego reprezentacja poległa w pierwszej rundzie ze Szwajcarią 2:3, a Mol nie zagrał w tym spotkaniu. Łącznie w latach 1931–1934 zagrał w 5 spotkaniach reprezentacji Holandii, w których strzelił jedną bramkę. 
Sukcesy.
KFC Koog

</doc>
<doc id="1894358" url="https://pl.wikipedia.org/wiki?curid=1894358" title="Toon Oprinsen">
Toon Oprinsen

Toon Oprinsen (ur. 25 listopada 1910 w Tilburgu, zm. 14 stycznia 1945 w Vught) – holenderski piłkarz, reprezentant kraju. 
Kariera piłkarska.
Oprinsen przygodę z futbolem rozpoczął w zespole z rodzinnego miasta, tj. TSV NOAD Tilburg. W pierwszym zespole zadebiutował w 1928, będąc jego częścią przez 8 kolejnych sezonów. W 1936 opuścił drużynę na rzecz HVV Helmond, w którym występował do 1941. 
Oprinsen w drużynie narodowej zadebiutował 10 maja 1934 w spotkaniu z Francją, przegranym 4:5. W tym samym roku został powołany na Mistrzostwa Świata. Podczas turnieju pełnił rolę zawodnika rezerwowego, a Holandia odpadła w pierwszej rundzie po porażce ze Szwajcarią 2:3. 

</doc>
<doc id="1894359" url="https://pl.wikipedia.org/wiki?curid=1894359" title="Henk Pellikaan">
Henk Pellikaan

Henk Pellikaan (ur. 10 listopada 1910 w Leerdam, zm. 24 lipca 1999 w Tilburgu) – holenderski piłkarz, reprezentant kraju. 
Kariera klubowa.
Pellikaan przez 18 lat reprezentował barwy zespołu z Tilburga TSV Longa. Grę w piłkę nożną łączył z pracą w firmie budowlanej "Gebrs. Struijcken". 
Kariera reprezentacyjna.
Karierę reprezentacyjną rozpoczął 4 grudnia 1932 w meczu przeciwko Niemcom, w którym jego zespół wygrał 2:0. W 1934 został powołany przez trenera Boba Glendenninga na Mistrzostwa Świata 1934 we Włoszech. Jego reprezentacja poległa w pierwszej rundzie ze Szwajcarią 2:3, a Pellikaan rozegrał pełne 90 minut. Jego ostatni mecz w reprezentacji miał miejsce po II wojnie światowej. 10 marca 1946 Holandia wygrała na wyjeździe z Luksemburgiem 6:2. Łącznie w latach 1932–1946 Pellikaan zagrał w 13 spotkaniach reprezentacji Holandii. 
Po zakończeniu kariery.
W latach 1953–1957 był członkiem komitetu wyborczego holenderskiej drużyny narodowej działającego przy KNVB. Jego imieniem nazwano lodowisko Pellikaanhal, które zostało otwarte w Tilburgu w 1969. Pellikaan był przez kilka lat prezesem lokalnej drużyny hokejowej.

</doc>
<doc id="1894361" url="https://pl.wikipedia.org/wiki?curid=1894361" title="2010 w polityce">
2010 w polityce



</doc>
<doc id="1894362" url="https://pl.wikipedia.org/wiki?curid=1894362" title="Arend Schoemaker">
Arend Schoemaker

Arend Schoemaker (ur. 8 listopada 1911, zm. 11 maja 1982) – holenderski piłkarz, reprezentant kraju. Grał na MŚ 1934. Grał w klubie Quick Den Haag.
W 1934 został powołany na MŚ 1934. Nie wystąpił w żadnym spotkaniu, a Holandia odpadła w pierwszej rundzie po porażce ze Szwajcarią 2:3.

</doc>
<doc id="1894364" url="https://pl.wikipedia.org/wiki?curid=1894364" title="Lucas Arnold Ker">
Lucas Arnold Ker

Lucas Arnold Ker (ur. 12 października 1974 w Buenos Aires) – argentyński tenisista, reprezentant w Pucharze Davisa.
Kariera tenisowa.
Karierę tenisową rozpoczął w roku 1994. W singlu najwyżej sklasyfikowany był w lipcu 1998 roku na 77. miejscu. Znaczny wkład w awans do pierwszej setki rankingowej miały występy w wielkoszlemowych turniejach. Wygrywał również rozgrywki z serii ATP Challenger Tour i ITF Men's Circuit.
W grze podwójnej wygrał 15 turniejów rangi ATP World Tour oraz 18 razy dochodził do finałów. Najlepszym wielkoszlemowym wynikiem Argentyńczyka w deblu jest półfinał French Open z 1997 roku. Na początku marca 2004 roku zajmował 21. pozycję w indywidualnym rankingu deblistów.
Od roku 1997 jest również reprezentantem Argentyny w Pucharze Davisa. Do największych jego osiągnięć w tej imprezie tenisowej należą półfinały z roku 2002 i 2003.
W sezonie 2002 był w składzie drużyny argentyńskiej, która wygrała Drużynowy Puchar Świata w tenisie ziemnym. Wspólnie z José Acasuso, Guillermem Cañasem i Gastónem Etlisem doszedł do finału turnieju, w którym Argentyna pokonała reprezentację Rosji 3:0.
Znaczący wpływ na przebieg kariery tenisowej Argentyńczyka miał rak jądra, który wykryto u niego we wrześniu 2006 roku. Jednak leczenie przebiegło pomyślnie i wznowił karierę w 2008 roku.

</doc>
<doc id="1894365" url="https://pl.wikipedia.org/wiki?curid=1894365" title="Joop van Nellen">
Joop van Nellen

Johannes Cornelis „Joop” van Nellen (ur. 15 marca 1910 w Delfcie, zm. 14 listopada 1992 tamże) – holenderski piłkarz, reprezentant kraju, grający na pozycji napastnika. 
Kariera klubowa.
Van Nellen urodził się w miejscowości Delft i od 1927 występował w zespole z tego miasta, tj. DHC Delft. Wraz z zespołem awansował do Eerste divisie w sezonie 1931/32. Po sezonie 1937/38 zakończył karierę piłkarską.
Kariera reprezentacyjna.
Van Nellen zadebiutował w reprezentacji Holandii 2 grudnia 1928 meczem przeciwko Włochom, przegranym 2:3. 
W 1934 został powołany na Mistrzostwa Świata. Podczas włoskiego turnieju wystąpił w jednym spotkaniu, w którym Holandia odpadła w pierwszej rundzie po porażce ze Szwajcarią 2:3. Po mistrzostwach zagrał jeszcze w 9 meczach towarzyskich, w których 5 razy strzelił bramkę. 
Ostatni raz zagrał dla "Oranje" 2 maja 1937 w meczu przeciwko Belgii, zakończonym zwycięstwem 1:0. Łącznie w latach 1928–1937 van Nellen wystąpił w 27 spotkaniach reprezentacji Holandii, w których strzelił 7 bramek. 

</doc>
<doc id="1894368" url="https://pl.wikipedia.org/wiki?curid=1894368" title="Potęgowanie szybkie">
Potęgowanie szybkie



</doc>
<doc id="1894370" url="https://pl.wikipedia.org/wiki?curid=1894370" title="Algorytm potęgowania szybkiego">
Algorytm potęgowania szybkiego



</doc>
<doc id="1894371" url="https://pl.wikipedia.org/wiki?curid=1894371" title="Sjef van Run">
Sjef van Run

Jozephus Johannes Antonius Franciscus van Run (ur. 12 stycznia 1904 w ’s-Hertogenbosch, zm. 17 grudnia 1973 w Eindhoven) – holenderski piłkarz, reprezentant kraju, grający na pozycji obrońcy. 
Kariera klubowa.
Van Run urodził się w ’s-Hertogenbosch, a swoją przygodę z piłką rozpoczął w 1923 w zespole RKSV Boxtel. Trzy lata później dołączył do jednego z największych klubów w Holandii, jakim jest PSV Eindhoven. Wraz z drużyną dwukrotnie zdobył mistrzostwo Holandii w sezonach 1928/29 oraz 1934/35. Łącznie dla "Boeren" przez 16 lat zagrał w 359 spotkaniach. W 1942 zakończył karierę piłkarską. 
Kariera reprezentacyjna.
Van Run znalazł się w kadrze olimpijskie Holandii na Igrzyska Olimpijskie 1928. Podczas turnieju rozgrywanego w Amsterdamie, gospodarze polegli w pierwszej rundzie z późniejszym mistrzem olimpijskim Urugwajem 0:2. Van Run przesiedział ten mecz na ławce rezerwowych. 
W pierwszej reprezentacji zadebiutował 29 marca 1931 w przegranym 2:3 spotkaniu z Belgią. W 1934 został powołany na Mistrzostwa Świata. Wystąpił w jednym spotkaniu, w którym Holandia odpadła w pierwszej rundzie po porażce ze Szwajcarią 2:3. 
Ostatnie spotkanie w drużynie narodowej rozegrał 18 maja 1935 przeciwko Anglii. Spotkanie zakończyło się porażką "Oranje" 0:1. Łącznie w latach 1931–1935 Van Run zagrał w reprezentacji w 25 spotkaniach. 
Sukcesy.
PSV Eindhoven

</doc>
<doc id="1894372" url="https://pl.wikipedia.org/wiki?curid=1894372" title="Konstanty Siergiejewicz Stanisławski">
Konstanty Siergiejewicz Stanisławski



</doc>
<doc id="1894375" url="https://pl.wikipedia.org/wiki?curid=1894375" title="Cięcie">
Cięcie



</doc>
<doc id="1894378" url="https://pl.wikipedia.org/wiki?curid=1894378" title="Roman Hnatiw">
Roman Hnatiw

Roman Mychajłowycz Hnatiw, ukr. Роман Михайлович Гнатів, ros. Роман Михайлович Гнатив, "Roman Michajłowicz Gnatiw" (ur. 1 listopada 1973 w Czerwonogrodzie, w obwodzie lwowskim) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek Szkoły Kultury Fizycznej we Lwowie. Pierwszy trener - Wołodymyr Danyluk. W 1990 rozpoczął karierę piłkarską w lwowskich Karpatach, skąd następnego sezonu przeszedł do Karpat Kamionka Bużańska. Po występach w klubie Skała Stryj latem 1993 powrócił do Karpat Lwów. W rundzie jesiennej sezonu 1996/97 został wypożyczony do Haraju Żółkiew. Podczas przerwy zimowej sezonu 1997/98 zmienił klub na Torpedo Zaporoże. Potem występował w Dynamie Lwów. W 2001 na krótko powrócił do Karpat. Od lata 2002 po dwóch rozegranych meczach w Metaliście Charków dalej występował w klubie Zakarpattia Użhorod. W 2004 bronił barw mołdawskiej Nistru Otaci. Na początku sezonu 2005 przeniósł się do Hazowyk-Skały Stryj, w którym zakończył karierę piłkarską w wieku 33 lat.
Kariera trenerska.
Po zakończeniu kariery piłkarskiej najpierw trenował dzieci w SDJuSzOR Karpaty Lwów, a potem młodzież w Szkole Kultury Fizycznej we Lwowie (UFK). Od 2016 prowadził juniorską drużynę U-19 Skały Stryj. 8 lutego 2017 stał na czele klubu ze Stryja.

</doc>
<doc id="1894383" url="https://pl.wikipedia.org/wiki?curid=1894383" title="Mauk Weber">
Mauk Weber

Mauk Weber (ur. 1 marca 1914 w Hadze, zm. 14 kwietnia 1978) – holenderski piłkarz, reprezentant kraju. Grał na MŚ 1934 i MŚ 1938. Grał w ADO Den Haag i AGOVV Apeldoorn.
W 1934 został powołany na MŚ 1934. Wystąpił w jednym spotkaniu, w którym Holandia odpadła w pierwszej rundzie po porażce ze Szwajcarią 2:3. Wystąpił także w 1938 na MŚ 1938. Wystąpił w jednym spotkaniu, w którym Holandia odpadła w pierwszej rundzie po porażce ze Czechosłowacją 0:3 po dogrywce.

</doc>
<doc id="1894384" url="https://pl.wikipedia.org/wiki?curid=1894384" title="Frank Wels">
Frank Wels

Frank Wels (ur. 21 lutego 1909 w Ede, zm. 16 lutego 1982) – holenderski piłkarz, reprezentant kraju. Grał na MŚ 1934 i MŚ 1938. Grał w klubie GVV Unitas.
W 1934 został powołany na MŚ 1934. Wystąpił w jednym spotkaniu, w którym Holandia odpadła w pierwszej rundzie po porażce ze Szwajcarią 2:3. Wystąpił także w 1938 na MŚ 1938. Wystąpił w jednym spotkaniu, w którym Holandia odpadła w pierwszej rundzie po porażce ze Czechosłowacją 0:3 po dogrywce.

</doc>
<doc id="1894386" url="https://pl.wikipedia.org/wiki?curid=1894386" title="Chloë des Lysses">
Chloë des Lysses

Chloë des Lysses (ur. 27 czerwca 1972 w Tulonie) – francuska gwiazda porno, pisarka, fotografka i dziennikarka.
Życiorys.
Urodziła się w Tulonie we Francji. W 1993 roku, w wieku 21 lat grała w filmach porno Marc Dorcel Video, najpierw pod swoim prawdziwym imieniem Chloé w porno wersji "Blond Venus" - "Błękitna Wenus" ("La Venus Bleue") i parodii porno "Milczenia owiec" - "Przestępstwo uwiedzenia" ("Délit de Séduction"), a także we włoskiej produkcji Rocco Siffrediego "Il guardaspalle" (1993), później jako Nathalie Wood (w nawiązaniu do aktorki Natalie Wood) w filmie Mario Salieriego "Młodzieńcze perwersje" ("Adolescenza Perversa/Viva Italia 2!", 1994) w scenie seksu z Christophem Clarkiem i jako Natalie Boet w produkcji Private "Backdoor to Sweden" (1993). Jednocześnie rozpoczęła karierę dziennikarki.
Wzięła ślub z francuskim fotografem Dahmanem i wydała z nim dwie książki, które we Francji zdobyły popularność.
Inne informacje.
O jej twórczości fotograficznej pisał włoski filozof Giorgio Agamben w swojej książce "Profanacje".

</doc>
<doc id="1894391" url="https://pl.wikipedia.org/wiki?curid=1894391" title="Symbol q-Pochhammera">
Symbol q-Pochhammera

Symbol formula_1-Pochhammera – formula_1-analog zwykłego symbolu Pochhammera. Definiuje się ją wzorem
Symbol formula_1-Pochhammera jest zasadniczym elementem konstrukcyjnym formula_1-analogów; na przykład w teorii podstawowych szeregów hipergeometrycznych (lub formula_1-szereg hipergeometryczny; ang. "basic hypergeometric series", "hypergeometric formula_1-series") odgrywa on tę samą rolę, co zwykły symbol Pochhammera w teorii szeregów hipergeometrycznych.
W przeciwieństwie do zwykłego symbolu Pochhammera symbol formula_1-Pochhammera może być rozwinięty w iloczyn nieskończony:
Jest to funkcja holomorficzna zmiennej formula_1 we wnętrzu koła jednostkowego, może być ona również rozważana jako formalny szereg potęgowy zmiennej formula_11 Przypadek szczególny
jest znany jako funkcja Eulera i jest ważny w kombinatoryce, teorii liczb i teorii form modularnych.
formula_1-szereg to szereg, którego współczynnikami są funkcje zmiennej formula_14 zazwyczaj zależne od formula_1 poprzez symbole formula_1-Pochhammera.
Tożsamości.
Skończony iloczyn może być wyrażony jako iloczyn nieskończony postaci
który rozszerza definicję na ujemne liczby całkowite formula_18 Dla nieujemnych formula_19 otrzymuje się więc
oraz
Symbol formula_1-Pochhammera jest przedmiotem wielu tożsamości formula_1-szeregów, w szczególności rozwinięć szeregów nieskończonych
oraz
które są przypadkami szczególnymi twierdzenia o formula_1-dwumianie:
Interpretacja kombinatoryczna.
Symbol formula_1-Pochhammera jest blisko związany z kombinatoryką zliczania podziałów. Współczynnik formula_29 w
jest liczbą podziałów formula_31 na co najwyżej formula_19 części.
Z własności sprzężenia podziałów liczba ta jest równa liczbie podziałów formula_31 na części wielkości co najwyżej formula_34 utożsamienie szeregów generujących daje tożsamość wspomnianą w powyższej sekcji:
Jest też, że współczynnik formula_29 w
jest liczbą podziałów formula_31 na formula_19 bądź formula_40 różnych części.
Usunąwszy podział trójkątny o formula_41 częściach z takiego podziału uzyskuje się arbitralny podział na co najwyżej formula_19 części. Daje to zachowującą wagę bijekcję między zbiorem podziałów na formula_19 lub formula_41 różnych części oraz zbiorem par składających się z podziałów trójkątnych o formula_41 częściach i podziałem na co najwyżej formula_19 części. Utożsamienie szeregów generujących prowadzi do następującej tożsamości:
również opisanej w sekcji wyżej.
Samo twierdzenie o formula_1-dwumianie może być także opisane za pomocą bardziej kombinatorycznych argumentów podobnego rodzaju.
Konwencja wielu argumentów.
Ponieważ tożsamości zawierające symbole formula_1-Pochhammera często zawierają iloczyny wielu symboli, standardową konwencją jest zapis iloczynu jako pojedynczego symbolu wieloargumentowego:
Związek z formula_1-nawiasem i formula_1-dwumianem.
Zauważając, iż
można zdefiniować formula_1-analog "n", znany także jako formula_1-nawias lub formula_1-liczbę "n" jako
Za jego pomocą można zdefiniować formula_1-analog silni, formula_1-silnię, jako
Raz jeszcze zwykłą silnię uzyskuje się, dążąc z formula_1 do formula_62 Może to być interpretowane jako liczba flag w formula_19-wymiarowej przestrzeni liniowej nad ciałem formula_1-elementowym; biorąc granicę przy formula_1 dążącym do formula_66 uzyskuje się interpretację uporządkowania zbioru (permutacji) jako flagi w przestrzeni liniowej nad ciałem jednoelementowym.
Za pomocą formula_1-silnii można zdefiniować współczynniki formula_1-dwumianowe, znane również jako współczynniki Gaussa, wielomiany Gaussa bądź dwumiany Gaussa:
Można sprawdzić, że
Definiuje się również formula_1-analog funkcji Gamma nazywany funkcją formula_1-Gamma:
Zachodzą wzory
oraz
Funkcja formula_1-Gamma zbiega do zwykłej funkcji Gamma wraz z formula_1 dążącym do formula_78 wewnątrz koła jednostkowego.

</doc>
<doc id="1894398" url="https://pl.wikipedia.org/wiki?curid=1894398" title="Q-nawias">
Q-nawias



</doc>
<doc id="1894399" url="https://pl.wikipedia.org/wiki?curid=1894399" title="Q-silnia">
Q-silnia



</doc>
<doc id="1894400" url="https://pl.wikipedia.org/wiki?curid=1894400" title="1 Pułk Piechoty Obrony Krajowej">
1 Pułk Piechoty Obrony Krajowej

Pułk Piechoty Obrony Krajowej Wiedeń Nr 1 (LIR Wien Nr 1) – pułk piechoty cesarsko-królewskiej Obrony Krajowej. 
Historia pułku.
Pułk został sformowany 1 maja 1889 roku z połączenia trzech samodzielnych oddziałów, a mianowicie:
W lipcu 1914 roku skład narodowościowy pułku: 95% – Niemcy.
Okręg uzupełnień – Wiedeń.
Kolory pułkowe: trawozielony (grasgrün), guziki srebrne z numerem „1”.
W latach 1903-1914 komenda pułku oraz bataliony I, II i III stacjonowały w Wiedniu.
W 1914 roku pułk wchodził w skład 25 Brygady Piechoty Obrony Krajowej należącej do 13 Dywizji Piechoty Obrony Krajowej, która była podporządkowana II Korpusowi.
W czasie I wojny światowej pułk walczył z Rosjanami w końcu 1914 i na początku 1915 roku w Galicji. W lutym 1915 brał udział w walkach w okolicach Żmigrodu. Żołnierze pułku są pochowani m.in. na cmentarzach: Cmentarz wojenny nr 46 - Konieczna, Cmentarz wojenny nr 55 - Gładyszów, Cmentarz wojenny nr 60 - Wirchne).
11 kwietnia 1917 roku oddział został przemianowany na Pułk Strzelców Nr 1 (niem. "Schützenregiment Nr 1").

</doc>
<doc id="1894406" url="https://pl.wikipedia.org/wiki?curid=1894406" title="David Brown (producent)">
David Brown (producent)

David Brown (ur. 28 lipca 1916 w Nowym Jorku, zm. 1 lutego 2010 w Nowym Jorku) – amerykański pisarz, producent i aktor działający w branży filmowej przez sześć dekad; nominowany sześciokrotnie do Oskara.
Zanim Brown zajął się produkcją filmową, pracował jako dziennikarz, między innymi w ""Cosmopolitanie". Wtedy też poznał żonę Helen Gurley Brown, z którą był żonaty od 25 września 1959 roku aż do jego śmierci. Oprócz tego napisał kilka książek, które cieszyły się dużym zainteresowaniem czytelników. Ostatnia "Guide to the Good Life Without Tears, Fears or Boredom"" ukazała się w 2006 roku. Hitami, które wyprodukował były między innymi: "Żądło", "Gracz", "Kokon", "Szczęki" czy "Wożąc panią Daisy". Brown od wielu lat zmagał się z niewydolnością nerek, zmarł 1 lutego 2010 roku. Miał 93 lata.

</doc>
<doc id="1894409" url="https://pl.wikipedia.org/wiki?curid=1894409" title="Liban na Zimowych Igrzyskach Olimpijskich 2010">
Liban na Zimowych Igrzyskach Olimpijskich 2010

Liban na Zimowych Igrzyskach Olimpijskich 2010 reprezentowało troje zawodników.

</doc>
<doc id="1894415" url="https://pl.wikipedia.org/wiki?curid=1894415" title="Mendeley">
Mendeley

Mendeley – darmowe, dostępne na licencji zamkniętej oprogramowanie służące zarządzaniu, organizacji i dzieleniu się publikacjami naukowymi, odkrywaniu naukowych statystyk i współpracy on-line. Łączy w sobie Mendeley Desktop: dostępny w systemach Windows, OS X i Linux czytnik plików PDF, posiadający także funkcje organizacji i zarządzania bibliografią i Mendeley Web: internetowy serwis skierowany do naukowców.
Historia.
Nazwę programu zainspirowały nazwiska dwóch naukowców – Dmitrija Mendelejewa oraz Gregora Mendla
Mendeley zostało założone w 2007 r., obecnie działa w Londynie. Pierwsza publiczna wersja beta programu Mendeley Desktop została udostępniona w sierpniu 2008 r.
Mendeley wyróżniono szeregiem nagród: Plugg.eu „Europejski startup roku”, TechCrunch Europas „Najlepsza społecznościowa innowacja przynosząca pożytek dla społeczeństwa 2009”, brytyjska gazeta The Guardian umieściła Mendeley na 6 miejscu na swojej liście stu najlepszych organizacji branży „tech media”.
W roku 2013 Mendeley zakupiony został przez wydawnictwo Elsevier, które oprócz darmowej wersji podstawowej oferuje płatną wersję instytucjonalną z dodatkowymi funkcjonalnościami.

</doc>
<doc id="1894418" url="https://pl.wikipedia.org/wiki?curid=1894418" title="Jamel Saihi">
Jamel Saihi

Jamel Saihi (ur. 21 stycznia 1987 w Montpellier) – tunezyjski piłkarz występujący na pozycji pomocnika. Od 2016 jest zawodnikiem klubu Angers SCO.
Kariera klubowa.
Saihi urodził się we Francji jako syn Tunezyjczyka i Algierki. Zawodową karierę rozpoczynał w klubie Montpellier HSC. Od 2004 roku występował w jego rezerwach. Przez trzy sezony rozegrał w nich 68 spotkań i zdobył 2 bramki. W pierwszej drużynie Montpellier zadebiutował 20 kwietnia 2007 w zremisowanym 1:1 meczu rozgrywek Ligue 2 z Tours FC. W 2009 roku Saihi awansował z zespołem do Ligue 1. W tych rozgrywkach pierwszy mecz zaliczył 3 października 2009 przeciwko Grenoble Foot 38 (3:2).
Latem 2016 Saihi przeszedł do Angers SCO.
Kariera reprezentacyjna.
W reprezentacji Tunezji Saihi zadebiutował w 2008 roku. 11 lutego 2009 w zremisowanym 1:1 towarzyskim meczu z Holandią strzelił pierwszego gola w trakcie gry w kadrze.

</doc>
<doc id="1894423" url="https://pl.wikipedia.org/wiki?curid=1894423" title="Andrew Lees">
Andrew Lees

Andrew Lees (ur. 10 czerwca 1985 w Melbourne) – australijski aktor. W 2007 ukończył National Institute of Dramatic Art.

</doc>
<doc id="1894428" url="https://pl.wikipedia.org/wiki?curid=1894428" title="Laurent Pionnier">
Laurent Pionnier

Laurent Pionnier (ur. 24 maja 1982 w Bagnols-sur-Cèze) – francuski piłkarz występujący na pozycji bramkarza.
Kariera klubowa.
Pionnier zawodową karierę rozpoczynał w 2002 roku w pierwszoligowym klubie Montpellier HSC. W Ligue 1 zadebiutował 19 października 2002 w przegranym 1:3 meczu z En Avant Guingamp. W 2004 roku spadł z zespołem do Ligue 2. W styczniu 2008 roku został wypożyczony do innego drugoligowego klubu - FC Libourne-Saint-Seurin. Pierwszy ligowy mecz w jego barwach zaliczył 25 stycznia 2008 przeciwko LB Châteauroux (1:0). Latem 2008 roku powrócił do Montpellier. W 2009 roku awansował z nim do Ligue 1.

</doc>
<doc id="1894429" url="https://pl.wikipedia.org/wiki?curid=1894429" title="Caltha polypetala">
Caltha polypetala



</doc>
<doc id="1894432" url="https://pl.wikipedia.org/wiki?curid=1894432" title="The Sign of the Triple Distelfink">
The Sign of the Triple Distelfink



</doc>
<doc id="1894434" url="https://pl.wikipedia.org/wiki?curid=1894434" title="Przyjęcie zewnętrzne">
Przyjęcie zewnętrzne

Przyjęcie zewnętrzne, przyjęcie towaru z zewnątrz (skrót: PZ) – dokument występujący w gospodarce magazynowej, potwierdzający przyjęcie danego towaru, surowca, produktu lub materiału do jednostki gospodarczej lub jej jednostki organizacyjnej (np. magazynu, składu konsygnacyjnego lub sklepu). PZ wystawia się na podstawie dokumentu potwierdzającego dostawę, zwykle na podstawie faktury dokumentującej dokonanie zakupu lub dokumentu WZ dostawcy. Jednostki prowadzące ewidencję magazynową wprowadzają do niej dane przyjętego towaru (materiału). Dokument PZ może być zarejestrowany w księgach rachunkowych jako zdarzenie gospodarcze obrazujące zmiany w sytuacji finansowo-rzeczowej jednostki gospodarczej (zmiana stanu zapasów).
W większości przypadków nie ma obowiązku wystawiania i rejestracji dokumentu PZ. Dokumentacja magazynowa może się opierać na dokumentach handlowych, np. fakturze VAT opisującej m.in. ilość, cenę jednostkową oraz całkowitą wartość zakupu. Dokument PZ jest istotny szczególnie przy tzw. dostawach niefakturowanych (najpierw następuje dostawa, a później wystawiana jest dokumentująca ją faktura), zwłaszcza w przypadku rozbieżności wartościowych (pomiędzy wartością dostawy wynikającą z dokumentu PZ a wartością faktury).

</doc>
<doc id="1894437" url="https://pl.wikipedia.org/wiki?curid=1894437" title="Mapou Yanga-Mbiwa">
Mapou Yanga-Mbiwa

Mapou Yanga-Mbiwa (ur. 15 maja 1989 w Bangi) – francuski piłkarz pochodzenia środkowoafrykańskiego występujący na pozycji obrońcy.
Kariera klubowa.
Yanga-Mbiwa karierę rozpoczynał w sezonie 2006/2007 we francuskim drugoligowcu, Montpellier HSC. W Ligue 2 zadebiutował 23 lutego 2007 roku w przegranym 0:1 pojedynku z SC Bastia. W debiutanckim sezonie zagrał tam w jednym meczu. Od początku następnego sezonu stał się podstawowym graczem Montpellier. W 2009 roku awansował z zespołem do Ligue 1. W tych rozgrywkach pierwszy mecz zaliczył 8 sierpnia 2009 roku przeciwko Paris Saint-Germain (1:1). 16 października 2010 roku w wygranym 2:0 spotkaniu z FC Sochaux-Montbéliard strzelił pierwszego gola w Ligue 1. W 2010 roku zajął z klubem 3. miejsce w tych rozgrywkach.
22 stycznia 2013 roku podpisał 5,5 letni kontrakt z Newcastle United.
15 sierpnia 2015 zasilił szeregi klubu Olympique Lyon. Transfer wyniósł 8 milionów euro.
Kariera reprezentacyjna.
W latach 2009–2010 Yanga-Mbiwa rozegrał 8 spotkań i zdobył 1 bramkę w reprezentacji Francji U-21. 15 sierpnia 2012 zadebiutował w dorosłej reprezentacji w towarzyskim meczu z Urugwajem (0:0).

</doc>
<doc id="1894438" url="https://pl.wikipedia.org/wiki?curid=1894438" title="Kościół św. Franciszka z Asyżu w Nysie">
Kościół św. Franciszka z Asyżu w Nysie

Kościół św. Franciszka z Asyżu w Nysie – znajdujący się w dzielnicy Zawodzie (dawniej: Morawskie Przedmieście – niem. Mährengasse), przy ulicy Bramy Grodkowskiej zabytkowy kościół rzymskokatolicki. Stanowi część pokapucyńskiego zespołu klasztornego.
Historia.
Na terenie zajmowanym przez obecny kościół, wcześniej znajdował się szpital dla kobiet dotkniętych chorobą trądu z kaplicą św. Łazarza oraz kościółkiem św. Wawrzyńca, po raz pierwszy wzmiankowane w 1414 roku. W XV wieku założono tu przytułek dla osób starszych i bezdomnych oraz sierociniec. Wszystkie te budynki były drewniane.
W 1654 roku odwiedzili Nysę przybywający z Wiednia kapucyni. Obejmowali oni wówczas ufundowany dla nich, pierwszy na Śląsku klasztor tego zakonu w pobliskim Prudniku. Mieszkający przez kilka miesięcy w roku w Nysie wrocławski biskup pomocniczy
Jan Baltazar Liesch von Hornau zaproponował im wówczas, aby osiedlili się także w tym mieście. Zakonnicy wraz z biskupem dokładnie obejrzeli Nysę i jej okolicę i wybrali miejsce na budowę klasztoru, które najbardziej im się spodobało – położone poza miastem, nieopodal Bramy Wrocławskiej, na niewielkim wzgórzu za rzeką, wśród zieleni, pól i ogrodów, obok domów opieki św. Łazarza i św. Wawrzyńca.
Po uzyskaniu zgody wiedeńskiego prowincjała, biskupa wrocławskiego arcyksięcia Leopolda Wilhelma Habsburga oraz nyskiej rady miejskiej rozpoczęły się przygotowania do budowy zespołu klasztorno-kościelnego. Dzieci z domu św. Wawrzyńca przeniesiono do innego domu opieki w pobliżu "Krowiej Bramy". Dla osiemnastu kobiet przebywających wówczas w szpitalu św. Łazarza biskup Leopold Wilhelm wybudował w 1658 roku nowy dom na Starym Mieście w pobliżu kościoła św. Mikołaja. W ten sposób zwolniło się miejsce na klasztor. Po dokupieniu sąsiednich ogrodów cała posesja miała około 2,5 ha powierzchni.
Klasztor i kościół kapucyński powstały dzięki hojności biskupa Leopolda Wilhelma. Plany budynków zostały opracowane zgodnie ze statutami kapucyńskimi przez zakonnych architektów
oo. Cezarego z Monachium i Jana ze Styrii. Uzupełnili technicznie projekt i kierowali pracami budowlanymi Michał Neumayer z Austrii i Jan Langschwandt z Salzburga.
Położenie kamienia węgielnego odbyło się 3 czerwca 1659 roku. Kościół konsekrowano 31 października 1660 r. Nadano mu wówczas wezwania
Najświętszej Maryi Panny, św. Franciszka, św. Leopolda i św. Wacława. Nieoficjalnym patronem pozostał także św. Wawrzyniec. Dla upamiętnienia dawnego drewnianego kościoła przybudowano do nowego kaplicę poświęconą Wawrzyńcowi. Zaprojektowano ją tak, aby ołtarz w niej stanął na miejscu głównego ołtarza w starym kościele, którego prezbiterium zwrócone było na północ. W klasztorze, który został ukończony w tym samym czasie, zamieszkało 12 zakonników. Później ich liczba stopniowo zwiększała się, od końca XVII wieku sięgając regularnie wraz z nowicjuszami i studiującymi około 30 osób.
W kościele początkowo był tylko jeden główny ołtarz z wykonanym w Wiedniu w 1659 roku obrazem przedstawiającym św. Wawrzyńca oraz dwoma relikwiarzami. W 1661 roku ufundowano tabernakulum, dwa ołtarze boczne (ku czci Najświętszej Maryi Panny po stronie ambony i św. Antoniego po stronie przeciwnej) oraz ołtarz
w kaplicy św. Wawrzyńca.
W sali nowicjatu w klasztorze w 1691 roku umieszczono obraz Matki Boskiej Wspomożenia Wiernych (Pasawskiej).
W 1709 roku ściany prezbiterium szczelnie wypełniono czterema wielkimi obrazami autorstwa
Jana Claysensa (wymiary każdego z nich wynosiły 2,5 m x 1,4 m) przedstawiającymi świętych doktorów Kościoła zachodniego:
Ambrożego, Hieronima, Augustyna i Grzegorza Wielkiego.
Na frontowej ścianie głównego południowego skrzydła klasztoru namalowany został w 1712 roku
zegar słoneczny z datą swego powstania ukrytą w umieszczonym nad tarczą
chronogramie.
W 1720 roku przed kościołem ustawiona została rzeźbiona w piaskowcu figura
św. Judy Tadeusza, obecnie stojąca w korytarzu klasztornym.
Wokół nawy kościelnej zawieszono w 1730 roku czternaście dużych rozmiarów
(1,7 m x 1,0 m) obrazów – stacji Drogi Krzyżowej.
W 1732 roku, po ograbieniu obrazu Matki Boskiej z wotów wstawiono kraty w oknach kościoła i na parterze klasztoru.
Kościół został w 1747 roku powiększony o chór muzyczny ufundowany prawdopodobnie
przez komendanta garnizonu nyskiego generała
Gererda Korneliusza von Wallrave.
Nyscy kapucyni prowadzili w XVIII wieku wędrowne apostolstwo w okolicznych wioskach, a w samym mieście upowszechnili tercjarstwo, powierzona im
została także ambona katedralna we Wrocławiu. Popołudniowe nabożeństwa wielkopostne w ich kościele na Morawskim Przedmieściu cieszyły się tak dużą popularnością, że władze miejskie Nysy zmuszone były w tym czasie opóźniać zamykanie Bramy Wrocławskiej, aby liczni wierni mogli spokojnie powrócić do swoich domów.
W klasztorze przez długi czas istniał nowicjat oraz stałe studia filozoficzne
i teologiczne. Znajdująca się tu biblioteka liczyła ponad 4 tysiące tomów.
Regres zakonu rozpoczął się po opanowaniu Śląska przez Prusy w roku 1742. Dekrety królewskie zabraniały przyjmowania kandydatów spoza granic Prus, co miało istotne znaczenie w sytuacji, gdy znaczna część księstwa nyskiego pozostała w Austrii. Stopniowo zmniejszała się więc liczba braci konwentu nyskiego, miasto było
bowiem wówczas katolicką enklawą na protestanckim Śląsku.
Sekularyzacja dokonana w 1810 roku doprowadziła do likwidacji domu zakonnego. Osiemnastu przebywającym tu kapucynom nakazano wówczas ubrać się w stroje cywilne i opuścić klasztor. Zawłaszczono na rzecz skarbu państwa pruskiego wszystkie budynki kościelne i klasztorne
wraz z całym wyposażeniem, w tym bibliotekę. Liczne precjoza kościelne wystawiono na sprzedaż. Książki ze wszystkich nyskich klasztorów zgromadzono w kościółku św. Anny
przy kościele św. Jakuba, a najcenniejsze z nich przewieziono do Wrocławia, tworząc wtedy dzisiejszą
Bibliotekę Uniwersytecką.
Zabudowania kościelno-klasztorne nabyli drogą licytacji bracia Hartwig z Nysy, którzy urządzili
w nich miejsce weekendowego wypoczynku dla mieszkańców miasta i okolic. Powstała tu
restauracja, piwiarnia, sala taneczna, ustawiono
stoły bilardowe. To przedsięwzięcie jednak nie powiodło się
i budynki ponownie wystawiono na sprzedaż.
Dzięki staraniom biskupa wrocławskiego
Józefa Christiana Hohenlohe, klasztor i kościół zostały w 1812 roku przeznaczone przez króla pruskiego
Fryderyka Wilhelma III dla księży, którzy z powodu wieku, choroby lub innych okoliczności nie byli zdolni do pracy w parafii. Taki dom istniał już w Nysie
od 1653 roku. Ufundował go biskup Karol Ferdynand Waza, syn króla Polski
Zygmunta III. Mieścił się on w dawnej mennicy biskupiej.
Znajdujący się w złym stanie oraz przepełniony z powodu napływu eks-zakonników dom zlikwidowano, a przebywający w nim księża przeprowadzili się do budynku byłego klasztoru kapucyńskiego. Przeniesiono wówczas do nowego domu kolekcję osiemnastu portretów kolejnych biskupów wrocławskich (od Jakuba Salzy), uzupełnianą potem aż do biskupa
Emanuela Schimonsky’ego.
Dnia 16 marca 1813 roku nastąpiło uroczyste otwarcie domu księży-emerytów. Dołączony został
do niego dawny ogród klasztorny oraz cztery folwarki – Nadziejów, Kijów, Łączki i Bednary (ta ostatnia wieś została w 1933 roku zalana przez
Jezioro Otmuchowskie).Odtąd mieszkało tutaj stale 10-15 księży,a do 1944 roku zmarło tu 104 księży. W 1814 roku przed wejściem do kościoła, na fundamentach dawnego budynku kapucyńskiego wzniesiono piętrowy dom dla zarządcy-dyrektora, a rok później po przeciwnej stronie powstał parterowy domek (następnie rozbudowany) dla buchaltera
i skarbnika (rendanta).
Do świątyni, która ze względu na konstytucje kapucyńskie do tej pory nie posiadała organów, sprowadzono w 1814 roku ten instrument muzyczny z kłodzkiego kościoła
pobernardyńskiego, oddanego wojsku. W Nysie został on odnowiony, a w 1939 roku przebudowany przez organmistrza Carla Berschdorfa, który ubogacił jego dyspozycje oraz zmienił trakturę z mechanicznej na elektromechaniczną.
W 1851 roku do domu księży emerytów przybyła grupa jezuitów ze znanym kaznodzieją
o. Karolem Antoniewiczem. Przebywali oni w Nysie do roku 1872, kiedy to
w związku z prowadzonym przez państwo pruskie Kulturkampfem zmuszeni zostali do opuszczenia Śląska.
W 1872 roku dokonano gruntownej renowacji wnętrza kościoła, w wyniku której zatarte zostały prawie całkowicie kapucyńskie ślady. Ołtarz główny i obydwa boczne zastąpiono nowymi, szafowymi. Wymieniono także ambonę i ławki. W ołtarzu Matki Boskiej
umieszczono figurę św. Józefa, wymieniono statuę św. Antoniego w drugim bocznym ołtarzu na nową, bez zmian pozostała jedynie kaplica św. Wawrzyńca.
Do 1914 roku kościół należał do
parafii św. Jakuba, potem pełnił funkcję świątyni rektoralnej (jednej z trzech)
parafii św. Dominika.
Od 1918 roku w dawnym domu dyrektora zamieszkują pomagające w prowadzeniu
domu siostry elżbietanki, zaproszone tu przez kardynała Adolfa Bertrama
(w latach 1945-1979 zastępowały je franciszkanki Rodziny Maryi).
Na początku 1948 roku czyli już po
wysiedleniu Niemców i
przesiedleniu Polaków w domu przebywało tylko kilku księży, a w budynku obok mieszkały jedynie trzy siostry. Kilka zakonnic w 1945 roku zastrzelili czerwonoarmiści po zdobyciu Nysy (niektóre z tych sióstr zostały wówczas
przez nich zamordowane w klasztorze przy ul. Słowiańskiej, inne – obok kościoła, a jedna zginęła w zakrystii).
Dom rozbudowano w 1948 roku i utworzono w nim Niższe Seminarium Duchowne
opolskiej administracji apostolskiej. Zamieszkało tu 50-70 chłopców, którzy uczyli się w gimnazjum Carolinum, wśród nich Alfons Nossol, przyszły
biskup opolski. W tym samym roku w wyniku
reformy rolnej zostały odebrane Kościołowi i upaństwowione trzy wspomniane wcześniej gospodarstwa rolne w Nadziejowie, Kijowie i Łączkach. Dochody z nich przeznaczane były do tej pory na utrzymanie i remonty domu.
W latach 1950 –1952, gdy władze oświatowe nie wyrażały zgody na naukę małoseminarzystów
w Carolinum, wygospodarowano miejsce na klasy szkolne i zorganizowano tu studium domowe.
W 1951 roku przeniesiono z Opola do Nysy
Wyższe Seminarium Duchowne. Dawny
klasztor bożogrobców okazał się jednak zbyt mały i rok później część kleryków oraz kilku profesorów zamieszkało w budynku przy ulicy
Bramy Grodkowskiej. Niższe seminarium przeniesiono natomiast w 1952 roku do Opola.
W 1954 roku w nyskim domu znalazło schronienie 20 księży z różnych miejsc Polski prześladowanych przez komunistyczne władze: oskarżonych o tzw. antyludową postawę i wysiedlonych ze swoich parafii.
W 1994 roku przeniesiono Wyższe Seminarium Duchowne z powrotem do Opola. 15 sierpnia 1997 roku przy kościele św. Franciszka w Nysie utworzono nową parafię, wydzieloną z parafii św. Dominika. Dom nadal służy księżom-emerytom oraz pracownikom Wydziału Teologicznego Uniwersytetu Opolskiego
i Wyższego Seminarium Duchownego diecezji opolskiej.
W latach 2000/2001 odnowiono wnętrze kościoła. Z okazji
roku jubileuszowego umieszczono wtedy w
rozecie witraż z przedstawionym na nim symbolem
Ducha Świętego.
Pochodzące z dawnej kapucyńskiej świątyni XVIII-wieczne obrazy przedstawiające doktorów Kościoła oraz stacje Drogi Krzyżowej znajdują się obecnie w Diecezjalnym
Domu Formacyjnym w Nysie, a uszczuplona kolekcja portretów biskupów wrocławskich z domu księży-emerytów została przeniesiona do Seminarium Duchownego w Opolu.
Architektura.
Kościół zbudowany w tradycyjnym stylu kapucyńskim określanym jako barok toskański.
Charakteryzuje go surowość formy, redukcja przesadnych ozdób i dekoracji.
Zgodnie z regułą zakonną i duchowością kapucynów w architekturze sakralnej powinno się
odzwierciedlać ubóstwo, stanowiące kategorię moralną, filozoficzną i estetyczną.
Bryła budynku kościelnego wzniesiona na planie prostokąta, na zewnątrz pozbawiona
podziałów. Nad korpusem kryty dachówką dach siodłowy, nad dawną zakrystią i kaplicą – dachy trójspadowe.
W górnej części elewacji frontowej płycina z nieczytelnym malowidłem.
Zgodnie z regułą kapucyńską znajdował się tu fresk przedstawiający
św. Franciszka otrzymującego stygmaty z łacińskim napisem "Deus meus et omnia" ("Bóg mój i wszystko moje"). Nie odnawiany przez długi czas zniszczał i został zatynkowany.
W elewacji frontowej prostokątny portal w uszatym obramieniu kamiennym z kroplami, a ponad nim
fryz z inskrypcją dotyczącą budowy kościoła i kartusz herbowy biskupa wrocławskiego Leopolda Wilhelma. Tarcza herbowa składa się z trzech nałożonych herbów fundatora. Największy z nich to herb biskupów wrocławskich, mniejszy – arcyksięcia Austrii, a najmniejszy –
wielkiego mistrza zakonu krzyżackiego. Identyczna,
lecz wyrzeźbiona w drewnie tarcza herbowa znajduje się na ścianie chóru organowego.
W zwieńczeniu elewacji frontowej segmentowy, przerwany przyczółek, w którym umieszczona jest rzeźba kamienna Matki Boskiej z Dzieciątkiem z 1677 roku.
Przy wejściu do kościoła znajduje się przeniesiona tu w 1744 roku figura
św. Jana Nepomucena, pochodząca z przyczółka pobliskiego mostu przebudowywanego wówczas przez nową pruską administrację.
We wnętrzu zastosowano typowe dla baroku toskańskiego sklepienie kolebkowe z
lunetami.
Krótkie prezbiterium zamknięte prostą ścianą. W jego przedłużeniu, na osi kościoła, zakrystia
(pierwotnie chór zakonny), oddzielona od wnętrza kościoła korytarzem łączącym się od południa z klasztorem. Po stronie północnej przybudówka (dawna zakrystia).
Trójprzęsłowa nawa, szersza i wyższa od prezbiterium, łączy się z kwadratową kaplicą boczną
św. Wawrzyńca usytuowaną po stronie północnej, przy przęśle środkowym. Tęcza oraz arkada otwierająca tę kaplicę zamknięte półkoliście.
Ściany podzielone lizenami, w prezbiterium pojedynczymi, w nawie szerokimi, zdwojonymi.
Okna w bocznych ścianach zamknięte łukami odcinkowymi, okno nad chórem muzycznym koliste.
Oryginalne wyposażenie świątyni nie dotrwało do obecnych czasów. Około 1872 roku zniszczone drewniane ołtarze i ambona zostały wymienione na nowe, wykonane w stylu
eklektycznego historyzmu, obecnie określanego albo jako neogotycki, albo jako neoromański.
W centralnym miejscu ołtarza głównego znajduje się statua Matki Boskiej Królowej z Dzieciątkiem,
po bokach – św. Barbara i św. Alojzy. Powyżej w centrum – figura Serca Chrystusowego oraz cztery figury świętych – Piotra, Pawła, Jana Ewangelisty i nierozpoznanego biskupa. Na antepedium malowidła przedstawiające czterech ewangelistów oraz ich symbole
(człowiek, lew, wół
i orzeł).
W bocznym ołtarzu po stronie ambony figura św. Józefa, w ołtarzu po przeciwnej stronie
figura św. Franciszka z Asyżu wykonana w 1968 roku przez artystę-rzeźbiarza
Franciszka Masorza z Rybnika.
Ambona wyposażona w baldachim-rezonator. Na jej ścianach trzy pary malowideł przedstawiających apostołów Piotra i Pawła, świętych Hieronima i Augustyna oraz
Ambrożego i Grzegorza Wielkiego.
Z wcześniejszego wyposażenia kościoła zachowały się:
przedstawiającymi symbole Najświętszego Sakramentu –
monstrancję, ampułki, kadzidło,
umbrakulum oraz mszał;

</doc>
<doc id="1894441" url="https://pl.wikipedia.org/wiki?curid=1894441" title="Eve-Olution">
Eve-Olution

Eve-Olution – trzeci album studyjny raperki, piosenkarki Eve. Zadebiutował na 6. miejscu notowania Billboard 200. Album nie był tak udany jak pierwsze dwa "krążki", ale zyskał status złotej płyty, sprzedając się w nakładzie 635.000 sztuk. Płyta zawiera takie hity jak "Gangsta Lovin'" z udziałem Alicia Keys czy "Satisfaction" wyprodukowany przez Dr. Dre.

</doc>
<doc id="1894445" url="https://pl.wikipedia.org/wiki?curid=1894445" title="Werner Krauss">
Werner Krauss

Werner Johannes Krauss (ur. 23 czerwca 1884 w Gestungshausen, zm. 20 października 1959 w Wiedniu) – niemiecki aktor teatralny i filmowy.
Krauss urodził się w Gestungshausen, w Niemczech. Był synem duchownego protestanckiego. Jako młody człowiek uciekł z domu i przyłączył się do zespołu teatralnego. Tam poznał wybitnego reżysera teatralnego Maxa Reinhardta. Reinhardt wziął go z sobą do Berlina, gdzie Krauss rozpoczął pracę w filmie w 1916 roku.
Werner Krauss stał się znany widzom kinowym na całym świecie dzięki tytułowej roli w ekspresjonistycznym horrorze "Gabinet doktora Caligari" (1920) Roberta Wiene.
W latach 20. Krauss był jedną z największych gwiazd niemieckiego kina. Zagrał wtedy w takich filmach jak: "Otello" (1920), Natan Mędrzec (1922), "Gabinet figur woskowych" (1924), "Varieté" (1925), "Świętoszek" (1925), "Student z Pragi" (1926).
Po dojściu Hitlera do władzy, Werner Krauss poparł ideologię nazistowską. Został mianowany aktorem państwowym przez Josepha Goebbelsa, następnie zagrał dwie role stereotypowych postaci żydowskich – rabina Loewa i sekretarza Levy'ego – w antysemickim "Żydzie Süss" (1940) Veita Harlana. Grał również Shylocka w teatralnej inscenizacji "Kupca weneckiego", wystawionego w 1943 w wiedeńskim Burgtheater. Jego nazwisko figurowało na Gottbegnadeten-Liste ("Lista obdarzonych łaską Bożą" w III Rzeszy).
Zmarł w zapomnieniu w Wiedniu w 1959 roku. Jego ciało zostało skremowane.

</doc>
<doc id="1894452" url="https://pl.wikipedia.org/wiki?curid=1894452" title="Wesselburen">
Wesselburen

Wesselburen – miasto w północnych Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1894453" url="https://pl.wikipedia.org/wiki?curid=1894453" title="Ulica Lechicka w Poznaniu">
Ulica Lechicka w Poznaniu

Ulica Lechicka – jedna z głównych ulic północnej części Poznania. Jest odcinkiem drogi krajowej nr 92 i tranzytowej obwodnicy śródmieścia. Na odcinku od ul. Naramowickiej do Ronda Obornickiego pokrywa się z planowaną III ramą komunikacyjną. Termin modernizacji tego odcinka nie jest jeszcze wyznaczony. Ulica pokrywa się również z istniejącą w XIX wieku drogą rokadową Twierdzy Poznań łączącą forty: IVa, V, Va, a dalej forty: VI i VIa (jako ul. Lutycka). Fragment oryginalnej drogi wraz z zachowanym drzewostanem można zobaczyć niedaleko Ronda Obornickiego. Do 1990 r. na odcinku od ronda do ul. Piątkowskiej ulica stanowiła granicę pomiędzy Starym Miastem a Jeżycami.
Od nocy z 29 na 30 maja 2020 roku, w związku z przebudową skrzyżowania ulic Lechickiej z Naramowicką i budową trasy tramwajowej na Naramowice, pomiędzy rondem Obornickim a skrzyżowaniem z ulicą Serbską w godzinach 7:00 – 9:00 i 15:00 – 18:00 (porannego i popołudniowego szczytu komunikacyjnego) obowiązuje zakaz wjazdu pojazdów o masie powyżej 16 ton.

</doc>
<doc id="1894456" url="https://pl.wikipedia.org/wiki?curid=1894456" title="Karl von Grolman">
Karl von Grolman

Karl Wilhelm Georg von Grolman (ur. 30 lipca 1777 w Berlinie, zm. 15 września 1843 w Poznaniu) – pruski generał piechoty oraz szef sztabu generalnego. Brat Wilhelma Heinricha, pruskiego prawnika i sędziego.
Życiorys.
Służbę w wojsku rozpoczął w 1791 wstępując do pułku piechoty w wieku czternastu lat. W ciągu następnych lat służby awansował kolejno na chorążego (1795), podporucznika (1797), porucznika (1804) i sztabskapitana (1805). Chociaż młodszy wiekiem i rangą, stał się jednym z bliższych przyjaciół generała Gerharda von Scharnhorsta, doceniany za energię i nieustraszony charakter, jeszcze przed wojną w 1806 roku. Był w niej adiutantem marszałków Möllendorffa (w którego pułku zapoczątkował swą karierę wojskową) oraz L’Estocqa. Za udział w bitwie pod Pułtuskiem, w której został ciężko ranny, odznaczono go orderem Pour le Mérite. W okresie od bitwy pod Jeną do zawarcia pokoju w Tylży, zyskał awans na majora za służbę podczas działań wojennych.
Po upadku Prus i zawartym później pokoju Grolman był jednym z najaktywniejszych pomocników Scharnhorsta w pracach nad reorganizacją armii w 1809 roku, będąc od 1 marca 1809 dyrektorem królewskiego Gabinetu Wojennego. Wstąpił do i próbował uczestniczyć w nieudanej wyprawie Ferdinanda von Schilla, po której niepowodzeniu wstąpił do służby austriackiej jako major sztabu generalnego, odznaczony później orderem wojskowym Marii Teresy.
Następnie udał się do Kadyksu dla wsparcia Hiszpanów w walce z Napoleonem i poprowadził korpus ochotników w obronie tego portu przed wojskami marszałka Victora w 1810. Uczestniczył w bitwie pod Albuera, pod Saguntum i w , podczas którego dostał się do niewoli. Wkrótce zbiegł do Szwajcarii, a w sierpniu przybył do Jeny, gdzie w oczekiwaniu na przebieg kampanii rosyjskiej studiował historię. Pogłębione zapoznanie się z kontekstem historycznym wywarło istotny wpływ na jego późniejsze koncepcje. Od 1813 służył jako major w pruskim sztabie generalnym, kolejno pod komendą i jako przedstawiciel w kwaterze rosyjskiego generała Barclaya de Tolly. Wraz z Kleistem uczestniczył w zwycięstwie pod Chełmnem, a po wyleczeniu się z ciężkiej rany zadanej w tej bitwie, wziął udział w bitwie pod Lipskiem.
15 września otrzymał Order św. Jerzego IV stopnia (nr 2669 według listy rycerskiej Grigorowicza–Stiepanowa). Walnie przyczyniając się do zwycięstw w kampanii roku 1814 we Francji, mianowany został generałem dywizji. Po powrocie do Niemiec został dyrektorem II wydziału (przyszłego Sztabu Generalnego) ministerstwa wojny. Podczas pełnienia funkcji generalnego kwatermistrza feldmarszałka księcia Blüchera, a po nim i von Gneisenaua, Grolmanowi przypadł największy udział w kierowaniu pruskimi operacjami roku 1815.
16 czerwca 1815, już jako generalny kwatermistrz, wziął udział w przegranej bitwie pod Ligny będąc zwolennikiem decyzji podjętej 18 czerwca o marszu na pomoc Wellingtonowi, toczącemu bitwę pod Waterloo. W trakcie zbliżania się wojsk do pola walki miał podobno przezwyciężyć chwilowe wahanie głównodowodzącego, osobiście wydając rozkaz ataku.
Po pokoju zawartym w 1815 Grolman zajmował ważne stanowiska w ministerstwie wojny oraz w sztabie generalnym nowej armii pruskiej, poświęcając się jej reformowaniu. W latach 1815-1819 był szefem sztabu generalnego. Wykonał wstępny projekt Twierdzy Poznań. W swej analizie zatytułowanej "O obronie ziem od prawego brzegu Łaby po Niemen" z 22 maja 1817 roku argumentował, iż ziemie nad Wartą i Notecią niezbędne są dla zapewnienia połączeń i wewnętrznej spoistości pozostałych prowincji państwa pruskiego, a wobec tego nader istotne jest posiadanie takiego umocnionego miejsca nad Wartą, które tę rzekę zablokuje utrudniając wtargnięcie nieprzyjacielowi, zaś Poznań spełnia wszelkie wymagania w tym zakresie, co zakłada jego przekształcenie w solidną twierdzę. Taki status Poznania, poza korzystnym położeniem strategicznym pomiędzy Głogowem i Toruniem, może też wywrzeć korzystny wpływ na nastroje w Wielkim Księstwie Poznańskim na gruncie idei, iż Prusy absolutnie nie zrezygnują z tej prowincji, która w przeciwnym razie mogłaby się stać przyczyną zadrażnień pomiędzy Prusami i Rosją.
Jak wyjaśnia Przemysław Matusik, Grolmanowi zapewne chodziło nie tyle o możliwość wybuchu polskiego buntu w Poznańskiem, co bardziej o groźbę wciągnięcia przez Polaków Rosji w konflikt mający na celu przyłączenie Poznańskiego do Królestwa Polskiego – zwłaszcza wobec faktu, iż spora część polskich elit w Poznańskiem wciąż traktowała przynależność do państwa Hohenzollernów jako stan przejściowy.
W 1819 roku Grolman zrezygnował ze swej zasadniczej funkcji wskutek braku zgody na planowaną reformę Landwehry. W 1823 projekt budowy Twierdzy Poznań uzupełnił o lewobrzeżny pas umocnień otaczających miasto. Ostateczny projekt tej twierdzy, zatwierdzony w 1827, wykonał jednak Johann Brese (uzupełniając go m.in. o Fort Winiary),
Po powrocie do służby w 1825 Grolman mianowany został dowódcą 9 dywizji w Głogowie, awansując zarazem do stopnia generała porucznika. Podczas powstania listopadowego, po śmierci feldmarszałka Gneisenau wskutek epidemii cholery, Grolman dowodził pogranicznymi wojskami pruskimi, zapewniając rozbrojenie oddziałów polskich wycofujących się do Prus pod naporem rosyjskim. Końcową służbę publiczną pełnił w Wielkopolsce jako dowódca , a praktycznie jako administrator cywilny Wielkiego Księstwa Poznańskiego, który forsował rozszerzenie wpływów niemieckich
W 1832 został mianowany tymczasowym dowódcą V Korpusu Armii w Poznaniu, co ostatecznie potwierdzono rozkazem z 1835. 6 października 1835 car Mikołaj I nadał mu Order św. Aleksandra Newskiego, a 10 lipca 1838 dodatkowo przyznano mu diamentowe insygnia. W 1837 awansowany został do rangi generała piechoty. Od 1840 roku, na rozkaz króla pruskiego, powołany został do komisji specjalnej ds. ufortyfikowania Królewca, w skład której weszli też generałowie i von Aster.
Zmarł 15 września 1843 w Poznaniu, gdzie spędził znaczną część swego życia. Jego dwaj synowie również byli generałami armii pruskiej.
Von Grolman był patronem:
Wraz z Karlem von Damitzem jest współautorem:
Został pochowany na Cmentarzu Garnizonowym na stokach Cytadeli. Po II wojnie światowej, w trakcie adaptacji Fortu Winiary na cele parkowe, kamień z jego nagrobka przeniesiono i użyto jako drogowskazu w Parku Cytadela, z nazwą jednej z alejek (Aleja Braterstwa Broni). W lutym 2018 tablica umieszczona na kamieniu została w ramach dekomunizacji zdemontowana.

</doc>
<doc id="1894458" url="https://pl.wikipedia.org/wiki?curid=1894458" title="Karl Wilhelm Georg von Grolman">
Karl Wilhelm Georg von Grolman



</doc>
<doc id="1894459" url="https://pl.wikipedia.org/wiki?curid=1894459" title="Port lotniczy Dallas-Love">
Port lotniczy Dallas-Love

Port lotniczy Dallas Love Field – niewielki port lotniczy w Dallas, w Teksasie, w Stanach Zjednoczonych, położony ok. 10 km na północny zachód od centrum Dallas. Jego początki sięgają roku 1917, kiedy zostało w tym miejscu uruchomione lotnisko polowe Armii USA. W 1927 port został udostępniony także dla ruchu cywilnego.
Dallas Love Field było głównym lotniskiem dla Dallas do 1974 roku, kiedy otwarto międzynarodowy port lotniczy Dallas-Fort Worth. Od tego czasu obsługuje m.in. loty tanich linii lotniczych Southwest Airlines. Posiada trzy pasy startowe, dwie równoległe o nawierzchni betonowej i jedną asfaltową.
22 listopada 1963 samolot Air Force One – z prezydentem Johnem Fitzgeraldem Kennedym na pokładzie – wylądował na lotnisku Love Field, skąd ok. godz. 11:40 wyruszyła prezydencka kawalkada do centrum handlowego Dallas Trade Mart. W trakcie przejazdu przez miasto, o godz. 12:30, prezydent został zastrzelony. O godz. 14:38 wiceprezydent Lyndon B. Johnson został zaprzysiężony na pokładzie Air Force One tuż przed odlotem z lotniska Love Field do Waszyngtonu.

</doc>
<doc id="1894462" url="https://pl.wikipedia.org/wiki?curid=1894462" title="Całka Jacksona">
Całka Jacksona

Całka Jacksona – szereg wyrażający operację odwrotną do formula_1-różniczkowania.
Definicja.
Niech formula_2 będzie funkcją zmiennej rzeczywistej formula_3 Całkę Jacksona funkcji formula_4 definiuje się jako następujące rozwinięcie szeregu:
Ogólniej, jeżeli formula_6 jest inną funkcją, a formula_7 oznacza jej formula_1-pochodną, to można formalnie zapisać
lub
co daje formula_1-analog całki Riemanna-Stieltjesa.
Całka Jacksona jako "q"-pierwotna.
Tak jak zwykła pierwotna funkcji ciągłej może być wyrażona za pomocą jej całki Riemanna, tak możliwe jest wykazanie, że całka Jacksona jednoznacznie wyznacza formula_1-pierwotną w pewnej klasie funkcji.
Twierdzenie.
Niech formula_13 Jeżeli wyrażenie formula_14 jest ograniczone na przedziale formula_15 dla pewnego formula_16 to całka Jacksona funkcji formula_2 zbiega do funkcji formula_18 na formula_15 będącej formula_1-pierwotną formula_21 Co więcej, formula_18 jest ciągła w punkcie formula_23 gdzie formula_24 i jest jednoznacznie wyznaczoną pierwotną formula_2 w tej klasie funkcji.

</doc>
<doc id="1894464" url="https://pl.wikipedia.org/wiki?curid=1894464" title="Gustav von Rauch">
Gustav von Rauch

Gustav Johann Georg von Rauch (ur. 1 kwietnia 1774 w Brunszwiku, zm. 2 kwietnia 1841 w Berlinie) – pruski generał piechoty, minister wojny, główny inspektor twierdz i szef Korpusu Inżynierów i Pionierów. Był jednym z projektantów Twierdzy Poznań. Gustaw Georg von Rauch wprowadził naukowe podstawy projektowania fortyfikacji; zbudował też m.in. twierdzę w Koblencji, największą po Gibraltarze twierdzę Europy.
Życiorys.
Służbę w wojsku rozpoczął w 1788. W 1790 został podporucznikiem w Korpusie Inżynierów i został oddelegowany do pomocy ojcu, ówczesnemu majorowi , kierującego budową kilku fortów na ziemi kłodzkiej wchodzących w skład systemu obronnego powiązanego z twierdzą w Srebrnej Górze i twierdzą w Kłodzku. Ich projektantem był kapitan inżynier Ludwig Müller. Zadaniem umocnień nie była obrona, lecz wszczęcie alarmu na wypadek inwazji poprzez sygnalizację ogniem (rozpalenie ogniska).
W 1802 został mianowany porucznikiem w sztabie generalnym. W 1809 objął stanowisko dyrektora 2. Oddziału Generalnego Departamentu Wojny. Stopień pułkownika otrzymał w 1812. W 1833 został uhonorowany Orderem Orła Czarnego. 30 lipca 1837 został mianowany pruskim ministrem wojny, jednak w końcu następnego roku zachorował i w lutym 1841 poprosił o dymisję. W kwietniu 1840 nadano mu honorowe obywatelstwo Berlina. Wkrótce zmarł. Został pochowany na Cmentarzu Inwalidów w Berlinie.
Gustav von Rauch miał m.in. córkę (1820–1879), z którą w 1853 książę pruski Albrecht Hohenzollern zawarł ślub morganatyczny. Pierwszą żoną Albrechta, z którą rozwiódł się w 1849, była Marianna Orańska.

</doc>
<doc id="1894466" url="https://pl.wikipedia.org/wiki?curid=1894466" title="Gustav Johann Georg von Rauch">
Gustav Johann Georg von Rauch



</doc>
<doc id="1894470" url="https://pl.wikipedia.org/wiki?curid=1894470" title="Lagier">
Lagier

Lagier (niem. "Lager" – obóz) – obóz jeniecki, obóz pracy, obóz koncentracyjny, a także ośrodek zagłady (termin nie jest stosowany jednoznacznie) zorganizowany przez aparat państwowy III Rzeszy na terytorium Niemiec lub ziemiach okupowanych przez III Rzeszę w czasie II wojny światowej. Termin zaistniał w latach 80. XX wieku, w celu odróżnienia od obozów koncentracyjnych i pracy przymusowej w RFSRR i ZSRR – łagrów (od 1928 zorganizowanych w systemie Gułagu).

</doc>
<doc id="1894471" url="https://pl.wikipedia.org/wiki?curid=1894471" title="Fort VIa w Poznaniu">
Fort VIa w Poznaniu

Fort VIa (Stockhausen, Ludwika Bogusławskiego) (oryg. Zwischenwerk VIa) – jeden z 18 fortów wchodzących w skład Twierdzy Poznań. Znajduje się na Golęcinie przy ulicy Golęcińskiej. 
Historia.
Zbudowany został w latach 1879–1882, w pierwszym etapie budowy twierdzy fortowej. Fort otrzymał nazwę Stockhausen na cześć Augusta von Stockhausena (wcześniej nazwę tę nosił Nadszaniec V Stockhausen). W 1931 zmieniono patronów na polskich, Fort VIa otrzymał imię generała Ludwika Bogusławskiego.
Podczas bitwy o Poznań według raportu Karlheinza Enkego "Fort na lewo od nas, Stockhausen, został zaatakowany. Musiało to być w nocy z 3 na 4 lub 4 na 5 lutego. Było bardzo zimno i my - razem około 6 ludzi - dostarczaliśmy na saniach amunicję do tegoż fortu. Fort został prawie okrążony. Po południu Rosjanie zaatakowali od południa biegnącą w tym miejscu linię kolejową z Poznania do Obornik. Wielu atakujących leżało teraz w otwartym przedpolu fortu. Na wale kolejowym rozstawiliśmy MG, a inni transportowali amunicję. Obsada fortu miała nadzieję, że będą mogli się poddać. Ale tego rozkazu nie przynieśliśmy. Nasze rozpoznanie podawało, że Rosjanie nie przebili się przez nasyp kolejowy w kierunku wschodnim. O załodze fortu VIa nie usłyszałem już nigdy więcej."Fort ten upadł najwcześniej pośród wszystkich włączonych w północny odcinek obrony. 
W latach 90. w pobliżu fortu VIa ekshumowano około dwustu niemieckich i 40 węgierskich żołnierzy. Zdaniem Antona Szabadakai to tylko część. 
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005).
Lokalizacja i konstrukcja.
Dojazd do fortu drogą rokadową (ul. Lutycka). W pobliżu obiektu linia kolejowa Piła Główna – Poznań POD (na wschodzie) i jezioro Rusałka (na południu).
Ze względu na swoją konstrukcję fort ten był unikatem w poznańskiej twierdzy. Środkowa część koszar szyjowych była załamana kleszczowo w stronę czoła, przez co narys obiektu był pięciokątny (pozostałe forty pośrednie mają narys trapezowy).
Przebudowy.
W 1888 roku fort został zmodernizowany i wzmocniony. Rozebrano obie kaponiery czołowe, a w ich miejsce zbudowano nowe kaponiery rewersowe. Po wojnie fort został wysadzony i w większości rozebrany. Zachowane są obie kaponiery przeciwskarpowe, wyjścia z koszar na majdany oraz polskie schrony z 1939 roku.
Około 2005 na teren fortu nawieziono ziemię zasypując tym samym część koszar szyjowych, fosę, a także wnętrza zachowanych korytarzy. Operacja ta miała na celu uporządkowanie tego obszaru i przygotowanie pod rekultywację. Od tego czasu nie podjęto żadnych innych działań.

</doc>
<doc id="1894472" url="https://pl.wikipedia.org/wiki?curid=1894472" title="Augusto Fernández">
Augusto Fernández

Augusto Matías Fernández (ur. 10 kwietnia 1986 w Pergamino) – argentyński piłkarz występujący na pozycji pomocnika w klubie Cádiz CF.
Kariera.
Fernández zawodową karierę rozpoczynał w sezonie 2005/2006 w pierwszoligowym klubie River Plate. W Primera División Argentina zadebiutował 29 stycznia 2006 w wygranym 5:0 meczu z Tito Federal. 8 kwietnia 2007 w zremisowanym 1:1 spotkaniu z Belgrano strzelił pierwszego gola w trakcie gry w Primera División Argentina. W 2008 roku zdobył z zespołem mistrzostwo Torneo Clausura.
Latem 2009 roku został wypożyczony do francuskiego AS Saint-Étienne. W Ligue 1 zadebiutował 13 września 2009 w przegranym 0:1 meczu ze Stade Rennais. 3 października 2009 w wygranym 3:1 pojedynku z Girondins Bordeaux strzelił pierwszego gola w trakcie gry w Ligue 1.
W latach 2010–2012 grał w Vélez Sársfield, a latem 2012 przeszedł do Celty Vigo.
1 stycznia 2016 roku podpisał trzyipółletni kontrakt z Atlético Madryt. Do końca pierwszego sezonu rozegrał w lidze 13 meczów. Niestety początek nowego sezonu przyniósł mu poważną kontuzję kolana, w wyniku której stracił niemalże cały sezon. Po wyleczeniu kontuzji wznowił treningi przed startem sezonu 2017/2018, jednak do końca 2017 roku rozegrał zaledwie 5 meczów ligowych i tuż po rozpoczęciu 2018 roku zdecydował się na transfer do Beijing Renhe.

</doc>
<doc id="1894474" url="https://pl.wikipedia.org/wiki?curid=1894474" title="Augusto Fernandez">
Augusto Fernandez



</doc>
<doc id="1894475" url="https://pl.wikipedia.org/wiki?curid=1894475" title="Osiedle Władysława Łokietka (Poznań)">
Osiedle Władysława Łokietka (Poznań)

Osiedle Władysława Łokietka – osiedle mieszkaniowe, a jednocześnie jednostka obszarowa Systemu Informacji Miejskiej (SIM), która jest otoczona terenem jednostki obszarowej SIM Naramowice na osiedlu samorządowym Naramowice w Poznaniu. Zabudowę osiedla stanowi 14 budynków mieszkalnych 5-kondygnacyjnych, a także między innymi pawilony handlowe, urząd pocztowy, ośrodek zdrowia i apteka oraz siedziba administracji osiedla.
Położenie.
Według Systemu Informacji Miejskiej jednostka obszarowa Osiedle Władysława Łokietka znajduje się w granicach:

</doc>
<doc id="1894478" url="https://pl.wikipedia.org/wiki?curid=1894478" title="Fort V w Poznaniu">
Fort V w Poznaniu

Fort V (Waldersee I, Mycielskich) – jeden z 18 fortów wchodzących w skład Twierdzy Poznań. Znajduje się na Naramowicach przy ulicy Lechickiej.
Historia.
Zbudowany został w latach 1879–1883, w pierwszym etapie budowy twierdzy fortowej. Fort otrzymał nazwę Waldersee I na cześć Alfreda von Waldersee. W 1931 zmieniono patronów na polskich, Fort V otrzymał imię rodziny Mycielskich.
W czasie II wojny światowej fort był prawdopodobnie więzieniem, a później szpitalem. Podczas bitwy o Poznań, w nocy 13/14 lutego 1945 od północy, oddziały 246 pułku piechoty wraz z bateriami haubic 203 mm szturmowały forty IVa, V i Va. Fort V poddał się po 10 godzinach (ewakuacja załogi, która pozostawiła 250-300 rannych w obiekcie), po forcie IVa (po 2 godzinach) i przed fortem Va (12 godzin odpierania ataku).
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005).
Obecnie fortem opiekuję się nieformalna grupa miłośników fortyfikacji pod nazwą "Fort V - Powrót".
Lokalizacja i konstrukcja.
Fort zlokalizowany jest na północ od osiedla Wichrowe Wzgórze. Za fortem (na północ od obiektu) wybudowane osiedle Za Fortem. Dojazd do fortu drogą forteczną (częściowo zachowana) i drogą rokadową (ul. Lechicka).
Kąt między odcinkami czoła – 140°, o wydłużonych barkach (miejsce na wał piechoty) w stosunku do fortów tego samego typu. Prochownia, podobnie jak w Forcie VI, centralna pod nasypem osiowym (przy centralnej poternie).
Przebudowy.
Po 1888 roku fort był modernizowany. Rozebrano wtedy kaponierę czołową, zastępując ją kaponierą rewersową. Tego typu rozwiązanie było zastosowane tylko w tym forcie. Wzmocniono również mury i stropy. Ziemna bateria umieszczona na prawym barku, pierwotnie wyposażona w sześć stanowisk, została przedłużona do dziesięciu. Na środkowej remizie wału artyleryjskiego wybudowano stanowisko obserwacyjne P.B.St.87. W 1939 roku przy schronie lewej baterii zbudowano betonowy schron obserwacyjno-bojowy. W czasie wojny fosy zostały zadaszone i wykorzystywane jako magazyny amunicji fabryki DWM (H.C.P).
W latach powojennych (1952-1960) fort został wysadzony i rozebrany a pozostałe fragmenty fosy zasypane; miało to na celu przygotowanie terenu pod północną obwodnicę Poznania (nie wybudowaną). Zachowała się kaponiera czołowa z częściowym zadaszeniem, oba wyjazdy artyleryjskie na majdan oraz pozostałości stanowiska P.B.St.87.

</doc>
<doc id="1894479" url="https://pl.wikipedia.org/wiki?curid=1894479" title="Moritz Karl Ernst von Prittwitz">
Moritz Karl Ernst von Prittwitz

Moritz Karl Ernst von Prittwitz und Gaffron (ur. 9 lutego 1795 w Krzyżowicach, zm. 21 października 1885 w Berlinie) – pruski generał dywizji (niem. "Generalleutnant"). W latach 1818-1823 kierował budową Twierdzy Koblencja, projektowanej przez Astera, a od 1824 był jego adiutantem. Od 1828 kierował budową poznańskiej twierdzy zaprojektowanej przez Johanna Brese. W latach 1841-1849 był kierownikiem budowy twierdzy Ulm nad Dunajem.
Wyróżnienia.
W dowód wdzięczności za jego zasługi nazwiskiem "Pritwitz" zostały nazwane forty w Ulm oraz Poznaniu (IIIa). Do dnia dzisiejszego w Ulm istnieje ulica Prittwitzstraße.

</doc>
<doc id="1894481" url="https://pl.wikipedia.org/wiki?curid=1894481" title="Werner Krauß">
Werner Krauß



</doc>
<doc id="1894483" url="https://pl.wikipedia.org/wiki?curid=1894483" title="Moritz von Prittwitz">
Moritz von Prittwitz



</doc>
<doc id="1894484" url="https://pl.wikipedia.org/wiki?curid=1894484" title="Wojciech Stec">
Wojciech Stec

Wojciech Jacek Stec (ur. 15 października 1940 w Warszawie) – polski chemik specjalizujący się w chemii bioorganicznej.
Życiorys.
Uczęszczał do Szkoły Podstawowej nr 3 oraz I Liceum Ogólnokształcącego im. J. Śniadeckiego w Pabianicach, gdzie w 1958 uzyskał świadectwo dojrzałości. Od 1962 członek PZPR. W 1963 roku ukończył studia na Wydziale Chemicznym Politechniki Łódzkiej. Podejmując pracę w Instytucie Chemii Organicznej Polska Akademia Nauk (PAN) specjalizował się w lekkiej syntezie organicznej. W 1968 na tej samej uczelni uzyskał stopień doktora nauk chemicznych. Stopień doktora habilitowanego uzyskał w 1974 w Instytucie Chemii Organicznej PAN. Tytuł profesora nadzwyczajnego otrzymał w 1979, a profesora zwyczajnego w 1986 roku.
Pracuje w Centrum Badań Molekularnych i Makromolekularnych PAN, gdzie kieruje Zakładem Chemii Bioorganicznej. Jego wczesne prace dotyczyły syntezy i stereochemii organicznych związków fosforu, w tym syntezy enancjomerów grupy leków przeciwnowotworowych, takich jak cyklofosfamid, ifosfamid, trofosfamid. Jego badania były podstawą opracowania technologii wytwarzania Macdafenu (jednego z leków, opartych na ifosfamidzie).
Zajmował się również stosowaniem wytwarzanych związków fosforu jako narzędzi badawczych w biologii molekularnej i medycynie. Opracował metodę stereokontrolowanej syntezy tiofosforanowych analogów DNA, stosowanej w tzw. technologii antygenowej.
Wypromował 17 doktorów nauk chemicznych. Współtwórca 108 zgłoszeń patentowych.
Członek Prezydium PAN (2001–2004), wiceprezes PAN (kadencja 2007–2010), wiceprzewodniczący PAN (1987–1989), przewodniczący Komitetu Biotechnologii przy Prezydium PAN (1990–1995). Przewodniczący Komitetu Narodowego ds. Współpracy z Międzynarodowym Centrum Inżynierii Genetycznej i Biotechnologii ICGEB (od 1994 roku). Prowadził wykłady i badania w USA, Chinach, Japonii i Niemczech.
W 2004 roku otrzymał Nagrodę Fundacji na rzecz Nauki Polskiej "za otrzymanie nowych biologicznie czynnych związków o dużym potencjale terapeutycznym za pomocą oryginalnej, opracowanej przez siebie metody syntezy tiofosforanowych analogów DNA".
Publikacje.
Jest autorem ponad 300 publikacji naukowych w czasopismach międzynarodowych, cytowanych przez innych autorów blisko 6000 razy. W roku 2015 jego indeks H wynosił 45. Do najczęściej cytowanych prac należą:

</doc>
<doc id="1894485" url="https://pl.wikipedia.org/wiki?curid=1894485" title="Fort IIIa w Poznaniu">
Fort IIIa w Poznaniu

Fort IIIa (Prittwitz, Józefa Sułkowskiego) (oryg. Zwischenwerk IIIa) – jeden z 18 fortów wchodzących w skład Twierdzy Poznań. Znajduje się na Miłostowie przy ulicy Wrzesińskiej.
Historia.
Zbudowany został w latach 1887–1890, w drugim etapie budowy twierdzy fortowej. Fort otrzymał nazwę Prittwitz na cześć Moritza von Prittwitza (podobną nazwę nosił też Fort Prittwitz-Gaffron). W 1931 zmieniono patronów na polskich, Fort IIIa otrzymał imię Józefa Sułkowskiego.
W czasie II wojny światowej pełnił rolę magazynu wojskowego. Podczas bitwy o Poznań został zdobyty 29 stycznia 1945. W walce zginął m.in. kpt. Paweł Straszko, dowódca 2 batalionu 446 pułku gwardii. Opór Niemców utrzymywał się później u rozwidlenia linii kolejowej oraz przy os. Warszawskim, powstrzymując natarcie w kierunku Śródki.
Po wojnie przejęty przez „Centralę Rybną” na magazyn solonych śledzi (sól szkodliwie oddziaływała na mury i posadzki), a następnie przez Ludowe Wojsko Polskie na inne cele magazynowe. Od 1993 w forcie działa krematorium. Adaptacji na potrzeby tej działalności dokonano kosztem 20 miliardów ówczesnych złotych. Był to pierwszy w Polsce zakład krematoryjny oddany do użytku po 1989.
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”).
Lokalizacja i konstrukcja.
Położony jest na terenie cmentarza komunalnego (otwarty w 1943), pomiędzy linią kolejową Poznań Wschód – Žielieznodorožnyj (na północy) a linią kolejową Warszawa Zachodnia – Frankfurt nad Odrą (na zachodzie i południu), w dawnym wojskowym lesie "Koeniglicher Forst Streitort". Dojazd drogą forteczną (ul. Wrzesińska) i drogą rokadową (ul. Wileńska / ul. Krańcowa).
Kaponiery były połączone poterną biegnącą pod fosą. W strzelnicach kaponier zamontowano stalowe okiennice (rozwiązanie unikatowe – w pozostałych obiektach montowano zasuwy gilotynowe). Fort był wyposażony w dwa stanowiska obserwacyjne piechoty W.T.90. Nad prawą kaponierą umieszczono schron dla drużyny przeciwszturmowej (jedyny taki wśród fortów pośrednich).
Przebudowy.
W latach 1913-1914 na przeciwskarpie zbudowano mały schron betonowy. Na początku lat 90. XX wieku na potrzeby krematorium przebudowano bramę główną dodając nowoczesny portal, dno lewej części fosy zostało wybrukowane, a w części czołowej koszar przekopano dodatkowy przejazd do fosy.

</doc>
<doc id="1894487" url="https://pl.wikipedia.org/wiki?curid=1894487" title="Precious (singel Annie Lennox)">
Precious (singel Annie Lennox)

Precious – singel Annie Lennox, wydany w 1992 roku.
Ogólne informacje.
Piosenka była drugim singlem pochodzącym z debiutanckiej solowej płyty artystki "Diva". Zajęła 23 miejsce na liście w Wielkiej Brytanii. Na stronie B zamieszczono nagranie „Step by Step”, które osiągnęło większy sukces, zajmując 10 pozycję. W 1996 roku utwór ten trafił na ścieżkę dźwiękową filmu "Żona pastora".

</doc>
<doc id="1894488" url="https://pl.wikipedia.org/wiki?curid=1894488" title="Uniwersytet Wisconsin-Madison">
Uniwersytet Wisconsin-Madison



</doc>
<doc id="1894489" url="https://pl.wikipedia.org/wiki?curid=1894489" title="Śluza Katedralna">
Śluza Katedralna

Śluza Katedralna (Jaz Katedralny, niem. "Dom Schleuse") – ufortyfikowany obiekt hydrotechniczny Twierdzy Poznań wzniesiony nad rzeką Cybiną w latach 1834–1839, przebudowywany po połowie XIX wieku. Zachowany do dziś zabytkowy przyczółek zachodni, położony na Ostrowie Tumskim, wchodzi w skład kompleksu Bramy Poznania ICHOT oraz Traktu Królewsko-Cesarskiego w Poznaniu.
Kontekst budowy.
Poznań włączony po 1815 roku ponownie w granice Królestwa Prus zyskał na znaczeniu militarnym ze względu na swe strategiczne położenie. Bliskość granicy z Rosją przebiegającej w odległości niecałych 70 km, lokalizacja na trasie prowadzącej w stronę Berlina i centralne położenie względem naturalnych barier na osi północ-południe (między Sudetami, a Bałtykiem) wpłynęły na decyzję pruskich władz wojskowych o wzniesieniu tutaj twierdzy, jednej z największych w Prusach.
Motywacją budowniczych był także zamiar podkreślenia dominacji nad miastem, zamanifestowania potęgi państwa i wywarcia presji na ludności polskiej. Z inicjatywy ówczesnego Szefa Sztabu Generalnego gen. Karla von Grolmana rozpoczęto w 1828 roku budowę twierdzy poligonalnej. Prace trwały ponad 40 lat i zaowocowały powstaniem pierścienia fortyfikacji okalającego niemal całe miasto. 
Jednym z głównych kompleksów fortyfikacyjnych twierdzy była Cytadela Tumska czyli umocnienia obszaru Ostrowa Tumskiego, powstałe w latach 1856–1862. W skład zespołu umocnień wchodziła m.in. Śluza Katedralna wzniesiona nad Cybiną w latach 1834–1839 i przebudowywana po połowie XIX wieku.
Budowa i przeznaczenie.
Obiekt był jedną z kilku tego typu budowli hydrotechnicznych funkcjonujących w ramach poznańskiej twierdzy. Celem inwestycji, oprócz zapewnienia wojsku komunikacji przez Cybinę, było stworzenie możliwości spiętrzenia wód rzeki i zalania obszaru na przedpolu umocnień. Kompleks składał się z dwóch ufortyfikowanych przyczółków (wschodniego i zachodniego) połączonych murowanym mostem o rozpiętości 55,88 m, złożonym z 9 sklepionych przęseł. 
W ceglanych filarach znajdowały się pionowe prowadnice umożliwiające opuszczanie do rzeki drewnianych zastaw złożonych z belek, tzw. szandorów. Skutkować to miało spiętrzeniem wód Cybiny i zalaniem obszaru na wschodnim przedpolu Cytadeli Tumskiej pomiędzy Śródką, a Berdychowem, celem utrudnienia działań nieprzyjacielowi. Obiekt nie został nigdy wykorzystany w działaniach militarnych zgodnie z przeznaczeniem.
Dalsze losy obiektu.
Most wraz z przyczółkiem wschodnim rozebrano w latach 1919–1921. Likwidacja mostu miała zapobiec m.in. samoistnym zalewom powodowanym przez krę dostającą się zimą między przęsła. 
Zachowano przyczółek zachodni, który w latach dwudziestych XX wieku został odstąpiony przez magistrat miasta Poznania archidiecezji poznańskiej, a także odcinek muru z otworami strzelniczymi biegnący w kierunku południowym wzdłuż rzeki. 
W obiekcie utworzono mieszkania, po II wojnie światowej zajmowane m.in. przez rodzinę Strugarków z Ostrowa Tumskiego, a także pomieszczenia użytkowane przez lokalnych rzemieślników. Później budynek udostępniony został Muzeum Archidiecezjalnemu na potrzeby magazynowe.
Stan obecny.
Pozostałości obiektu zachowały się w dobrym stanie. Po remoncie włączone zostały w skład kompleksu Bramy Poznania ICHOT. Budynek śluzy połączony jest kładką z głównym budynkiem Bramy Poznania. 
We wnętrzu zachowały się oryginalne ceglane mury i sklepienia. Obiekt wpisany jest do rejestru zabytków nieruchomych miasta Poznania (numer rejestru A-5, data wpisania: 16 kwietnia1966). Na zachowane wyposażenie składają się m.in. otwory strzelnicze z zachowanymi kratami okiennymi, metalowe obręcze służące do mocowania lawet armatnich, oryginalny żłób kamienny czy drewniane główne wrota (z okuciami i zasuwami). Zachował się także chroniący przed ostrzałem artyleryjskim nasyp ziemny pokrywający górne stropy budynku, a także dobudowany od południowej strony przyczółka fragment muru Carnota.
W zachodnim przyczółku śluzy została otwarta Galeria Śluza. Jej przestrzeń służy organizacji wystaw czasowych oraz funkcjonuje jako punkt recepcyjny.

</doc>
<doc id="1894490" url="https://pl.wikipedia.org/wiki?curid=1894490" title="Q-pochodna">
Q-pochodna

formula_1-pochodna – formula_1-analog zwykłej pochodnej.
Definicja.
formula_1-pochodną funkcji formula_4 definiuje się wzorem
Często zapisuje się ją również jako formula_6 Inną nazwą formula_1-pochodnej jest pochodna Jacksona.
Związek ze zwykłymi pochodnymi.
formula_1-różniczkowanie przypomina zwykłe różniczkowanie z ciekawymi różnicami; przykładowo formula_1-pochodną jednomianu jest
gdzie formula_11 jest formula_1-nawiasem formula_13 Ponieważ formula_14 to zbiegając w tej granicy z powyższym wyrażeniem uzyskuje się zwykłą pochodną.
formula_15-ta pochodna funkcji może być dana jako
przy założeniu, że w punkcie formula_17 istnieje formula_15-ta pochodna funkcji formula_19 W powyższym wzorze formula_20 oznacza symbol formula_1-Pochhammera, a formula_22 to formula_1-silnia.

</doc>
<doc id="1894491" url="https://pl.wikipedia.org/wiki?curid=1894491" title="Moskiewska Duma Miejska">
Moskiewska Duma Miejska

Moskiewska Duma Miejska (ros. "Московская городская Дума") – organ ustawodawczy Moskwy: jednego z 83 podmiotów, na jakie dzieli się pod względem administracyjno-prawnym Federacja Rosyjska. W moskiewskim zgromadzeniu ustawodawczym zasiada obecnie 35 deputowanych. 
Uprawnienia.
Jednym z najważniejszych uprawnień Moskiewskiej Dumy miejskiej jest przyjęcie i kontrola wykonania budżetu miasta. Duma ma prawo wyrazić wotum nieufności wobec miejskiego rządu i jego wyższych rangą urzędników. Może również zorganizować referendum w sprawie odwołania mera.
Do jej uprawnień należy również występowanie do niższej izby rosyjskiego parlamentu, Dumy Państwowej, z inicjatywą ustawodawczą na poziomie ogólnokrajowym. Deleguje także jednego przedstawiciela do izby wyższej parlamentu - Rady Federacji.
Skład Moskiewskiej Dumy Miejskiej (2009).
Wybory miały miejsce 11 października 2009.
Linki zewnętrzne.
Oficjalna strona internetowa

</doc>
<doc id="1894492" url="https://pl.wikipedia.org/wiki?curid=1894492" title="Fort IX w Poznaniu">
Fort IX w Poznaniu

Fort IX (Brünneck, Edmunda Taczanowskiego) – jeden z 18 fortów wchodzących w skład Twierdzy Poznań. Znajduje się na Świerczewie przy ulicy Skalnej.
Historia.
Zbudowany został w latach 1876–1880, w pierwszym etapie budowy twierdzy fortowej. Fort otrzymał nazwę Brünneck na cześć Karla von Brünnecka (do 1902 nazwę tę nosił Bastion II Brünneck). W 1931 zmieniono patronów na polskich, Fort IX otrzymał imię pułkownika Edmunda Taczanowskiego.
16 listopada 1918 o 9 rano fort został zaatakowany przez 23 lub 24 członków POW z Łazarza i Górczyna pod dowództwem Mariana Wiśniewskiego. Tego samego dnia wieczorem Niemcy, przy wsparciu kompanii z 29. Pułku Saperów (Wilda), rozbroili Polaków. Chciano ich rozstrzelać, lecz w końcu część pobitych przewieziono do izb chorych w koszarach saperów, a część została zamknięta w fortecznym areszcie. Wszyscy po jakimś czasie zostali zwolnieni dzięki działaniom Polaków z Wydziału Wykonawczego Robotników i Żołnierzy.
15 kwietnia 1919 fort IX (wraz z IXa) został przeznaczony dla podoficerskiej szkoły piechoty.
Podczas bitwy o Poznań forty na Górczynie (VIIIa i IX) nie otrzymały środków artyleryjskich. 27 stycznia 1945 rozpoczął się ostrzał fortów przez baterie 128 brygady artylerii lekkiej (dowódca płk. Anatolij Kozub). Z uwagi na liczne straty w 27 i 74 dywizji gwardii podczas podchodzenia w kierunku fortów, dowódca 29 korpusu armii gwardii, gen. mjr Anastasij Szemienkow, zadecydował o natarciu 27 dywizją gwardii na odcinek między fortami i zaatakowanie ich od tyłu. 28 stycznia 1945 został opanowany cały Górczyn.
Po II wojnie światowej w forcie mieścił się 80 Okręgowy Skład Artyleryjski. Wykorzystywany był przez kwatermistrzostwo Okręgu Wojskowego nr 3 w Poznaniu i Wojskowy Rejonowy Zakład Kwaterunkowo-Budowlany. Od lat 50. XX wieku urządzono w forcie magazyny Zakładów Mięsnych, WSS „Społem” i Arged. Od końca lat 60. XX wieku część wschodnia jest wykorzystywana przez Policję, która przebijając dodatkowy wjazd od ul. Rawickiej, zniszczyła lewą baterię dołączoną.
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005).
Lokalizacja i konstrukcja.
Dojazd do fortu drogą forteczną (ul. Skalna) i drogą rokadową (ul. Czechosłowacka). Wokół fortu zabudowa domków jednorodzinnych. Na północ od obiektu dwie linie kolejowe łączące pobliską stację Poznań Górczyn z Dworcem Głównym i stacją na Starołęce.
Fort zbudowany na planie symetrycznego sześcioboku. Kąt między odcinkami czoła – 140°. Koszary w 2 ciągach – jedne dwukondygancyjne w szyi fortu. Pomiędzy kondygnacjami zbudowane cztery klatki schodowe (środku i na skrzydłach). Budynek fortu otoczony suchą fosą o murowanej skarpie i przeciwskarpie (szerokość 10 m, wysokość 9 m). W forcie znajdowały się 3 kaponiery do obrony fosy: 1 podwójna czołowa i 2 barkowe. Fort nie posiada wału piechoty (podobnie jak Fort VII).
W latach 80. XIX wieku przy forcie (na południu) został zorganizowany 80 ha plac ćwiczeń dla 6 pułku grenadierów i 47 pułku piechoty (stacjonowały w koszarach na Jeżycach). Podczas dwudziestolecia międzywojennego ćwiczył tam 14 pułk artylerii polowej (z ul. Solnej) i 7 dywizjon artylerii przeciwlotniczej (z Sołacza).
Przebudowy.
W 1881 roku wybudowano dwa stanowiska dla armat pierścieniowych (15 cm R.K.). W latach 1887-1888 w ramach wzmocnienia fortu wybudowano dwie sześciostanowiskowe baterie dołączone (rozebrane po II wojnie światowej). W 1892 roku zainstalowano dwa stanowiska obserwacyjne typu W.T.90. Około 1913 roku wykonano kolejne modernizacje: zamontowano płyty pancerne w strzelnicach oraz przemurowano część wejść. Przed wojną, w sierpniu 1939, roku zbudowano dwa betonowe schrony obserwacyjno-bojowe. W 1941 roku fosa została zadaszona, na potrzeby wykorzystania pomieszczeń do produkcji broni, garaże i składnice sprzętu artyleryjskiego.

</doc>
<doc id="1894493" url="https://pl.wikipedia.org/wiki?curid=1894493" title="Pochodna Jacksona">
Pochodna Jacksona



</doc>
<doc id="1894494" url="https://pl.wikipedia.org/wiki?curid=1894494" title="Q-różniczkowanie">
Q-różniczkowanie



</doc>
<doc id="1894495" url="https://pl.wikipedia.org/wiki?curid=1894495" title="Posterunek przy Hill Street">
Posterunek przy Hill Street

Posterunek przy Hill Street (oryg. "Hill Street Blues") – amerykański serial telewizyjny sieci NBC z lat 1981–1987 o pracy policjantów, produkowany przez MTM Enterprises.
Krótki opis.
Jego twórcami byli Steven Bochco i Michael Kozoll. Komendanta posterunku grał Daniel J. Travanti. W serialu wystąpiło kilkudziesięciu aktorów, np. Dennis Franz, Jeffrey Tambor, Charles Cyphers. Wielu aktorów wystąpiło gościnnie, np. Yaphet Kotto, a w 1986 Laurence Fishburne. Serial powstał w Los Angeles, jednak sugeruje że akcja toczy się w centrum północnego miasta podobnego do Chicago. Budynek posterunku należy w rzeczywistości do University of Illinois at Chicago.

</doc>
<doc id="1894497" url="https://pl.wikipedia.org/wiki?curid=1894497" title="Ballenstedt">
Ballenstedt

Ballenstedt – miasto w Niemczech, w kraju związkowym Saksonia-Anhalt, w powiecie Harz. Jest położone ok. 10 km od miasta Quedlinburg oraz ok. 15 km od Aschersleben.
1 stycznia 2010 do miasta przyłączono gminę Radisleben, która stała się jego dzielnicą.
Współpraca.
Miejscowość partnerska:

</doc>
<doc id="1894498" url="https://pl.wikipedia.org/wiki?curid=1894498" title="Fort II w Poznaniu">
Fort II w Poznaniu

Fort II (Stülpnagel, Aleksandra Kraszewskiego) – jeden z 18 fortów wchodzących w skład Twierdzy Poznań. Znajduje się na Żegrzu przy ulicy Obodrzyckiej. 
Historia.
Zbudowany został w latach 1878–1882, w pierwszym etapie budowy twierdzy fortowej. Wykonawcą robót była firma "Degen Forsten und Wilhelmi", koszt budowy wyniósł 2 mln marek, a do prac wykorzystano także jeńców francuskich.
Fort otrzymał nazwę Stülpnagel, na cześć Friedricha von Stülpnagela. W 1931 zmieniono patronów na polskich, Fort II otrzymał imię Aleksandra Kraszewskiego.
W 1941 obiekt zajęła firma "Telefunken Gesellschaft fur drahtlose Telegraphie" i ulokowała tam produkcję.
W 1945, podczas bitwy o Poznań, 1083 pułk piechoty próbował zdobyć fort nacierając od południowego wschodu (po zdobyciu Fortu Ia) i zachodu. Walki trwały od 4 do 7 lutego 1945. 8 lutego 1945, po opanowaniu Rataj, niemiecka załoga opuściła fort, a oddziały broniące Żegrza wycofały się.
Po II wojnie światowej fort był użytkowany przez wojsko, milicję, a później wykorzystywany na cele magazynowe.
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005). Obiekt jest zachowany w bardzo dobrym stanie, brak jakichkolwiek zniszczeń budowlanych, roślinność nie jest dziko rozrośnięta. Część fortu została poddana rewitalizacji przez Stowarzyszenie Lepszy Świat. W latach 2014– 2017 fortem opiekowała się Fundacja Familijny Poznań. Od 2018 roku fort był pod opieką Fundacji Fort, która planowała jego rewitalizację. Chciała stworzyć na Żegrzu Fort Kultury. 
Lokalizacja i konstrukcja.
Zbudowany na narysie symetrycznego sześcioboku. Dojazd zapewniała droga forteczna i droga rokadowa (ul. Obodrzycka i Forteczna), dojazd do miasta – ulica Rzeczańska.
Kąt między odcinkami czoła – 140°. Otoczony jest wałami: artyleryjskim z 13 trawersami i piechoty. Majdan podzielony jest nasypem. Obiekty otoczone są suchą fosą (szerokość 9-10 m i głębokość 9 m), o murowanych skarpach i 3 kaponierach (czołowa i dwie barkowe).
Przebudowy.
W latach 1888-1889 fort wzmocniono, a na skrzydłach dobudowano sześciostanowiskowe baterie. W latach 1913-1914 na przeciwskarpie wybudowano dwa betonowe schrony dla drużyn przeciwszturmowych. W tym samym okresie przemurowano niektóre wejścia zaopatrując je w nowe drzwi.
Po 1941, po zajęciu obiektu na cele produkcyjne, wybudowano bocznicę kolejową oraz rampę rozładowczą, które znajdowały się w części szyjowej. Fosa została zadaszona, jej dno pokryte posadzką betonową, i wykorzystana jako hale produkcyjne.
W latach 80. XX wieku została zlikwidowana bocznica kolejowa do fortu.

</doc>
<doc id="1894499" url="https://pl.wikipedia.org/wiki?curid=1894499" title="Q-eksponenta">
Q-eksponenta



</doc>
<doc id="1894501" url="https://pl.wikipedia.org/wiki?curid=1894501" title="Adam Tuchajew">
Adam Tuchajew

Adam Tuchajew, ukr. Адам Русланович Тухаєв (ur. 14 lutego 1988 w Kerczu) – ukraiński szachista, arcymistrz od 2007 roku.
Kariera szachowa.
W latach 1998-2006 wielokrotnie reprezentował Ukrainę na mistrzostwach świata i Europy juniorów, największy sukces odnosząc w 2006 r. w Hercegu Novim, gdzie zdobył brązowy medal ME do 18 lat. Był również wielokrotnym finalistą mistrzostw kraju juniorów, m.in. zdobywając medale złoty (Dniepropetrowsk 2005, do 18 lat) oraz brązowy (Odessa 2008, do 20 lat).
Normy na tytuł arcymistrza wypełnił na turniejach w Ałuszcie, w 2005 oraz dwukrotnie w 2007 roku. W 2007 r. zajął VII m. w rozegranych w Warszawie mistrzostwach Europy w szachach szybkich. W 2009 r. podzielił I m. (wspólnie z m.in. Antoanetą Stefanową, Dmitrijem Swietuszkinem i Azerem Mirzojewem) w otwartym turnieju w Retimnie, natomiast w 2010 r. zwyciężył (wspólnie z Abhijeetem Guptą) w Kawali.
Najwyższy ranking w dotychczasowej karierze osiągnął 1 września 2009 r., z wynikiem 2557 punktów zajmował wówczas 28. miejsce wśród ukraińskich szachistów.

</doc>
<doc id="1894502" url="https://pl.wikipedia.org/wiki?curid=1894502" title="Friedrich August Peter von Colomb">
Friedrich August Peter von Colomb

Friedrich August Peter von Colomb (ur. 19 czerwca 1775 w Ostfriesland, zm. 12 grudnia 1854 w Królewcu) – pruski generał.
Jego ojcem był Pierre Colomb (1719–1797). Miał dwójkę rodzeństwa: Ludwig (1768–1831) oraz Amelia (1772–1850). Był dwukrotnie żonaty: w 1808 roku poślubił Wilhelminę Luise Stosch (1784–1822), z którą miał czterech synów, a w 1824 ożenił się z Marią Henriette Stosch (1791–1857), z którą miał dwóch synów. Służbę w wojsku rozpoczął w 1792 roku. Od 1843 roku był głównodowodzącym 5. Korpusu Armijnego w Poznaniu. Jego nazwiskiem został nazwany Bastion IV oraz Fort VII w Twierdzy Poznań.

</doc>
<doc id="1894505" url="https://pl.wikipedia.org/wiki?curid=1894505" title="Peter Wilson (ur. 1947)">
Peter Wilson (ur. 1947)

Peter Frederick Wilson (ur. 15 września 1947 w Felling) – australijski piłkarz pochodzenia angielskiego. Grał na pozycji obrońcy.
Kariera klubowa.
Peter Wilson rozpoczął karierę w St. Mary's Boys Club. W 1966 roku przeszedł do Middlesbrough F.C. W Middlesbrough nie zdołał wywalczyć miejsca w składzie i przeszedł do Gateshead F.C. W 1969 zdecydował się na wyjazd do Australii. W latach 1969–1971 występował w klubie South Coast United. Z South Coast zdobył Mistrzostwo stanu Nowa Południowa Walia w 1969 roku.
W 1972 przeszedł do Marconi Fairfield, z którym zdobył wicemistrzostwo stanu Nowa Południowa Walia. W latach 1973–1974 grał w Safeway United, w którym pełnił także rolę grającego trenera. W latach 1975–1978 był zawodnikiem Western Suburbs SC. Ostatnim klubem w jego karierze była APIA Leichhardt, w której grał do końca kariery. W 1982 roku pełnił rolę grającego trenera APIA.
Kariera reprezentacyjna.
Peter Wilson w 1970 zdecydował się na grę w reprezentacji Australii. Zadebiutował w reprezentacji 10 listopada 1970 w wygranym 1-0 meczu z Izraelem w Tel Awiwie. W 1973 Australia awansowała po raz pierwszy w historii do Mistrzostw Świata 1974. Na turnieju w RFN Wilson, który pełnił rolę kapitana wystąpił we wszystkich trzech meczach grupowych z NRD 0-2, RFN 0-3 i Chile 0-0. Ostatni raz w reprezentacji Peter Wilson wystąpił 13 czerwca 1979 w przegranym 0-1 meczu z Nową Zelandią w Auckland.
Ogółem w latach 1970–1979 wystąpił w 52 spotkaniach i strzelił 3 bramki.
Kariera trenerska.
Peter Wilson jako piłkarz miał dwa razy przygodę trenować kluby w których grał. W latach 1973–1974 trenował Safeway United, a w 1982 APIA Leichhardt. Nie odniósł jednak większych sukcesów.

</doc>
<doc id="1894506" url="https://pl.wikipedia.org/wiki?curid=1894506" title="Kati Pulkkinen">
Kati Pulkkinen

Kati Maaria Kristiina Lehtonen z d. Pulkkinen (ur. 6 kwietnia 1975 r. w Sulkava) – fińska biegaczka narciarska, brązowa medalistka mistrzostw świata.
Kariera.
Po raz pierwszy na arenie międzynarodowej pojawiła się w 1994 roku podczas mistrzostw świata juniorów w Breitenwang. Zajęła tam 19. miejsce w biegu na 15 km stylem dowolnym i 35. w biegu na 5 km techniką klasyczną. Na rozgrywanych rok później mistrzostwach świata juniorów w Gällivare zdobyła brązowy medal w sztafecie, a w biegu na 15 km stylem dowolnym była siódma.
Igrzyska olimpijskie w Nagano w 1998 roku były pierwszymi i zarazem ostatnimi w jej karierze. Nie osiągnęła tam sukcesów zajmując 57. miejsce w biegu na 5 km techniką klasyczną oraz 51. miejsce w biegu pościgowym 5+10 km.
W 1997 roku wystartowała na mistrzostwach świata w Trondheim. Osiągnęła tam swój największy sukces wspólnie z Riikką Sirviö, Tuulikki Pyykkönen i Satu Salonen zdobywając brązowy medal w sztafecie 4x5 km. Na tych samych mistrzostwach jej najlepszym wynikiem było 16. miejsce w biegu pościgowym 5+10 km oraz na dystansie 30 km stylem klasycznym. Były to jej jedyne mistrzostwa świata.
Najlepsze wyniki w Pucharze Świata osiągnęła w sezonie 1995/1996, kiedy to zajęła 24. miejsce w klasyfikacji generalnej. Nigdy nie stawała na podium zawodów Pucharu Świata. W 2001 roku zakończyła karierę.
Osiągnięcia.
Puchar Świata.
Miejsca na podium.
Pulkkinen nigdy nie stawała na podium zawodów Pucharu Świata.

</doc>
<doc id="1894507" url="https://pl.wikipedia.org/wiki?curid=1894507" title="World’s Most Amazing Videos">
World’s Most Amazing Videos

World’s Most Amazing Videos – program telewizyjny z gatunku reality show, w którym prezentowane są filmy z wypadków, katastrof, pościgów policyjnych itp. Filmy niejednokrotnie nakręcone są metodą amatorską przez przypadkowe osoby.
Pierwsza seria programu emitowana była w telewizji NBC od 15 lutego 1999 do 11 grudnia 2000. Po sześciu latach przerwy zrealizowano drugą serię, która emitowana była w telewizji Spike. Program jest emitowany w Wielkiej Brytanii w dwóch stacjach: Virgin1 oraz Bravo. W Australii program dostępny jest w płatnej telewizji Fox8.
W Polsce był emitowany m.in. w TVP 3, Polsacie oraz Reality TV jako Niewiarygodne, ale prawdziwe. W 2011 r. transmitowany był w TV Puls pod tytułem Szok Video. Oglądalność programu w TV Puls wynosiła około 450 000 widzów.

</doc>
<doc id="1894509" url="https://pl.wikipedia.org/wiki?curid=1894509" title="Fort VIII w Poznaniu">
Fort VIII w Poznaniu

Fort VIII (Grolman, Kazimierza Grudzielskiego) – jeden z 18 fortów wchodzących w skład Twierdzy Poznań. Znajduje się na Kasztelanowie, na obszarze osiedla samorządowego Grunwald Południe, przy ulicy Rumuńskiej.
Historia.
Zbudowany został w latach 1876–1882, w pierwszym etapie budowy twierdzy fortowej. Fort otrzymał nazwę Grolman na cześć Karla von Grolmana (do 1902 nazwę tę nosił Bastion III Grolman). W 1931 zmieniono patronów na polskich, Fort VIII otrzymał imię generała Kazimierza Grudzielskiego.
W czasie wojny (sierpień 1940-1945) w forcie znajdował się obóz jeniecki dla żołnierzy francuskich, angielskich, od 1942 także radzieckich, włoskich (1944) i polskich (Stalag XXI D). W styczniu 1945 obóz został ewakuowany. Po wojnie fort wykorzystywany był jako magazyn.
W latach 90. XX wieku teren został sprzedany prywatnemu właścicielowi. W forcie mieściła się dyskoteka, od 1994 mają miejsce spotkania klubu motocyklowego, a od 2003 mieści się tam także Poznańska Scena Muzyczna.
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005).
Lokalizacja i konstrukcja.
Dojazd do fortu drogą forteczną (ul. Rumuńska) i drogą rokadową (ul. Bułgarska). Fort znajduje się bezpośrednio przy trybunie Stadionu Miejskiego oraz zabudowaniach domków jednorodzinnych. Na terenie fortu zachował się jedyny w Poznaniu domek wałmistrza.
Kąt między odcinkami czoła – 130°. Fort, jako jedyny, nie posiadał galerii przeciwskarpowych.
Przebudowy.
W latach 1888-1889 wzmocniono mury i sklepienia, a na skrzydłach dobudowano sześciostanowiskowe baterie. Około 1905 roku zamontowano artyleryjskie stanowisko obserwacyjne W.T.Neu. W latach 1913-1914 przemurowano niektóre wejścia, a w kaponierach zwężono otwory strzelnicze oraz zamontowano w nich osłony pancerne. Na przeciwskarpie oraz bateriach dołączonych zostały wybudowane cztery betonowe schrony.
Obiekt ten jako jeden z dwóch fortów głównych w Poznaniu nie posiada zadaszonych fos. Są one jednak zalane wodą, ponieważ podczas budowy pobliskich osiedli został uszkodzony kanał odwadniający.

</doc>
<doc id="1894510" url="https://pl.wikipedia.org/wiki?curid=1894510" title="Fort IIa w Poznaniu">
Fort IIa w Poznaniu

Fort IIa (Thümen, Kazimierza Więckowskiego) (oryg. Zwischenwerk IIa) – jeden z 18 fortów wchodzących w skład Twierdzy Poznań. Znajduje się na Chartowie przy ulicy Kurlandzkiej. 
Historia.
Zbudowany został w latach 1887–1890, w drugim etapie budowy twierdzy fortowej. Koszt budowy wyniósł ok. 1 mln marek.
Fort otrzymał nazwę Thümen na cześć Heinricha Thümena. W 1931 zmieniono patronów na polskich, Fort IIa otrzymał imię kapitana Kazimierza Więckowskiego.
Przed II wojną światową wojsko przeznaczyło obiekty na cele magazynowe. Podczas okupacji fort służył także jako magazyn.
6 lutego 1945, podczas bitwy o Poznań, oddziały 117 dywizji piechoty wywalczyły wyłom pomiędzy Fortem IIa i Fortem III (współcześnie tereny os. Zodiak). Tereny Chartowa, Rataj i Żegrza zostały zdobyte nocą z 8 na 9 lutego 1945, a załogi fortów ewakuowały się do Fortu Racha.
Po wojnie, do końca lat 40. XX wieku, obiekt użytkowało Ludowe Wojsko Polskie i oddziały KBW. Następnie, do lat 90. XX wieku, fort służył za magazyn przedsiębiorstwa farmaceutycznego „Cefarm”. W 1997 most zwodzony prowadzący do fortu uległ spaleniu. Od 1998 obiekt jest użytkowany przez PTOP "Salamandra". W forcie odbywają się zbiórki I Szczepu Drużyn Harcerskich i Zuchowych im. Poznańskich Kryptologów Hufca ZHP Poznań-Wilda im. Jana Kasprowicza.
Poprzez wykonanie szeregu prac remontowo-adaptacyjnych fort jest bardzo dobrze zachowany. Ściany poterny głównej są wypiaskowane, a wewnątrz obiektu jest podłączona elektryczność. Fosy są oczyszczone z nadmiaru zieleni, lecz zalane wodą, która przenika do wnętrza obiektu.
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005).
Lokalizacja i konstrukcja.
Fort zbudowany był w pobliżu dawnych zabudowań Chartowa (granica zachodnia), współcześnie leży w zorganizowanym parku w sąsiedztwie zabudowy osiedlowej os. Czecha (obok kościół parafii św. Marka Ewangelisty) i os. Rusa. Dojazd zapewniała droga fortowa zabezpieczona wałami ziemnymi (nie zachowana) i droga rokadowa (ul. Chartowo / al. ks. Radziejewskiego / ul.Inflancka).
Zbudowany na narysie trapezu (w osi symetrii wschód-zachód), z 5 trawersami w wale (3 na czole, po 1 na barkach), otoczony suchą fosą (szerokość 10 m, wysokość 6 m). Dodatkowy wał usypany wzdłuż szyi fortu. Posiada trzy kaponiery: 2 czołowe (w przeciwskarpie), 1 szyjową w skarpie. Komunikację z kaponierami zapewniały korytarze w przeciwskarpie.
Przebudowy.
W końcu XIX wieku przebudowany został otwór bramy fortu z łukowego na prostokątny. W latach 1913-1914 dokonano nielicznych modernizacji polegających na przemurowaniu niektórych wejść, wstawiając nowe drzwi. Na przeciwskarpie zbudowano też dwa małe betonowe schrony.
W latach 60. XX wieku pomieszczenia zostały poprzedzielane kilkoma ściankami działowymi, ceglane sklepienia pokryto farbą wapienną oraz tynkami.
Przyroda.
W końcu lat 90. XX wieku, podczas wstępnej inwentaryzacji przyrodniczej zabudowań fortecznych, odkryto na terenie fortu pierwsze w Polsce stanowisko porostu "Peltigera monticola". Z uwagi na powyższe przyjęto polską nazwę dla tego gatunku – pawężnica forteczna. Drugie krajowe stanowisko znajduje się na sąsiednim forcie.

</doc>
<doc id="1894511" url="https://pl.wikipedia.org/wiki?curid=1894511" title="Związek gmin Burg-Sankt Michaelisdonn">
Związek gmin Burg-Sankt Michaelisdonn

Związek gmin Burg-Sankt Michaelisdonn (niem. "Amt Burg-Sankt Michaelisdonn") – związek gmin w Niemczech w kraju związkowym Szlezwik-Holsztyn, w powiecie Dithmarschen. Siedziba związku gmin znajduje się w miejscowości Burg (Dithmarschen). 
W skład związku gmin wchodzi 14 gmin:

</doc>
<doc id="1894512" url="https://pl.wikipedia.org/wiki?curid=1894512" title="Osiedle Stefana Batorego (Poznań)">
Osiedle Stefana Batorego (Poznań)

Osiedle Stefana Batorego – osiedle mieszkaniowe w Poznaniu, na obszarze jednostki pomocniczej Osiedle Piątkowo, na Piątkowie. 
Charakterystyka.
Sąsiaduje z osiedlem Bolesława Śmiałego. Na osiedlu znajdują się budynki 4- i 5-kondygnacyjne. Jednak zdarzają się również budynki zarówno 2-piętrowe jak i 8-piętrowe. Najnowszy budynek oznaczony numerem 55 został, mającym zróżnicowaną liczbę kondygnacji (4 - 6) i 120 mieszkań został oddany do użytku w 2013 roku. Zespół budynków powstał na miejscu żwirowni gminnej (z gwary poznańskiej - "kisowni"), która została zlikwidowana podczas budowy osiedla. W środku osiedla znajduje się ulica Ludwika Braille'a. Osiedle składa się z dwóch części przedzielonych ulicą Opieńskiego. Obydwie części mają różniącą się architekturę.
Granice.
Granice osiedla wyznaczają następujące ulice:
Od północy granicą jest linia kolei obwodowej, a na południu park.
Turystyka.
Na osiedlu swój początek ma żółty szlak wiodący do rezerwatu Meteoryt Morasko.

</doc>
<doc id="1894514" url="https://pl.wikipedia.org/wiki?curid=1894514" title="Twierdza Ulm">
Twierdza Ulm

Twierdza Ulm (niem. "Bundesfestung Ulm") - jedna z 5 twierdz federalnych w Niemczech. Położona jest w mieście Ulm w Wirtembergii. Została zaprojektowana została przez austriackiego inżyniera von Scholla, a zbudowana w latach 1842-1859 pod kierownictwem Moritza von Prittwitza.
Stan obecny.
Do dzisiaj zachowały się następujące obiekty:

</doc>
<doc id="1894515" url="https://pl.wikipedia.org/wiki?curid=1894515" title="Funkcja q-wykładnicza">
Funkcja q-wykładnicza

Funkcja formula_1-wykładnicza – formula_1-analog funkcji wykładniczej.
Definicja.
Funkcję formula_1-wykładniczą lub formula_1-eksponentę formula_5 definiuje się jako
gdzie formula_7 oznacza formula_1-silnię, a
to symbol formula_1-Pochhammera. To, że jest to formula_1-analog funkcji wykładniczej wynika z własności
gdzie pochodna po lewej oznacza formula_1-pochodną. Powyższą własność łatwo sprawdzić rozważając formula_1-pochodną jednomianu:
Symbol formula_16 oznacza formula_1-nawias.
Własności.
Dla rzeczywistych formula_18 funkcja formula_5 jest funkcją całkowitą zmiennej formula_20 Dla formula_21 funkcja formula_5 jest regularna w kuli formula_23
Związki.
Dla formula_21 w bliskim związku z funkcją formula_1-wykładniczą jest funkcja formula_26 niespełniająca tożsamości
Funkcja ta jest przypadkiem szczególnym podstawowego szeregu hipergeometrycznego: 

</doc>
<doc id="1894516" url="https://pl.wikipedia.org/wiki?curid=1894516" title="Twierdza Koblencja">
Twierdza Koblencja

Twierdza Koblencja (niem. "Festung Koblenz und Ehrenbreitstein") – system fortyfikacji pruskich otaczających Koblencję w Niemczech. Projektantami twierdzy byli: gen. Ernst von Aster oraz gen. Gustav von Rauch. Twierdza była budowana w 3 etapach: 1815-1830, 1859-1868 oraz 1871-1886. W 1890 roku zdeklasyfikowano część twierdzy, a w latach 1896–1899 rozebrano bramy rdzenia. W latach 1920–1927 przeprowadzono rozbiórkę dzieł twierdzy.
Poligonalne umocnienia rdzenia otoczono trzema grupami fortów, których ośrodkami są trzy forty główne zwane „festami” (niem. "Feste" = forteca). W skład tych umocnień weszły forty: Ehrenbreitstein, Kaiser Alexander oraz Kaiser Franz. Dla wzmocnienia tych fortów wzniesiono kilka innych fortów ("Grossfürst Konstantin" sprzężony z "Feste Alexander", "Fort Asterstein", "Bubenheimer Flesche", "Moselflesche", "Neuendorfer Flesche"), które tworzyły pierścień zewnętrzny. W latach sześćdziesiątych XIX w. rozbudowano dzieło "Glockenberg". Jako ostatnie zostały wzniesione forty "Rheineck" oraz "Arzheimer".

</doc>
<doc id="1894518" url="https://pl.wikipedia.org/wiki?curid=1894518" title="Yo Gotti">
Yo Gotti

Yo Gotti, właściwie Mario Mims (ur. 19 maja 1981 w Memphis) – amerykański raper. Pochodzi z Memphis, z północnej części miasta. Jak twierdzi, swój pseudonim "Yo Gotti" zapożyczył od znanego nowojorskiego mafiozy, Johna Gottiego.

</doc>
<doc id="1894519" url="https://pl.wikipedia.org/wiki?curid=1894519" title="Medaliści igrzysk olimpijskich w bobslejach">
Medaliści igrzysk olimpijskich w bobslejach

Medaliści igrzysk olimpijskich w bobslejach – zestawienie zawodników i zawodniczek, którzy przynajmniej raz stanęli na podium zawodów olimpijskich w bobslejach.
Rywalizacja o medale olimpijskie w bobslejach przeprowadzana jest od pierwszych zimowych igrzysk, które odbyły się w 1924 roku w Chamonix. Wówczas, a także podczas kolejnych igrzysk w Sankt Moritz, medale przyznano w konkurencji czwórek/piątek. Od igrzysk w Lake Placid do tej konkurencji dopuszczane są już tylko zespoły czteroosobowe. Również podczas tej edycji igrzysk do kalendarza olimpijskiego włączono zawody dwójek mężczyzn. Na igrzyskach w Squaw Valley 1960 roku po raz pierwszy i jedyny nie przeprowadzono zawodów olimpijskich w bobslejach. Powodem była kontrowersyjna decyzja komitetu organizacyjnego igrzysk, który odmówił budowy toru bobslejowego. Od igrzysk w Salt Lake City w 2002 roku medale olimpijskie przyznawane są również w konkursie dwójek kobiet.
Pierwsze miejsce w klasyfikacji medalowej wszech czasów zajmują Niemcy z dorobkiem 14 złotych medali, 9 srebrnych i 8 brązowych. Ponadto zawodnicy startujący w barwach NRD wywalczyli 5 złotych, 5 srebrnych i 3 brązowe medale. Krajem o największej liczbie wszystkich medali jest natomiast Szwajcaria. Bobsleiści z tego kraju 31 razy stanęli na podium olimpijskim, zdobywając 9 złotych, 11 srebrnych i 11 brązowych medali.
Najbardziej utytułowanym bobsleistą na igrzyskach olimpijskich jest Niemiec Kevin Kuske z czterema złotymi i dwoma srebrnymi medalami zdobytymi w latach 2002–2018. Z kolei zawodnikiem, który zdobył najwięcej medali wszystkich trzech kruszców, jest Bogdan Musiol, który w latach 1980–1992 stanął na podium olimpijskim siedmiokrotnie, osiągając przy tym jeden złoty, pięć srebrnych i jeden brązowy medal. Sześciokrotnie na podium stawali również Wolfgang Hoppe (1984–1994) i Eugenio Monti (1956–1968). Wśród kobiet jedynymi zawodniczkami z dwoma złotymi medalami są Kanadyjki Heather Moyse i Kaillie Humphries, które zwyciężyły w konkurencji dwójek w 2010 i 2014 roku. W 2018 roku Humphries zdobyła ponadto brązowy medal.
W konkurencji dwójek na igrzyskach w Nagano w 1998 roku przyznano dwa złote medale. Pierwsze miejsce zajęły "ex aequo" boby kanadyjski (Pierre Lueders, David MacEachern) i włoski (Günther Huber, Antonio Tartaglia). Również na tych igrzyskach, lecz w konkurencji czwórek, trzecie miejsce na podium zajęły ex aequo Francja i Wielka Brytania. Dwa złote medale przyznano także w konkurencji dwójek na igrzyskach w Pjongczangu w 2018 roku. Złote medale zdobyły boby kanadyjski (Justin Kripps, Alexander Kopacz) i niemiecki (Francesco Friedrich, Thorsten Margis). Na tych samych igrzyskach przyznano dwa srebrne medale w czwórkach mężczyzn – taki sam rezultat uzyskali Niemcy Nico Walther, Kevin Kuske, Alexander Rödiger i Eric Franke oraz Koreańczycy Won Yun-jong, Jun Jung-lin,
Seo Young-woo i Kim Dong-hyun.
W związku z aferą dopingową, ujawnioną w 2017 roku, złote medale olimpijskie wywalczone na igrzyskach olimpijskich w Soczi w 2014 roku utracili bobsleiści rosyjscy – Aleksandr Zubkow, Aleksiej Wojewoda, Dmitrij Trunienkow i Aleksiej Niegodajło. Międzynarodowy Komitet Olimpijski pozbawił całą czwórkę złotego medalu w konkurencji czwórek mężczyzn, a ponadto Zubkowa i Wojewody złota w dwójkach.
W poniższych statystykach przedstawiono wszystkich medalistów igrzysk olimpijskich w konkurencjach bobslejowych w latach 1924–2018.
Medaliści chronologicznie.
Dwójki mężczyzn.
W poniższej tabeli przedstawiono wszystkich medalistów igrzysk olimpijskich w bobslejach w konkurencji dwójek mężczyzn w latach 1932–2022.
W 2017 roku, w związku z ujawnioną aferą dopingową, złoty medal zdobyty na igrzyskach w Soczi w 2014 roku utracili Aleksandr Zubkow i Aleksiej Wojewoda. Pierwsze miejsce w tych zawodach pozostało nieobsadzone.
Czwórki mężczyzn.
W poniższej tabeli przedstawiono wszystkich medalistów igrzysk olimpijskich w bobslejach w konkurencji czwórek mężczyzn w latach 1924–2018. Na igrzyskach w 1924 i 1928 roku w konkurencji wzięły udział zespoły cztero- i pięcioosobowe.
W 2017 roku zdyskwalifikowano i odebrano złote medale, zdobyte przez czwórkę rosyjską na igrzyskach w Soczi w 2014 roku. Ujawniono wówczas, że cała czwórka bobsleistów (Aleksandr Zubkow, Aleksiej Wojewoda, Dmitrij Trunienkow i Aleksiej Niegodajło) stosowała niedozwolone środki dopingujące. Pierwsze miejsce w zawodach pozostało nieobsadzone.
Dwójki kobiet.
W 2002 roku do rozgrywanych konkurencji bobslejowych włączono dwójki kobiet. Poniżej przedstawiono medalistki olimpijskie w tej konkurencji w latach 2002–2018.
Monobob kobiet.
W 2022 roku po raz pierwszy rozdano medale olimpijskie w monobobach kobiet. Poniżej przedstawiono medalistki tych zawodów.
Klasyfikacje medalowe.
Klasyfikacja zawodników.
W poniższym zestawieniu ujęto klasyfikację zawodników, którzy zdobyli przynajmniej jeden medal olimpijski w bobslejach. W przypadku, gdy dany zawodnik zdobywał medale dla dwóch krajów, podano wszystkie państwa, w barwach których startował. W przypadku, gdy dwóch zawodników zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja zawodniczek.
W poniższej tabeli przedstawiono klasyfikację zawodniczek, które zdobyły przynajmniej jeden medal olimpijski w bobslejach. W przypadku zawodniczek, które startowały pod kilkoma nazwiskami, ujęto wszystkie te nazwiska. Podobnie uczyniono w przypadku zawodniczek startujących w barwach kilku państw. W przypadku zawodniczek z taką samą liczbą medali wszystkich kruszców w pierwszej kolejności wzięto pod uwagę rok zdobycia pierwszego medalu olimpijskiego, a w drugiej porządek alfabetyczny.
Klasyfikacja państw.
Poniższa tabela przedstawia klasyfikację państw, które zdobyły przynajmniej jeden medal olimpijski w bobslejach. Pod uwagę wzięto wszystkie konkurencje jednocześnie – dwójki kobiet i mężczyzn, monoboby kobiet oraz czwórki mężczyzn.
Klasyfikacja państw według lat.
W poniższej tabeli zestawiono państwa według liczby medali zdobytych w bobslejach podczas kolejnych edycji zimowych igrzysk olimpijskich. Przedstawiono sumę wszystkich medali (złotych, srebrnych i brązowych) we wszystkich konkurencjach łącznie.
Klasyfikacja państw według konkurencji.
W poniższej tabeli przedstawiono liczbę medali olimpijskich zdobytych przez poszczególne państwa w konkurencjach bobslejowych.

</doc>
<doc id="1894520" url="https://pl.wikipedia.org/wiki?curid=1894520" title="Parafia św. Joanny de Chantal na Brooklynie">
Parafia św. Joanny de Chantal na Brooklynie

Parafia św. Joanny de Chantal w Borough Park (ang. "St. Frances De Chantal Parish") – parafia rzymskokatolicka położona w dzielnicy Brooklyn, Borough Park, w stanie Nowy Jork w Stanach Zjednoczonych.
Jest ona wieloetniczną parafią w diecezji Brooklyn, z mszą św. w j. polskim dla polskich imigrantów.
Ustanowiona w 1891 roku i dedykowana św. Joannie de Chantal.
Od 1998 roku nadzór klerycki nad parafią sprawują pallotyni.

</doc>
<doc id="1894521" url="https://pl.wikipedia.org/wiki?curid=1894521" title="Twierdza Ehrenbreitstein">
Twierdza Ehrenbreitstein

Twierdza Ehrenbreitstein () – element fortyfikacji pruskich twierdzy Koblencja, w Koblencji w Niemczech. Projektantami twierdzy byli: gen. Ernst von Aster oraz gen. Gustav von Rauch. Zabudowania fortyfikacji są wymienione w katalogu zabytków kulturowych Generalnej Dyrekcji Dziedzictwa Kulturowego Nadrenii-Palatynatu (niem. "Generaldirektion Kulturelles Erbe Rheinland-Pfalz").
Historia.
Twierdza została wybudowana w latach 1817–1828, na wysokim wzgórzu na prawym (wschodnim) brzegu Renu. W przypadku wojny miała być wyposażona w 80 dział oraz załogę liczącą 1500 żołnierzy. Po deklasyfikacji twierdzy (1890), na mocy traktatu wersalskiego, obiekt miał zostać rozebrany, jednakże Henry Allen na Wojskowej Komisji ds. Fortyfikacji w Berlinie (1922) zwrócił uwagę na znaczenie kulturowe twierdzy.
W 1977 na terenie obiektu został odsłonięty pomnik upamiętniający żołnierzy Armii Niemieckiej poległych podczas I wojny światowej oraz II wojny światowej.
Połączenie z drugim brzegiem Renu i centrum Koblencji umożliwia m.in. kolejka linowa, uruchomiona w 2010.

</doc>
<doc id="1894524" url="https://pl.wikipedia.org/wiki?curid=1894524" title="Ernst Ludwig von Aster">
Ernst Ludwig von Aster

Ernst Ludwig von Aster (ur. 5 października 1778 w Dreźnie, zm. 10 lutego 1855 w Berlinie) – generał i inżynier wojskowy saski, rosyjski i pruski. Od 1794 pracował w Korpusie Inżynierów w Saksonii. Od 1809 roku był kapitanem i pracował w saskim sztabie wojskowym. W 1811 roku został przeniesiony do Torgau, gdzie pomagał w budowie twierdzy. Dwa lata później przeszedł na stronę rosyjską i jeszcze w tym samym roku brał udział w zdobywaniu, częściowo przez siebie zbudowanej, Twierdzy Torgau. W 1815 roku wstępuje do armii pruskiej w stopniu pułkownika. Podczas wojen napoleońskich brał udział w oblężeniach twierdz "Maubege", "Landrecy", "Philippeville", "Rocron" oraz "Givet". Także tego samego roku Aster otrzymał nominację na generała i szefa II Korpusu Armijnego. W latach 1826-1837 był komendantem Twierdzy Koblencja. Od 1837 był Generalnym Inspektorem Korpusu Inżynierów i Twierdz oraz członek Rady Państwa, od 1842 roku generał piechoty. Brał udział w ufortyfikowaniu kilku innych twierdz pruskich, m.in. w Kolonii, Poznaniu i Królewcu. Na jego cześć w Twierdzy Koblencja oraz Twierdzy Poznań fortom nadano nazwy pochodzące od nazwiska "Aster".

</doc>
<doc id="1894525" url="https://pl.wikipedia.org/wiki?curid=1894525" title="Ernst von Aster">
Ernst von Aster



</doc>
<doc id="1894526" url="https://pl.wikipedia.org/wiki?curid=1894526" title="Nairi">
Nairi

Nairi – asyryjska nazwa grupy plemion na terytorium starożytnego państwa Urartu. Określenie to funkcjonowało w XIII–XI wieku p.n.e. Niektóre obiekty geograficzne zachowały rdzeń „Nairi” także w późniejszych tekstach asyryjskich, na przykład jezioro Wan nazywane było „morzem krainy Nairi” – "tâmtu ša mât Nairi". Niektórzy badacze pierwszej połowy XX wieku uznawali asyryjskie słowo „Nairi” za nazwę plemion huryckich. Tłumaczyłoby to pochodzenie Urartyjczyków od Hurytów. Badania lingwistyczne, prowadzone w drugiej połowie XX wieku, wykazały, że języki urartyjski i hurycki są ze sobą spokrewnione, co potwierdziło dotychczasową teorię. Niewielka liczba odkrytych źródeł pisanych nie pozwala na jednoznaczne określenie składu etnicznego plemion Nairi oraz zasięgu terytorialnego obszaru, który zamieszkiwały.

</doc>
<doc id="1894529" url="https://pl.wikipedia.org/wiki?curid=1894529" title="Fort I w Poznaniu">
Fort I w Poznaniu

Fort I (Röder, Krzysztofa Żegockiego) – jeden z 18 fortów wchodzących w skład Twierdzy Poznań. Znajduje się na Starołęce przy ulicy Książęcej.
Historia.
Został zbudowany w latach 1878–ok. 1882, w pierwszym etapie budowy twierdzy fortowej. 1 listopada 1878, po prawie 11 miesiącach opracowywania dokumentacji, projekt został zatwierdzony. Wykonawcą robót była firma "Baugesellschaft C. Franke &amp; Co". Podczas budowy, w 1881, dwukrotnie uzupełniano projekt w celu zwiększenia wartości bojowej fortu.
W 1902, po zniesieniu pierścienia twierdzy poligonalnej, fort otrzymał nazwę Röder (nazwę tę nosił wcześniej Bastion I Röder), na cześć generała Friedricha von Rödera. W 1931 zmieniono patronów na polskich, Fort I otrzymał imię Krzysztofa Żegockiego.
W 1945, podczas bitwy o Poznań, generał Mojsiejewski wyznaczył 1079 i 1081 pułk piechoty do zdobycia fortu. Natarcie nastąpiło z północy (walki i przeprawa przez Wartę w rejonie obrzyckiej cegielni) oraz z południa. Podczas walk doszło do eksplozji amunicji w prawym skrzydle bloku kazamatowego. Fort został otoczony 2 lutego 1945 i zdobyty następnego dnia w nocy.
Po wojnie obiekt był użytkowany jako magazyn. Mimo znacznych uszkodzeń prawej części bloku czoła oraz remiz, jest zachowany w dobrym stanie. Odnowiona została elewacja części koszarowej.
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005), a wcześniej był użytkiem ekologicznym „Fort I – Starołęka”.
Lokalizacja i konstrukcja.
Planowana lokalizacja fortu, na południe od Starołęki Małej (w kierunku Dominium Starołęka), została przesunięta na szczyt wzniesienia między linią kolejową Poznań-Kluczbork i drogą Poznań-Czapury. Dojazd zapewniała droga forteczna (ul. Książęca) i droga rokadowa (ul. Forteczna).
Fort otoczony jest suchą fosą, o murowanych skarpach i 3 kaponierach (czołowa i dwie barkowe).
Fort jest jednowałowy (czoło i barki), o rzucie sześciobocznym (spłaszczony pięciobok). Kąt między odcinkami czoła – 130°. Na wale zaprojektowane były stanowiska artylerii, rozdzielone 13 trawersami (służącymi m.in. za remizy artyleryjskie, schrony pogotowia). W 1878 roku na wybudowano dwa stanowiska dla armat 15 cm R.K. w lewym narożu czołowo-barkowym i w prawym szyjowo-barkowym. Amunicja dostarczana była dwoma windami amunicyjnymi, a komunikacja ze stanowiskami realizowana była 4 klatkami schodowymi.
W centralnej części szyi znajdowały się koszary z izbami dla żołnierzy, wartownią, stanowiskiem telegrafu, lazaretem, kuchnią z zapleczem magazynowym i piekarnią. Znajdują się tam także studnie, latryny, klatki schodowe (część koszarowa jest dwukondygancyjna).
Przebudowy.
Niewielkie przebudowy, w celu optymalnego wykorzystania obiektu, wykonano w 1885. W latach 1887-ok. 1889 fort wzmocniono, a na skrzydłach dobudowano sześciostanowiskowe baterie (ze schronami i windami amunicyjnymi). Po 1892 roku na czołowych remizach umieszczono dwa stanowiska obserwacyjne piechoty W.T.90.
Około 1914 dokonano nieznacznych modernizacji, wybudowano mały schron jednoizbowy na stoku drogi krytej przeciwskarpy, zamurowano część otworów, zamontowano stalowe płyty w strzelnicach, część wejść przebudowano na labiryntowe. Zmodernizowana została instalacja elektryczna (reflektory w kaponierach). Na skraju prawej baterii wybudowano dwa schrony 3- oraz 2-izbowe.
Wiosną 1944 fosa została zadaszona. Pozyskaną kubaturę wykorzystano jako magazyn części dla samolotów Focke-Wulf.
Przyroda.
Fort jest jednym z kilku miejsc w Polsce, w których liczebność nietoperzy przekracza 500. Na terenie fortu występują takie gatunki jak: nocek rudy ("Myotis daubentonii"), nocek Natterera ("Myotis nattereri"), mroczek późny ("Eptescius serotinus"), gacek brunatny ("Plecotus auritus"), mopek zachodni ("Barbastella barbastellus"), nocek duży ("Myotis myotis"), nocek Bechsteina ("Myotis bechsteinii"), nocek wąsatek ("Myotis mystacinus"), nocek Brandta ("Myotis brandtii"), nocek łydkowłosy ("Myotis dasycneme"), mroczek posrebrzany ("Vespertillo murinus").

</doc>
<doc id="1894530" url="https://pl.wikipedia.org/wiki?curid=1894530" title="Parafia św. Katarzyny Aleksandryjskiej na Brooklynie">
Parafia św. Katarzyny Aleksandryjskiej na Brooklynie

Parafia św. Katarzyny Aleksandryjskiej na Brooklynie (ang. "St. Catharine of Alexandria Parish") – parafia rzymskokatolicka położona w dzielnicy Brooklyn, w stanie Nowy Jork w Stanach Zjednoczonych.
Jest ona wieloetniczną parafią w diecezji Brooklyn, z mszą św. w języku polskim dla polskich imigrantów.
Ustanowiona w 1902 roku i dedykowana św. Katarzynie.

</doc>
<doc id="1894532" url="https://pl.wikipedia.org/wiki?curid=1894532" title="Zdobycie Londinium">
Zdobycie Londinium

Zdobycie Londinium – zajęcie Londinium przez Brytów w roku 60 n.e.
Krótko po zwycięstwie w bitwie na wyspie Anglesey rzymski wódz Swetoniusz Paulinus na czele 10 000 ludzi (7000 Rzymian, 3000 Batawów) skierował się w kierunku Londinium. Po drodze otrzymywał od zbiegłych rzymskich mieszkańców informacje o szalejących oddziałach powstańczych, których liczbę szacowano na ponad 200 000 ludzi. Po wejściu do miasta Rzymianie napotkali nielicznych obywateli, którzy prosili Paulinusa o ochronę. Paulinus widząc beznadziejność obrony (Londinium nie posiadało murów obronnych), zdecydował się opuścić miasto. Wraz z nim Londyn opuścił tłum cywilów, wielu jednak bojąc się o swój dobytek pozostało na miejscu. W większości byli to miejscowi Celtowie oraz osadnicy z Galii.
Gdy tylko wojska rzymskie opuściły Londinium, na miasto spadł atak dziesiątek tysięcy wojowników Budyki. W mieście doszło do masakry, zginęli wszyscy pozostali na miejscu mieszkańcy. Cywilów przed śmiercią torturowano, a zabudowania po splądrowaniu doszczętnie spalono. Na koniec Brytowie skierowali się na północ, gdzie napadli na kolejne miasto Verulamium (obecnie St. Albans), które także spalono, zabijając jego mieszkańców. Łącznie ofiarami wojowników Budyki od początku powstania padło ok. 80 000 obywateli oraz sprzymierzeńców Rzymu. Upojeni tymi sukcesami Brytowie postanowili pokonać ostatniego przeciwnika – zmierzającą ku Watling Street armię rzymską Paulinusa.

</doc>
<doc id="1894533" url="https://pl.wikipedia.org/wiki?curid=1894533" title="Fort IV w Poznaniu">
Fort IV w Poznaniu

Fort IV (Hake, Henryka Dembińskiego) – jeden z 18 fortów wchodzących w skład Twierdzy Poznań. Znajduje się na Karolinie przy ulicy Syreniej.
Historia.
Zbudowany został w latach 1879–1884, w pierwszym etapie budowy twierdzy fortowej.
Fort otrzymał nazwę Hake na cześć Karla von Hake (wcześniej nazwę tę miał lewobrzeżny Fort Hake, dawniej św. Wojciecha). W 1931 zmieniono patronów na polskich, Fort IV otrzymał imię generała Henryka Dembińskiego.
Podczas bitwy o Poznań, fort był magazynem amunicji dla artylerii niemieckiej walczącej w obrębie Cytadeli. 10 lutego 1945, po zniszczeniu mostu kolejowego przy Cytadeli, i zbombardowaniu promu dzień później, dostawy zostały przerwane. Z terenów wokół fortu Niemcy ewakuowali się 17 lutego 1945.
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005).
Lokalizacja i konstrukcja.
Obiekt znajduje się w sąsiedztwie elektrociepłowni, hal fabrycznych i zabudowy jednorodzinnej. Na południe od fortu przebiega linia kolejowa Poznań Wschód – Žielieznodorožnyj, na zachodzie linia kolejowa Poznań Wschód – Bydgoszcz Główna, na północy linia kolejowa Zieliniec – Kiekrz. Został zbudowany na terenie wojskowego placu ćwiczeń ("Exercier Platz"). Dojazd do fortu drogą fortową (ul. Syrenia) i drogą rokadową (ul. Bałtycka).
Kąt między odcinkami czoła – 130°.
Przebudowy.
W latach 1888-1889 fort był modernizowany. Rozebrano wtedy kaponierę czołową, zastępując ją kaponierą rewersową. Wybudowano też wtedy baterie dostawione na barkach: na lewym 6-stanowiskową, a na prawym 10-stanowiskową. Na środkowej remizie wału artyleryjskiego wybudowano stanowisko obserwacyjne P.B.St.87, a po 1892 roku dodatkowe dwa typu W.T.90. W latach 1913-1914 na bateriach wybudowano betonowe schrony. Fort był jednym z najlepiej umocnionych obiektów w Poznaniu.
W czasie wojny pomieszczenia podwalni i koszar fortu wykorzystywano jako magazyny amunicji artyleryjskiej. W latach powojennych fort został wysadzony i niemalże całkowicie rozebrany. Wydobywano również z niego piasek, przez co wały ziemne są mało czytelne. Zachowały się: kaponiera czołowa, wyjazdy artyleryjskie oraz wyjście piechoty na wał główny.
Przyroda.
W pozostałościach fortu stwierdzono występowanie nietoperzy takich gatunków, jak: nocek duży ("Myotis myotis"), mopek zachodni ("Barbastella barbastellus"), nocek rudy ("Myotis daubentonii"), nocek Natterera ("Myotis nattereri"), mroczek późny ("Eptesicus serotinus"), gacek brunatny ("Plecotus auritus"), gacek szary ("Plecotus austriacus") oraz krzewów, m.in. rokitnika zwyczajnego i wierzb.

</doc>
<doc id="1894535" url="https://pl.wikipedia.org/wiki?curid=1894535" title="Fort VIIIa w Poznaniu">
Fort VIIIa w Poznaniu

Fort VIIIa (Rohr, Mikołaja Sokolnickiego) (oryg. Zwischenwerk VIIIa) – jeden z 18 fortów wchodzących w skład Twierdzy Poznań. Znajduje się na Raszynie na osiedlu samorządowym Grunwald Południe przy ulicy Raszyńskiej.
Historia.
Zbudowany został w latach 1887–1896, w drugim etapie budowy twierdzy fortowej; budowa kosztowała ok. 1 mln marek. Fort otrzymał nazwę Rohr na cześć Ferdinanda von Rohra (do 1902 nazwę tę nosił Nadszaniec III Rohr). W 1931 zmieniono patronów na polskich, Fort VIIIa otrzymał imię generała Michała Sokolnickiego.
Podczas bitwy o Poznań forty na Górczynie (VIIIa i IX) nie otrzymały środków artyleryjskich. 27 stycznia 1945 rozpoczął się ostrzał fortów przez baterie 128 brygady artylerii lekkiej (dowódca płk. Anatolij Kozub). Z uwagi na liczne straty w 27 i 74 dywizji gwardii podczas podchodzenia w kierunku fortów, dowódca 29 korpusu armii gwardii, gen. mjr Anastasij Szemienkow, zadecydował o natarciu 27 dywizją gwardii na odcinek między fortami i zaatakowanie ich od tyłu. 28 stycznia 1945 został opanowany cały Górczyn.
Po II wojnie światowej fort był użytkowany przez Ludowe Wojsko Polskie, a później jako magazyn, m.in. WSS „Społem”. Część koszar i poterna główna została zniszczona przez pożar w 2006 roku. Od 2009 roku fort jest oddany w najem i zorganizowany tam jest salon oraz warsztat motocyklowy.
W dniach 13–14 czerwca 2009 podczas akcji "Poznań za pół ceny" obiekt odwiedziło prawie 2000 osób.
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005).
Lokalizacja i konstrukcja.
Dojazd do fortu drogą forteczną (ul. Raszyńska) i drogą rokadową (ul. Taczanowskiego / ul. Piotra Ściegiennego / ul. Albańska). Obiekt zlokalizowany jest w parku ks. Jasińskiego, pomiędzy osiedlem im. Mikołaja Kopernika a osiedlem Raszyn. Na przedstoku znajduje się park oraz kościół należący do parafii pw. Świętej Rodziny. Około 500 m na południe od fortu linia kolejowa i stacja Poznań Górczyn.
Wokół budynku fortu znajduje się sucha fosa (szerokość 9 m, wysokość 6 m). Z uwagi na wysoki poziom wód gruntowych zrezygnowano z budowy poterny pod fosą, a kaponiery rewersowe były połączone ze sobą korytarzem biegnącym w murze przeciwskarpowym. Fort jest w dobrym stanie zachowania.
Przebudowy.
W latach 1913-1914 dokonano nielicznych modernizacji polegających na przemurowaniu niektórych wejść, wstawiając nowe drzwi. Na przeciwskarpie zbudowano też dwa małe betonowe schrony. W sierpniu 1939 roku wybudowano trzy betonowe schrony oraz pancerne stanowisko obserwacyjne ze stalowo-betonową kopułą.

</doc>
<doc id="1894536" url="https://pl.wikipedia.org/wiki?curid=1894536" title="Parafia Matki Boskiej Częstochowskiej i św. Kazimierza na Brooklynie">
Parafia Matki Boskiej Częstochowskiej i św. Kazimierza na Brooklynie

Parafia Matki Boskiej Częstochowskiej i św. Kazimierza na Brooklynie (ang. "Our Lady of Czestochowa – St. Casimir Parish") – parafia rzymskokatolicka położona w dzielnicy Brooklyn, Williamsburg, w stanie Nowy Jork w Stanach Zjednoczonych.
Jest ona wieloetniczną parafią w diecezji Brooklyn, z mszą św. w j. polskim dla polskich imigrantów.
Ustanowiona w 1896 roku i dedykowana Matce Boskiej Częstochowskiej.
Parafia św. Kazimierza w Brooklyn powstała w 1975 roku. W 1980 roku została włączona w parafię Matki Boskiej Częstochowskiej, a kościół został zamknięty.

</doc>
<doc id="1894537" url="https://pl.wikipedia.org/wiki?curid=1894537" title="Fort VI w Poznaniu">
Fort VI w Poznaniu

Fort VI (Tietzen, Kazimierza Mielęckiego) – jeden z 18 fortów wchodzących w skład Twierdzy Poznań. Znajduje się na Podolanach przy ulicy Lutyckiej.
Historia.
Zbudowany został w latach 1879–1883, w pierwszym etapie budowy twierdzy fortowej. Fort otrzymał nazwę Tietzen na cześć Wilhelma von Tietzen (wcześniej nazwę tę nosił Bastion V Tietzen). W 1931 zmieniono patronów na polskich, Fort VI otrzymał imię kapitana Kazimierza Mielęckiego.
Podczas bitwy o Poznań, 6 lutego 1945 fort został zdobyty szturmem.
W 2009 roku Agencja Mienia Wojskowego sprzedała fort za 2,55 mln zł prywatnemu inwestorowi z Krakowa.
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005).
Lokalizacja i konstrukcja.
Dojazd do fortu drogą forteczną (przedłużenie ul. Dojazd) i drogą rokadową (ul. Lutycka, ul. Lechicka). W pobliżu obiektu znajdują się hale przemysłowe, szpital MSW, szpital wojewódzki.
Kąt między odcinkami czoła – 130°. Prochownia, podobnie jak w Forcie V, centralna pod nasypem osiowym (przy centralnej poternie).
Przebudowy.
W latach 1888-1889 fort był modernizowany. Rozebrano wtedy kaponierę czołową, zastępując ją kaponierą rewersową. Wzmocniono również mury i stropy. Zainstalowano również stanowisko obserwacyjne P.B.St.87. Ziemna bateria umieszczona na prawym barku, pierwotnie wyposażona w sześć stanowisk, została przedłużona do dziesięciu. W latach 1913-1914 w ramach kolejnej modernizacji wybudowano dwa schrony przy bateriach dołączonych. W sierpniu 1939 roku na wale wybudowano dwa schrony obserwacyjne.
W czasie wojny fosy fortu nie zostały zadaszone, a po wojnie fort zajmowało wojsko, przez co stan zachowania obiektu jest bardzo dobry.

</doc>
<doc id="1894538" url="https://pl.wikipedia.org/wiki?curid=1894538" title="Parafia Matki Bożej Pocieszenia na Brooklynie">
Parafia Matki Bożej Pocieszenia na Brooklynie

Parafia Matki Bożej Pocieszenia (ang. "Our Lady of Consolation Parish") – parafia rzymskokatolicka położona w dzielnicy Brooklyn, Williamsburg, w stanie Nowy Jork w Stanach Zjednoczonych.
Jest ona wieloetniczną parafią w diecezji Brooklyn, z mszą św. w języku polskim dla polskich imigrantów.
Ustanowiona w 1909 roku i dedykowana Matce Bożej Pocieszenia.

</doc>
<doc id="1894539" url="https://pl.wikipedia.org/wiki?curid=1894539" title="Twierdza Palmanova">
Twierdza Palmanova

Twierdza Palmanova (wł. "Fortezza di Palmanova") - twierdza gwiazda otaczająca miejscowość Palmanova we Włoszech. Składa się z 3 pierścieni, które były budowane w odstępach czasu. Pierwszy krąg o obwodzie 7 km zaczęto budować w 1593, jego budowa trwała 30 lat. Drugi etap budowy miał miejsce w latach 1658-1690. Pomiędzy 1806 a 1813 rokiem wykonano ostatnie prace. Twierdza składa się z: 9 rawelinów, 9 bastionów, 9 lunet, 18 kawalierów. Całość otoczona jest fosami - zarówno mokrymi jak i suchymi. 

</doc>
<doc id="1894540" url="https://pl.wikipedia.org/wiki?curid=1894540" title="Twierdza Moguncja">
Twierdza Moguncja

Twierdza Moguncja (niem. "Festung Mainz") – jedna z pięciu twierdz federalnych w Niemczech. Jest położona w Moguncji w kraju związkowym Nadrenia-Palatynat. Pierwsze mury miejskie zaczęto wznosić w 1619 roku. W 1675 roku miasto otoczone było 16 basztami. W latach 1710–1730 zbudowano 5 fortów wokół miasta. Kolejna faza budowy przypadała na lata 1841–1848. Po 1904 roku twierdza straciła znaczenie militarne i na zlecenie cesarza Wilhelma II wiele obiektów zostało rozebranych. Od 1909 roku w promieniu ok. 26 kilometrów od miasta wybudowano 318 nowoczesnych schronów. W 1918 roku na mocy traktatu wersalskiego Twierdza Moguncja została zdeklasowana. W czasie II wojny światowej liczne korytarze i pomieszczenia podziemne pełniły rolę schronienia przed nalotami. Twierdza służyła również jako obóz jeniecki (Oflag XII-B).

</doc>
<doc id="1894541" url="https://pl.wikipedia.org/wiki?curid=1894541" title="Parafia św. Stanisława Kostki na Brooklynie">
Parafia św. Stanisława Kostki na Brooklynie

Parafia św. Stanisława Kostki na Greenpoincie (ang. "St. Stanislaus Kostka Parish") – parafia rzymskokatolicka położona w dzielnicy Greenpoint-Brooklyn, w stanie Nowy Jork w Stanach Zjednoczonych.
Jest ona wieloetniczną parafią w diecezji Brooklyn, z mszą św. w j. polskim dla polskich imigrantów.
Ustanowiona w 1896 roku i dedykowana św. Stanisławowi Kostce.

</doc>
<doc id="1894543" url="https://pl.wikipedia.org/wiki?curid=1894543" title="Schieder-Schwalenberg">
Schieder-Schwalenberg

Schieder-Schwalenberg – miasto w Niemczech, w kraju związkowym Nadrenia Północna-Westfalia, w rejencji Detmold, w powiecie Lippe. Leży ok. 20 km na zachód od Detmoldu, ok. 40 km na północny zachód od Paderbornu oraz ok. 50 km na północny zachód od Bielefeldu. Sąsiaduje z następującymi miastami: Horn-Bad Meinberg, Lügde, Marienmünster, Blomberg, Nieheim oraz Steinheim. Przez miasto przebiega droga krajowa B239.
Pierwsze wzmianki dotyczące miasta pochodzą z 822 roku. Obecny format otrzymało w 1970 roku w wyniku połączenia gmin, które stały się jego dzielnicami.

</doc>
<doc id="1894544" url="https://pl.wikipedia.org/wiki?curid=1894544" title="Parafia Świętych Cyryla i Metodego na Brooklynie">
Parafia Świętych Cyryla i Metodego na Brooklynie

Parafia Świętych Cyryla i Metodego na Greenpoincie (ang. "SS Cyril &amp; Methodius Parish") – parafia rzymskokatolicka położona w dzielnicy Brooklyn, Greenpoint, w stanie Nowy Jork w Stanach Zjednoczonych.
Jest ona wieloetniczną parafią w diecezji Brooklyn, z mszą św. w j. polskim dla polskich imigrantów.
Ustanowiona w 1917 roku i dedykowana Świętym Cyrylowi i Metodemu.

</doc>
<doc id="1894552" url="https://pl.wikipedia.org/wiki?curid=1894552" title="Dalej, Diego!">
Dalej, Diego!

Dalej, Diego! (ang. "Go, Diego, Go!", 2005-2011) – amerykański serial animowany, który swoją premierę w Polsce miał 20 lutego 2010 roku przez stację telewizyjną Nickelodeon Polska. Jest to spin-off serialu animowanego "Dora poznaje świat".
Opis fabuły.
Serial opowiada o przygodach 8-letniego chłopca zwanego Diego Márquez, który razem ze swoją siostrą Alicią pomaga zwierzętom w niebezpieczeństwach, głównie w lasach deszczowych. Dzieci nie tylko poznają zwierzęta ale i uczą się języka angielskiego.
Wersja polska.
Wersja polska: na zlecenie Nickelodeon Polska – START INTERNATIONAL POLSKAReżyseria: Anna ApostolakisDialogi polskie: Piotr RadziwiłowiczDźwięk i montaż:
Kierownictwo muzyczne: Jakub SzydłowskiKierownictwo produkcji: Elżbieta AraszkiewiczNadzór merytoryczny: Aleksandra Dobrowolska, Katarzyna DryńskaWystąpili:
W pozostałych rolach:
i inni
Piosenka czołówkowa w wykonaniu: Adama Krylika
Lektor: Kacper Kaliszewski

</doc>
<doc id="1894561" url="https://pl.wikipedia.org/wiki?curid=1894561" title="Dykasteria ds. Duchowieństwa">
Dykasteria ds. Duchowieństwa

Kongregacja ds. Duchowieństwa ("Dicasterium pro Clericis") – wchodzi w skład aparatu administracyjnego Kurii Rzymskiej i jest jedną z szesnastu dykasterii działających przy Stolicy Apostolskiej. Od 2021 roku funkcję prefekta pełni abp Lazarus You Heung-sik. Zadaniem dykasterii jest sprawowanie opieki nad wszelkimi sprawami dotyczącymi duchowieństwa katolickiego oraz sprawowaniem pieczy nad synodami. Zajmuje się głównie powołaniami, dyscypliną wśród księży oraz sekularyzacją kapłanów, którzy pragną opuścić stan kapłański. 16 stycznia 2013 Benedykt XVI listem apostolskim Ministrorum institutio – "Formacja duchownych" – przeniósł z Kongregacji ds. Edukacji Katolickiej do Kongregacji ds. Duchowieństwa kompetencje dotyczące formacji alumnów seminariów duchownych. Do tej dykasterii przeniesione zostało także Papieskie Dzieło Powołań Kapłańskich, działające dotąd przy Kongregacji Edukacji Katolickiej.
Historia.
Kongregacja utworzona została w 1564 roku w czasie trwania Soboru trydenckiego ("Sacra Congregatio Cardinalium pro executione et interpretatione concilii Tridentini interpretum") przez papieża Piusa IV pod pierwotną nazwą Kongregacji Soborowej. Z początku do jej zadań należało jedynie czuwanie nad wypełnianiem przez duchownych ich obowiązków i sprawdzanie stopnia, w jakim wywiązują się oni z poleceń papieskich i Kurii.
Dopiero w 1588 w konstytucji apostolskiej "Immensa " papież Sykstus V rozszerzył uprawnienia tego organu na stałą i ścisłą kontrolę nad duchowieństwem. Do obowiązków kongregacji doszła m.in. piecza nad całokształtem administracji duchowieństwa katolickiego, dbałość o moralność wśród księży, kontrola i utrzymywanie dóbr kościelnych (kaplic, kościołów, dzieł sztuki), jakie były własnością parafii bądź biskupstw.
W 1967 roku papież Paweł VI zmienił nazwę kongregacji na Kongregacja ds. Duchowieństwa. W 2022 roku papież Franciszek zmienił nazwę urzędu na Dykasteria ds. Duchowieństwa.
Dokumenty.
Dyrektorium mówi o naturze katechezy oraz o normach i kryteriach właściwego rozumienia i wykonywania posługi ewangelizacyjnej Kościoła. Ukazuje też powiązanie katechezy z Objawieniem Bożym i z jego przekazywaniem, czyli ewangelizacją. Wskazuje na Katechizm Kościoła Katolickiego jako podstawowy tekst dla przedstawiania wiary oraz dla opracowania katechizmów lokalnych.
Dokument dotyczy relacji duszpasterzy i wiernych. Mówi o tym jak więź wspólnoty zawiązana pomiędzy kapłanami i świeckimi, wsparta autentyczną troską i modlitwą, może stać się trwałym fundamentem życia Kościoła.
Dokument napisany na osobiste polecenie papieża Benedykta XVI zbiera wielowiekowe doświadczenie posługi duchowej kapłanów i, umieszczając je w kontekście współczesności, daje wskazówki, jak być spowiednikiem i kierownikiem duchowym w dzisiejszych czasach.

</doc>
<doc id="1894564" url="https://pl.wikipedia.org/wiki?curid=1894564" title="Satu Salonen">
Satu Salonen

Satu Maarit Anneli Salonen (ur. 27 lutego 1973 r. w Vahto) – fińska biegaczka narciarska, brązowa medalistka mistrzostw świata.
Kariera.
Jej olimpijskim debiutem były igrzyska w Nagano w 1998 roku. W swoim najlepszym indywidualnym starcie, w biegu pościgowym 5+10 km zajęła 16. miejsce. Ponadto wraz z koleżankami z reprezentacji zajęła siódme miejsce w sztafecie 4x5 km. Cztery lata później, podczas igrzysk olimpijskich w Salt Lake City jej najlepszym wynikiem było siódme miejsce w biegu na 10 km techniką klasyczną. Finki z Salonen w składzie ponownie zajęły siódme miejsce w sztafecie.
W 1997 roku wystartowała na mistrzostwach świata w Trondheim. Osiągnęła tam swój największy sukces wspólnie z Riikką Sirviö, Kati Pulkkinen i Tuulikki Pyykkönen zdobywając brązowy medal w sztafecie 4x5 km. Jej najlepszym wynikiem indywidualnym tych mistrzostw było 12. miejsce w biegu na 5 km stylem klasycznym. Startowała także na mistrzostwach świata w Ramsau w 1999 roku zajmując 18. miejsce w biegu na 5 km oraz 14. miejsce na dystansie 30 km techniką klasyczną. Na kolejnych mistrzostwach świata już nie startowała.
Najlepsze wyniki w Pucharze Świata osiągnęła w sezonie 1998/1999, kiedy to zajęła 22. miejsce w klasyfikacji generalnej. Nigdy nie stawała na podium indywidualnych zawodów Pucharu Świata. W 2005 roku zakończyła karierę.
Osiągnięcia.
Puchar Świata.
Miejsca na podium.
Salonen nigdy nie stawała na podium indywidualnych zawodów Pucharu Świata.

</doc>
<doc id="1894567" url="https://pl.wikipedia.org/wiki?curid=1894567" title="Misja „sui iuris” Kajmanów">
Misja „sui iuris” Kajmanów

Misja sui iuris Kajmanów (łac.: "Mandatum „sui iuris” Insularum Caimanensium", ang.: "Mission „sui iuris” of Cayman Island") – rzymskokatolicka jednostka podziału terytorialnego kościoła na Kajmanach obejmująca swoim zasięgiem wszystkie wyspy tego archipelagu. Siedziba prałata znajduje się w George Town.

</doc>
<doc id="1894570" url="https://pl.wikipedia.org/wiki?curid=1894570" title="Misja sui iuris Kajmanów">
Misja sui iuris Kajmanów



</doc>
<doc id="1894571" url="https://pl.wikipedia.org/wiki?curid=1894571" title="Biskupi Kajmanów">
Biskupi Kajmanów



</doc>
<doc id="1894574" url="https://pl.wikipedia.org/wiki?curid=1894574" title="Związek gmin Büsum-Wesselburen">
Związek gmin Büsum-Wesselburen

Związek gmin Büsum-Wesselburen (niem. "Amt Büsum-Wesselburen") - związek gmin w Niemczech w kraju związkowym Szlezwik-Holsztyn, w powiecie Dithmarschen. Siedziba związku gmin znajduje się w miejscowości Büsum. 
W skład związku gmin wchodzi 18 gmin:

</doc>
<doc id="1894576" url="https://pl.wikipedia.org/wiki?curid=1894576" title="Burg-Sankt Michaelisdonn">
Burg-Sankt Michaelisdonn



</doc>
<doc id="1894577" url="https://pl.wikipedia.org/wiki?curid=1894577" title="Büsum-Wesselburen">
Büsum-Wesselburen



</doc>
<doc id="1894578" url="https://pl.wikipedia.org/wiki?curid=1894578" title="Buesum-Wesselburen">
Buesum-Wesselburen



</doc>
<doc id="1894586" url="https://pl.wikipedia.org/wiki?curid=1894586" title="Powiedz mi (album)">
Powiedz mi (album)

Powiedz mi – trzeci studyjny album zespołu Chanel.
Do utworu "Mój los" został nakręcony teledysk. W piosenkach "Natasza" i "Karnawał" gościnie wzięła udział wokalistka zespołu Duo Night, Magdalena Woźniak. Kaseta została wydana STD z licencją Blue Star.

</doc>
<doc id="1894587" url="https://pl.wikipedia.org/wiki?curid=1894587" title="Czynnik Landego">
Czynnik Landego



</doc>
<doc id="1894589" url="https://pl.wikipedia.org/wiki?curid=1894589" title="Wadym Kołesnyk">
Wadym Kołesnyk

Wadym Łeonidowycz Kołesnyk, ukr. Вадим Леонідович Колесник, ros. Вадим Леонидович Колесник, "Wadim Leonidowicz Kolesnik" (ur. 12 marca 1967 w Cudnowie) – ukraiński piłkarz, grający na pozycji pomocnika, a wcześniej napastnika, trener piłkarski.
Kariera piłkarska.
Kariera klubowa.
Wychowanek DSSz. Pierwszy trener – jego ojciec Łeonid Kołesnyk. W 1987 rozpoczął karierę piłkarską w Naftowyku Ochtyrka, skąd w 1990 przeszedł do Metalista Charków. Latem 1994 po tym, jak Metalist opuścił Wyszczą Lihę wyjechał do Izraela, gdzie bronił barw klubu Hapoel Kefar Sawa, ale wiosną 1995 powrócił do Metalista. Latem 1995 przeszedł do Karpat Lwów. Na początku 1998 został zaproszony do Metałurha Mariupol. Od 1999 ponownie występował w Naftowyku Ochtyrka, czasami pomagając farm klubowi Ełektron Romny. W 2002 zakończył karierę piłkarską w wieku 35 lat.
Kariera trenerska.
Po zakończeniu kariery piłkarskiej od września 2003 pomagał trenować Naftowyk Ochtyrka. W sezonie 2007/08 prowadził drużynę rezerw Naftowyka. W listopadzie 2011 pełnił obowiązki głównego trenera Naftowyka. Potem pracował w sztabie szkoleniowym ochtyrskiej drużyny. 9 grudnia 2013 po raz kolejny stanął na czele Naftowyka. 4 czerwca 2015 podał się do dymisji. 3 września 2015 zamienił Serhija Konowałowa w sztabie szkoleniowym ochtyrskiego klubu.

</doc>
<doc id="1894590" url="https://pl.wikipedia.org/wiki?curid=1894590" title="Fort Ia w Poznaniu">
Fort Ia w Poznaniu

Fort Ia (Boyen, Krzysztofa Arciszewskiego) (oryg. Zwischenwerk Ia) – jeden z 18 fortów wchodzących w skład Twierdzy Poznań. Znajduje się na Starołęce przy ulicy Warownej.
Historia.
Zbudowany został w latach 1887–1890, w drugim etapie budowy twierdzy fortowej. W 1902, po zniesieniu pierścienia twierdzy poligonalnej, fort otrzymał nazwę Boyen (nazwę tę nosił wcześniej kawalier I Boyen), na cześć generała Hermanna von Boyena. W 1931 zmieniono patronów na polskich, Fort Ia otrzymał imię Krzysztofa Arciszewskiego.
W 1945, podczas bitwy o Poznań, 1083 pułk piechoty próbował zdobyć fort nacierając z południa od strony rozwidlenia linii kolejowej. Fort został zdobyty 3 lutego 1945, kilkanaście godzin po zdobyciu Fortu I.
Teren fortu wchodzi w skład obszaru Natura 2000 (obszar specjalnej ochrony SOO „Fortyfikacje w Poznaniu”, symbol PLH300005), utworzonego dla ochrony nietoperzy.
Lokalizacja i konstrukcja.
Dojazd zapewniała droga forteczna (ul. Warowna) i droga rokadowa (ul. Forteczna).
Fort zbudowany jest na planie trapezu. Na wale 5 trawersów. Komunikację z kaponierami zapewniały korytarze w przeciwskarpie. Ściany zewnętrzne fortu są oblicowane jasnymi i ciemnymi cegłami przez co obiekt ma, niespotykany w innych obiektach Twierdzy Poznań, wygląd. Z powodu przerwania kanału odwadniającego fosy częściowo zalane są wodą.
Do grudnia 2002 roku był zachowany dom wałmistrza za zapolu fortu, jednakże z uwagi na bardzo zły stan techniczny podjęto decyzję o rozbiórce.
Przebudowy.
W latach 1913-1914 dokonano nielicznych modernizacji polegających na przemurowaniu niektórych okien i wejść oraz wstawieniu w ich miejsce nowych drzwi. Na przeciwskarpie oraz przy wjeździe do fortu zbudowano po dwa małe betonowe schrony. 
Podczas II wojny światowej obiekt był wykorzystywany jako magazyn.
Przyroda.
Na terenie fortu występują takie gatunki jak: nocek duży ("Myotis myotis"), nocek rudy ("Myotis daubentonii"), nocek Natterera ("Myotis nattereri"), mroczek późny ("Eptescius serotinus"), gacek szary ("Plecotus austriacus"), gacek brunatny ("Plecotus auritus"), mopek zachodni ("Barbastella barbastellus"). Łącznie zimuje tu od kilkudziesięciu do ponad 110 nietoperzy, co czyni ten obiekt zimowiskiem o znaczeniu ponadregionalnym. Zwiedzanie pomieszczeń tego fortu w okresie od połowy września do połowy kwietnia może powodować niepokojenie nietoperzy i zmniejszać ich szanse na dotrwanie do wiosny - stanowiłoby więc naruszenie prawa ochrony przyrody.

</doc>
<doc id="1894591" url="https://pl.wikipedia.org/wiki?curid=1894591" title="Angwantibo">
Angwantibo

Angwantibo ("Arctocebus") – rodzaj ssaka naczelnego z podrodziny Perodicticinae w rodzinie lorisowatych (Lorisidae). 
Zasięg występowania.
Rodzaj obejmuje gatunki występujące w zachodniej i środkowej Afryce.
Morfologia.
Długość ciała 22–35 cm, ogona 1–2 cm; masa ciała 200–465 g.
Systematyka.
Etymologia.
"Arctocebus": "arktos" „niedźwiedź”; κηβος "kēbos" „długoogoniasta małpa”.
Podział systematyczny.
Do rodzaju należą następujące gatunki:

</doc>
<doc id="1894592" url="https://pl.wikipedia.org/wiki?curid=1894592" title="Związek gmin Kirchspielslandgemeinde Heider Umland">
Związek gmin Kirchspielslandgemeinde Heider Umland

Związek gmin Kirchspielslandgemeinde Heider Umland (niem. "Amt Kirchspielslandgemeinde Heider Umland, Amt KLG Heider Umland") – związek gmin w Niemczech w kraju związkowym Szlezwik-Holsztyn, w powiecie Dithmarschen. Siedziba związku znajduje się w mieście Heide. 
W skład związku gmin wchodzi jedenaście gmin:

</doc>
<doc id="1894593" url="https://pl.wikipedia.org/wiki?curid=1894593" title="Heider Umland">
Heider Umland



</doc>
<doc id="1894596" url="https://pl.wikipedia.org/wiki?curid=1894596" title="Kabaret Grabiego Marka">
Kabaret Grabiego Marka



</doc>
<doc id="1894600" url="https://pl.wikipedia.org/wiki?curid=1894600" title="Hongkong na Zimowych Igrzyskach Olimpijskich 2010">
Hongkong na Zimowych Igrzyskach Olimpijskich 2010

Hongkong na Zimowych Igrzyskach Olimpijskich 2010 reprezentowała jedna zawodniczka. Był to trzeci start reprezentacji Hongkongu na zimowych igrzyskach olimpijskich.

</doc>
<doc id="1894606" url="https://pl.wikipedia.org/wiki?curid=1894606" title="Lori (rodzaj ssaka)">
Lori (rodzaj ssaka)

Lori ("Loris") – rodzaj ssaka z podrodziny Lorisinae w rodzinie lorisowatych (Lorisidae).
Zasięg występowania.
Rodzaj obejmuje gatunki występujące w Indiach i na Sri Lance.
Morfologia.
Długość ciała 18–26 cm, ogon szczątkowy; masa ciała 85–294 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1894607" url="https://pl.wikipedia.org/wiki?curid=1894607" title="Leverne Spencer">
Leverne Spencer



</doc>
<doc id="1894608" url="https://pl.wikipedia.org/wiki?curid=1894608" title="Nie mów nie (album)">
Nie mów nie (album)

Nie mów nie – czwarty album w dyskografii grupy Chanel. Do utworów "Nie mów nie" i "Jak żyć?" zostały nakręcone teledyski.

</doc>
<doc id="1894609" url="https://pl.wikipedia.org/wiki?curid=1894609" title="Karri Hietamäki">
Karri Hietamäki

Karri Aleksi Hietamäki (ur. 20 września 1969 r. w Isokyrö) – fiński biegacz narciarski, srebrny medalista mistrzostw świata.
Kariera.
Po raz pierwszy na arenie międzynarodowej pojawił się w 1989 roku, startując na mistrzostwach świata juniorów w Vang. Wywalczył tam brązowy medal na dystansie 10 km techniką klasyczną, a w sztafecie był piąty.
Jego olimpijskim debiutem były igrzyska w Lillehammer, gdzie zajął 40. miejsce w biegu na 50 km techniką klasyczną. Startował także na igrzyskach olimpijskich w Salt Lake City w 2002 roku zajmując na tym samym dystansie 31. miejsce. Na tych samych igrzyskach wraz z kolegami z reprezentacji zajął 11. miejsce w sztafecie 4x10 km.
W 1995 roku wystartował na mistrzostwach świata w Thunder Bay. Osiągnął tam swój największy sukces zdobywając brązowy medal w sztafecie 4x10 km. Obok niego w fińskiej sztafecie pobiegli: Harri Kirvesniemi, Jari Räsänen i Jari Isometsä. Na tych mistrzostwach zajął ponadto 14. miejsce w biegu na 30 km techniką klasyczną. Na swój następny występ na mistrzostwach świata musiał zaczekać aż 8 lat do mistrzostw świata w Val di Fiemme w 2003 roku. Zajął tam 26. miejsce na dystansie 30 km oraz 43. miejsce w biegu na 15 km stylem klasycznym. Na kolejnych mistrzostwach świata już nie startował.
Najlepsze wyniki w Pucharze Świata uzyskał w sezonie 1994/1995, kiedy to zajął 35. miejsce w klasyfikacji generalnej. Nigdy nie stawał na podium zawodów Pucharu Świata. W 2010 roku zakończył karierę.
Osiągnięcia.
Puchar Świata.
Miejsca na podium.
Hietamäki nigdy nie stawał na podium zawodów Pucharu Świata.

</doc>
<doc id="1894611" url="https://pl.wikipedia.org/wiki?curid=1894611" title="Józef Rymarowicz">
Józef Rymarowicz

Józef Rymarowicz (ur. 16 marca 1918 w Trześniowie, zm. 10 października 1987) – polski przewodnik turystyczny, działacz Polskiego Towarzystwa Turystyczno-Krajoznawczego, związany z Gdańskiem.
Życiorys.
Pochodził z Podkarpacia. Przed II wojną światową pracował jako wulkanizator w sanockiej fabryce gumy, w latach wojennych utrzymywał się z pracy fizycznej w spółdzielni mleczarskiej w Haczowie i przedsiębiorstwie melioracji we Wzdowie. W 1945 osiedlił się w Gdańsku. Przez wiele lat pracował jako księgowy w Wojewódzkim Przedsiębiorstwie Komunikacji Gdańsk-Gdynia.
Z Polskim Towarzystwem Turystyczno-Krajoznawczym związał się w 1952, biorąc udział w czwartym kursie dla kandydatów na przewodników miejskich po Trójmieście w Gdańsku. Po tym kursie uzyskał uprawnienia przewodnickie, a siedem lat później przyznano mu uprawnienia najwyższej I kategorii. Jednocześnie zaangażował się w działalność społeczną w ruchu turystycznym; był od lat 60. kolejno członkiem Komisji Rewizyjnej Koła Przewodników Gdańskich, skarbnikiem zarządu Koła, prezesem Koła, ponownie skarbnikiem. 
. Wyróżniony został Złotą Odznaką Honorową PTTK, odznaką honorową "Za zasługi dla Gdańska", odznaką "Zasłużony Działacz Turystyki". Otrzymał również Srebrny Krzyż Zasługi.
Był żonaty z Marią z domu Jędraszak, miał czworo dzieci. Zmarł 10 października 1987, pochowany został na cmentarzu Srebrzysko w Gdańsku-Wrzeszczu (rejon VII, górka-1-7).

</doc>
<doc id="1894613" url="https://pl.wikipedia.org/wiki?curid=1894613" title="Przytoczna (przystanek kolejowy)">
Przytoczna (przystanek kolejowy)

Przytoczna () – przystanek kolejowy w Przytocznej, w województwie lubuskim, w Polsce.

</doc>
<doc id="1894615" url="https://pl.wikipedia.org/wiki?curid=1894615" title="The Hurt Locker. W pułapce wojny">
The Hurt Locker. W pułapce wojny

The Hurt Locker. W pułapce wojny (oryg. "The Hurt Locker", 2008) – amerykański dramat wojenny w reżyserii Kathryn Bigelow, nagrodzony sześcioma Oscarami, w tym dla najlepszego filmu.
Fabuła.
Wkrótce po inwazji na Irak, w 2004 roku, sierżant William James, zaprawiony w bojach weteran, zostaje dowódcą pododdziału zbierania niewybuchów w Kompanii Bravo Armii USA, zastępując sierżanta Thompsona, który został zabity przez zdalnie zdetonowany ładunek wybuchowy 155 mm w Bagdadzie. Dołącza do starszego kaprala J.T. Sanborna i specjalisty Owena Eldridge’a, których zadanie to komunikowanie się z dowódcą za pomocą radiostacji w jego ochronnym kombinezonie oraz zapewnienie mu osłony strzeleckiej podczas gdy bada ładunki wybuchowe. Podczas ich misji w celu rozbrajania ładunków i walki z partyzantami nietypowe metody Jamesa sprawiają, że Sanborn i Eldridge uważają go za lekkomyślnego, i ciągle rosną napięcia między tymi trzema mężczyznami. Podczas ataku na magazyn James odkrywa martwe ciało chłopaka, któremu chirurgicznie implantowano aktywną bombę. James uważa, że to „Beckham”, młody iracki handlarz, z którym się wcześniej zaprzyjaźnił.
Zespół tropi i zabija trzech partyzantów, Elridge zostaje przy tym przypadkowo postrzelony w nogę. Następnego ranka Jamesa zagaduje Beckham. James odchodzi bez słowa. Elridge obwinia Jamesa za swoją ranę, uważając podobnie jak Sanborn, że misja nakazana przez Jamesa byłaby bardziej odpowiednia dla plutonu piechoty.
Następuje inna misja, w której Williamowi nie udaje się rozbroić bomby z zapalnikiem czasowym przypiętej do piersi irackiego cywila. Sanborna ponoszą emocje i zwierza się Jamesowi, że nie radzi sobie już z napięciem związanym ze służbą w tej jednostce. Myśli z radością o perspektywie wyjechania w końcu z Iraku i założenia rodziny. James wraca do domu do żony i syna i spokojnie wykonuje rutynowe czynności cywila. Pewnego wieczoru mówi do maleńkiego synka, że jest tylko jedna rzecz, którą na pewno kocha. Następnie pokazany jest z powrotem w Iraku, gotowy służyć przez kolejny rok w pododdziale zbierania niewybuchów, w Kompanii Delta.

</doc>
<doc id="1894619" url="https://pl.wikipedia.org/wiki?curid=1894619" title="Avanti">
Avanti



</doc>
<doc id="1894623" url="https://pl.wikipedia.org/wiki?curid=1894623" title="Maciej Musiał (aktor)">
Maciej Musiał (aktor)

Maciej Musiał (ur. 11 lutego 1995 w Warszawie) – polski aktor i prezenter telewizyjny.
Młodość.
Jego rodzice, Anna i Andrzej Musiałowie, również są aktorami. Jego dziadek od strony matki, Marian Markiewicz (1924–2022), był weteranem II wojny światowej, żołnierzem Armii Krajowej ps. „Maryl”, jednym z żołnierzy wyklętych, a także uczestnikiem „Burzy” w Wilnie, odznaczonym Krzyżem Walecznych.
Ukończył XXVIII LO im. Jana Kochanowskiego w Warszawie. W latach 2014–2015 studiował filozofię na Uniwersytecie Warszawskim; studia te przerwał po niecałym roku. W 2016 rozpoczął studia na Wydziale Aktorskim Państwowej Wyższej Szkoły Teatralnej im. Ludwika Solskiego w Krakowie, które ukończył w 2021, uzyskując magisterium.
Kariera aktorska.
Pierwsze ważniejsze role zagrał w serialach "Ojciec Mateusz" (2008–2011) i "Hotel pod żyrafą i nosorożcem" (2008). W latach 2011–2020 wcielał się w rolę Tomka Boskiego w serialu komediowym TVP2 "Rodzinka.pl". Ponadto grał w serialach telewizyjnych, takich jak "Hotel 52" (2012–2013), "Krew z krwi" (2012–2015) czy "Czas honoru" (2014). W 2013 zagrał główną rolę Jana Meli w filmie "Mój biegun", zrealizowanym w ramach cyklu "Prawdziwe historie".
Jest pomysłodawcą i jednym z producentów wykonawczych pierwszego polskiego serialu Netflixa, "1983" (2018), w którym zagrał główną rolę. Wystąpił również w dwóch odcinkach amerykańsko-polskiego serialu Netflixa "Wiedźmin" (2019) oraz w serialu "Klangor" (2021) wyprodukowanym przez Canal+ Premium.
W swoim dorobku ma liczne role dubbingowe.
Laureat Telekamery 2016 dla nadziei telewizji. W 2019 znalazł się na europejskiej liście magazynu „Forbes” 30 Under 30 w kategorii "Rozrywka".
Pozostałe przedsięwzięcia.
Równolegle z działalnością aktorską, znany jest jako prowadzący programy rozrywkowe, takie jak "Poziom 2.0" (2011–2012), "Cheeese" (2012–2013) czy "The Voice of Poland" (2013–2020). Współprowadził również koncerty sylwestrowe stacji TVP2 (2014–2015) oraz koncert „Debiuty” w ramach Krajowego Festiwalu Piosenki Polskiej w Opolu (2016). Był kapitanem jednej z drużyn w programie TVP2 "Kocham cię, Polsko!" (2016).
Wystąpił w kampaniach reklamowych, m.in. sieci telefonii komórkowej Orange (2013–2015), pomadek „Baby Lips” marki Maybelline (2013), lodów marki Koral (2017), banku PKO BP (2018–2019), sieci restauracji McDonald’s (2018), whiskey marki Chivas Regal (od 2019), napojów marki Pepsi (2019–2020) oraz produktów marki Huawei (od 2021).
Był ambasadorem Światowych Dni Młodzieży 2016 zorganizowanych w Krakowie oraz akcji społecznych, takich jak „BohaterON – włącz historię!” (od 2016) i „Wielka zwrotka Ż” Grupy Żywiec (2020), a także rządowej kampanii „Ostatnia prosta” zachęcającej do szczepień przeciwko COVID-19 (2021).
W 2020 pojawił się w teledysku Bedoesa do utworu „Rewolucja romantyczna”.

</doc>
<doc id="1894624" url="https://pl.wikipedia.org/wiki?curid=1894624" title="Q-analog">
Q-analog

formula_1-analog – twierdzenie bądź tożsamość zawierająca zmienną formula_2 które dają dobrze znany wynik przy wzięciu granicy przy formula_3 (w większości sytuacji wewnątrz zespolonego koła jednostkowego). Najwcześniejszym szczegółowo studiowanym formula_1-analogiem był podstawowy szereg hipergeometryczny wprowadzony w XIX wieku.
formula_1-analogi znajdują zastosowanie w wielu działach, w tym studiach nad fraktalami, czy miarami wielofraktalnymi () i wyrażeniami entropii chaotycznych systemów dynamicznych. Związek z fraktalami i systemami dynamicznymi wynika z faktu, iż większość schematów fraktalnych ma w ogólności symetrie grup Fuchsa (zob. przykładowo "Indra's Pearls" i sieć Apoloniusza), a w szczególności – grup modularnych. Związek łączy geometrię hiperboliczną i teorię ergodyczną, gdzie całki eliptyczne i formy modularne grają główną rolę; już same formula_1-szeregi są blisko związane z całkami eliptycznymi.
formula_1-analogi pojawiają się również podczas studiowania grup kwantowych oraz w formula_1-zdeformowanych superalgebrach. Związek jest tu podobny w tym, iż większość teorii strun wyrażona jest w języku powierzchni Riemanna, co stanowi połączenie z krzywymi eliptycznymi, które mają z kolei związek z formula_1-szeregami.
Wstępne przykłady.
Zauważając, że
(nie jest niezbędnym w skończonych wyrażeniach tego typu ograniczenie formula_1 do wnętrza okręgu jednostkowego), można zdefiniować formula_1-analog liczby formula_13 znany także jako formula_1-nawias lub formula_1-liczba formula_13 jako
Za jego pomocą można zdefiniować formula_1-analog silni, formula_1-silnię, jako
Raz jeszcze zwykłą silnię uzyskuje się przechodząc do granicy przy formula_21
Korzystając z formula_1-silni można przejść do definicji współczynników formula_1-dwumianowych, znanych również jako współczynniki Gaussa, wielomiany Gaussa lub dwumiany Gaussa:
"q"-analogi kombinatoryczne.
Współczynniki Gaussa zliczają podprzestrzenie skończonej przestrzeni liniowej. Niech formula_1 będzie liczbą elementów ciała skończonego (liczba formula_1 jest wtedy potęgą liczby pierwszej, formula_27 tak więc wykorzystanie litery formula_1 jest szczególnie stosowne). Wówczas liczba formula_29-wymiarowych podprzestrzeni formula_30-wymiarowej przestrzeni liniowej nad ciałem formula_1-elementowym wynosi
Zbiegając z formula_1 do formula_34 uzyskuje się współczynnik dwumianowy
lub innymi słowy liczbę formula_29-elementowych podzbiorów zbioru formula_37-elementowego.
Na tej podstawie skończoną przestrzeń liniową można postrzegać za formula_1-uogólnienie zbioru, a jej podprzestrzenie jako formula_1-uogólnienia jego podzbiorów. Okazał się to owocny punkt widzenia podczas znajdowania nowych, interesujących twierdzeń. Przykładowo istnieją formula_1-analogi twierdzenia Spernera i teorii Ramseya.
"q" → 1.
W przeciwieństwie do uzmienniania formula_1 i postrzegania formula_1-analogów jako deformacji można rozważać przypadek kombinatoryczny formula_43 jako granicę formula_1-analogów przy formula_3 (często nie można po prostu przyjąć we wzorach formula_46 stąd potrzeba brania granic).

</doc>
<doc id="1894626" url="https://pl.wikipedia.org/wiki?curid=1894626" title="Rudazow">
Rudazow



</doc>
<doc id="1894627" url="https://pl.wikipedia.org/wiki?curid=1894627" title="Ogólnopolska Olimpiada Młodzieży w Sportach Zimowych 2010">
Ogólnopolska Olimpiada Młodzieży w Sportach Zimowych 2010

16. Ogólnopolska Olimpiada Młodzieży w Sportach Zimowych – krajowe zawody sportowe, w których startowały dzieci i młodzież w wieku szkolnym, które odbyły się od 1 do 22 lutego 2010 w województwie dolnośląskim – jedynymi dyscyplinami nie rozegranymi na Dolnym Śląsku był hokej na lodzie, łyżwiarstwo szybkie i snowboard. 

</doc>
<doc id="1894632" url="https://pl.wikipedia.org/wiki?curid=1894632" title="Bartosz Konopka">
Bartosz Konopka

Bartosz Konopka (ur. 8 września 1972 w Myślenicach) – polski reżyser, filmoznawca, absolwent reżyserii na Wydziale Radia i Telewizji Uniwersytetu Śląskiego w Katowicach.
W 2010 roku nominowany do Oscara za krótkometrażowy film dokumentalny "Królik po berlińsku".
W październiku 2011 roku powołany do Rady Polskiego Instytutu Sztuki Filmowej.

</doc>
<doc id="1894633" url="https://pl.wikipedia.org/wiki?curid=1894633" title="Współczynnik dwumianowy">
Współczynnik dwumianowy



</doc>
<doc id="1894634" url="https://pl.wikipedia.org/wiki?curid=1894634" title="Konopie przemysłowe">
Konopie przemysłowe



</doc>
<doc id="1894636" url="https://pl.wikipedia.org/wiki?curid=1894636" title="Moataz Eno">
Moataz Eno

Moataz Ballah Mohamed Eno (ar. معتز اينو, ur. 8 sierpnia 1984 w Kairze) – egipski piłkarz grający na pozycji defensywnego pomocnika.
Kariera klubowa.
Karierę piłkarską Eno rozpoczął w kairskim klubie Zamalek Sporting Club. W 2003 roku zadebiutował w jego barwach w pierwszej lidze egipskiej. W 2004 roku osiągnął swój pierwszy sukces w karierze, gdy wywalczył mistrzostwo Egiptu. W zespole Zamaleku grał do połowy 2007 roku. Wtedy też przeszedł do Al-Ahly Kair. W latach 2008-2011 czterokrotnie z rzędu został z Al-Ahly mistrzem kraju. Następnie grał w Smouha SC, Haras El-Hodood SC i Tala’ea El-Gaish SC.
Kariera reprezentacyjna.
W reprezentacji Egiptu Eno zadebiutował 29 maja 2004 roku w wygranym 2:0 towarzyskim spotkaniu z Gabonem. W 2006 roku był w kadrze Egiptu na Puchar Narodów Afryki 2006. Wywalczył z nim mistrzostwo Afryki, jednak na tym turnieju był rezerwowym i nie rozegrał żadnego spotkania.

</doc>
<doc id="1894637" url="https://pl.wikipedia.org/wiki?curid=1894637" title="Supermoto">
Supermoto

Supermoto (inne nazwy: Supermotard, SM) - rodzaj sportu motocyklowego łączący cechy wyścigów motocrossowych i drogowych, odbywających się na obu rodzajach nawierzchni na dostosowanych w tych celach torach motocyklowych i kartingowych. Jest to również nazwa klasy motocykli szosowych opartych na konstrukcji motocykli terenowych.
W Polsce odbywają się wyścigi organizowane przez Polski Związek Motorowy. Zawody są bardzo widowiskowe. Motocykle wchodzą w zakręty pod bardzo dużym kątem, a podczas rywalizacji dochodzi do upadków.
Motocykle supermoto są fabrycznie lub indywidualnie modyfikowanymi motocyklami typu Enduro lub Cross. Główna różnica polega na zastosowaniu "małych kół" o średnicy 17 cali lub 16,5 cali, z szerokimi oponami z drogowych motocykli sportowych, poprawie układu hamulcowego i zmiany ustawień zawieszeń. Strój zawodników wygląda podobnie jak w motocrossie, lecz zamiast tekstylnych ubrań jest stosowany skórzany kombinezon.
Produkcja.
Produkcja motocykli Supermoto zaczęła się we Włoszech na przełomie lat '80 i '90 od motocykli typu Dual-sport z kołami 17-calowymi. Największy udział w rozwoju motocykli Supermoto wniosły firmy KTM, Husqvarna, Husaberg i TM Racing, które obecnie prowadzą w wyścigach w klasyfikacji motocykli. Japońska czwórka producentów motocykli dopiero od 2005 roku wprowadziła do oferty sportowe motocykle Supermoto. Na świecie istnieje jednak masa producentów oferujących motocykle drogowe, głównie 50 cm³ i 125 cm³ które cieszą się dużą popularnością.
Producenci motocykli oferują zazwyczaj kilka wersji motocykli opartych o tę samą ramę i silnik, dostosowaną do typu użytkowania: motocross, enduro, supermoto. Fabryczne wersje supermoto wyróżniają się:
Z tego względu przy zakupie motocykla trzeba zwrócić uwagę na to czy motocykl jest fabryczną wersją supermoto czy przerobionym enduro lub crossem.

</doc>
<doc id="1894644" url="https://pl.wikipedia.org/wiki?curid=1894644" title="Hermann von Boyen">
Hermann von Boyen

Hermann Ludwig Leopold Gottlieb von Boyen (ur. 20 czerwca 1771 w Kreuzburgu, zm. 15 lutego 1848 w Berlinie) – feldmarszałek w Armii Pruskiej, dwukrotny minister wojny (1814-1819 oraz 1841-1847). Inicjator budowy twierdzy w Giżycku (niem. Lötzen) w 1843 r., nazwanej na jego cześć Twierdzą Boyen. Został pochowany na Cmentarzu Inwalidów w Berlinie.

</doc>
<doc id="1894645" url="https://pl.wikipedia.org/wiki?curid=1894645" title="Teresa Dębowska">
Teresa Dębowska

Teresa Dębowska (ur. 2 grudnia 1955 w Opocznie) – polska szachistka.
Kariera szachowa.
Wielokrotna mistrzyni Polski kobiet niewidomych w szachach. Do roku 2013 łącznie zdobyła 11 tytułów mistrzowskich.
Złota (1986), dwukrotnie srebrna (1989) i (1997) brązowa (1993) medalistka Mistrzostw Świata Seniorek Niewidomych.
W latach 1994–2014 dziewięciokrotnie reprezentowała Międzynarodowe Stowarzyszenie Szachistów Niewidomych na olimpiadach szachowych.
Działaczka sportowa. Wiceprezydent Międzynarodowego Stowarzyszenia Szachistów Niewidomych. Była przewodniczącą Komitetu Organizacyjnego XI Olimpiada Szachowa Niewidomych w 2000 w Zakopanem.
Aktualnie wchodzi w skład Rady Krajowej Stowarzyszenia Kultury Fizycznej Sportu i Turystyki Niewidomych i Słabowidzących CROSS.
Posiada tytuł szachowy mistrzyni FIDE. Najwyższy ranking w dotychczasowej karierze osiągnęła 1 lipca 2004 r., z wynikiem 2107 punktów zajmowała wówczas 40. miejsce wśród polskich szachistek.
Za zasługi w działalności społecznej na rzecz sportu środowiska osób niewidomych i słabowidzących odznaczona została w 2011 r. Srebrnym Krzyżem Zasługi.

</doc>
<doc id="1894646" url="https://pl.wikipedia.org/wiki?curid=1894646" title="Diecezja Roseau">
Diecezja Roseau

Diecezja Roseau (łac.: "Dioecesis Rosensis", ang.: "Diocese of Roseau") – katolicka diecezja karaibska położona w środkowej części tego amerykańskiego terytorium. Obejmuje swoim zasięgiem: Dominikę. Siedziba biskupa znajduje się w katedrze Najświętszej Maryi Panny Słusznej Sprawy w Roseau.
Historia.
Diecezja Roseau została utworzona 30 kwietnia 1850 r. przez papieża Piusa IX z wydzielenia wyspy Dominiki z wikariatu apostolskiego Trynidadu (archidiecezji Port of Spain).
Podział administracyjny.
Diecezja Roseau dzieli się na 4 dekanaty, w skład których wchodzi 14 parafii:

</doc>
<doc id="1894648" url="https://pl.wikipedia.org/wiki?curid=1894648" title="TOG 1">
TOG 1

TOG 1 – brytyjski prototypowy czołg ciężki opracowany w początkowej fazie II wojny światowej. Podczas projektowania pojazdu zakładano, że wojna przybierze, podobnie jak I wojna światowa, formę wojny pozycyjnej, w związku z czym czołg przystosowano do przekraczania okopów oraz wspierania nacierającej piechoty.
Czołg został opracowany przez Specjalny Komitet Rozwoju Pojazdów (Special Vehicle Development Committee), utworzony przez konstruktorów odpowiedzialnych za stworzenie brytyjskich czołgów podczas I wojny światowej, w większości już znajdujących się w wieku emerytalnym. W jego składzie znajdowali się Albert Stern (członek oryginalnego Landships Committee), Eustace Tennyson d'Eyncourt, Ernest Swinton, Harry Ricardo, Walter Gordon Wilson. Komitet ten był znany jako "The Old Gang" (stary gang) i skrót tej nazwy TOG został przyjęty dla jego konstrukcji.
TOG 1 charakteryzował się niewielką mobilnością, wyposażony był w wieżę czołgu Matilda Mk II z armatą 2-funtową i był przystosowany do przewożenia kilku żołnierzy piechoty.
Zbudowano tylko jeden, prototypowy egzemplarz pojazdu.
Brytyjski historyk wojskowości D. Fletcher podsumował trwający kilka lat program czołgów TOG (TOG 1 i TOG 2) jako: "przerażające marnotrawstwo cennych zasobów w czasie, gdy kraj najmniej mógł sobie na to pozwolić".

</doc>
<doc id="1894649" url="https://pl.wikipedia.org/wiki?curid=1894649" title="Anna Frithioff">
Anna Frithioff

Anna Katarina Elisabet Frithioff (ur. 4 grudnia 1962 w Grännie) – szwedzka biegaczka narciarska, brązowa medalistka mistrzostw świata.
Kariera.
Igrzyska olimpijskie w Lillehammer w 1994 były pierwszymi i zarazem ostatnimi w jej karierze. W swoim najlepszym starcie, w biegu na 30 km techniką klasyczną zajęła 13. miejsce. Ponadto wraz z koleżankami z reprezentacji zajęła szóste miejsce w sztafecie 4x5 km.
W 1993 wystartowała na mistrzostwach świata w Falun zajmując 24. miejsce w biegu na 5 km techniką klasyczną oraz szóste miejsce w sztafecie. Swój największy sukces osiągnęła podczas mistrzostw świata w Thunder bay w 1995, gdzie wspólnie z Marie-Helene Westin, Antoniną Ordiną i Anette Fanqvist wywalczyła brązowy medal w sztafecie. Na tych samych mistrzostwach zajęła też między innymi 9. miejsce w biegu na 5 km stylem klasycznym. Dwa lata później, na mistrzostwach w Trondheim jej najlepszym wynikiem indywidualnym było 13. miejsce w biegu na 5 km stylem klasycznym. Wystąpiła także na mistrzostwach świata w Ramsau w 1999 zajmując w swoim najlepszym starcie, na dystansie 30 km techniką klasyczną 19. miejsce. Na kolejnych mistrzostwach już nie startowała.
Najlepsze wyniki w Pucharze Świata osiągnęła w sezonach 1991/1992 i 1993/1994, kiedy to zajmowała 30. miejsce w klasyfikacji generalnej. Nigdy nie stawała na podium zawodów Pucharu Świata. W 1999 zakończyła karierę.
Osiągnięcia.
Puchar Świata.
Miejsca na podium.
Frithioff nigdy nie stawała na podium zawodów Pucharu Świata.

</doc>
<doc id="1894650" url="https://pl.wikipedia.org/wiki?curid=1894650" title="TOG I">
TOG I



</doc>
<doc id="1894655" url="https://pl.wikipedia.org/wiki?curid=1894655" title="Samir Sabry">
Samir Sabry

Samir Sabry Abdou (ur. 13 stycznia 1976) - egipski piłkarz grający na pozycji pomocnika.
Kariera klubowa.
Karierę piłkarską Sabry rozpoczął w kairskim klubie ENPPI Club. W 1998 roku zadebiutował w jego barwach w pierwszej lidze egipskiej. W 2005 roku osiągnął swoje pierwsze sukcesy w karierze, gdy wywalczył wicemistrzostwo Egiptu oraz zdobył Puchar Egiptu. Natomiast w 2006 roku wystąpił z ENPPI w finale Arabskiej Ligi Mistrzów. W latach 2008-2009 grał w Asyut Petroleum.
Kariera reprezentacyjna.
W reprezentacji Egiptu Sabry zadebiutował 29 lipca 2005 roku w wygranym 5:0 towarzyskim spotkaniu z Katarem. W 2006 roku był w kadrze Egiptu na Puchar Narodów Afryki 2006. Wywalczył z nim mistrzostwo Afryki, jednak na tym turnieju był rezerwowym i nie rozegrał żadnego spotkania.

</doc>
<doc id="1894656" url="https://pl.wikipedia.org/wiki?curid=1894656" title="Kukang">
Kukang

Kukang ("Nycticebus") – rodzaj ssaka z podrodziny Lorisinae w rodzinie lorisowatych (Lorisidae).
Zasięg występowania.
Rodzaj obejmuje gatunki występujące w południowej Azji.
Morfologia.
Długość ciała 19,5–38 cm, ogon szczątkowy; masa ciała 265–2100 g.
Systematyka.
Etymologia.
"Nycticebus": "nukti-" „nocny”, od νυξ "nux", νυκτος "nuktos" „noc”; κηβος "kēbos" „długoogoniasta małpa”.
Podział systematyczny.
Do rodzaju należą następujące występujące współcześnie gatunki:
Opisano również mioceński gatunek wymarły z Tajlandii:

</doc>
<doc id="1894657" url="https://pl.wikipedia.org/wiki?curid=1894657" title="Katarzyna opolska">
Katarzyna opolska

Katarzyna (ur. przed 26 marca 1367, zm. 6 czerwca 1420 w Kożuchowie) – córka księcia opolskiego Władysława Opolczyka i najprawdopodobniej księżniczki mazowieckiej Eufemii.
Życiorys.
Filiacja.
Filiacja Katarzyny opolskiej budzi kontrowersje w historiografii. Dawniej uważano, że matką Katarzyny była pierwsza żona Władysława Opolczyka, Elżbieta. Pogląd ten wynikał z błędnej datacji małżeństwa Władysława Opolczyka z Eufemią mazowiecką. Powszechnie sądzono, że do drugiego małżeństwa Opolczyka doszło ok. 1379. Obecnie uważa się, że zostało ono zawarte najpóźniej w 1366. Zatem Katarzyna była najprawdopodobniej córką Władysława Opolczyka z jego drugiego małżeństwa z Eufemią mazowiecką.
Narodziny.
Po raz pierwszy Katarzyna pojawia się w źródłach w dokumencie Karola IV Luksemburskiego z 26 marca 1367, na mocy którego spadkobiercami Władysława Opolczyka mogło być jego żeńskie potomstwo. W akcie tym Katarzyna jako jedyna córka księcia opolskiego została wymieniona z imienia. Urodziła się przed wystawieniem tego dokumentu. Geneza jej imienia nie została dostatecznie wyjaśniona. Możliwe, że jej miano nawiązuje do imienia bratowej jej babki ze strony ojca, Katarzyny, żony Henryka świdnickiego.
Małżeństwo z Henrykiem Wróblem.
Między 1378 a 25 czerwca 1388 Katarzyna poślubiła księcia głogowskiego i żagańskiego Henryka VIII Wróbla. Z tego małżeństwa pochodziło pięcioro dzieci:
Wdowieństwo.
Po śmierci Henryka Wróbla, zmarłego w Szprotawie 14 marca 1397, Katarzyna otrzymała w dożywocie ziemie w Kożuchowie i Zielonej Górze. Używała tytułu księżnej śląskiej oraz pani na Kożuchowie i Zielonej Górze. Zmarła w Kożuchowie 6 czerwca 1420 i została pochowana w kolegiacie Najświętszej Maryi Panny w Głogowie.

</doc>
<doc id="1894658" url="https://pl.wikipedia.org/wiki?curid=1894658" title="Katarzyna Opolska">
Katarzyna Opolska



</doc>
<doc id="1894659" url="https://pl.wikipedia.org/wiki?curid=1894659" title="Amadej Aba">
Amadej Aba

Amadej Aba (węg. "Aba Amadé"; łac. "Amadeus", "Omodeus"; ur. ok. 1240, zm. 5 września 1311 w Koszycach) – węgierski możnowładca z przełomu XIII i XIV wieku. Należał do jednego z największych węgierskich rodów – Aba, był synem "Dawida".
Na przełomie XIII i XIV wieku był jednym z najpotężniejszych możnowładców Węgier, którego strefa wpływów obejmowała północno-wschodnią część kraju (ob. wsch. Słowacja i Zakarpacie).
Kariera w czasach Arpadów.
Po raz pierwszy pojawił się u boku króla Władysława IV w bitwie pod Suchymi Krutami w 1278 roku. W roku 1280 został komesem ("ispán") "Hermanstadt" (ob. Sybin), a jego głównym zadaniem stało się sprawowanie władzy nad tamtejszymi Sasami. Od lat 80. XIII wieku walczył pomyślnie z Kumanami. W latach 1283–1285 po raz pierwszy był "sędzią królewskim" ("iudex curie regiae", węg. "országbíró", dosł. "sędzia krajowy").
W latach 1288–1301 wielokrotnie pełnił urząd palatyna (węg. "nádor"). W roku 1288 otrzymał go po raz pierwszy, rok później – utracił, aby po raz drugi zostać sędzią królewskim. Jednak w roku 1290 zbuntował się przeciwko królowi Władysławowi IV, gdy ten zajął jeden z jego zamków – Tokaj. Król miesiąc później umarł (lipiec 1290), a jego następcą został Andrzej III – ostatni król Węgier z dynastii Arpadów. Amadej Aba był wiernym stronnikiem króla Andrzeja aż do jego śmierci w 1301 roku, mimo że ten kilkakrotnie odwoływał go ze stanowiska palatyna i znowu nań przywracał.
Po śmierci Andrzeja III najważniejszymi pretendentami do tronu Węgier stali się: następca tronu Czech, późniejszy Wacław III, oraz książę Karol Robert z dynastii Andegawenów. Wacław został koronowany na króla Węgier w 1301 roku (jako Władysław V), ale w 1304 uciekł do ojczyzny. Wtedy Amadej został zwolennikiem Karola Roberta. Z nim oraz z księciem Styrii Rudolfem III Habsburgiem zawarł w "Pożoniu" (obecnie Bratysława) sojusz przeciwko Wacławowi. W roku 1307 jako palatyn wziął udział w sejmie w Rákos (obecnie w granicach Pestu), uznającym Karola Roberta za króla, zaś w 1309 w jego koronacji. W 1308 został komesem Spiszu. W 1310 negocjował w Segedynie z wojewodą siedmiogrodzkim "Władysławem Kánem (László Kán)" warunki poddania się tego ostatniego pod władztwo Korony Węgierskiej.
Wzrost potęgi.
Amadej Aba ze zdobytych i odziedziczonych terytoriów stworzył praktycznie niepodległą prowincję. Po ojcu odziedziczył wraz z bratem Fintą zamek "Nevicke" (obecnie na Zakarpaciu) oraz prawdopodobnie Szokoly (obecnie Sokoľ koło Koszyc). Jego rodzina stała się jedną z najbardziej wpływowych w kraju. W 1285 roku otrzymał zamek w Füzér. W zamian za swoją służbę dla państwa w 1288 roku otrzymał od króla Władysława IV Komitat Ung. Wykorzystując zawirowania polityczne po wymarciu dynastii Arpadów w pierwszym dziesięcioleciu XIV w. wszedł w posiadanie zamków Boldogkőváralja, Gönc, Vizsoly i Regéc. W 1310 zajął Lubowlę na Spiszu i Mukaczewo na Zakarpaciu. W swoich posiadłościach Amadej bezprawnie korzystał z prerogatyw królewskich, tzn. nadawał ziemie i przywileje swoim podwładnym. Swój dwór ustanowił w Gönc.
Sojusz z Władysławem Łokietkiem.
Amadej Aba uczestniczył również w walkach o polski tron. W latach 80. XIII wieku otrzymał ziemie i przywileje od Władysława Łokietka. W latach 1304–1305 wspierał Łokietka militarnie w walkach o tron przeciwko królowi Polski i Czech, Wacławowi II. Wojska Amadeja pomogły Łokietkowi m.in. w opanowaniu zamku Pełczyska, Wiślicy i Lelowa.
W 1311 roku wsparł zbrojnie Władysława Łokietka, gdy trwał w Krakowie – wspierający Jana Luksemburskiego – bunt wójta Alberta.
Konflikt z Karolem Robertem i upadek rodu.
W połowie roku 1310 Amadej popadł w niełaskę u króla Karola Roberta i został pozbawiony stanowisk. Skutkiem był bunt Aby. W roku 1311 zamierzał zdobyć Koszyce, ale został zabity w potyczce przez tamtejszych Sasów. Po śmierci jego synowie również walczyli przeciwko królowi, sprzymierzając się z panem Górnych Węgier, Mateuszem Czakiem, ale zostali pokonani w bitwie pod Rozhanovcami k. Koszyc w roku 1312. Bitwa ta zakończyła okres wpływów rodu Aba na historię Węgier. Posiadłości rodu podzielono na części i rozdano w latach 1320–1340.

</doc>
<doc id="1894660" url="https://pl.wikipedia.org/wiki?curid=1894660" title="Carlos Oliveira">
Carlos Oliveira

Carlos Oliveira (ur. ?) – były kubański piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Carlos Oliveira występował w klubie Hispano America.
Kariera reprezentacyjna.
Carlos Oliveira występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji był rezerwowym i nie wystąpił w żadnym spotkaniu.

</doc>
<doc id="1894664" url="https://pl.wikipedia.org/wiki?curid=1894664" title="TOG 2">
TOG 2

TOG 2 – brytyjski prototypowy czołg superciężki opracowany w początkowej fazie II wojny światowej. Podczas projektowania pojazdu zakładano, że wojna przybierze, podobnie jak I wojna światowa, formę wojny pozycyjnej, w związku z czym czołg przystosowano do przekraczania okopów oraz wspierania nacierającej piechoty.
TOG 2 pod wieloma względami był podobny do lżejszego czołgu TOG 1 i podobnie jak on charakteryzował się niewielką mobilnością oraz przystosowany był do przewożenia kilku żołnierzy piechoty. Uzbrojenie pojazdu stanowiła armata 17-funtowa.
Zbudowano tylko jeden, prototypowy egzemplarz pojazdu, znajdujący się obecnie w Bovington Tank Museum.
Brytyjski historyk wojskowości D. Fletcher tak podsumował trwający kilka lat program TOG: "z perspektywy, czołgi TOG ukazują się jedynie jako przerażające marnotrawstwo cennych zasobów w czasie, gdy kraj najmniej mógł sobie na to pozwolić".

</doc>
<doc id="1894667" url="https://pl.wikipedia.org/wiki?curid=1894667" title="Cmentarz przy ul. Samotnej w Poznaniu">
Cmentarz przy ul. Samotnej w Poznaniu

Cmentarz przy ul. Samotnej w Poznaniu – parafialny cmentarz rzymskokatolicki w Poznaniu, zlokalizowany na pograniczu Dębca i Świerczewa – przy ul. Samotnej i torach kolejowych linii do Wrocławia.
Historia.
Cmentarz powstał w 1924, praktycznie wraz z erygowaniem wildeckiej parafii Zmartwychwstania Pańskiego na ul. Dąbrówki. W 1925 cmentarz rozwinął się – obok powstał drugi, mniejszy, przynależący do dębieckiej parafii Świętej Trójcy. Zespół cmentarny funkcjonował do 1941, kiedy to okupanci niemieccy przenieśli tu prochy osób z likwidowanych cmentarzy w centrum miasta (Świętego Marcina i z ul. Bukowskiej):
Cmentarz został wyłączony z użytkowania w maju 1945 roku. Władze przejęły teren w 1954, a powrócił do parafii w latach 90. XX wieku. Po II wojnie światowej nieogrodzony cmentarz ulegał coraz większej dewastacji, a w 1995 rozebrano nawet zdemolowaną kaplicę cmentarną, będącą pierwszą świątynią parafii NMP Matki Kościoła. Według stanu na 2012 rok planowano rewitalizację nekropolii. Wieloletnim staraniem jednego z parafian teren został uporządkowany i na cmentarzu po 80-letniej przerwie proboszcz, ks. Maciej Sasiak odprawił nabożeństwo. 

</doc>
<doc id="1894668" url="https://pl.wikipedia.org/wiki?curid=1894668" title="Alderney na Island Games 2009">
Alderney na Island Games 2009

Reprezentacja Alderney na Island Games 2009 na Wyspach Alandzkich (Finlandia) liczyła osiemnastu zawodników, którzy występowali w sześciu dyscyplinach: golfie, lekkoatletyce, łucznictwie, tenisie, tenisie stołowym oraz żeglarstwie. Było to dziewięć kobiet i dziewięciu mężczyzn.
Był to dziesiąty występ tej reprezentacji w ramach Island Games. Pierwszy raz pojawiła się w 1987 roku na Guernsey, a następnie na Wight w 1993. Od tamtej pory nie opuściła żadnej edycji imprezy.
Reprezentanci.
Golf.
Alderney na Island Games 2009 reprezentowało siedmiu golfistów, trzy kobiety i czterech mężczyzn. Najlepszą z kobiet była Jane Ellen, która zajęła 34. miejsce w klasyfikacji generalnej pań. Pozostałe, Sue Wethey i Patricia Mclernon zajęły kolejno 36. i 42. miejsca.
W konkurencji męskiej najlepszy był Luke Butel, który zajął 43. miejsce, a drugi James Duncanson, 51. Kolejni dwaj, Kieth Allen i Norman Butel byli kolejno 52. i 65.
Panie zajęły 10. miejsce w konkurencji drużynowej, a panowie 13. w męskiej.
Golfiści indywidualnie
Golfiści drużynowo
Lekkoatletyka.
W lekkoatletyce Alderney było reprezentowane przez Nikki Neal w biegu na 10 000 metrów kobiet. Zajęła ona 5. miejsce.
Łucznictwo.
Jedyną reprezentantką Alderney w łucznictwie była Jennifer Tatton. Brała udział w obu konkurencjach na łukach klasycznych. W tabeli zajęła 7. miejsce, a w knockoucie odpadła w drugiej rundzie.
Knockout
Tenis.
Troje tenisistów reprezentowało Alderney. Mężczyźni, Michele Gavin-Rizzuto i Stefano Rizzuto, odpadli kolejno w 1/16 i 1/32 finału. Pierwszy z nich wygrał mecz z Gotlandczykiem Håkanem Hanssonem 2:0, przegrał jednak drugie spotkanie z mieszkańcem Minorki, Adrianem Mercadalem 0:2. Drugi z nich przegrał już pierwsze spotkanie 1/32 finału. Pokonał go 2:0 Jonathon Barradell z Wyspy Man.
Catriona Rizzuto przegrała w pierwszym meczu konkurencji żeńskiej, ulegając w 1/16 finału mieszkańce Saremy Aivi Auga 0:2.
Alderney wzięło także udział w mieszanych deblach. Michele Gavin-Rizzuto i Catriona Rizzuto oddali jednak walkowera reprezentantom Gibraltaru.
Mężczyźni wzięli także udział w konkurencji drużynowej, z której odpali w rundzie eliminacyjnej, uległszy Gibraltarowi 1-2.
Tenis stołowy.
Sześcioro zawodników reprezentowało Alderney w tenisie stołowym.
Najlepszym z mężczyzn był Juan Salado, który w fazie grupowej wygrał jeden mecz z mieszkańcem Falklandów Dylanem Stephensonem, przegrawszy pozostałe dwa.
Nieco gorszy wynik uzyskał Josh McCulloch, który również wygrał jeden mecz (3-2 Lucas Biggs), jednak miał gorszy stosunek tzw. małych punktów.
Keith Ives przegrał wszystkie spotkania, podobnie, jak Ross Benfield, ponownie jednak pierwszy okazał się być nieco lepszy, dzięki pojedynczym zwycięstwom podczas dwóch meczów.
Abigail Gregg wydostała się z rundy grupowej, odnosząc jedno zwycięstwo i jedną porażkę, uległa jednak w 1/8 finału Elin Schwartz z Gotlandii.
Druga z pań, Danielle Ives, przegrała wszystkie trzy spotkania rundy grupowej.
W deblach męskich lepszy okazał się debel Ross Benfield - Josh McCulloch, który choć przegrał wszystkie mecze, zdobył dwa punkty w spotkaniu przeciwko Falklandczykom. Drugi debel, Keith Ives - Juan Salado, przegrał wszystkie mecze.
W deblach żeńskich Abigail Gregg i Danielle Ives przegrały oba spotkania fazy grupowej.
W deblach mieszanych wystąpiły dwie pary, Ross Benfield - Abigail Gregg i Josh McCulloch - Danielle Ives. Obie przegrały wszystkie spotkania fazy grupowej, nie zdobywając nawet jednego punktu.
Zawodnicy Alderney wzięli też udział w rozgrywkach drużynowych tenisa stołowego. Przegrali wszystkie sześć meczów w fazie grupowej.
Żeglarstwo.
Alderney w żeglarstwie reprezentowała Victoria Mcallister, która zajęła ostatnie, 24. miejsce klasyfikacji generalnej tej dyscypliny. Była to jedyna kobieta uczestnicząca w tej dyscyplinie.

</doc>
<doc id="1894669" url="https://pl.wikipedia.org/wiki?curid=1894669" title="TOG II">
TOG II



</doc>
<doc id="1894671" url="https://pl.wikipedia.org/wiki?curid=1894671" title="Joaquín Arias">
Joaquín Arias

Joaquín Arias (ur. 12 listopada 1914, zm. ?) – były kubański piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Joaquín Arias występował w klubie Juventud Asturiana.
Kariera reprezentacyjna.
Joaquín Arias występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji wystąpił we wszystkich trzech meczach, dwóch spotkaniach I rundy z Rumunią oraz przegranym 0-8 meczu ćwierćfinałowym ze Szwecją.

</doc>
<doc id="1894673" url="https://pl.wikipedia.org/wiki?curid=1894673" title="Anette Fanqvist">
Anette Fanqvist

Karin Anette Poromaa z d. Fanqvist (ur. 16 czerwca 1969 r. we Fränsta) – szwedzka biegaczka narciarska, brązowa medalistka mistrzostw świata.
Kariera.
Igrzyska olimpijskie w Nagano w 1998 roku były pierwszymi i zarazem ostatnimi w jej karierze. Zajęła tam 37. miejsce w biegu na 30 km techniką dowolną oraz ósme miejsce w sztafecie 4x5 km.
W 1995 roku wystartowała na mistrzostwach świata w Thunder Bay. Osiągnęła tam swój największy sukces w karierze wspólnie z Anną Frithioff, Marie-Helene Westin i Antoniną Ordiną zdobywając brązowy medal w sztafecie. W indywidualnych startach zajęła 27. miejsce w biegu na 15 km techniką klasyczną oraz 29. miejsce na dystansie 30 km stylem dowolnym. Cztery lata później, podczas mistrzostw świata w Ramsau jej najlepszym wynikiem indywidualnym było 35. miejsce w biegu na 30 km techniką klasyczną. Na tych samych mistrzostwach Szwedki z Fanqvist w składzie zajęły ósme miejsce. Na kolejnych mistrzostwach świata już nie startowała.
W 1988 roku wystartowała na mistrzostwach świata juniorów w Saalfelden, gdzie zajęła 22. miejsce w biegu na 5 km stylem klasycznym, a w sztafecie była ósma. Na rozgrywanych rok później mistrzostwach świata juniorów w Vang wywalczyła srebrny medal w sztafecie, a na dystansie 15 km zajęła 46. miejsce.
Najlepsze wyniki w Pucharze Świata osiągnęła w sezonie 1994/1995, kiedy to zajęła 38. miejsce w klasyfikacji generalnej. Nigdy nie stanęła na podium zawodów Pucharu Świata. W 2002 roku zakończyła karierę.
Jej mąż, Larry Poromaa oraz syn, William Poromaa również reprezentowali Szwecję w biegach narciarskich.
Osiągnięcia.
Puchar Świata.
Miejsca na podium.
Fanqvist nigdy nie stawała na podium zawodów Pucharu Świata.

</doc>
<doc id="1894679" url="https://pl.wikipedia.org/wiki?curid=1894679" title="Festung Mainz">
Festung Mainz



</doc>
<doc id="1894680" url="https://pl.wikipedia.org/wiki?curid=1894680" title="Ropień opadowy">
Ropień opadowy



</doc>
<doc id="1894683" url="https://pl.wikipedia.org/wiki?curid=1894683" title="Wirtualne Contact Center">
Wirtualne Contact Center



</doc>
<doc id="1894684" url="https://pl.wikipedia.org/wiki?curid=1894684" title="Festung Koblenz">
Festung Koblenz



</doc>
<doc id="1894685" url="https://pl.wikipedia.org/wiki?curid=1894685" title="Festung Ulm">
Festung Ulm



</doc>
<doc id="1894686" url="https://pl.wikipedia.org/wiki?curid=1894686" title="Festung Ehrenbreitstein">
Festung Ehrenbreitstein



</doc>
<doc id="1894687" url="https://pl.wikipedia.org/wiki?curid=1894687" title="Abdel Halim Ali">
Abdel Halim Ali

Abdel Halim Ali (ar. عبد الحليم علي, ur. 24 października 1973 w Asz-Szarkijji) – egipski piłkarz grający na pozycji napastnika.
Kariera klubowa.
Karierę piłkarską Ali rozpoczął w klubie Al-Sharquia Leldokhan. W 1994 roku zadebiutował w jego barwach w pierwszej lidze egipskiej. Grał w nim do 1999 roku i wtedy też odszedł do kairskiego Zamalek Sporting Club. W 2000 roku osiągnął z Zamalekiem swój pierwszy sukces, gdy zdobył Afrykański Puchar Zdobywców Pucharów. W 2001 roku wywalczył swoje pierwsze w karierze mistrzostwo kraju, a w 2002 pierwszy w karierze Puchar Egiptu. W tamtym roku wygrał z Al-Ahly Ligę Mistrzów i Superpuchar Afryki. W 2003 i 2004 roku wywalczył kolejne tytuły mistrzowskie, a w sezonie 2003/2004 z 20 golami został królem strzelców pierwszej ligi egipskiej. W 2008 roku zdobył swój ostatni Puchar Egiptu w karierze, a latem 2009 zakończył ją w wieku 36 lat.
Kariera reprezentacyjna.
W reprezentacji Egiptu Ali zadebiutował 14 listopada 1999 roku w wygranym 1:0 towarzyskim spotkaniu z Namibią. W 2000 roku rozegrał 3 spotkania w Pucharze Narodów Afryki: z Zambią (2:0), z Burkina Faso (4:2 i gol) oraz w ćwierćfinale z Tunezją (0:1). W 2004 roku podczas Pucharu Narodów Afryki był rezerwowym i nie rozegrał żadnego spotkania. Z kolei w 2006 roku był w kadrze Egiptu na Puchar Narodów Afryki 2006. Wywalczył z nim mistrzostwo Afryki, a jego dorobek na tym turnieju to 2 mecze: ćwierćfinał z Demokratyczną Republiką Konga (4:1) i finał z Wybrzeżem Kości Słoniowej (0:0, k. 4:2). Od 1999 do 2006 roku rozegrał w kadrze narodowej 42 mecze, w których strzelił 10 goli.

</doc>
<doc id="1894689" url="https://pl.wikipedia.org/wiki?curid=1894689" title="Biskupi Roseau">
Biskupi Roseau

Biskupi Roseau - lista biskupów pełniących swoją posługę w diecezji Roseau.

</doc>
<doc id="1894692" url="https://pl.wikipedia.org/wiki?curid=1894692" title="Ludwik III Pobożny">
Ludwik III Pobożny

Ludwik III Pobożny, niem. "Ludwik III. der Fromme" (ur. 1151 lub 1152 r., zm. 16 października 1190 r.) – landgraf Turyngii od 1172 r., palatyn saski w latach 1180–1181 z dynastii Ludowingów.
Życiorys.
Ludwik III był najstarszym synem landgrafa turyngeńskiego Ludwika II Żelaznego oraz Jutty, córki księcia Szwabii Fryderyka II Jednookiego z dynastii Hohenstaufów, a jednocześnie siostry cesarza Fryderyka I Barbarossy. Po śmierci ojca w 1172 objął po nim dziedzictwo w Turyngii, podczas gdy młodszy brat, Henryk Raspe III otrzymał posiadłości Ludowingów w Hesji z tytułem hrabiego. W pierwszych latach panowania prowadził wojny z synami margrabiego brandenburskiego Albrechta Niedźwiedzia, podczas których zdobył Weimar, pokonał także opozycję możnych z Turyngii sprzymierzonych z Erfurtem. 
Kontynuował tradycyjną w jego rodzinie politykę wspierania Hohenstaufów, w 1176 towarzyszył cesarzowi Fryderykowi Barbarossie we Włoszech, później ponownie w 1184 Dość późno jednak otwarcie opowiedział się po jego stronie w konflikcie z Henrykiem Lwem, niemniej jednak w 1180 został obdarzony przez cesarza palatynatem saskim, drugim księstwem Świętego Cesarstwa (I Rzeszy) pod jego berłem. W tym samym roku wraz z bratem Hermanem trafił do niewoli u Henryka Lwa; wolność odzyskali prawdopodobnie pod koniec 1181 
Także w 1180, po śmierci brata Henryka Raspego III, Ludwik zjednoczył pod swoim berłem także heskie posiadłości Ludowingów. Jednak w 1181 oddał palatynat saski innemu ze swych braci, Hermanowi, a część najbardziej na zachodzie położonych posiadłości sprzedał w latach 80. arcybiskupom Kolonii. Spory terytorialne doprowadziły do wojny z arcybiskupami Moguncji, zakończonej kompromisem w 1186
Był uczestnikiem zorganizowanej przez Barbarossę III wyprawy krzyżowej; nie udał się jednak do Ziemi Świętej u boku cesarza drogą lądową, lecz popłynął tam statkiem. Uczestniczył w walkach podczas oblężenia Akki. W 1190, już chory, ruszył w drogę powrotną, podczas której zmarł na statku. Jego następcą został młodszy brat Herman.
Potomkowie.
Ludwik III był dwukrotnie żonaty. W 1174 r. poślubił Małgorzatę, córkę hrabiego Kleve Dytryka II, z którą się rozwiódł w 1186 r. (prawdopodobnie z powodu zbyt bliskiego pokrewieństwa). Drugą żoną Ludwika była Zofia, wdowa po królu duńskim Waldemarze I. Doczekał się jedynie córki z pierwszego małżeństwa, Jutty, żony Dytryka z rodu Wettynów, hrabiego Groitzsch.

</doc>
<doc id="1894695" url="https://pl.wikipedia.org/wiki?curid=1894695" title="Metahistory">
Metahistory

Metahistory. The Historical Imagination In Nineteenth-Century Europe (wyd. 1973) - głośna praca amerykańskiego historyka historiografii Haydena White'a. White odwołując się do licznych prac z retoryki, literaturoznawstwa i teorii dziejopisarstwa opisuje w niej cztery podstawowe schematy fabularne obecne w pracach znanych europejskich historyków XIX w. (Jules'a Micheleta, Leopolda von Ranke, Alexisa de Tocqueville i Jacoba Burckhardta): 
Schemat epicki.
Opowieść epicka to opowieść o samopoznaniu (self-identification) bohatera w 
świecie, który dostarcza mu doświadczeń potrzebnych do obudzenia jego 
samoświadomości. Wzorcem dla tego typu narracji są opowieści bohaterskie mówiące o 
triumfie dobra nad złem; człowieka nad światem.
Schemat satyry.
W ujęciu satyrycznym wychodzi się od podobnego obrazu świata: bohater zmaga 
się ze światem, by poprzez zwycięstwo zapanować nad nim i nad sobą. Powyższy 
schemat ulega jednak niespodziewanemu odwróceniu. To nie człowiek okazuje się 
panem świata, lecz świat panuje nad człowiekiem, niezdolnym do samorealizacji i 
wyzwolenia od tego, co wiąże go w świecie. Wymowa satyry może zbliżać ją do komedii 
bądź tragedii.
Schemat komedii.
Schemat komedii zakłada możliwość rozejmu między człowiekiem a światem 
poprzez pogodzenie tego, co naturalne z tym, co kulturowe, oraz między ludźmi jako 
reprezentantami różnych wartości i różnych zbiorowości. Bohater komediowy przegrywa 
w walce ze światem i jego prawami, nie osiąga też prawdziwej wiedzy o świecie ani o 
sobie, osiąga natomiast zgodę ze sobą i światem, w tym zgodę na własną słabość i 
ignorancję. Komedia mówi o niemożliwości zrozumienia złożoności świata, lecz także o 
możliwości pogodzenia wszelkich sprzeczności.
Schemat tragedii.
W schemacie tragedii, chociaż również możliwy jest chwilowy przynajmniej stan harmonii między człowiekiem a jego światem, nie wypływa on jednak z rozejmu, jaki zawiera człowiek ze światem, gdy akceptuje własną słabość i nieadekwatność (jak w schemacie komedii), lecz ze zrozumienia praw rządzących światem. Zrozumienie, które umożliwia bohaterowi samookreślenie w świecie (w tym punkcie schemat tragiczny spotyka się ze schematem epickim), jest jednak okupione cierpieniem. Bohater epicki nie pragnie wiedzy, lecz walki, nieoczekiwanym zwieńczeniem walki jest samopoznanie. Natomiast bohater tragiczny nie pragnie walki, lecz pragnie wiedzy; osiąga poznanie świata i samopoznanie, lecz musi okupić je walką i cierpieniem. Tragedia przekazuje prawdę o niemożności pogodzenia sprzecznych wartości i zwalczających się sił. Ujawnia też możliwość zrozumienia praw, które rządzą powstawaniem i narastaniem sprzeczności.

</doc>
<doc id="1894696" url="https://pl.wikipedia.org/wiki?curid=1894696" title="A Never Ending Dream">
A Never Ending Dream



</doc>
<doc id="1894697" url="https://pl.wikipedia.org/wiki?curid=1894697" title="Herb Inflant">
Herb Inflant

Herb Inflant - ustanowiony został przez króla Zygmunta Augusta 26 grudnia 1566 roku. Przedstawiał na tarczy w polu czerwonym gryfa srebrnego wspiętego, z mieczem w prawej łapie, przeplecionego przez pierś złotymi literami „SA” pod koroną.
Po utracie na mocy pokoju oliwskiego 1660 roku znacznej części Inflant na rzecz Szwecji herb ten pozostawiono Inflantom polskim. Pozostał w użyciu aż do I rozbioru Polski (1772). Sejm warszawski 1677 roku ustalił ostateczną ordynację Inflant nadając im tytuł Księstwa. Tarczę herbu zwieńczono mitrą książęcą.
Herb ten pozostał też w użyciu w Inflantach szwedzkich ("Svenska Livland)") w latach 1660-1721, lecz bez liter „SA” na piersi gryfa.
Od 1800 (ze zmianami w 1857) roku gryf wspięty z mieczem w prawej łapie, z cyfrą cesarską Piotra II (ПВИВ - Piotr Drugi Imperator Wszechrosji) na piersi pozostał w herbie guberni inflanckiej obejmującej tzw. Inflanty szwedzkie zdobyte przez Rosję w 1721 roku.
Od 1921 roku gryf inflancki jest jednym z godeł herbu niepodległej Łotwy.

</doc>
<doc id="1894699" url="https://pl.wikipedia.org/wiki?curid=1894699" title="Andrij Sapuha">
Andrij Sapuha

Andrij Mychajłowycz Sapuha, ukr. Андрій Михайлович Сапуга, ros. Андрей Михайлович Сапуга, "Andriej Michajłowicz Sapuga" (ur. 4 października 1976 we wsi Tejsarów w obwodzie lwowskim) – ukraiński piłkarz, grający na pozycji obrońcy, a wcześniej pomocnika, trener piłkarski.
Kariera piłkarska.
Kariera klubowa.
Wychowanek Internatu Sportowego we Lwowie. Pierwszy trener Lew Browarski. W 1993 rozpoczął karierę piłkarską w Karpatach Lwów, ale po 2 meczach w czerwcu 1993 przeniósł się do Hazowyka Komarno, który w następnym sezonie zmienił nazwę na Skała Stryj. W 1994 wyjechał do USA, gdzie występach w zespole Tryzub Filadelfia. Na początku 1995 powrócił do Karpat. W 1998 został zaproszony do Torpeda Moskwa, skąd był wypożyczony do klubów Lokomotiw Niżny Nowogród i Gazowik-Gazprom Iżewsk. Latem 2002 ponownie wrócił do Karpat. W rundzie wiosennej sezonu 2003/04 wzmocnił skład Zakarpattia Użhorod. W 2006 przez problemy finansowe klubu kontrakt został anulowany i piłkarz ponownie wyjechał do Rosji, gdzie bronił barw klubu Fakieł Woroneż. W 2007 powrócił do Lwowa, gdzie został piłkarzem FK Lwów. Kiedy klub postanowił odmłodzić skład, był zmuszony zmienić klub na rosyjski Mietałłurg-Kuzbass Nowokuźnieck, w którym zakończył karierę piłkarską w wieku 32 lat.
Kariera trenerska.
Po zakończeniu kariery piłkarskiej od lata 2009 pomagał trenować FK Lwów.

</doc>
<doc id="1894700" url="https://pl.wikipedia.org/wiki?curid=1894700" title="Ludwik IV Święty">
Ludwik IV Święty

Ludwik IV Święty, niem. "Ludwig IV. der Heilige" (ur. 28 października 1200 r., zm. 11 września 1227 r. w Otranto) – landgraf Turyngii i palatyn saski od 1217 r. z dynastii Ludowingów.
Życiorys.
Ludwik IV był synem landgrafa Turyngii i palatyna saskiego Hermana I oraz Zofii, córki księcia Bawarii Ottona I. W 1216 r. zmarł prawdopodobnie starszy brat Ludwika, Herman, dzięki czemu, gdy rok później zmarł ojciec, został jego dziedzicem. W pierwszych latach panowania wybuchł kolejny (po toczonych przez jego stryja i dziada) konflikt z arcybiskupami Moguncji. Gdy w 1221 r. zmarł jego szwagier margrabia Miśni Dytryk I Zgnębiony, Ludwik objął rządy w Miśni jako opiekun małoletniego siostrzeńca, Henryka. Aby utrwalić panowanie swego podopiecznego w Łużycach Dolnych zdobył Lubusz. Dzięki temu zdołał w jednym ręku zjednoczyć Hesję, Turyngię, Miśnię i Łużyce, tworząc znaczące państwo w środkowych Niemczech.
Ludwik, podobnie jak jego poprzednicy z rodu Ludowingów, szczerze popierał i współpracował z władcami Niemiec z rodu Hohenstaufów. Na polecenie cesarza Fryderyka II wykonywał liczne trudne misje rozjemcze. W 1226 przebywał wraz z Fryderykiem w Italii. Tam cesarz dokonał nadania na jego rzecz "tak wielkiego kraju w Prusach, ile zdoła zdobyć i podporządkować swej władzy", z oczywistą intencją, był podjął wraz z zakonem krzyżackim podbój pogańskich Prusów.
Ludwik jednak nie zdążył zaangażować się w podbój Prus. W 1227 r. po tym, jak cesarz zapewnił mu zwrot kosztów wyprawy, wyruszył na V wyprawę krzyżową. Nie zdołał jednak dotrzeć do Ziemi Świętej, zmarł na statku w Otranto. Jego ciało, pochowane na miejscu, krzyżowcy z Turyngii zabrali w następnym roku w drodze powrotnej z Palestyny do ojczyzny.
Prawdopodobnie Ludwik rozbudował zamek Wartburg, który został jego rezydencją ok. 1224 r. Chociaż nie został kanonizowany przez Kościół, był czczony jako święty (kanonizowana została jego małżonka, Elżbieta).
Potomkowie.
Ludwik IV poślubił w 1221 r. Elżbietę, córkę króla Węgier Andrzeja II. Mieli troje dzieci:

</doc>
<doc id="1894702" url="https://pl.wikipedia.org/wiki?curid=1894702" title="Diecezja Saint George’s na Grenadzie">
Diecezja Saint George’s na Grenadzie

Diecezja Saint George’s na Grenadzie (łac.: "Dioecesis Sancti Georgii", ang.: "Diocese of Saint George’s in Grenada") – katolicka diecezja karaibska położona w południowej części tego amerykańskiego terytorium. Obejmuje swoim zasięgiem: Grenady. Siedziba biskupa znajduje się w katedrze Niepokalanego Poczęcia NMP w Saint George’s.
Historia.
Diecezja Saint George’s na Grenadzie została utworzona 20 lutego 1956 r. z wydzielenia Grenady z archidiecezji Port of Spain, którego dokonał papież Pius XII. Została ona podporządkowana metropolii Castries.

</doc>
<doc id="1894705" url="https://pl.wikipedia.org/wiki?curid=1894705" title="Alter Hof">
Alter Hof

Alter Hof (pol. "Stary Dwór") – zespół średniowiecznych budowli w Monachium w Niemczech, będących pozostałością po pierwszej rezydencji książąt Bawarii, a następnie cesarzy rzymskich.
Historia.
Prace archeologiczne prowadzone na terenie Starego Dworu wykazały w tym miejscu ciągłość zabudowy od XII wieku. Po pierwszym podziale Bawarii w 1255 zamek, usytuowany w północno-wschodniej części ówczesnego miasta, został siedzibą księcia Górnej Bawarii Ludwika II Bawarskiego. Za czasów jego syna, Ludwika IV Bawarskiego dzisiejszy Alter Hof stał się pierwszą stałą siedzibą cesarza. W latach 50. XX wieku został odbudowany po zniszczeniach II wojny światowej. W latach 2003-2008 odbudowano skrzydło Lorenzistock według projektu Petera Kulka.
Opis.
Zespół składa się obecnie z pięciu budowli, zwanych: "Burgstock", "Zwingerstock", "Lorenzistock", "Pfisterstock" i "Brunnenstock". Położona w północnej części kompleksu kaplica pod wezwaniem św. Wawrzyńca (niem. "Lorenzikapelle"), zburzona w XIX wieku, była przez pewien okres miejscem przechowywania cesarskich insygni koronnych. Wkrótce Stary Dwór okazał się zespołem zbyt trudnym do obrony i po kilkukrotnym zajęciu go przez wrogów Wittelsbachowie przenieśli się na początku XV wieku do budowanej od podstaw nowej rezydencji.
Muzeum.
W skrzydle Burgstock znajduje się muzeum miejskie i punkt informacji turystycznej.

</doc>
<doc id="1894712" url="https://pl.wikipedia.org/wiki?curid=1894712" title="Biskupi Saint George’s na Grenadzie">
Biskupi Saint George’s na Grenadzie

Biskupi Saint George’s na Grenadzie - lista biskupów pełniących swoją posługę duszpasterską w diecezji Saint George’s na Grenadzie

</doc>
<doc id="1894713" url="https://pl.wikipedia.org/wiki?curid=1894713" title="Ludowingowie">
Ludowingowie

Ludowingowie, niem. "Ludowinger" – średniowieczna dynastia książęca w I Rzeszy, której przedstawiciele w XII i XIII w. stworzyli znaczące państwo z centrum w Turyngii.
Historia.
Używana w historiografii nazwa dynastii pochodzi od bardzo popularnego wśród jej członków imienia Ludwik (niem. "Ludwig"). Wywodziła się z bocznej linii hrabiów z Rieneck, jej pierwszym przedstawicielem był Ludwik Brodaty (zm. ok. 1055), który przeniósł się z Frankonii do Turyngii, gdzie nabył posiadłości i zbudował zamek Schauenburg. On i jego następcy systematycznie rozwijali swoje państwo, z jednej strony poprzez rozbudowę posiadanych posiadłości, z drugiej strony poprzez ich powiększanie. Syn Ludwika Brodatego, Ludwik Skoczek (zm. 1123) został najprawdopodobniej podniesiony przez cesarza Henryka IV do godności hrabiowskiej, on też nabył zamek Wartburg, który stał się później centrum rodu. On też w 1085 r. założył benedyktyński klasztor Reinhardsbrunn, odtąd nekropolię rodu. W 1131 r. syn Ludwika Skoczka, Ludwik I (zm. 1140) otrzymał od króla niemieckiego Lotara III z Supplinburga godność landgrafa Turyngii, co wprowadziło ich w szeregi książąt Rzeszy. W tym okresie też Ludwik odziedziczył posiadłości na zachodzie (w tym hrabstwo Hesji), które stało się odtąd zwyczajowym uposażeniem młodszych braci z rodu. Narastające konflikty polityczne z arcybiskupami Moguncji zaowocowały przystąpieniem przez Ludwika I w 1139 do stronnictwa Hohenstaufów, przy którym odtąd Ludowingowie wiernie stali aż niemal do wygaśnięcia rodu. Zawdzięczali temu nadane landgrafowi Ludwikowi III Pobożnemu (zm. 1190) w 1180 r. kolejne księstwo Rzeszy - palatynat saski. Landgraf Herman I (zm. 1217) wbrew staraniom cesarza Henryka VI objął dziedzictwo w obu krajach, stworzył też później na zamku Wartburg centrum kultury dworskiej, gromadząc wokół siebie wielu znanych ówczesnych poetów niemieckich. Kolejni władcy Ludowingów byli mocno religijni - ta cecha, powiązana z przywiązaniem do rodu Hohenstaufów zaowocowała udziałem kilku z nich w krucjatach do Ziemi Świętej (w ich trakcie zmarli Ludwik III w 1190 r. i Ludwik IV Święty w 1227 r.). Ten ostatni, choć nie został kanonizowany, był czczony jako święty. Ostatnim męskim potomkiem rodu był młodszy brat Ludwika IV, Henryk Raspe IV, który na krótko przed swoją śmiercią, w 1246 r. został antykrólem Niemiec. Po jego śmierci w 1247 r. posiadłości Ludowingów rozpadły się - po długim sporze Turyngia przypadła siostrzeńcowi Ludwika IV, Henrykowi Dostojnemu z rodu Wettynów, a Hesja wnukowi Ludwika IV Henrykowi Dziecięciu z rodu książąt Brabancji, któremu król Adolf z Nassau w 1292 nadał tytuł landgrafa Hesji podnosząc go do rangi księcia Rzeszy.
Tablica genealogiczna.
Główni przedstawiciele rodu Ludowingów:
 Ludwik Brodaty (zm. ok. 1055)
 |→ Ludwik Skoczek (zm. 1123)
 |→ Ludwik I (zm. 1140), landgraf Turyngii
 | |→ Ludwik II Żelazny (zm. 1172), landgraf Turyngii
 | | |→Ludwik III Pobożny (zm. 1190), landgraf Turyngii
 | | |→ Fryderyk (zm. po 1213), hrabia Ziegenhain
 | | |→ Henryk Raspe III (zm. 1180), hrabia Hesji
 | | |→ Herman I (zm. 1217), landgraf Turyngii, palatyn saski
 | | |→ Jutta (zm. 1221), żona Dytryka, margrabiego Miśni
 | | | |››› landgrafowie Turyngii z rodu Wettinów
 | | |→ Ludwik IV Święty (zm. 1227), landgraf Turyngii, palatyn saski
 | | | |→ Zofia (zm. 1248), żona Henryka II, księcia Brabancji
 | | | | |››› landgrafowie Hesji z rodu z Leuven
 | | | |→ Herman II (zm. 1241), landgraf Turyngii
 | | |→ Henryk Raspe IV (zm. 1247), landgraf Turyngii, antykról Niemiec
 | | |→ Konrad (zm. 1240), wielki mistrz krzyżacki
 | |→ Henryk Raspe II (zm. 1154/55), hrabia Gudensbergu
 | |→ Ludwik (zm. 1189), hrabia Thambsbrück
 |→ Henryk Raspe I (zm. 1130), hrabia Gudensbergu
 |→ Udo (zm. 1148), biskup Naumburga

</doc>
<doc id="1894715" url="https://pl.wikipedia.org/wiki?curid=1894715" title="Ręka reumatoidalna">
Ręka reumatoidalna

Ręka reumatoidalna – szereg typowych deformacji, powstających wskutek uszkodzenia aparatu więzadłowego stawu śródnadgarstkowego, nadgarstkowo-śródręcznych, śródręczno-paliczkowych i międzypaliczkowych ręki, powodujący rozluźnienie stawów, zmniejszenie ich stabilizacji i siły.
Objawami rozluźnienia aparatu więzadłowego w stawie śródnadgarstkowym i promieniowo-nadgarstkowym są:
Objawami rozluźnienia aparatu więzadłowego w stawie nadgarstkowo-śródręcznym są:
Objawem rozluźnienia więzadeł pobocznych w stawach śródręczno-paliczkowych jest bierny ruch odwodzenia w zgięciu w tych stawach, a objawem rozluźnienia więzadeł pobocznych w stawach międzypaliczkowych (bliższych i dalszych) – występowanie patologicznego ruchu bocznego w tych stawach.
W ręce reumatoidalnej występują trzy zasadnicze deformacje:
Podział deformacji (według Instytutu Reumatologicznego w Warszawie):
W I i II stopniu deformacji pracę ręki można poprawić przez funkcjonalne zaaparatowanie ręki. W III i IV stopniu deformacji funkcję ręki można poprawić przez dostosowanie uchwytu narzędzi pracy.

</doc>
<doc id="1894719" url="https://pl.wikipedia.org/wiki?curid=1894719" title="Kwasica oddechowa">
Kwasica oddechowa

Kwasica oddechowa – rodzaj kwasicy, która rozwija się w następstwie upośledzonego wydalania dwutlenku węgla przez płuca, co powoduje wzrost stężenia kwasu węglowego w płynie międzykomórkowym i obniżenie pH krwi. Kwasica oddechowa występuje w zahamowaniu czynności ośrodka oddechowego (uszkodzenie, działanie leków), chorobach płuc (dychawica oskrzelowa, rozedma płuc, rozstrzenie oskrzeli, zapalenie, obrzęki), w sercu płucnym i znieczuleniu ogólnym. Klinicznie może się objawiać dodatkowo osłabieniem, bólami głowy, apatią, a przy cięższych przypadkach sennością i śpiączką.

</doc>
<doc id="1894724" url="https://pl.wikipedia.org/wiki?curid=1894724" title="Newfoundland and Labrador Provincial Men’s Curling Championship 2010">
Newfoundland and Labrador Provincial Men’s Curling Championship 2010

Newfoundland and Labrador Provincial Men’s Curling Championship 2010, turniej wyłaniający mistrzów Nowej Fundlandii i Labradoru w curlingu. Odbył się między 2 a 7 lutego 2010 w St. John’s, na lodowisku Bally Haly Golf and Curling Club.
Zwycięzca reprezentował prowincję w Halifaksie na Tim Hortons Brier 2010. Czwarty raz z rzędu tytułu mistrzowski wywalczył zespół Brada Gushue.
Play-off.
Finał.
7 lutego 2010; 14:30
Półfinał.
7 lutego 2010; 9:30
Tie-breaker.
6 lutego 2010; 20:00
Round Robin.
Sesja 1..
2 lutego 2010; 13:30
Sesja 2..
2 lutego 2010; 20:00
Sesja 3..
3 lutego 2010; 13:30
Sesja 4..
3 lutego 2010; 20:00
Sesja 5..
4 lutego 2010; 13:30
Sesja 6..
4 lutego 2010; 20:00
Sesja 7..
5 lutego 2010; 13:30
Sesja 8..
5 lutego 2010; 20:00
Sesja 9..
6 lutego 2010; 9:30
Bibliografia.
__BEZSPISU__

</doc>
<doc id="1894725" url="https://pl.wikipedia.org/wiki?curid=1894725" title="Diecezja Basse-Terre">
Diecezja Basse-Terre

Diecezja Basse-Terre (łac.: "Dioecesis Imae Telluris (-Petrirostrensis)", fr.: "Diocèse de Basse-Terre et Pointe-à-Pitre") – katolicka diecezja karaibska położona w środkowej części tego amerykańskiego terytorium. Obejmuje swoim zasięgiem: Gwadelupę, departament zamorski Francji i 2 zbiorowości terytorialne Saint-Barthélemy i Saint-Martin. Siedziba biskupa znajduje się w katedrze Wniebowzięcia NMP w Basse-Terre.
Historia.
Chrześcijaństwo na Gwadelupie związane jest z kolonizacją tej wyspy przez Francuzów, która rozpoczęła się w XV w. od XVII w. tutejsze parafie wchodziły w skład prefektury apostolskiej Iles de la Terre Ferme. 27 września 1850 r. papież Pius IX dokonał reorganizacji struktur Kościoła katolickiego we francuskich koloniach na terenie Ameryki Środkowej, w wyniku której utworzono samodzielną diecezję gwadelupska w Basse-Terre. Została ona przemianowana w 1951 r. na biskupstwo Basse-Terre.

</doc>
<doc id="1894726" url="https://pl.wikipedia.org/wiki?curid=1894726" title="Erepublik">
Erepublik



</doc>
<doc id="1894729" url="https://pl.wikipedia.org/wiki?curid=1894729" title="Wiesław Kurtiak">
Wiesław Kurtiak

Wiesław Kurtiak (ur. 7 kwietnia 1961 w Lipianach) – polski inżynier i samorządowiec, prezydent Słupska (1990–1991).
Życiorys.
Ukończył studia na Wydziale Budownictwa i Architektury Politechniki Szczecińskiej. W czasie studiów działał w Niezależnym Zrzeszeniu Studentów, a po ich ukończeniu podjął pracę w Słupskim Przedsiębiorstwie Budowlanym jako m.in. kierownik budowy. Przewodniczył radzie pracowniczej NSZZ „Solidarność” w tym przedsiębiorstwie. W czerwcu 1990 został wybrany na pierwszego niekomunistycznego prezydenta Słupska. We wrześniu 1991 rada miejska odwołała go z tego stanowiska. W późniejszych latach był członkiem lokalnego SLD.
W 2003 objął obowiązki dyrektora Zarządu Dróg Miejskich w Słupsku, funkcję tę pełnił do 2010.

</doc>
<doc id="1894736" url="https://pl.wikipedia.org/wiki?curid=1894736" title="Ciecierówka (Białoruś)">
Ciecierówka (Białoruś)

Ciecierówka (, "Cieciarouka", , "Tietieriowka") – wieś na Białorusi, w obwodzie grodzieńskim, w rejonie brzostowickim, w sielsowiecie Pograniczny.
Geografia.
Wieś położona jest 53 km na wschód od Białegostoku, 3,5 km od granicy polsko-białoruskiej, na północnym brzegu rzeki Ciecierówki, w oficjalnej strefie przygranicznej Białorusi. Zabudowa rozmieszczona jest wzdłuż jednej drogi ciągnącej się ze wschodu na zachód. W przeszłości we wsi istniała prawosławna cerkiew pw. Opieki Matki Boskiej, zbudowana w XIX wieku.
Historia.
Wieś magnacka położona była w końcu XVIII wieku w powiecie grodzieńskim województwa trockiego. W czasach zaborów nazwę "Ciecierówka" nosiły wieś i folwark. Znajdowały się one w granicach Imperium Rosyjskiego, w guberni grodzieńskiej, w powiecie grodzieńskim, w gminie Brzostowica Wielka. W 1902 roku folwark należał do dóbr Brzostowica Wielka. W czasie I wojny światowej miejscowość była okupowana przez Niemców. Na początku 1919 roku, po ich wycofaniu się, została zajęta przez Wojsko Polskie. 7 czerwca 1919 roku, wraz z całym powiatem grodzieńskim, weszła w skład okręgu wileńskiego Zarządu Cywilnego Ziem Wschodnich. Ok. 24 lipca 1920 roku, podczas ofensywy Tuchaczewskiego, została zajęta przez Armię Czerwoną, następnie odzyskana przez Polskę. 20 grudnia 1920 roku włączona wraz z powiatem do okręgu nowogródzkiego. Na mocy traktatu ryskiego formalnie weszła w skład II Rzeczyspolitej. Od 19 lutego 1921 roku w województwie białostockim, w powiecie grodzieńskim, w gminie Brzostowica Wielka. We wrześniu 1921 roku nazwę "Ciecierówka" nosiły: wieś, folwark i dwie leśniczówki. Według Powszechnego Spisu Ludności z 1921 roku wieś zamieszkiwało 170 osób, 5 było wyznania rzymskokatolickiego, 164 prawosławnego a 1 mojżeszowego. We wsi były 23 domy mieszkalne i 3 zamieszkane zabudowania innego typu, natomiast w folwarku – 4 domy mieszkalne. W 1930 roku we wsi były 63 budynki, poczta i telefon. Do 1939 roku folwark należał do rodziny Niemcewiczów, potomków polskiego poety Juliana Ursyna Niemcewicza.
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska radzieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi.
Demografia.
Według spisu powszechnego z 30 września 1921 roku wieś zamieszkana była przez 170 osób, w tym 164 Białorusinów, 5 Polaków i 1 Żyda. Prawosławie wyznawało 164 mieszkańców wsi, katolicyzm – 5, judaizm – 1. Folwark zamieszkany był przez 66 osób, wyłącznie Polaków, z których 37 było prawosławnymi, a 29 katolikami. Leśniczówki nie posiadały stałych mieszkańców.

</doc>
<doc id="1894738" url="https://pl.wikipedia.org/wiki?curid=1894738" title="Bice Vanzetta">
Bice Vanzetta

Bice Vanzetta (ur. 7 marca 1961 r. w Cavalese) – włoska biegaczka narciarska, dwukrotna medalistka olimpijska i dwukrotna medalistka mistrzostw świata.
Kariera.
Igrzyska olimpijskie w Calgary w 1988 były jej olimpijskim debiutem. Zajęła tam 17. miejsce w biegu na 10 km techniką klasyczną, co jest jej najlepszym indywidualnym wynikiem olimpijskim. Na igrzyskach olimpijskich w Albertville wywalczyła wraz z Manuelą Di Centą, Gabriellą Paruzzi i Stefanią Belmondo brązowy medal w sztafecie 4x5 km. W swoim najlepszym starcie na tych igrzyskach, w biegu pościgowym, zajęła 20. miejsce. Dwa lata później, na igrzyskach olimpijskich w Lillehammer włoska sztafeta, w tym samym składzie co w Albertville, ponownie zdobyła brązowy medal. Indywidualnie jej najlepszym wynikiem było 19. miejsce w biegu na 5 km techniką klasyczną.
W 1987 r. zadebiutowała na mistrzostwach świata, biorąc udział w mistrzostwach w Oberstdorfie. Zajęła tam 13. miejsce w biegach na 5 km techniką klasyczną oraz 20 km techniką dowolną. Podczas mistrzostw świata w Val di Fiemme zdobyła swój pierwszy medal zajmując wspólnie z Di Centą, Paruzzi i Belmondo srebrny medal w sztafecie. Indywidualnie była dwunasta w biegu na 5 km stylem klasycznym. Dwa lata później, na mistrzostwach świata w Falun Włoszki w tym samym składzie ponownie zostały wicemistrzyniami świata w sztafecie. Na tych samych mistrzostwach Vanzetta w swoim najlepszym starcie, w biegu na 5 km stylem klasycznym, zajęła 22. miejsce.
Najlepsze wyniki w Pucharze Świata osiągnęła w sezonie 1992/1993, kiedy to zajęła 24. miejsce w klasyfikacji generalnej.
Jej brat - Giorgio Vanzetta również był biegaczem narciarskim, medalistą olimpijskim i medalistą mistrzostw świata.
Sukcesy.
Puchar Świata.
Miejsca na podium.
Vanzetta nigdy nie stanęła na podium zawodów Pucharu Świata.

</doc>
<doc id="1894739" url="https://pl.wikipedia.org/wiki?curid=1894739" title="Ciecierówka">
Ciecierówka



</doc>
<doc id="1894740" url="https://pl.wikipedia.org/wiki?curid=1894740" title="Prom Night (film 2008)">
Prom Night (film 2008)



</doc>
<doc id="1894742" url="https://pl.wikipedia.org/wiki?curid=1894742" title="Family Man (singel)">
Family Man (singel)

Family Man – utwór napisany przez Mike’a Oldfielda, wydany jako singel w maju 1982. Opowiada o relacji prostytutki i jej potencjalnego klienta, którego nagabuje.
Tekst utworu, w przeciwieństwie do muzyki, został napisany przez wielu autorów. Śpiewa w nim szkocka wokalistka Maggie Reilly.
Spis utworów.
W tym samym roku powstał cover utworu, nagrany przez duet Hall &amp; Oates.

</doc>
<doc id="1894743" url="https://pl.wikipedia.org/wiki?curid=1894743" title="Biskupi Basse-Terre">
Biskupi Basse-Terre

Biskupi Basse-Terre – lista biskupów pełniących swoją posługę duszpasterską w diecezji Basse-Terre.

</doc>
<doc id="1894744" url="https://pl.wikipedia.org/wiki?curid=1894744" title="Mario Sosa">
Mario Sosa

Mario Sosa (ur. 1910, zm. ?) – kubański piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Mario Sosa występował w klubie Iberia Havana.
Kariera reprezentacyjna.
Mario Sosa występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji wystąpił we dwóch meczach,zremisowanym 3-3 spotkaniu I rundy z Rumunią oraz przegranym 0-8 meczu ćwierćfinałowym ze Szwecją.

</doc>
<doc id="1894747" url="https://pl.wikipedia.org/wiki?curid=1894747" title="Hervé Balland">
Hervé Balland

Hervé Balland (ur. 7 stycznia 1964 r. w Champagnole) – francuski biegacz narciarski, srebrny medalista mistrzostw świata.
Kariera.
Jego olimpijskim debiutem były igrzyska w Albertville. Zajął piąte miejsce w biegu na 50 km techniką dowolną oraz ósme miejsce w sztafecie 4x10 km. Na igrzyskach olimpijskich w Lillehammer w 1994 roku był dziesiąty w sztafecie oraz nie ukończył biegu na 30 km stylem dowolnym. Cztery lata później, podczas igrzysk olimpijskich w Nagano zajął 14. miejsce na dystansie 50 km techniką dowolną oraz 13. miejsce w sztafecie.
W 1991 roku wystartował na mistrzostwach świata w Val di Fiemme zajmując 15. miejsce w biegu na 50 km stylem dowolnym. Swój największy sukces osiągnął na mistrzostwach świata w Falun w 1993 roku, gdzie wywalczył srebrny medal w biegu na 50 km techniką dowolną, wyprzedził go jedynie Torgny Mogren ze Szwecji. Na tym samym dystansie zajął 10. miejsce podczas mistrzostw świata w Thunder Bay. Wystąpił także na mistrzostwach świata w Trondheim w 1997 roku, gdzie jego najlepszym wynikiem było 15. miejsce na dystansie 30 km stylem dowolnym. Na kolejnych mistrzostwach świata już nie startował.
Najlepsze wyniki w Pucharze Świata uzyskał w sezonie 1992/1993, kiedy to zajął 23. miejsce w klasyfikacji generalnej. Tylko raz stanął na podium zawodów Pucharu Świata zajmując drugie miejsce. W 1998 roku zakończył karierę.
Jego brat Guy Balland również reprezentował Francję w biegach narciarskich.

</doc>
<doc id="1894749" url="https://pl.wikipedia.org/wiki?curid=1894749" title="Bolesław Didyk">
Bolesław Didyk

Bolesław Didyk (ur. 23 marca 1933 we Właszozyńcach w powiecie krzemienieckim, zm. 22 marca 1991) – polski inżynier i urzędnik państwowy, wojewoda zamojski (1986–1990).
Życiorys.
Ukończył studia na Wydziale Melioracji Wodnych Wyższej Szkoły Rolniczej we Wrocławiu, po czym pracował m.in. w Rejonowym Kierownictwie Robót Wodno-Melioracyjnych w Zamościu. Zatrudniony przy budowie kanału Wieprz-Krzna jako starszy inżynier, następnie w charakterze starszego agromelioratora, oraz kierownika Powiatowego Inspektoratu Wodnych Melioracji w Prezydium Powiatowej Rady Narodowej w Krasnymstawie. W latach 1971–1982 pełnił obowiązki dyrektora Rejonowego Przedsiębiorstwa Melioracyjnego w Zamościu. Od sierpnia 1982 sprawował funkcję wicewojewody zamojskiego, następnie od czerwca 1986 wojewody – był wówczas jedyną osobą bezpartyjną na tym stanowisku.

</doc>
<doc id="1894750" url="https://pl.wikipedia.org/wiki?curid=1894750" title="Makroamylazemia">
Makroamylazemia

Makroamylazemia – zjawisko występowania w surowicy makroamylazy, czyli dużych kompleksów amylazy, powstających na skutek połączenia polimeryzacji cząsteczek tego enzymu lub łączenia amylazy z przeciwciałami w kompleksy immunologiczne. Na makroamylazemię wskazuje wysoka aktywność amylazy w surowicy i niska w moczu, przy prawidłowej wydolności nerek i prawidłowej aktywności lipazy, czym różni się ona od hyperamylazemii, wynikającej z nieprawidłowego funkcjonowania nerek, a nie z tworzenia kompleksów immunologicznych, które są zbyt duże do odfiltrowania. Diagnozowanie makroamylazemii wymaga oznaczenia masy cząsteczkowej amylazy zawartej w surowicy, zastosowania metod immunologicznych lub porównania stężenia amylazy w moczu i surowicy.

</doc>
<doc id="1894751" url="https://pl.wikipedia.org/wiki?curid=1894751" title="Ireneusz Mączka">
Ireneusz Mączka

Ireneusz Mączka (ur. 25 czerwca 1933 w Gadowie w gminie Tuliszków) – polski działacz partyjny i państwowy, wojewoda koniński (1986–1990).
Życiorys.
W 1952 podjął pracę w Gromadzkiej Radzie Narodowej, następnie pracował w Prezydium Powiatowej Rady Narodowej w Koninie jako instruktor rolny i główny agronom. W latach 1961–1974 pełnił obowiązki sekretarza rolnego Komitetu Powiatowego PZPR, następnie był I sekretarzem KP (do 1975). W 1977 ukończył studia na Wydziale Prawa i Administracji Uniwersytetu im. Adama Mickiewicza. W latach 1975–1986 sprawował funkcję wicewojewody, a od 1986 wojewody konińskiego.
Odznaczony Krzyżem Oficerskim Orderu Odrodzenia Polski.

</doc>
<doc id="1894754" url="https://pl.wikipedia.org/wiki?curid=1894754" title="José Tapia">
José Tapia

José Tapia – kubański trener piłkarski, selekcjoner reprezentacji Kuby. 
José Tapia trenował reprezentację Kuby w latach 1930-1938. W 1934 roku Kuba uczestniczyła w eliminacjach do mistrzostw świata. W pierwszej rundzie eliminacyjnej wyeliminowała Haiti wygrywając w Port-au-Prince 3-1, 6-0 oraz remisując 1-1. W II rundzie eliminacji Kuba odpadła z Meksykiem przegrywając w mieście Meksyk 2-3, 0-5, 1-4. 
W 1938 roku Kuba zakwalifikowała się do mistrzostw świata. Był to awans bez gry gdyż pozostałe reprezentacje (Kolumbia, Kostaryka, Gujana Holenderska, Salwador, Meksyk i USA) wycofały się z eliminacji. Na mundialu we Francji Kuba sprawiła największą sensację I rundy eliminując Rumunię po remisie 3-3 i zwycięstwie w dodatkowym meczu 2-1. W ćwierćfinale Kuba przegrała 0-8 ze Szwecją i jest to jej najwyższa porażka w historii.

</doc>
<doc id="1894755" url="https://pl.wikipedia.org/wiki?curid=1894755" title="Andriej Kiriłłow">
Andriej Kiriłłow

Andriej Aleksandrowicz Kiriłłow (ros. Андрей Александрович Кириллов, ur. 13 stycznia 1967 r.) – rosyjski biegacz narciarski reprezentujący także Związek Radziecki, brązowy medalista mistrzostw świata.
Kariera.
Jego olimpijskim debiutem były igrzyska w Albertville w 1992 roku. Zajął tam między innymi 17. miejsce w biegu pościgowym 10+15 km oraz piąte miejsce w sztafecie 4x10 km. Wziął także udział w igrzyskach olimpijskich w Lillehammer w 1994 roku, gdzie jego najlepszym indywidualnym wynikiem było 13. miejsce w biegu na 10 km techniką klasyczną. Sztafeta Rosyjska z Kiriłłowem w składzie zajęła piąte miejsce.
W 1993 roku wystartował na mistrzostwach świata w Falun. Osiągnął tam swój największy sukces w karierze wspólnie z Igorem Badamczinem, Aleksiejem Prokurorowem i Michaiłem Botwinowem zdobywając brązowy medal w sztafecie. Na tych samych mistrzostwach zajął także 13. miejsce w biegu na 10 km stylem klasycznym oraz 12. miejsce w biegu pościgowym. Na kolejnych mistrzostwach już nie startował.
Najlepsze wyniki w Pucharze Świata uzyskał w sezonie 1989/1990, kiedy to zajął 22. miejsce w klasyfikacji generalnej. Nigdy nie stanął na podium zawodów Pucharu Świata. W 1994 roku zakończył karierę.
Osiągnięcia.
Puchar Świata.
Miejsca na podium.
Kiriłłow nigdy nie stawał na podium zawodów Pucharu Świata.

</doc>
<doc id="1894756" url="https://pl.wikipedia.org/wiki?curid=1894756" title="Więzy krwi (serial telewizyjny 1996)">
Więzy krwi (serial telewizyjny 1996)

Więzy krwi (oryg. "Kindred: The Embraced") − amerykański serial telewizyjny z 1996 oparty na grze fabularnej .

</doc>
<doc id="1894759" url="https://pl.wikipedia.org/wiki?curid=1894759" title="Manuel Chorens">
Manuel Chorens

Manuel Chorens (ur. 22 stycznia 1916, zm. ?) – były kubański piłkarz, reprezentant kraju. Podczas kariery występował na pozycji obrońcy.
Kariera klubowa.
Podczas kariery piłkarskiej Manuel Chorens występował w klubie CD Centro Gallego.
Kariera reprezentacyjna.
Manuel Chorens występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji wystąpił we wszystkich trzech meczach, dwóch spotkaniach I rundy z Rumunią oraz przegranym 0-8 meczu ćwierćfinałowym ze Szwecją.

</doc>
<doc id="1894760" url="https://pl.wikipedia.org/wiki?curid=1894760" title="Archidiecezja Fort-de-France">
Archidiecezja Fort-de-France

Archidiecezja Fort-de-France (łac.: "Archidioecesis Arcis Gallicae et S. Petri o Martinicensis", fr.: "Archidiocèse de Fort-de-France et Saint-Pierre") – katolicka archidiecezja karaibska położona w południowej części tego amerykańskiego terytorium. Obejmuje swoim zasięgiem: Martynikę, departamentu zamorskiego Francji. Siedziba arcybiskupa znajduje się w katedrze św. Ludwika w Fort-de-France.
Historia.
Wraz z przejęciem Martyniki przez Francję rozpoczęła się na szeroką skalę chrystianizacja wyspy. W 1643 utworzono prefekturę apostolską Iles de la Terre Ferme. 27 września 1850 na mocy decyzji papieża Piusa IX została ona przekształcona w diecezję martynicką, a następnie 26 września 1967 w archidiecezję i metropolię, której podporządkowano diecezje w: Basse-Terre i Kajennie.

</doc>
<doc id="1894761" url="https://pl.wikipedia.org/wiki?curid=1894761" title="Jacinto Barquín">
Jacinto Barquín

Jacinto Barquín (ur. 3 września 1915, zm. ?) – były kubański piłkarz, reprezentant kraju. Podczas kariery występował na pozycji obrońcy.
Kariera klubowa.
Podczas kariery piłkarskiej Jacinto Barquín występował w klubie CD Puentes Grandes.
Kariera reprezentacyjna.
Jacinto Barquín występował w reprezentacji Kuby w latach trzydziestych i czterdziestych. W 1938 roku uczestniczył w mistrzostwach świata. Na mundialu we Francji wystąpił we wszystkich trzech meczach, dwóch spotkaniach I rundy z Rumunią oraz przegranym 0-8 meczu ćwierćfinałowym ze Szwecją. W 1949 roku uczestniczył w przegranych 0-2 i 0-3 meczach eliminacji do Mistrzostw Świata 1950 z Meksykiem.

</doc>
<doc id="1894762" url="https://pl.wikipedia.org/wiki?curid=1894762" title="Igor Badamszyn">
Igor Badamszyn

Igor Gajnachmietowicz Badamszyn (ros. Игорь Гайниахметович Бадамшин, ur. 12 czerwca 1966 w Lesnoj – zm. 24 stycznia 2014 w Hayward) – radziecki i rosyjski biegacz narciarski, brązowy medalista mistrzostw świata.
Kariera.
Igrzyska olimpijskie w Lillehammer w 1994 roku były pierwszymi i zarazem ostatnimi w jego karierze. Zajął tam 14. miejsce w biegu na 50 km techniką klasyczną oraz 26. miejsce na dystansie 30 km techniką dowolną.
W 1989 roku wystartował na mistrzostwach świata w Lahti zajmując piąte miejsce w biegu na 50 km stylem dowolnym. Dwa lata później, podczas mistrzostw świata w Val di Fiemme jego najlepszym wynikiem indywidualnym było ósme miejsce w biegu na 10 km stylem klasycznym, był też piąty w sztafecie. Swój największy sukces osiągnął na mistrzostwach w Falun w 1993 roku, gdzie wspólnie z Andriejem Kiriłłowem, Aleksiejem Prokurorowem i Michaiłem Botwinowem wywalczył brązowy medal w sztafecie. Na tych samych mistrzostwach zajął także piąte miejsce na dystansie 30 km techniką klasyczną. Wystąpił także na mistrzostwach świata w Thunder Bay zajmując 26. miejsce w biegu na 50 km techniką dowolną. Na kolejnych mistrzostwach świata już nie startował.
Najlepsze wyniki w Pucharze Świata uzyskał w sezonie 1989/1990, kiedy to zajął 15. miejsce w klasyfikacji generalnej. Tylko raz stanął na podium zawodów Pucharu Świata zajmując drugie miejsce. W 1997 roku zakończył karierę.
Jego żoną była rosyjska biegaczka narciarska, Nina Gawriluk.

</doc>
<doc id="1894763" url="https://pl.wikipedia.org/wiki?curid=1894763" title="Biskupi Fort-de-France">
Biskupi Fort-de-France

Biskupi Fort-de-France - lista biskupów pełniących swoją posługę duszpasterską w archidiecezji Fort-de-France.

</doc>
<doc id="1894764" url="https://pl.wikipedia.org/wiki?curid=1894764" title="CKY">
CKY

CKY może odnosić się do:

</doc>
<doc id="1894765" url="https://pl.wikipedia.org/wiki?curid=1894765" title="Benito Carvajales">
Benito Carvajales

Benito Carvajales (ur. 25 lipca 1913, zm. ?) – były kubański piłkarz, reprezentant kraju. Podczas kariery występował na pozycji bramkarza.
Kariera klubowa.
Podczas kariery piłkarskiej Benito Carvajales występował w klubie Juventud Asturiana.
Kariera reprezentacyjna.
Benito Carvajales występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji wystąpił w dwóch spotkaniach w zremisowanym 3-3 w I rundzie z Rumunią oraz przegranym 0-8 meczu ćwierćfinałowym ze Szwecją.

</doc>
<doc id="1894767" url="https://pl.wikipedia.org/wiki?curid=1894767" title="Merkava">
Merkava



</doc>
<doc id="1894770" url="https://pl.wikipedia.org/wiki?curid=1894770" title="Hathajogapradipika">
Hathajogapradipika

Hathajogapradipika (dewanagari हठयोगप्रदिपिका, trl. "Haţhayogapradīpikā") – traktat jogiczny z XV w. autorstwa Swatmaramy. Jedno z najistotniejszych dzieł indyjskiej hathajogi. Posiada cztery części, w tym około 389 dwuwierszy, ale tekst ten może liczyć i 10 rozdziałów i ponad 1500 aforyzmów, w zależności na który manuskrypt natrafi się w Indiach. Jedna z najbardziej kompetentnych wersji Hathapradipiki została opracowana przez znany instytut badań nad jogą, Kaivalyadhama w Lonavli koło Bombaju. Ten tekst został opracowany krytycznie w oparciu o ponad 101 różnych manuskryptów Hathapradipiki zebranych w różnych orientalnych bibliotekach w Indiach, liczy sobie pięć rozdziałów, w tym rozdział dotyczący terapii dla uczniów, którzy popełnili błędy wykonując pewne praktyki jogi. Zawiera opisy piętnastu asan, ośmiu pranajam, kilka mudr i technik medytacyjnych.
Pierwszy polski przekład z oryginału: Maria Marcinkowska-Rosół, Sven Sellmer, "Hathapradipika. Wstęp, tekst, przekład z objaśnieniami," Wydawnictwo Naukowe UAM, Poznań 2018.

</doc>
<doc id="1894771" url="https://pl.wikipedia.org/wiki?curid=1894771" title="Juan Alonzo">
Juan Alonzo

Juan Alberto Alonzo (ur. 1911, zm. ?) – były kubański piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Juan Alonzo występował w klubie Fortuna Hawana.
Kariera reprezentacyjna.
Juan Alonzo występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji wystąpił tylko w przegranym 0-8 meczu ćwierćfinałowym ze Szwecją.

</doc>
<doc id="1894772" url="https://pl.wikipedia.org/wiki?curid=1894772" title="Banca Monte dei Paschi di Siena">
Banca Monte dei Paschi di Siena

Banca Monte dei Paschi di Siena S.p.A. (MPS) (BIT: BMPS) – najdłużej nieprzerwanie funkcjonujący bank na świecie, od wielu lat jeden z największych we Włoszech, założony w 1472 r. przez zarząd miasta-państwa Siena jako "Monte di Pietà". 
Obecnie bank posiada ponad 1555 oddziałów we Włoszech, najwięcej w Toskanii (333), Lombardii (210) oraz w prowincji Veneto (204). Zatrudnia około 33 tys. pracowników i obsługuje około 4,5 mln klientów – głównie we Włoszech.
W innych państwach działa spółka zależna MPS Group – MPS Capital Services Banca per le Imprese (w skrócie: MPS Capital Services) z siedzibą we Florencji. W listopadzie 2007 bank przejął od Banco Santander za 9 mld euro Banca Antonveneta, stając się jednocześnie trzecim co do wielkości bankiem we Włoszech (zaraz po UniCredit i Intesa Sanpaolo).
W 2019 bank sprzedał swoją belgijską spółkę Banca Monte Paschi Belgio funduszowi inwestycyjnemu Warburg Pincus. Na bazie tej spółki powstał później Aion Bank.
Od lutego 2022 prezesem banku jest Luigi Lovaglio.
Bank znany jest na świecie jako główny sponsor włoskiego klubu koszykówki Mens Sana Basket Siena, który występuje w I lidze we Włoszech oraz jest częstym uczestnikiem Euroligi.

</doc>
<doc id="1894773" url="https://pl.wikipedia.org/wiki?curid=1894773" title="Eugène Scribe">
Eugène Scribe

Augustin Eugène Scribe (ur. 24 grudnia 1791 w Paryżu – zm. 20 lutego 1861 również w Paryżu) – francuski dramaturg i librecista, jeden z najbardziej wpływowych i płodnych w historii opery.
Jest autorem lub współautorem ok. 300 sztuk teatralnych i oper, współpracował z niemal wszystkimi kompozytorami operowymi jego czasów, jak Daniel Auber, Jacques Fromental Halévy, Giacomo Meyerbeer, Giuseppe Verdi, Charles Gounod czy Jacques Offenbach. Często ich sukces wynikał również ze współpracy ze Scribem. W 1834 został przyjęty do Académie française zajmując 13 fotel. Zmarł w Paryżu.
Eugène Scribe pochowany jest na cmentarzu Père-Lachaise.

</doc>
<doc id="1894774" url="https://pl.wikipedia.org/wiki?curid=1894774" title="Mlungisi Dlamini">
Mlungisi Dlamini

Mlungisi Mxolisi Innocent Dlamini (ur. 29 maja 1982, Bergville - zm. 29 stycznia 2010, k. Harrismith) – południowoafrykański bokser, mistrz świata w wadze lekkiej organizacji WBF (2007-2010) i IBO (2009-2010).
Profesjonalny bokserski debiut zanotował w 2000 roku. Będąc niepokonanym w 15 walkach z rzędu, otrzymał szansę walki o mistrzostwo świata WBF w wadze lekkiej. 9 marca 2007 roku w pojedynku o tytuł pokonał w Nelspruit przez techniczny nokaut Argentyńczyka Ivana Orlando Bustosa (ówczesny bilans 21-9-3). Następnie w latach 2008-2009 czterokrotnie obronił pas. 
W dniu 31 października 2009 roku w Kempton Park zdobył również wakujące mistrzostwo organizacji IBO, nokautując w 3. rundzie swojego rodaka Zolaniego Marali (20-3-0).
W kwietniu 2010 roku miał zmierzyć się z Paulusem Mosesem (25-0-0) o mistrzostwo świata prestiżowej organizacji WBA. Do walki tej jednak nie doszło ze względu na śmierć Dlaminiego, który 29 stycznia zginął w wypadku samochodowym w pobliżu miasta Harrismith. W chwili śmierci był uznawany za jednego z najbardziej utalentowanych południowoafrykańskich bokserów; był niepokonany w 22 zawodowych walkach.

</doc>
<doc id="1894777" url="https://pl.wikipedia.org/wiki?curid=1894777" title="Sąd Gospodarczy">
Sąd Gospodarczy



</doc>
<doc id="1894778" url="https://pl.wikipedia.org/wiki?curid=1894778" title="Roman Reiner">
Roman Reiner

Roman Reiner (ur. 1956 w Krakowie) – skrzypek-wirtuoz, założyciel "Reiner Trio", pedagog Akademii Muzycznej w Krakowie, profesor sztuk muzycznych.
Życiorys.
W 1979 ukończył Akademię Muzyczną w Krakowie w klasie profesor Eugenii Umińskiej, otrzymując dyplom tej uczelni z wyróżnieniem. Uczestniczył wielokrotnie w Ogólnopolskich Przesłuchaniach Młodych Skrzypków zajmując wysokie lokaty.
W 1974 został współlaureatem I nagrody i złotego medalu na Międzynarodowym Konkursie Orkiestr Młodzieżowych pod patronatem Herberta von Karajana w Berlinie Zachodnim.
Jest laureatem I Ogólnopolskiego Konkursu Skrzypcowego im. Zdzisława Jahnkego (Poznań 1976), VI Międzyuczelnianego Konkursu Muzyki Kameralnej (III nagroda) w Łodzi (1977), Włocławskiego Kwietnia Muzycznego (1978). Jest też dwukrotnym półfinalistą Międzynarodowego Konkursu Skrzypcowego im. Alberto Curci w Neapolu (1979, 1981)
W 1979 otrzymał specjalną nagrodę Ministerstwa Kultury i Sztuki. Jest dwukrotnym półfinalistą Międzynarodowego Konkursu Skrzypcowego im. A.Curci w Neapolu (1979 i 1981). Uczestniczył wielokrotnie w szeregu krajowych i zagranicznych (Czechy, Niemcy, Dania, Belgia) festiwali muzycznych. Dokonał nagrań dla TVP (m.in. jako solista zespołu "Capella Cracoviensis"), Polskiego Radia, Niemieckiego Radia , telewizji ZDF. W 1991 został zaproszony do udziału w Krakowskim Sympozjum KBWE nt. dziedzictwa kultury.
W 1995 firma nagraniowa "STEBO" wydała 2 kasety z jego nagraniami, zaś w 1996 Fundacja Judaica w Krakowie wydała płytę CD, która została wznowiona w 2004 przez wydawnictwo "Austeria". Na płycie tej znajduje się m.in. nagranie Suity Johna Williamsa na skrzypce i fortepian. Kompozycja ta powstała na bazie muzyki do filmu Stevena Spielberga "Lista Schindlera" (polskie prawykonanie tego utworu). W grudniu 2014 roku firma „Ars Sonora” wydała CD „Live! Recital”. Płyta zawiera Sonaty W.A. Mozarta, C. Francka i J. Brahmsa oraz „Nigun” E. Blocha. CD składa się z nagrań „na żywo” dokonanych przez Reinera wraz z pianistą Sławomirem Cierpikiem. W sierpniu 2017 „Ars Sonora” wydała kolejną płytę Reinera i Cierpika z sonatami Mozarta, Schumanna i Prokofiewa zatytułowany „Live! Recital vol.2”.
W 1995 założył trio wraz z pianistą Sławomirem Cierpikiem i wiolonczelistką Barbarą Łypik-Sobaniec. Z zespołem tym brał udział w wielu festiwalach krajowych i zagranicznych (m.in. Festiwal Flandryjski w Belgii czy "Muzyka w Starym Krakowie"). Podczas festiwalu "Schalom" w Lipsku w 1999 trio wystąpiło z koncertem w Domu Feliksa Mendelssohna, wykonując m.in. Trio Fortepianowe d–moll tego kompozytora. Ponownie zespół uczestniczył w tym samym festiwalu w 2001 oraz w 2003. W listopadzie 2000 Reiner Trio koncertowało w Brukseli na zaproszenie tamtejszego "Instytut Goethego" w specjalnym koncercie dla urzędników UE. W 2005 założył wraz ze swoją córką Agnieszką duet Reiner Duo.
Jako pedagog krakowskiej Akademii Muzycznej od 1979 Roman Reiner wychował w swojej klasie skrzypiec wielu dyplomantów, w tym koncertmistrzów krakowskich orkiestr (Filharmoinia oraz Opera) i pedagogów szkół muzycznych wszystkich stopni. Jest wykładowcą w tej uczelni jako tytularny profesor sztuk muzycznych (2000) na stanowisku profesora zwyczajnego.
W 2019 roku otrzymał Srebrny Krzyż Zasługi od Prezydenta RP za wybitny wkład w rozwój polskiej kultury muzycznej.

</doc>
<doc id="1894779" url="https://pl.wikipedia.org/wiki?curid=1894779" title="Eugene Scribe">
Eugene Scribe



</doc>
<doc id="1894782" url="https://pl.wikipedia.org/wiki?curid=1894782" title="Michał J. Zabłocki">
Michał J. Zabłocki

Michał J. Zabłocki (ur. 5 lipca 1950 we Wrocławiu) – polski producent filmowy, scenarzysta, były dyrektor Wytwórni Filmów Fabularnych we Wrocławiu.
Życiorys.
W 1989 ukończył studia podyplomowe "Marketing w kulturze i sztuce" w Wyższej Szkole Ekonomicznej we Wrocławiu.
Od 1989 do 1991 był dyrektorem Wytwórni Filmów Fabularnych we Wrocławiu. W 1991 został wybrany na prezesa Studia Filmowego "Montevideo", które zajmuje się działalnością wydawniczą. Był wykładowcą Wydziału Radia i Telewizji Uniwersytetu Śląskiego w Katowicach (1989-2005). W latach 2004-2006 był dyrektorem Agencji Producentów Filmowych. Przez ok. rok (2008-2009) był zastępcą dyrektora ds. programowych IF "Silesia-Film".
Oprócz tego, jest też autorem trzech pozycji książkowych.

</doc>
<doc id="1894783" url="https://pl.wikipedia.org/wiki?curid=1894783" title="Wolfgang Hoppe">
Wolfgang Hoppe

Wolfgang Hoppe (ur. 14 listopada 1957) – niemiecki bobsleista (pilot boba), wielokrotny medalista olimpijski.
Reprezentował barwy NRD, następnie Niemiec. Był jednym z najwybitniejszych bobsleistów w historii. Wcześniej uprawiał lekkoatletykę (złoto mistrzostw NRD juniorów w dziesięcioboju w 1976). Brał udział w czterech igrzyskach (IO 84, IO 88, IO 92, IO 94), na każdych zdobywał medale. Wywalczył czternaście medali mistrzostw świata, w tym sześć złotych. Triumfował w dwójkach (1985, 1986, 1989) i czwórkach (1991, 1995, 1997).

</doc>
<doc id="1894785" url="https://pl.wikipedia.org/wiki?curid=1894785" title="Atari STE">
Atari STE

Atari STE (Atari ST Enhanced) – linia 16-bitowych komputerów domowych firmy Atari, następczyni linii Atari ST. Zaprezentowana przez firmę Atari podczas targów Atari Messe w sierpniu 1989 roku. Komputer dostępny był w dwóch wersjach oznaczonych odpowiednio Atari 520 STE i Atari 1040 STE, różniących się jedynie wielkością pamięci. W sprzedaży znalazła się też seria egzemplarzy z etykietkami 2080STE i 4160STE, adekwatnie do ilości zamontowanej pamięci RAM.
Na usprawnieniach wersji Enhanced oparty został także Atari Mega STE.

</doc>
<doc id="1894786" url="https://pl.wikipedia.org/wiki?curid=1894786" title="Przewlekłe zapalenie migdałków">
Przewlekłe zapalenie migdałków

Przewlekłe zapalenie migdałków (łac. "tonsillitis chronica") – przewlekły stan zapalny w obrębie migdałków, a zwłaszcza ich krypt, z nadmiernym złuszczaniem się nabłonka krypt i zaleganiem w nich czopów nierzadko silnie cuchnących. Łuki podniebienne bywają przekrwione i zgrubiałe: przy ucisku szpatułką na łuk wydobywają się z głębi krypt czopy i płynna treść ropna. Węzły chłonne szyi bywają powiększone i okresowo bolesne. Chorzy skarżą się na częste bóle gardła, uczucie zawadzania, przykry zapach z ust (spowodowany wydzielaniem się cuchnących czopów). W przebiegu przewlekłego zapalenia migdałków bywają okresy zaostrzenia z objawami podobnymi do anginy (gorączka, przekrwienie migdałków, bolesność węzłów szyjnych).
Sposób leczenia radykalnego polega na wyłuszczeniu migdałków. Jeśli zabiegu nie można wykonać, stosowane bywa: mechaniczne usuwanie czopów, płukanie gardła łagodnymi środkami odkażającymi.
Przewlekłe stany zapalne migdałków stanowić mogą miejsce rozwoju bakterii chorobotwórczych. Produkty rozpadu bakterii (antygeny bakteryjne) mogą dostawać się drogą krwi do odległych narządów (nerek, stawów, serca), powodując w nich odczyn zapalny (tzw. wtórne zakażenie).
Migdałki wchodzą w skład pierścienia obronnego, którego rola polega na ochronie wejścia do górnych dróg oddechowych przed szkodliwymi czynnikami zewnętrznymi. Wskazaniem do usunięcia migdałków jest ich znaczny przerost, sytuacja w której blokują one częściowo przepływ powietrza przez drogi oddechowe i mogą być przyczyną bezdechu sennego oraz stałego, dodatkowego obciążenia dla płuc. Operacja może przynieść dobre efekty u dzieci bardzo często zapadających na anginy, czyli wtedy, gdy migdałki przestają pełnić funkcję ochronną, a za to same stają się źródłem zakażenia. Ostatnio jednak tonsillektomię wykonuje się znacznie rzadziej niż kiedyś.

</doc>
<doc id="1894788" url="https://pl.wikipedia.org/wiki?curid=1894788" title="Mulligans. Druga szansa">
Mulligans. Druga szansa

Mulligans. Druga szansa (tytuł oryg. "Mulligans", alternat. tytuł w USA "Mul.li.gans"; rzeczownik "mulligan" to pojęcie związane z tenisem, oznaczające drugą możliwość, przyznaną zawodnikowi, na przeprowadzenie konkretnej akcji) – kanadyjski dramat filmowy powstały w 2008 roku jako produkcja niezależna. Film wyreżyserował Chip Hale do scenariusza autorstwa Charliego Davida; David − ponadto − wystąpił w jednej z głównych ról.
Opis fabuły.
Tyler Davidson, student college'u, powraca w rodzinne strony, by spędzić wakacje w domku letniskowym wraz z rodzicami i siostrą. Towarzyszy mu najbliższy przyjaciel i współlokator, Chase Rousseau. Chase − sympatyczny chłopak pochodzący z rozbitej rodziny, pasjonat malarstwa − zaskarbia sobie sympatię państwa Davidson, a w szczególności Nate'a. Już wkrótce znajomość Chase'a z ojcem swojego przyjaciela przybierze nieoczekiwanych kształtów, a nietypowe uczucie, jakie się między nimi zrodzi, zapłonie namiętnością; Nate zaś zdeklaruje się przed rodziną jako homoseksualista.
Realizacja.
Film zrealizowano budżetem ośmiuset tysięcy dolarów kanadyjskich w Victorii w Kolumbii Brytyjskiej. Zdjęcia powstawały w ustronnych, nadjeziornych terenach, w kwaterach letniskowych.
"Mulligans" jest produkcją mocno niezależną, członkowie ekipy realizacyjnej (scenografowie, operatorka, montażyści etc.) byli więc w większości osobami stawiającymi pierwsze kroki w branży filmowej lub − po prostu − debiutowali w swoich rolach.
Wydanie filmu.
Oficjalna, światowa premiera filmu odbyła się w trakcie Inside/Out Toronto Gay and Lesbian Film Festival w Toronto dnia 18 maja 2008 roku. W sumie "Mulligans" zaprezentowano podczas blisko dwudziestu festiwali filmowych o tematyce LGBT w samych tylko krajach Ameryki Północnej. 17 października 2008 w Winnipeg film odnotował swoją kanadyjską premierę kinową, w listopadzie zaś dystrybucją filmu zajęły się kina włoskiej Florencji. Projektem zainteresowali się także organizatorzy europejskich i australijskich festiwali filmowych. 21 kwietnia 2009 roku film wydano na nośnikach DVD w Stanach Zjednoczonych i Kanadzie, a niespełna trzy miesiące później dystrybuowano go w tej postaci także we Francji. Kinowa premiera w Niemczech odbyła się 18 września 2009.
22 listopada 2010 film wydało na dyskach DVD w Polsce Tongariro Releasing.
Festiwale filmowe.
Film zaprezentowano podczas następujących festiwali filmowych:

</doc>
<doc id="1894789" url="https://pl.wikipedia.org/wiki?curid=1894789" title="Pune (dystrykt)">
Pune (dystrykt)

Pune (marathi पुणे जिल्हा, ang. "Pune district") – jest jednym z trzydziestu pięciu dystryktów indyjskiego stanu Maharasztra, o powierzchni 15 643 km². 
Położenie.
Położony jest w zachodniej części tego stanu. Na zachodzie graniczy z dystryktem Raigad, na północy zaś z Thane. Na wschodzie sąsiaduje z dystryktami Ahmednagar i Solapur, a południu z dystryktem Satara. Prawie cała południowa granica dystryktu przebiega na rzece Nira, która jest dopływem rzeki Bhima. Natomiast zachodnia granica przebiega na rzekach: Kukdi, Ghod i Bhima.
Stolicą dystryktu jest miasto Pune.
Rzeki.
Rzeki przepływające przez obszar dystryktu :

</doc>
<doc id="1894790" url="https://pl.wikipedia.org/wiki?curid=1894790" title="Dadra and Nagar Haveli">
Dadra and Nagar Haveli



</doc>
<doc id="1894795" url="https://pl.wikipedia.org/wiki?curid=1894795" title="Mumbai Suburban">
Mumbai Suburban

Mumbai Suburban (marathi: मुंबई उपनगर जिल्हा, ang.: "Mumbai Suburban district") – dystrykt obejmujący przedmieścia miasta Mumbaj, jeden z trzydziestu pięciu dystryktów stanu Maharasztra w Indiach, o powierzchni 534 km². Stolicą dystryktu jest miasto Bandra.
Położenie.
Położony jest na zachodnim wybrzeżu tego stanu i przylega do Morza Arabskiego. Na północy i wschodzie sąsiaduje z dystryktem Thane. Na południu graniczy z dystryktem Mumbai oraz dystryktem Raigad, od którego dzieli go Zatoka Thane.
Rzeki.
Rzeki przepływające przez obszar dystryktu :

</doc>
<doc id="1894797" url="https://pl.wikipedia.org/wiki?curid=1894797" title="PZL M-99 Orkan">
PZL M-99 Orkan

PZL M-99 Orkan – niezrealizowany projekt polskiego, jednomiejscowego samolotu szturmowego będącego daleko posuniętą modyfikacja wcześniejszej konstrukcji PZL I-22 Iryda.
Historia.
Projekt nowej maszyny szturmowej bazującej na Irydzie powstał w połowie lat 90. XX wieku. Był on konsekwencją wcześniejszych prac nad dostosowaniem Irydy do wypełniania misji bojowych, które zaowocowały projektami M-95 i M-97. Orkan miał być maszyną najlepiej spełniającą wymagania współczesnego pola walki. Przewidywano, że poza zadaniami szturmowymi będzie miał również możliwość prowadzenia walki obronnej z atakującymi go maszynami przeciwnika. M-99 miał być najtańszą alternatywą dla Polskich Sił Powietrznych w wyborze przyszłego samolotu pola walki. W tym okresie analizowane były również inne projekty tego typu maszyn, między innymi samolotu PZL-230 Skorpion, jednak w odróżnieniu od Skorpiona i jemu podobnych konstrukcji, Orkan miał bazować na dostępnym już i przetestowanym w locie samolocie Iryda. Dzięki unifikacji obydwu konstrukcji czas potrzebny na wybudowanie prototypu i dalszych jego badań miał być możliwie krótki, a koszty finansowe całego programu znacząco mniejsze niż pozostałych maszyn. Zakładano zabudowanie nowych, wzmocnionych w porównaniu z Irydą skrzydeł, związane to było ze zwiększeniem możliwości bojowych samolotu i zdolnością do przenoszenia większej ilości podwieszanego uzbrojenia. Zastosowanie nowych silników wymagało przekonstruowania środkowej części kadłuba samolotu. W celu uatrakcyjnienia maszyny dla potencjalnych zagranicznych użytkowników zakładano, że jednym z możliwych do zastosowania silników będzie produkowany na Słowacji silnik turbowentylatorowy DV-2. Taki wybór podyktowany był chęcią zainteresowania ofertą krajów Grupy Wyszehradzkiej. Silnik Rolls-Royce Turbomeca Adour miał być montowany w samolotach przeznaczonych na rynki spoza Grupy. Niestety kłopoty z finansowaniem i rozwojem Irydy przerwały dalsze pracę nad jej modyfikacjami, ofiarą tych posunięć padł również Orkan, który pozostał jedynie projektem.
Konstrukcja.
Orkan był jednomiejscowym, całkowicie metalowym, wolnonośnym górnopłatem o konstrukcji całkowicie metalowej. Usterzenie klasyczne, skrzydła na krawędzi natarcia skośne. Podwozie chowane z przednim podparciem. Zakładano, że Orkan będzie wyposażony w awionikę i systemy bojowe produkowane przez zagraniczne firmy, pod uwagę brana była francuska firma SAGEM.
Uzbrojenie.
Uzbrojenie strzeleckie miało tworzyć jedno dwulufowe działko GSz-23Ł kal. 23 mm. Uzbrojenie podwieszane składało się z sześciu węzłów podskrzydłowych (po trzy na skrzydło) i dwóch podkadłubowych, na obydwu końcach skrzydeł zakładano możliwość umieszczania rakiet powietrze-powietrze.

</doc>
<doc id="1894798" url="https://pl.wikipedia.org/wiki?curid=1894798" title="USS Barbel (SS-580)">
USS Barbel (SS-580)

USS Barbel (SS-580) – amerykański okręt podwodny o napędzie konwencjonalnym, jednostka wiodąca okrętów typu "Barbel" – ostatniego amerykańskiego typu okrętów podwodnych nie wyposażonych w napęd atomowy. Konstrukcję tego okrętu oparto na projekcie kadłuba USS "Albacore" (AGSS-569), co stanowiło próbę opracowania operacyjnej wersji tego okrętu podwodnego, z radykalnie zmienionym sposobem ukształtowania kadłuba.
Jako okręt bojowy, "Barbel" musiał być zdolny do sprawnego wykonywania manewrów na małej głębokości oraz operacji z niewielką szybkością. Stąd też, w odróżnieniu od oryginalnego USS "Albacore" został wyposażony w stery głębokości umieszczone na dziobie okrętu, które po jakimś czasie zostały jednak przeniesione na boczne powierzchnie kiosku. Okręt otrzymał sześć umieszczonych na dziobie wyrzutni torpedowych kalibru 21 cali (533 mm), z przestrzenią na 16 torped zapasu. Z uwagi na zwężająca się rufę okręt nie otrzymał rufowych wyrzutni torpedowych. W zakresie systemów akustycznych wyposażono go w sonary: BQR-2, BQS-4 oraz SQS-4 i system kontroli ognia. Też wzrosła liczba członków załogi w związku ze znacznie większymi rozmiarami "Barbel". Okręty typu "Barbel" posiadały wyporność nawodną 2150 ton (przy 1242 t "Albacore"), były wyposażone w 3 generatory diesla oraz dwa relatywnie niewielkie silniki elektryczne o mocy 3125 koni mechanicznych, co pozwalało im na osiągnięcie prędkości podwodnej 18,5 węzła. Średnica kadłuba, wynosząca w najszerszym miejscu 29 stóp (8,84 m), pozwoliła na umieszczenie w jego śródokręciu trzech pełnych pokładów, co znacznie zwiększyło przestrzeń możliwą do wykorzystania dla systemów kontroli oraz przez pomieszczenia mieszkalne załogi.
USS "Barbel" (SS-580) został wycofany ze służby w US Navy 4 grudnia 1989 roku, 30 stycznia 2001 roku został zatopiony jako okręt cel.

</doc>
<doc id="1894800" url="https://pl.wikipedia.org/wiki?curid=1894800" title="Kakuda">
Kakuda

 – miasto w Japonii, w prefekturze Miyagi na wyspie Honsiu ("Honshū"). 
Ma powierzchnię 147,53 km2 . W 2020 r. mieszkało w nim 27 996 osób, w 10 262 gospodarstwach domowych (w 2010 r. 31 336 osób, w 10 080 gospodarstwach domowych).
Położenie.
Miasto leży w południowej części prefektury nad rzeką Abukuma. Graniczy z miastem Shiroishi oraz kilkoma miasteczkami.
Historia.
Miasto otrzymało rangę jednostki administracyjnej "-shi" (市) w 1958 roku.

</doc>
<doc id="1894804" url="https://pl.wikipedia.org/wiki?curid=1894804" title="Jewgienij Agranowicz">
Jewgienij Agranowicz

Jewgienij Daniłowicz Agranowicz (ros. "Евгений Данилович Агранович"; ur. 13 października 1918 w Orle, zm. 29 stycznia 2010 w Moskwie) – radziecki i rosyjski dramaturg, scenarzysta, poeta, prozaik oraz pieśniarz.
Życiorys.
Urodził się 13 października 1918, jednak później przy złożeniu dokumentów data została zapisana jako 14 listopada 1919. Ten wariant występował w różnych źródłach przez wiele dziesięcioleci jako oficjalna data. Pisać zaczął w 1938. Po wybuchu II wojny światowej wstąpił do armii, gdzie kontynuował pisanie wierszy i pieśni. Wiele jego pieśni jako anonimowe weszły do obiegu i zostały uznane za teksty ludowe. Po wojnie w 1948, ukończył Instytut Literatury im. Maksyma Gorkiego. Był autorem muzyki, tekstów piosenek i scenariuszy do różnych radzieckich produkcji filmowych.
Odznaczony m.in. Orderem Czerwonej Gwiazdy i dwukrotnie Orderem Wojny Ojczyźnianej II klasy oraz wieloma medalami.
Pochowany na Cmentarzu Wostriakowskim.

</doc>
<doc id="1894805" url="https://pl.wikipedia.org/wiki?curid=1894805" title="Shiroishi">
Shiroishi

 – miasto w Japonii, w prefekturze Miyagi, na wyspie Honsiu. Ma powierzchnię 286,48 km2 . W 2020 r. mieszkały w nim 32 734 osoby, w 12 457 gospodarstwach domowych (w 2010 r. 37 425 osób, w 12 532 gospodarstwach domowych).
Położenie.
Miasto leży około 300 km na północ od Tokio, w południowej części prefektury, nad rzeką Shiroishi. Graniczy z miastami:
oraz kilkoma miasteczkami.

</doc>
<doc id="1894807" url="https://pl.wikipedia.org/wiki?curid=1894807" title="Maria Adélaïde Deraismes">
Maria Adélaïde Deraismes



</doc>
<doc id="1894813" url="https://pl.wikipedia.org/wiki?curid=1894813" title="Diminucja">
Diminucja



</doc>
<doc id="1894814" url="https://pl.wikipedia.org/wiki?curid=1894814" title="Evgeny Mishin">
Evgeny Mishin



</doc>
<doc id="1894817" url="https://pl.wikipedia.org/wiki?curid=1894817" title="Adolf Jessen">
Adolf Jessen

Adolf Georg Karl Jessen (ur. 11 stycznia 1911, zm. w 1969) – duński pilot wojskowy, ochotnik w armii fińskiej podczas wojny zimowej 1939-1940
W 1937 r. wstąpił do armii duńskiej, po czym przeszedł przeszkolenie lotnicze jako pilot. Na pocz. lutego 1940 r. przyjechał do Finlandii, walczącej od 30 listopada 1939 r. z ZSRR, wstępując ochotniczo do fińskiego lotnictwa wojskowego. Dostał stopień porucznika. Po powrocie do Danii aresztowano go pod zarzutem szpiegostwa przeciwko Niemcom i skazano na karę 14 lat więzienia. We wrześniu 1944 r. udało mu się zbiec do Szwecji, gdzie w styczniu 1945 r. wstąpił do lotnictwa Duńskiej Brygady. 12 maja powrócił w jej szeregach do wyzwolonego kraju. Ponownie służył w duńskim lotnictwie z przydziałem do 4 Eskadry 8403 Skrzydła Lotniczego. Pełnił funkcję oficera łącznikowego w bazie lotniczej w Funen.
Linki zewnętrzne.
Biografia por. Adolfa Jessena (jęz. angielski)

</doc>
<doc id="1894819" url="https://pl.wikipedia.org/wiki?curid=1894819" title="Zdobycie Porto Bello">
Zdobycie Porto Bello

Zdobycie Porto Bello (inaczej "Portobelo" lub "Puerto Bello") – starcie zbrojne, które miało miejsce w roku 1739, podczas którego brytyjska flota zajęła i złupiła miasto Portobelo w Panamie, pokonując jego hiszpańskich obrońców. Bitwa była częścią wojny o sukcesję austriacką, stoczoną we wczesnym jej stadium (zwaną czasami wojną o ucho Jenkinsa).
Podłoże.
Miejscowość Portobelo była główną bazą floty Nowej Hiszpanii. Po zakończonej niepowodzeniem próbie blokady Porto Bello, w której brał udział, wiceadmirał Edward Vernon często powtarzał, że jest w stanie je zdobyć "z zaledwie sześcioma okrętami". Gdy został dowódcą flotylli stacjonującej na Jamajce, Vernon zorganizował wyprawę z użyciem właśnie sześciu okrętów, mimo zarzutów, że to o wiele za mało. Vernon był zwolennikiem taktyki przedkładającej użycie małych i szybkich dywizjonów, w miejsce wielkich i powolnych ekspedycji, które zawsze były narażone na straty z powodu szerzących się na okrętach chorób.
Walka.
Eskadra Vernona pojawiła się pod Porto Bello 20 listopada 1739 roku i o świcie następnego dnia zaczęła ostrzał. Po 24-godzinnym oblężeniu hiszpański garnizon skapitulował. Brytyjczycy okupowali miasto przez trzy tygodnie, burząc przed wycofaniem fortyfikacje portowe i ważniejsze budynki, unieszkodliwiając tym samym miasto jako główną bazę floty hiszpańskiej.
Skutki.
Zdobycie Porto Bello było postrzegane w Wielkiej Brytanii jako wielkie zwycięstwo, a nazwy "Portobello" używano wielokrotnie dla upamiętnienia tego sukcesu, na przykład nazywając tak ulicę Portobello Road w Londynie, czy miejscowość w kolonii amerykańskiej Wirginia. Zwycięstwo zostało szczególnie dobrze odebrane w Ameryce, u wybrzeży której Hiszpanie często polowali na angielskie statki.
Admirał Vernon został uznany za bohatera, a jego nazwisko przylgnęło do kilku miejsc, wśród których najbardziej znanym jest Mount Vernon, posiadłość George'a Washingtona. Nic dziwnego, że został awansowany do stopnia admirała.
Wprawdzie Brytyjczycy sprawowali kontrolę nad miastem zaledwie przez kilka tygodni, skutki dla Portobelo okazały się opłakane; zostało opuszczone i podźwignęło się dopiero po zbudowaniu kanału panamskiego ponad sto lat później.

</doc>
<doc id="1894823" url="https://pl.wikipedia.org/wiki?curid=1894823" title="Europejskie Centrum Muzyki Krzysztofa Pendereckiego">
Europejskie Centrum Muzyki Krzysztofa Pendereckiego

Europejskie Centrum Muzyki Krzysztofa Pendereckiego – narodowa instytucja kultury w Lusławicach w województwie małopolskim, której misją jest rozwijanie talentów muzycznych najzdolniejszych młodych instrumentalistów, wokalistów oraz dyrygentów z całego świata poprzez tzw. Kursy Mistrzowskie.
Europejskie Centrum Muzyki utworzone zostało 1 października 2005 przez Ministerstwo Kultury i Dziedzictwa Narodowego oraz Stowarzyszenie Akademia im. Krzysztofa Pendereckiego - Międzynarodowe Centrum Muzyki, Baletu i Sportu. 31 sierpnia 2009 zawarto porozumienie o współprowadzeniu i współfinansowaniu budowy przez Ministerstwo Kultury i Dziedzictwa Narodowego, Stowarzyszenie oraz Województwo Małopolskie. Projekt współfinansowany był ze środków unijnych.
Centrum tworzy sala koncertowa na 650 osób, biblioteka, pomieszczenia dydaktyczne (jak sale ćwiczeń), pracownie instrumentalne, sala kameralna oraz sala konferencyjna. Budowa realizowana była w latach 2010–2012 przez przedsiębiorstwo Skanska SA. Otwarcie Europejskiego Centrum Muzyki nastąpiło 21 maja 2013.

</doc>
<doc id="1894827" url="https://pl.wikipedia.org/wiki?curid=1894827" title="Melbourne Track Classic 2009">
Melbourne Track Classic 2009

Melbourne Track Classic 2009 – zawody lekkoatletyczne rozegrane 5 marca 2009 w australijskim mieście Melbourne. Polscy lekkoatleci nie uczestniczyli w tych zawodach. Mityng ten zaliczany był do punktacji World Athletics Tour.

</doc>
<doc id="1894828" url="https://pl.wikipedia.org/wiki?curid=1894828" title="The Hurricane">
The Hurricane



</doc>
<doc id="1894833" url="https://pl.wikipedia.org/wiki?curid=1894833" title="Muhammad Barakat">
Muhammad Barakat

Muhammad Barakat Ahmad Bastami (ur. 20 listopada 1976 w Kairze) - egipski piłkarz grający na pozycji ofensywnego pomocnika.
Kariera klubowa.
Karierę piłkarską Barakat rozpoczął w klubie Al-Sekka Al-Hadid. Grał w nim do 1997 roku i wtedy też odszedł do kairskiego Ismaily SC. W 2000 roku osiągnął z Ismaily swój pierwszy sukces, gdy zdobył Puchar Egiptu. Natomiast w 2001 roku wywalczył swoje pierwsze w karierze mistrzostwo kraju. W sezonie 2002/2003 grał w saudyjskim Al-Ahli Dżudda, a w 2003/2004 w katarskim Al-Arabi z Doha.
W 2004 roku Barakat wrócił do Egiptu i został piłkarzem Al-Ahly Kair. W 2005 roku po raz pierwszy z Al-Ahly został mistrzem Egiptu, a tytuł mistrzowski wywalczył także w latach 2006, 2007, 2008 i 2009. W latach 2005 i 2006 wygrał z Al-Ahly Ligę Mistrzów (w finale Al-Ahly pokonał kolejno Étoile Sportive du Sahel i Club Sportif Sfaxien), a w 2008 zwyciężył w niej po raz trzeci (2:0, 2:2 w finale z Cotonsport Garoua). W 2006 i 2007 roku zdobył kolejne krajowe puchary, a także Superpuchary Afryki.
Kariera reprezentacyjna.
W reprezentacji Egiptu Barakat zadebiutował 6 czerwca 2000 roku w przegranym 0:1 spotkaniu LG Cup z Koreą Południową. W 2002 roku rozegrał 4 spotkania w Pucharze Narodów Afryki: z Senegalem (0:1), z Tunezją (2:1), z Zambią (2:1) oraz w ćwierćfinale z Kamerunem (0:1). W 2004 roku podczas Pucharu Narodów Afryki rozegrał wystąpił we 2 spotkaniach: z Zimbabwe (2:1 i gol) oraz z Algierią (1:2). Z kolei w 2006 roku był w kadrze Egiptu na Puchar Narodów Afryki 2006. Wywalczył z nim mistrzostwo Afryki, a jego dorobek na tym turnieju to 6 meczów: grupowe z Libią (3:0), z Marokiem (0:0) i z Wybrzeżem Kości Słoniowej (3:1), ćwierćfinałowe z Demokratyczną Republiką Konga (4:1), półfinałowe z Senegalem (2:1) i finałowe z Wybrzeżem Kości Słoniowej (0:0 k. 4:2).

</doc>
<doc id="1894836" url="https://pl.wikipedia.org/wiki?curid=1894836" title="Deutsche Tourenwagen Masters 2002">
Deutsche Tourenwagen Masters 2002

Deutsche Tourenwagen Masters 2002 – trzeci sezon niemieckiej serii DTM po jej wznowieniu w 2000 roku. W klasyfikacji generalnej zwyciężył Francuz - Laurent Aïello, który w klasyfikacji generalnej zdobył 70 pkt.
Klasyfikacja końcowa kierowców.
Zespoły.
"(punkty zdobywane podczas poszczególnych wyścigów)"

</doc>
<doc id="1894837" url="https://pl.wikipedia.org/wiki?curid=1894837" title="Königstiger">
Königstiger



</doc>
<doc id="1894842" url="https://pl.wikipedia.org/wiki?curid=1894842" title="Modrak morski">
Modrak morski

Modrak morski, katran morski, kapusta morska ("Crambe maritima" L.) – gatunek rośliny z rodziny kapustowatych ("Brassicaceae"). Jest halofitem rosnącym dziko na plażach i wydmach wzdłuż atlantyckich wybrzeży Europy, nad Bałtykiem i Morzem Czarnym. W Polsce nie został dotąd stwierdzony. Jest uprawiany w niektórych krajach jako roślina ozdobna oraz jako warzywo, szczególnie popularne na Wyspach Brytyjskich od XVII do końca XIX wieku. Ze względu na odporność na zasolenie oraz walory odżywcze gatunek uważany jest za jedno z perspektywicznie istotnych warzyw. Ze względu na rzadkość występowania i liczne zagrożenia zarówno gatunek, jak i jego siedliska w wielu krajach podlegają ochronie prawnej.
Rozmieszczenie geograficzne.
Zasięg gatunku jest porozrywany. Modrak morski występuje na wybrzeżach Wysp Brytyjskich (zwłaszcza południowej Anglii) i północnej Francji, ma pojedyncze stanowiska w południowej Norwegii, dalej na wschód zwarty zasięg obejmuje wybrzeża cieśnin duńskich, liczne stanowiska znajdują się na bałtyckich wyspach należących do Danii, Szwecji i Estonii oraz na Wyspach Alandzkich. Rzadko znajdowany jest na wybrzeżu kontynentalnym Szwecji, Estonii i Łotwy. Roślina spotykana jest także na bałtyckich wybrzeżach Niemiec od Szlezwika-Holsztynu do Rugii. Odmiana "pontica" rośnie na północnym oraz zachodnim wybrzeżu Morza Czarnego, szczególnie często na plażach Krymu i Morza Azowskiego. Poza tym gatunek jako zdziczały z upraw znajdowany jest w różnych miejscach, w tym we Włoszech, na Węgrzech i w Austrii. Podany też został jako zdziczały z pacyficznego wybrzeża USA z Hrabstwa Lincoln w Oregonie.
Ze względu na występowanie na brzegach Bałtyku niedaleko na zachód i północ od polskiego wybrzeża uważany od lat za gatunek „do odszukania na Pomorzu”, jednak przez cały czas pozostaje nieodnaleziony.
Systematyka i zmienność.
Gatunek reprezentuje sekcję "Sarcocrambe" DC (= sect. "Crambe") w obrębie rodzaju modrak ("Crambe") obejmującą 19 gatunków bylin o zasięgu euroazjatyckim. Rośliny z tego gatunku cechują się znaczną zmiennością pod względem wielkości, kształtu i koloru liści, kwiatów i rozmiarów owoców.
Zagrożenia i ochrona.
W obrębie zasięgu naturalnego gatunek wyraźnie zmniejsza swoje zasoby i traci stanowiska w związku z przekształcaniem siedlisk – użytkowaniem rekreacyjnym i zabudowywaniem wybrzeży morskich. Za względu na zajmowane siedliska zasoby lokalnych populacji bywają niszczone także w wyniku działania naturalnych procesów, zwłaszcza silnych sztormów zimowych. Na Wyspach Brytyjskich gatunek został prawdopodobnie zdziesiątkowany w czasach wiktoriańskich, kiedy to pozyskiwano rośliny ze stanu dzikiego do upraw w ogrodach. Ze względu na oryginalny pokrój i możliwość przesadzania do upraw w celach ozdobnych i spożywczych gatunek wciąż jest zagrożony eksploatacją roślin ze stanowisk naturalnych. Ze względu na skalę zagrożeń modrak morski wymieniany jest w wielu krajach w czerwonych księgach lub listach roślin zagrożonych, m.in. na Ukrainie, w Estonii.
Siedliska modraka podlegają w Unii Europejskiej ochronie prawnej jako siedliska przyrodnicze zachowywane w sieci obszarów Natura 2000 (nadmorskie wydmy białe 2120, inicjalne stadia nadmorskich wydm białych 2110, kidzina na brzegu morskim 1210, zbiorowiska bylin na kamienistych brzegach mórz 1220). Gatunek podlega także ochronie prawnej m.in. w Niemczech i Irlandii Północnej.
Zastosowanie.
Roślina wykorzystywana jest jako warzywo oraz rzadko uprawiana bywa jako roślina ozdobna na rabatach ze względu na swoje duże, niebieskozielone liście o falistych krawędziach tworzące gęste kępy oraz liczne, drobne, białe kwiaty o słodkim zapachu. Modrak polecany jest zwłaszcza jako roślina obwódkowa. Gatunek ten jest także rośliną miododajną.
Szkodniki i choroby.
Modrak łatwo zaraża się kiłą kapuścianą, zwłaszcza jeśli jest posadzony na stanowisku zarażonym. Pchełki ziemne (Alticinae) wygryzają dziury w liściach. Na liściach modraka żerują larwy chrząszcza "Ceutorhynchus cakilis" z rodziny ryjkowcowatych. Roślina bywa też porażana przez grzyba "Peronospora parasitica" z rodziny wroślikowatych ("Peronosporaceae"), "Erysiphe cruciferarum" z rodziny mączniakowatych ("Erysiphaceae") i niszczącego korzeń "Helicobasidium purpureum" (rząd "Helicobasidiales"). Liście są uszkadzane także przez bakterie "Xanthomonas campestris".

</doc>
<doc id="1894843" url="https://pl.wikipedia.org/wiki?curid=1894843" title="Crambe maritima">
Crambe maritima



</doc>
<doc id="1894844" url="https://pl.wikipedia.org/wiki?curid=1894844" title="Kapusta morska">
Kapusta morska

Potoczna nazwa kilku jadalnych roślin lub glonów morskich:

</doc>
<doc id="1894845" url="https://pl.wikipedia.org/wiki?curid=1894845" title="Crambe pontica">
Crambe pontica



</doc>
<doc id="1894847" url="https://pl.wikipedia.org/wiki?curid=1894847" title="Debilizm">
Debilizm



</doc>
<doc id="1894852" url="https://pl.wikipedia.org/wiki?curid=1894852" title="Piec szklarski">
Piec szklarski

Piec szklarski – piec do wytopu szkła wykorzystywany w hutach szkła, w którym pod wpływem ogrzewania do temperatury topnienia, w obecności topników (i ewentualnie pigmentów przy produkcji szkła barwionego) następuje stopienie surowców i uzyskanie płynnej masy szklanej. 
We współczesnym przemyśle szklarskim wykorzystywane są dwa podstawowe rodzaje pieców szklarskich:
Do opalania pieców płomiennych stosowane są:

</doc>
<doc id="1894853" url="https://pl.wikipedia.org/wiki?curid=1894853" title="Imbecylizm">
Imbecylizm



</doc>
<doc id="1894857" url="https://pl.wikipedia.org/wiki?curid=1894857" title="DW351">
DW351



</doc>
<doc id="1894858" url="https://pl.wikipedia.org/wiki?curid=1894858" title="DW353">
DW353



</doc>
<doc id="1894860" url="https://pl.wikipedia.org/wiki?curid=1894860" title="Luther Emmett Holt">
Luther Emmett Holt

Luther Emmett Holt (ur. 4 marca 1855, zm. 14 stycznia 1924 w Pekinie) – amerykański lekarz pediatra, autor książki "The Care and Feeding of Children" (1894).
W 1875 ukończył University of Rochester. Studiował medycynę na University at Buffalo i w Columbia University College of Physicians and Surgeons, uzyskując tytuł M.D. w 1880. W 1888 został ordynatorem New York's Babies Hospital. Dzięki jego staraniom szpital szybko stał się wiodącym ośrodkiem pediatrii w Stanach Zjednoczonych. 
Holt wprowadził system oceny jakości mleka sprzedawanego w Nowym Jorku. Dzięki funduszom uzyskanym z Rockefeller Institute dowiódł, że znaczna śmiertelność niemowląt spowodowana jest zanieczyszczeniem mleka przez bakterie. Doprowadził do utworzenia specjalnych komisji mlecznych i rad doradczych przy nowojorskim Departamencie Zdrowia. 
Był członkiem założycielem American Pediatric Society i dwukrotnie był wybierany na przewodniczącego tej organizacji. W 1891 wszedł do zarządu Rockefeller Institute. Pełnił funkcję przewodniczącego Child Health Organization.
Jego książka "The Care and Feeding of Children" spotkała się z dobrym przyjęciem i była bardzo popularna w swoim czasie. Jego "Diseases of Infancy and Childhood" z 1896 były wznawiane dwudziestokrotnie. Od 1901 do 1922 wykładał na Columbia University College of Physicians and Surgeons. W 1923 z ramienia Rockefeller Institute wyjechał do Chin, dać odczyt w szkole medycznej w Pekinie. Na kilka dni przed powrotem do Stanów zmarł na zawał serca.

</doc>
<doc id="1894862" url="https://pl.wikipedia.org/wiki?curid=1894862" title="Idiotyzm">
Idiotyzm



</doc>
<doc id="1894864" url="https://pl.wikipedia.org/wiki?curid=1894864" title="Diecezja Saint George's">
Diecezja Saint George's



</doc>
<doc id="1894865" url="https://pl.wikipedia.org/wiki?curid=1894865" title="Archidiecezja Castries">
Archidiecezja Castries

Archidiecezja Castries (łac.: "Archidioecesis Castriensis", ang.: "Archidiocese of Castries") – katolicka archidiecezja karaibska położona w południowej części tego amerykańskiego terytorium. Obejmuje swoim zasięgiem: Saint Lucia. Siedziba arcybiskupa znajduje się w katedrze Niepokalanego Poczęcia w Castries.

</doc>
<doc id="1894867" url="https://pl.wikipedia.org/wiki?curid=1894867" title="Diecezja Saint John's-Basseterre">
Diecezja Saint John's-Basseterre



</doc>
<doc id="1894868" url="https://pl.wikipedia.org/wiki?curid=1894868" title="Zakład zastawniczy">
Zakład zastawniczy



</doc>
<doc id="1894869" url="https://pl.wikipedia.org/wiki?curid=1894869" title="Biskupi Castries">
Biskupi Castries

Biskupi Castries – lista biskupów pełniących swoją posługę w diecezji, a następnie archidiecezji Castries, na Saint Lucia.

</doc>
<doc id="1894870" url="https://pl.wikipedia.org/wiki?curid=1894870" title="Eparchia kałuska i borowska">
Eparchia kałuska i borowska

Eparchia kałuska i borowska (Калужская и Боровская епархия) – jedna z eparchii Rosyjskiego Kościoła Prawosławnego. Powstała 26 października 1799 na mocy rezolucji cara Pawła I. Posiada dwie cerkwie katedralne: sobór Trójcy Świętej w Kałudze i sobór Zwiastowania w Borowsku. Jej zwierzchnikiem od 1990 jest metropolita Klemens (Kapalin).
Historia.
W momencie powstania eparchia obejmowała obszar guberni kałuskiej, na terenie której znajdowały się 692 parafie i 8 monasterów. Do 1917 liczba ta wzrosła do 13 samodzielnych klasztorów i dwóch filialnych, 609 cerkwi parafialnych i dalszych 94 obiektów pomocniczych. Po 1918 niemal wszystkie instytucje eparchialne zostały zlikwidowane, większość cerkwi została zamknięta. W 1937 arcybiskup kałuski i borowski Augustyn (Bielajew) został rozstrzelany pod zarzutem prowadzenia działalności kontrrewolucyjnej. Do 1942 eparchia nie posiadała zwierzchnika.
W 1945 na terenie eparchii działało 25 cerkwi, zaś 530 innych było nadal przeznaczonych na cele niesakralne lub zamkniętych. Liczba ta nie zmieniła się zasadniczo przez cały okres istnienia ZSRR, co czyniło eparchię kałuską i borowską jedną z najmniejszych w Cerkwi Rosyjskiej. Proces odnowy życia religijnego rozpoczął się dopiero po 1990.
Na terenie eparchii przechowywana jest szczególnie czczona Kałuska Ikona Matki Bożej.
Podział administracyjny.
Eparchia kałuska i borowska dzieli się na 15 dekanatów: borowski, żukowski, miasta Obninsk, małojarosławski, miasta Kaługa, taruski i fierzikowski, dzierżyński, miedyński, iznoskowski i juchnowski, kozielski i ulianowski, mieszczowski i mosalski, duminiczyński i chwastowicki, ludynoski i kirowski, kujbyszewski, spas-diemieński i bariatyński. Na terenie całej eparchii działa 168 parafii.
Monastery.
Na terenie eparchii działa siedem samodzielnych klasztorów, w tym męskie:
oraz żeńskie:
Ponadto na terytorium eparchii znajdują się dwa monastery stauropigialne: Pustelnia Optyńska oraz monaster Kazańskiej Ikony Matki Bożej i św. Ambrożego z Optiny w Szamordinie.

</doc>
<doc id="1894872" url="https://pl.wikipedia.org/wiki?curid=1894872" title="Model swoi-obcy">
Model swoi-obcy

Model swoi-obcy (ang. "insider-outsider theory") to model nowej teorii bezrobocia przymusowego, który wyjaśnia dlaczego pracownicy zatrudnieni w przedsiębiorstwie mogą zażądać wyższych płac niż domagać mogliby się ci, którzy pozostają bez pracy. Określenie „swoi” dotyczy zatrudnionych pracowników, „obcy” − bezrobotnych.
Z punktu widzenia ekonomii, przedsiębiorstwo powinno dążyć do minimalizacji kosztów, pozornie zatrudnienie nowej, tańszej siły roboczej byłoby racjonalne. Jednak model zwraca uwagę na dwa dodatkowe czynniki:
Przedsiębiorcy akceptują więc wyższą, narzuconą stopę płac „swoich” i przesuwają się wzdłuż krzywej popytu na pracę prowadząc do wysokiego poziomu bezrobocia.
Efekty działania modelu to między innymi:

</doc>
<doc id="1894873" url="https://pl.wikipedia.org/wiki?curid=1894873" title="Eparchia kałużska i borowska">
Eparchia kałużska i borowska



</doc>
<doc id="1894875" url="https://pl.wikipedia.org/wiki?curid=1894875" title="Polski Narodowy Kościół Prawosławny">
Polski Narodowy Kościół Prawosławny

Polski Narodowy Kościół Prawosławny – Polsko-Katolicki Kościół Narodowy wspólnota prawosławna posługująca się obrządkiem łacińskim, która istniała w Polsce jako autonomiczny Kościół pod jurysdykcją Polskiego Autokefalicznego Kościoła Prawosławnego w latach 1926–1949.
Historia.
Polski Narodowy Kościół Prawosławny powstał w 1926 w wyniku przyjęcia przez Polski Autokefaliczny Kościół Prawosławny do unii kościelnej grupy księży i wiernych z diecezji misyjnej Polskiego Narodowego Kościoła Katolickiego. Administratorem i organizatorem tej denominacji był ksiądz Andrzej Huszno z Dąbrowy Górniczej.
W latach 30. XX wieku w łonie wspólnoty doszło do podziałów między duchownymi co znacznie osłabiło Polski Narodowy Kościół Prawosławny liczebnie. Denominacja zanikła po 1939 a ostatnia parafia Kościoła z siedzibą w Warszawie przestała istnieć formalnie w 1949.
Charakterystyka.
Polski Narodowy Kościół Prawosławny wyznawał doktrynę prawosławną, jednak w obrzędowości posługiwał się liturgią łacińską.
Różnice z Kościołem rzymskokatolickim odnosiły się do:
Wprowadzono też nieznaczne zmiany w księgach liturgicznych polegające na dopasowaniu mszału rzymskiego do nauczania Cerkwi prawosławnej.
Prezbiterów Polskiego Narodowego Kościoła Prawosławnego nie obowiązywał celibat.

</doc>
<doc id="1894876" url="https://pl.wikipedia.org/wiki?curid=1894876" title="Katedra Niepokalanego Poczęcia NMP w Castries">
Katedra Niepokalanego Poczęcia NMP w Castries

Katedra Niepokalanego Poczęcia NMP w Castries – katedra Kościoła rzymskokatolickiego w Castries, na Saint Lucia, siedziba arcybiskupa metropolity archidiecezji Castries.
Położenie.
Katedra położona jest w centrum Castries, stolicy Saint Lucia, przy placu Dereka Walcotta.
Historia.
Na terenie obecnej katedr wzniesiono w 1835 r. kościół parafialny, który został rozebrany w latach 90. XIX w. W jego miejscu rozpoczęto wznoszenie nowej świątyni, której budowa miała miejsce w latach 1894-1899. Jej architektem był o. Louis Tapon. Kościół poświęcono 11 maja 1899 r. i nadano mu wezwanie "Maryi, Matki Jezusa". Autorem malowideł w jego wnętrzu był Dunstan St. Omer.
Po utworzeniu w Castries diecezji w 1956 r., kościół podniesiono do rangi katedry. Wcześniej w 1931 r. uzyskał status bazyliki mniejszej.

</doc>
<doc id="1894877" url="https://pl.wikipedia.org/wiki?curid=1894877" title="Katedra Niepokalanego Poczęcia w Castries">
Katedra Niepokalanego Poczęcia w Castries



</doc>
<doc id="1894878" url="https://pl.wikipedia.org/wiki?curid=1894878" title="Alergie pokarmowe">
Alergie pokarmowe



</doc>
<doc id="1894884" url="https://pl.wikipedia.org/wiki?curid=1894884" title="Christer Majbäck">
Christer Majbäck

Sven Christer Majbäck (ur. 30 stycznia 1964 w Jukkasjärvi) – szwedzki biegacz narciarski, brązowy medalista olimpijski oraz pięciokrotny medalista mistrzostw świata.
Kariera.
Jego olimpijskim debiutem były igrzyska w Calgary, gdzie zajął 11. miejsce w biegu na 15 km techniką klasyczną. Na igrzyskach olimpijskich w Albertville osiągnął swój największy sukces olimpijski zdobywając brązowy medal w biegu na 10 km stylem klasycznym. Wraz z kolegami zajął także 4. miejsce w sztafecie. Szwedzi przegrali tam walkę o brązowy medal z Finami o zaledwie 0,2 s. Podczas igrzysk olimpijskich w Lillehammer Christer nie zdobył medalu, a jego najlepszym wynikiem tych igrzysk było 6. miejsce w biegu na 50 km techniką klasyczną. Na późniejszych igrzyskach już nie startował.
W 1987 r. zadebiutował na mistrzostwach świata biorąc udział w mistrzostwach w Oberstdorfie. Zdobył tam brązowy medal w biegu na 30 km techniką klasyczną. Dwa lata później, podczas mistrzostw świata w Lahti Majbäck wywalczył kolejny brązowy medal na dystansie 30 km stylem klasycznym. Ponadto wraz z Gunde Svanem, Larsem Hålandem i Torgnym Mogrenem zdobył złoty medal w sztafecie 4x10 km. Na mistrzostwach świata w Val di Fiemme w 1991 r. osiągnął swój największy indywidualny sukces zdobywając srebrny medal w biegu na 10 km techniką klasyczną. Na tych samych mistrzostwach Szwedzi w składzie Thomas Eriksson, Christer Majbäck, Gunde Svan i Torgny Mogren zdobyli tym razem srebrny medal w sztafecie. Podobnych sukcesów Majbäck nie osiągnął już na mistrzostwach świata w Falun oraz na mistrzostwach w Thunder Bay. Sztafeta szwedzka nie stawała tam na podium, a w indywidualnych startach Christer plasował się poza czołową dziesiątką.
Najlepsze wyniki w Pucharze Świata uzyskał w sezonie 1989/1990, kiedy to zajął 5. miejsce w klasyfikacji generalnej. Łącznie 7 razy stawał na podium zawodów Pucharu Świata, w tym raz zwyciężył. W 1999 r. postanowił zakończyć karierę.

</doc>
<doc id="1894888" url="https://pl.wikipedia.org/wiki?curid=1894888" title="Øyvind Skaanes">
Øyvind Skaanes

Øyvind Skaanes (ur. 29 maja 1968 r. w Trondheim) – norweski biegacz narciarski, złoty medalista mistrzostw świata.
Kariera.
Nigdy nie startował na zimowych igrzyskach olimpijskich. W 1991 roku wystartował na mistrzostwach świata w Val di Fiemme. Osiągnął tam swój największy sukces w karierze wspólnie z Terje Langlim, Vegardem Ulvangiem i Bjørnem Dæhlie zdobywając złoty medal w sztafecie 4x10 km. Na tych samych mistrzostwach zajął także 15. miejsce w biegu na 30 km techniką klasyczną. Startował także na mistrzostwach świata w Trondheim w 1997 roku zajmując 34. miejsce na dystansie 50 km stylem klasycznym. Na kolejnych mistrzostwach już nie startował.
Najlepsze wyniki w Pucharze Świata osiągnął w sezonie 1989/1990, kiedy to zajął 19. miejsce w klasyfikacji generalnej. Nigdy nie stanął na podium zawodów Pucharu Świata. W 1998 roku zakończył karierę.
W 1987 roku wystąpił na mistrzostwach świata juniorów w Asiago, gdzie był trzeci w biegu na 30 km stylem dowolnym oraz czwarty w sztafecie. Na rozgrywanych rok później mistrzostwach świata juniorów w Saalfelden był w tych tych konkurencjach odpowiednio piąty i ponownie czwarty.
Osiągnięcia.
Puchar Świata.
Miejsca na podium.
Skaanes nigdy nie stawał na podium zawodów Pucharu Świata.

</doc>
<doc id="1894892" url="https://pl.wikipedia.org/wiki?curid=1894892" title="Iran na Zimowych Igrzyskach Olimpijskich 2010">
Iran na Zimowych Igrzyskach Olimpijskich 2010

Iran na Zimowych Igrzyskach Olimpijskich 2010 reprezentowało 4 zawodników.

</doc>
<doc id="1894894" url="https://pl.wikipedia.org/wiki?curid=1894894" title="Liquid Mind">
Liquid Mind

Liquid Mind – to projekt muzyczny amerykańskiego muzyka, kompozytora i producenta Chucka Wilda. Wydawane przez niego albumy są połączeniem muzyki ambient, relaksacyjnej i elektronicznej. W swoim dorobku muzycznym obejmującym trzy dekady Chuck, napisał 125 piosenek i kompozycji dla telewizji i filmu.
Życiorys.
Wychował się w mieście Kansas, w stanie Missouri. Pobierał prywatne lekcje muzyki już w wieku 4 lat. Kiedy uczęszczał do szkoły średniej uczył się u profesora Herba Sixa z Uniwersytetu Missouri (Konserwatorium muzyki i tańca) oraz pianistów Jocelyna Rectora, Verna Brinkleya Boyera, i Steve'a Millera. Po odbyciu 4 letniej służby w Marynarce Wojennej Stanów Zjednoczonych w latach 70. skupił się na karierze muzycznej, grając w licznych zespołach bluesowych, popowych i rockowych. W latach 1980 – 1984 grał na syntezatorach. Od 1987 roku do 1991 pisał piosenki dla Lorimar Telepictures i Warner/Chappell Music w Los Angeles. Wspólnie napisał z Marti Sharron piosenkę dla Jennifer Rush "You're My One and Only", która była hitem nr 1 w Europie.
W 1987 Wild wspólnie skomponował z Michaelem Hoenigiem muzykę do serialu telewizyjnego "Max Headroom". W 1992 w Bing Theater w Los Angeles była zaprezentowana jego pierwsza kompozycja na dwa pianina "Los Angeles Fantasy". W tym samym roku Chuck współtworzył muzykę do filmu dokumentalnego "The Panama Deception", pokazującego inwazje na Panamę od "innej" strony, obnażając przy tym amerykański imperializm. Film otrzymał oskara w kategorii "najlepszy film dokumentalny".
Od 1988 Chuck Wild udzielał się w różnych projektach, wśród których można wymienić; album "HIStory" Michaela Jacksona, album "Forever Your Girl" Pauli Abdul etc. Od 1994 roku Chuck zainteresował się uspakajającą, kojącą (leczniczą) muzyką, łagodzącą niepokój i wprowadzającą w stan głębokiego relaksu. W tym samym roku założył własne studio nagrań – Chuck Wild Records i zaczął wydawać uspakajającą muzykę pod nazwą "Liquid Mind". Sam Chuck mówi, że postanowił stworzyć uspakajającą muzykę dla rodziny i swoich przyjaciół, którzy cały czas mieli do czynienia ze stresem w pracy, czy ludzi ze śmiertelnymi chorobami, jak rak czy HIV.

</doc>
<doc id="1894897" url="https://pl.wikipedia.org/wiki?curid=1894897" title="Mika Kuusisto">
Mika Kuusisto

Mika Juhani Kuusisto (ur. 13 grudnia 1967 r. w Jurva) – fiński biegacz narciarski, brązowy medalista olimpijski i brązowy medalista mistrzostw świata.
Kariera.
Igrzyska olimpijskie w Albertville w 1992 r. były pierwszym i ostatnimi w jego karierze. Finowie w składzie: Mika Kuusisto, Harri Kirvesniemi, Jari Räsänen i Jari Isometsä zdobyli brązowy medal w sztafecie 4x10 km. W swoim najlepszym indywidualnym starcie, na 50 km techniką dowolną, zajął 23. miejsce. Startował także na mistrzostwach świata w Val di Fiemme w 1991 r. W indywidualnych startach zajął 19. miejsce w biegu na 10 km techniką klasyczną oraz 24. miejsce w biegu na 30 techniką klasyczną. Na tych samych mistrzostwach Finowie w tym samym składzie co na igrzyskach w Albertville również zdobyli brązowy medal w sztafecie. Był także między innymi mistrzem Finlandii w biegu na 50 km techniką dowolną w 1990 r. oraz w biegu pościgowym w 1991 r.
Najlepsze wyniki w Pucharze Świata uzyskał w sezonie 1991/1992, kiedy to zajął 36. miejsce w klasyfikacji generalnej. Nigdy nie stanął na podium zawodów Pucharu Świata. W 1999 r. zakończył karierę.
Jego żona Merja Lahtinen również reprezentowała Finlandię w biegach narciarskich.
Osiągnięcia.
Puchar Świata.
Miejsca na podium.
Mika Kuusisto nigdy nie stawał na podium zawodów Pucharu Świata.

</doc>
<doc id="1894899" url="https://pl.wikipedia.org/wiki?curid=1894899" title="Pan Twardowski (rzeźba w Bydgoszczy)">
Pan Twardowski (rzeźba w Bydgoszczy)

Rzeźba Pana Twardowskiego – ruchoma rzeźba umieszczona w oknie kamienicy przy Starym Rynku w Bydgoszczy, ukazująca się dwa razy dziennie w oprawie spektaklu świetlno-muzycznego.
Opis.
Rzeźba autorstwa Jerzego Kędziory została odsłonięta 2 czerwca 2006. Pomysł jej umieszczenia na Starym Rynku pochodzi od wiceprezydenta Bydgoszczy w latach 2003–2005 Macieja Obremskiego. 
Rzeźba nawiązuje do legendy szlachcica i czarnoksiężnika Jana Twardowskiego, który według opowiadania pisarza Józefa Ignacego Kraszewskiego w 1560 bawił przez cztery miesiące w Bydgoszczy, będąc gościem burmistrza i: "„różne cuda wyczyniał, a to odmładzał ludzi, a to zwierzęta uzdrawiał, a to z czartem paktował. I nigdy, nawet w największej życiowej opresji sarmacki humor go nie opuszczał”". Mieszkanie mistrza znajdowało się w gospodzie „Pod Zgorzelcem”, w kamienicy przy Starym Rynku. Stąd też powstał pomysł, aby czarnoksiężnika w spiżowej postaci sprowadzić na powrót do kamienicy i uczynić z niego jedną z atrakcji turystycznych. 
Wykonanie rzeźby zlecono artyście Jerzemu Kędziorze, który wykonał już uprzednio udaną postać „Przechodzącego przez rzekę”, zawieszoną na linie nad Brdą w Bydgoszczy.
Rzeźba przedstawia mężczyznę w stroju sarmackim, w kontuszu i czapce z czaplim piórem, karabelą przy boku i cyrografem w ręce. Figura wykonana jest z kompozytów żywicznych uszlachetnionych z pyłem z metali szlachetnych. W skorupie rzeźby mieszczą się trzy silniki z przekładniami ślimakowymi i pasowymi zębatymi, które umożliwiają wprawianie jej w ruch, obracanie i machanie ręką. Autorem mechanizmu jest Piotr Domanowski z Wydziału Mechanicznego Uniwersytetu Technologiczno-Przyrodniczego w Bydgoszczy, programu – Piotr Cyprys z PM Automatyka Przemysłowa s.c., a muzyki Grzegorz Daroń z Bydgoszczy. 
Czarnoksiężnik pokazuje się w oknie najwyższej kondygnacji kamienicy przy Starym Rynku 15 (wschodnia pierzeja) o godzinach: 13:13 i 21:13. Po ukazaniu się następuje spektakl świetlno-dźwiękowy. Postać kłania się i pozdrawia zebranych, a w tle dobiega odpowiednio dobrana muzyka (zakończona diabelskim chichotem) oraz efekty świetlne (błyski światła, dym). Przedstawienie trwa niecałe 2 minuty.

</doc>
<doc id="1894903" url="https://pl.wikipedia.org/wiki?curid=1894903" title="Solveig Pedersen">
Solveig Pedersen

Solveig Pedersen (ur. 6 września 1965 r. w Kristiansand) – norweska biegaczka narciarska, srebrna medalistka olimpijska i brązowa medalistka mistrzostw świata.
Kariera.
Mistrzostwa świata w Val di Fiemme były jej pierwszymi i zarazem ostatnimi. Jej najlepszym indywidualnym wynikiem było 4. miejsce w biegu na 15 km techniką klasyczną. Ponadto wraz z Inger Helene Nybråten, Trude Dybendahl i Elin Nilsen zdobyła brązowy medal w sztafecie 4x5 km. Swój największy sukces w karierze osiągnęła na igrzyskach olimpijskich w Albertville, gdzie zdobyła srebrny medal w sztafecie. Norweżki startowały na tych mistrzostwach w tym samym składzie co na igrzyskach w Albertville. W swoim najlepszym indywidualnym starcie,w biegu na 5 km techniką klasyczną, zajęła 8. miejsce. Ani wcześniej, ani później nie startowała na igrzyskach olimpijskich.
Najlepsze wyniki w Pucharze Świata osiągnęła w sezonie 1990/1991, kiedy to zajęła 10. miejsce w klasyfikacji generalnej. Tylko raz stawała na podium zawodów Pucharu Świata, zajmując trzecie miejsce w biegu na 15 km techniką klasyczną 12 stycznia 1991 r. w niemieckim Klingenthal. W 2004 r. zakończyła karierę.

</doc>
<doc id="1894904" url="https://pl.wikipedia.org/wiki?curid=1894904" title="Superfekundacja">
Superfekundacja



</doc>
<doc id="1894907" url="https://pl.wikipedia.org/wiki?curid=1894907" title="Maria Janina Okoń">
Maria Janina Okoń

Maria Janina Okoń (ur. 9 grudnia 1929 w Sielcu, zm. 17 września 2001 w Lublinie) – poetka, publicystka, pedagog, krytyk literacki, regionalistka.
Życiorys.
Ukończyła Liceum Pedagogiczne w Chełmie (1950), Studium Nauczycielskie w Warszawie (1963), pedagogikę na UMCS i UW (1967) oraz studia podyplomowe z bibliotekarstwa w Instytucie Kształcenia Nauczycieli w Warszawie (1978). 
Uczyła w szkołach podstawowych w Poniatówce, Leśniczówce i Świerżach (1950–1955) oraz w Domu Dziecka (1955–1957) i w Szkole Podstawowej nr 1 w Chełmie (1957–1974); była m.in. zastępcą dyrektora szkoły, wizytatorem metodykiem, bibliotekarką w Zespole Szkół Zawodowych nr 4 im. K.A. Jaworskiego, instruktorem ZHP i organizatorem szkolnych zespołów artystycznych. Na zaopatrzenie emerytalne przeszła w 1982 roku.
Członek Ligi Morskiej (1949–1951), ZNP (1950–1981), Stowarzyszenia Miłośników Ziemi Chełmskiej (1961–1982), Stowarzyszenia Bibliotekarzy Polskich (1977–1981) i Nauczycielskiego Klubu Literackiego im. Józefa Czechowicza w Lublinie, filia w Chełmie(1970–1991).
Debiutowała w 1966 recenzją w "Głosie Młodzieży Wiejskiej". Pisała wiersze, fraszki, aforyzmy i rozprawy pedagogiczne. Szkice, artykuły i eseje publikowała w czasopismach ogólnopolskich i regionalnych, m.in. w "Słowie Powszechnym", "Nike" i "Kurierze Lubelskim".
Żona (1951) Longina Jana Okonia. 
Zmarła 17 września 2001 r. w Lublinie, pogrzebana na cmentarzu komunalnym przy ul. Mościckiego w Chełmie.
Publikacje książkowe.
Prace w dziełach zbiorowych:
Nagrody.
Ministra Oświaty i Wychowania (1965, 1972, 1977), Kuratora Oświaty (1981 i 1982). 
Odznaczona Krzyżem Kawalerskim Orderu Odrodzenia Polski (1986), Złotym Krzyżem Zasługi (1976), odznaką Tysiąclecia Państwa Polskiego (1966) oraz pośmiertnie, za całokształt twórczości, Srebrnym Wawrzynem Literackim.

</doc>
<doc id="1894908" url="https://pl.wikipedia.org/wiki?curid=1894908" title="Tom Holt">
Tom Holt

Tom Holt, właśc. Thomas Holt (ur. 13 września 1961 w Londynie) – brytyjski powieściopisarz, autor powieści fantastycznych oraz historycznych.
Jest autorem ponad 20 humorystycznych powieści fantastycznych. W Polsce do 2011 roku opublikowano trzy z nich, "The Portable Door" ("Przenośne drzwi", Prószyński Media, 2009) "In Your Dreams" ("Śniło ci się", Prószyński Media, 2010) i "Earth, Air, Fire, and Custard" ("Ziemia, powietrze, ogień i... budyń", Prószyński Media, 2011). Zaś wydawnictwo Bellona wydało jedną z jego pięciu powieści historycznych, "Song for Nero" ("Pieśn dla Nerona", 2005). Oprócz tego opowiadanie Holta "Skażenie nadprzyrodzone" weszło w skład antologii "Wielka księga opowieści o czarodziejach" Tom. 1 (Lublin : Fabryka Słów, 2010).

</doc>
<doc id="1894910" url="https://pl.wikipedia.org/wiki?curid=1894910" title="Autostrada A77 (Holandia)">
Autostrada A77 (Holandia)

Autostrada A77 (nl. "Rijksweg 77") - holenderska autostrada przebiegająca od skrzyżowania z autostradą A73 w węźle Rijkevoort do granicy niemieckiej, gdzie przechodzi w autostradę A57 w kierunku Krefeld i Köln.
Trasy europejskie.
Na całej długości autostrady przebiega trasa europejska E31.

</doc>
<doc id="1894911" url="https://pl.wikipedia.org/wiki?curid=1894911" title="Luis Amado">
Luis Amado

Luis Amado (ur. 4 maja 1976 w Madrycie) – hiszpański futsalowiec grający na pozycji bramkarza. Wielokrotnie uznawany za najlepszego bramkarza na świecie. Amado jest dwukrotnym mistrzem świata i czterokrotnym mistrzem europy futsalu. Jest także kapitanem swojego klubu Interviu Madryt.

</doc>
<doc id="1894912" url="https://pl.wikipedia.org/wiki?curid=1894912" title="Michael J. McGivney">
Michael J. McGivney

Michael Joseph McGivney (ur. 12 sierpnia 1852 w Waterbury, zm. 14 sierpnia 1890 w Thomaston) – amerykański duchowny katolicki, założyciel charytatywnej organizacji Rycerzy Kolumba, błogosławiony Kościoła katolickiego.
Michael Joseph urodził się 12 sierpnia 1852 roku w rodzinie irlandzkich imigrantów, jego rodzicami byli Patrick McGivney oraz Mary McGivney. Był najstarszy spośród liczącego 13 osób rodzeństwa (w tym 6 z nich zmarło we wczesnym dzieciństwie). Jego ojciec pracował w Waterbury jako formierz. Uczył się w lokalnej szkole, ale przerwał naukę w wieku 13 lat, aby pracować przy młynie w fabryce mosiądzu jako rozdrabniacz. W wieku 16 lat Michael rozpoczął naukę w seminarium znajdującym się w Saint-Hyacinthe. Zmarł w wieku 38 lat na zapalenie płuc. W 1997 roku rozpoczął się jego proces beatyfikacyjny. W marcu 2008 roku, papież Benedykt XVI zatwierdził dekret o heroiczności jego cnót. 27 maja 2020 roku papież Franciszek uznał cud za wstawiennictwem ks. Michaela co otworzyło drogę do jego beatyfikacji, która odbyła się 31 października 2020 roku.
Życiorys.
Wczesne lata.
Michael Joseph McGivney urodził się 12 sierpnia 1852 roku w Waterbury w stanie Connecticut, jako pierwsze dziecko Patricka i Mary (z domu Lynch) McGivneyów. Jego rodzice przybyli do Stanów Zjednoczonych w XIX wieku, w okresie wielkiej emigracji irlandzkiej i pobrali się w Waterbury. Patrick pracował jako formierz w fabryce mosiądzu w warunkach szkodliwych dla zdrowia. Mary urodziła trzynaścioro dzieci, z których sześcioro zmarło wkrótce po urodzeniu, pozostawiając Michaela z czterema siostrami i dwoma braćmi.
Michael uczęszczał do szkół publicznych w robotniczej dzielnicy miasteczka Waterbury. Był dobrym uczniem, znanym z bardzo dobrych manier i biegłości w nauce. W wieku 13 lat, czyli niedługo po zakończeniu wojny secesyjnej, ukończył naukę trzy lata wcześniej od swoich rówieśników i rozpoczął pracę w fabryce wyrobów mosiężnych w dziale zajmującym się produkcją łyżek, by móc dołożyć kilka groszy do domowego budżetu.
Seminarium.
W 1868 roku 16-letni Michael opuścił dom, by zrealizować Boże powołanie do kapłaństwa. Jego formacja seminaryjna była bogata i zróżnicowana – studiował w Seminarium św. Jacka w kanadyjskim Quebecu, w Seminarium Matki Bożej Anielskiej w Niagara Falls w stanie Nowy Jork oraz w Seminarium Najświętszej Maryi Panny w Montrealu.
W czerwcu 1873 roku tragiczna śmierć ojca niemal zakończyła seminaryjną formację 20-letniego Michaela. Gdy przybył na pogrzeb do Waterbury, zastanawiał się nad opuszczeniem seminarium i powrotem do pracy w fabryce, aby wesprzeć rodzinę. Biskup Diecezji Hartford dostrzegając w Michaelu ogromny kapłański potencjał, zapewnił mu finansowe wsparcie, aby mógł zostać przyjęty do Seminarium Najświętszej Maryi Panny w Baltimore.
Po czterech latach studiów i formacji 22 grudnia 1877 roku w katedrze pw. Wniebowzięcia Najświętszej Maryi Panny w Baltimore (pierwszej katolickiej katedrze w USA) Michael przyjął święcenia kapłańskie z rąk arcybiskupa (późniejszego kardynała) Jamesa Gibbonsa. Kilka dni później w obecności owdowiałej matki, ks. Michael J. McGivney sprawował swoją pierwszą publiczną Eucharystię w kościele pw. Niepokalanego Poczęcia Najświętszej Maryi Panny w Waterbury, rozpoczynając życie jako ksiądz, który realizował intensywne i trudne powołanie, w czasach, gdy przewidywana długość życia wynosiła niespełna 40 lat.
Kapłaństwo.
Ksiądz McGivney został wikariuszem przy kościele pw. Najświętszej Maryi Panny w New Haven, pierwszej katolickiej parafii w tym ruchliwym, portowym mieście. Tam zetknął się z wyzwaniami braku kapłanów, parafialnych długów, chorób i z wrogością wobec katolików.
Realizując swoją strategiczną wizję, ksiądz McGivney ściśle współpracował z katolickimi przywódcami z New Haven. Wspólnie gromadzili się w podziemiach kościoła pw. Najświętszej Maryi Panny, by odkrywać ideę katolickiej wspólnoty bratniej. W 1882 roku założył Rycerzy Kolumba, bratnią organizację dla katolickich mężczyzn.
W listopadzie 1884 roku ksiądz McGivney został mianowany proboszczem parafii pw. św. Tomasza w Thomaston, przemysłowym mieście oddalonym około 50 kilometrów od New Haven. Przez sześć lat posługi w parafii pw. św. Tomasza ks. McGivney zapisał się w pamięci wiernych jako wyjątkowy proboszcz, który budował silne więzi ze swymi parafianami oraz dbał o ich duchowy rozwój i doczesny dobrobyt. Rozwijał również działalność misyjną Kościoła, podróżując co niedzielę powozem konnym, aby odprawić Mszę świętą w dwóch odległych od siebie miejscowościach. Kontynuował służbę jako Najwyższy Kapelan Rycerzy Kolumba.
Śmierć.
Ksiądz McGivney, który nigdy nie cieszył się dobrym zdrowiem, w styczniu 1890 roku ciężko zachorował na gruźlicę, a w konsekwencji na zapalenie płuc. Zmarł 14 sierpnia, dwa dni po swoich 38. urodzinach. Szczątki księdza McGivneya spoczywają w sarkofagu w kościele pw. Najświętszej Maryi Panny w New Haven, a więc tam, gdzie założył Rycerzy Kolumba.
Proces beatyfikacyjny.
Proces beatyfikacyjny został oficjalnie rozpoczęty 18 grudnia 1997 roku. Uroczystość odbyła się w budynku kurii Archidiecezji Hartford, a przewodniczył jej ówczesny arcybiskup Daniel A. Cronin. Postulatorem procesu został dominikanin, ojciec Gabriel B. O’Donnell. Za aprobatą Watykanu ("nihil obstare") ksiądz McGivney otrzymał tytuł „Sługi Bożego”.
Archidiecezjalna Komisja Historyczna opracowała 700-stronicowy dokument dotyczący wszystkich aspektów życia i epoki ks. McGivneya. Z kolei zwołany w Hartford Trybunał wysłuchał zeznań i dokonał oceny dowodów związanych ze sprawą. Następnie ojciec O’Donnell podjął się napisania positio, czyli wiarygodnej biografii księdza McGivneya oraz wykładu na temat jego cnót wiary, nadziei i miłości, z naciskiem na duchowy charakter i świętość życia. Liczący ponad 1000 stron dokument został dostarczony do Watykanu latem 2000 roku. W mieszczącej się tam Kongregacji Spraw Kanonizacyjnych oficjalnie rozpoczęto rzymski etap procesu. Nowym postulatorem został mianowany dr Andrea Ambrosi.
Po okresie skrupulatnych badań oraz prób oceny życia i cnót ks. McGivneya, 15 marca 2008 roku Kongregacja Spraw Kanonizacyjnych ogłosiła, że papież Benedykt XVI zatwierdził dekret o heroiczności cnót tego kapłana. Tym samym ks. McGivney został ogłoszony Czcigodnym Sługą Bożym.
Dekret stanowi między innymi:
"Co się tyczy cnót teologalnych, a więc Wiary, Nadziei i Miłości skierowanej zarówno do Boga, jak i do bliźniego, a także co się tyczy praktykowania cnót kardynalnych – Roztropności, Sprawiedliwości, Umiarkowania i Męstwa, oraz cnót z nimi związanych, to w stopniu heroicznym były one obecne w życiu Sługi Bożego Michaela McGivneya, Księdza diecezjalnego i Założyciela Bratniego Zakonu Rycerzy Kolumba."
26 maja 2020 roku papież Franciszek zatwierdził cud za wstawiennictwem ks. Michaela. Zatwierdzony cud polegał na uzdrowieniu dziecka w łonie matki, którego życie było zagrożone. Spodziewając się swojego trzynastego dziecka, Daniel i Michelle Schachle z Tennessee zostali poinformowani, że chłopiec ma zespół Downa. Kilka tygodni później podczas badania ultrasonograficznego wykryto obrzęk płodu, którego wiele narządów było wypełnionych płynem. Lekarze nie dając dziecku szans na przeżycie, doradzili przeprowadzenie aborcji. Daniel i Michelle, którzy są katolikami, odmówili wykonania aborcji i zaczęli modlić się o cud za wstawiennictwem ks. McGivneya. Daniel, który na co dzień pracuje jako agent ubezpieczeniowy Rycerzy Kolumba, wybrał się wraz z żoną na pielgrzymkę do Fatimy w Portugalii. Podczas Mszy św. w sanktuarium w Fatimie Michelle poczuła, że w jej wnętrzu coś się zmieniło, gdy usłyszała słowa Ewangelii o rzymskim urzędniku, którego syn został uzdrowiony przez Jezusa: „Idź, syn twój żyje”. Badanie USG wykonane kilka dni po powrocie do Tennessee wykazało, że obrzęk płodu zniknął. Uzdrowienie po kilku latach badań prowadzonych w Watykanie zostało uznane przez ekspertów medycznych i teologów za cudowne. Dziś Michael Schachle jest aktywnym 5-latkiem z zespołem Downa, otoczonym kochającą rodziną.
Kolejnym krokiem była Msza beatyfikacyjna, która odbyła się 31 października 2020 roku w katedrze pw. św. Józefa w Hartford w stanie Connecticut. Podczas uroczystości założyciel Rycerzy Kolumba został ogłoszony błogosławionym. Jego wspomnienie liturgiczne obchodzone jest 13 sierpnia.

</doc>
<doc id="1894913" url="https://pl.wikipedia.org/wiki?curid=1894913" title="Rheinisch-Westfälisches Elektrizitätswerk AG">
Rheinisch-Westfälisches Elektrizitätswerk AG



</doc>
<doc id="1894915" url="https://pl.wikipedia.org/wiki?curid=1894915" title="Symchowicz">
Symchowicz



</doc>
<doc id="1894916" url="https://pl.wikipedia.org/wiki?curid=1894916" title="Trójka Tour">
Trójka Tour

Trójka Tour – trasa koncertowa Gaby Kulki, Czesława Mozila i zespołu Dick4Dick. Odbyła się w 2009 roku i obejmowała 18 koncertów w całej Polsce. Zorganizowała ją wytwórnia Mystic Production, z którą wszyscy wymienieni artyści są związani. Wydarzeniu patronował m.in. Program Trzeci Polskiego Radia.

</doc>
<doc id="1894917" url="https://pl.wikipedia.org/wiki?curid=1894917" title="Teofil Symchowicz">
Teofil Symchowicz



</doc>
<doc id="1894919" url="https://pl.wikipedia.org/wiki?curid=1894919" title="Allsvenskan (1961)">
Allsvenskan (1961)

Allsvenskan (1961) była 37. sezonem Allsvenskan – najwyższej klasy rozgrywkowej w Szwecji. Tytułu nie obroniła drużyna IFK Norrköping. Nowym mistrzem Szwecji został zespół IF Elfsborg. Tytuł króla strzelców zdobył Bertil Johansson, który w barwach IFK Göteborg strzelił 20 goli.

</doc>
<doc id="1894921" url="https://pl.wikipedia.org/wiki?curid=1894921" title="The University of Law">
The University of Law

The University of Law (ULaw) – brytyjski uniwersytet, uczelnia niepubliczna o profilu prawniczym i biznesowym, od 1962 kształcąca studentów prawa i zawodowych prawników kontynuujących kształcenie zawodowe, która w latach 1962–2012 funkcjonowała jako The College of Law of England and Wales. Historia uczelni sięga jednak 1876 roku. 
O uniwersytecie.
Uczelnia została powołana w 1962 roku z inicjatywy "Law Society of England and Wales" (znane również jako "The" "Law Society"), które zrzesza "solicitors" na terenie Anglii i Walii. Nastąpiło wówczas połączenie założonej w 1903 roku Law Society Law School oraz londyńskiej kancelarii kształcącej ("tutorial firm") adwokatów ("barristers") Gibson and Weldon, działającej od 1876 roku.
W 1975 roku dzięki przywilejowi królewskiemu Elżbiety II, College of Law of England and Wales otrzymał status "charity", jednak w 2012 roku wraz z uzyskaniem statusu uniwersytetu, stał się częścią "limited partnership". "The University of Law Ltd" jest spółką handlową zarejestrowaną w Wielkiej Brytanii, w której spółką dominującą jest niderlandzki holding "Global University Systems Holding BV" ("GUS").
Kanclerzem uczelni jest David Neuberger, Baron Neuberger of Abbotsbury, prezes Sądu Najwyższego Zjednoczonego Królestwa w latach 2012–2017. Obecnym rektorem uniwersytetu jest Anthony Grabiner, baron Grabiner, kanclerz Clare College Uniwersytetu w Cambridge.
Absolwenci i pracownicy uczelni.
Z ULaw związani byli między innymi lord najwyższy sędzia Anglii i Walii baron Widgery, par dożywotni baronessa Warsi, burmistrz Londynu Sadiq Khan, były minister sprawiedliwości Charles Falconer, była minister ds. Walii Cheryl Gillan, poseł do Parlamentu Europejskiego Sajjad Karim, była minister Hazel Blears, były minister ds. Brexitu Stephen Barclay, a także pisarz Tom Holt, piłkarka Eniola Aluko i małżonka premiera Wielkiej Brytanii Cherie Blair.

</doc>
<doc id="1894923" url="https://pl.wikipedia.org/wiki?curid=1894923" title="Bakary Sako">
Bakary Sako

Bakary Sako (ur. 26 kwietnia 1988 w Ivry-sur-Seine) – malijsko-francuski piłkarz występujący na pozycji pomocnika w francuskim klubie AS Saint-Étienne.
Życiorys.
Kariera klubowa.
Sako zawodową karierę rozpoczynał w sezonie 2005/2006 w drugoligowym klubie LB Châteauroux. W Ligue 2 zadebiutował 12 maja 2006 w wygranym 4:1 meczu z SC Bastią. Od czasu debiutu był rezerwowym graczem Châteauroux. 2 maja 2008 w przegranym 1:2 spotkaniu ze Stade Brestois 29 strzelił pierwszego gola w trakcie gry w Ligue 2. W sezonie 2008/2009 stał się podstawowym graczem Châteauroux.
Latem 2009 przeszedł do pierwszoligowego AS Saint-Étienne. W Ligue 1 pierwszy mecz zaliczył 8 sierpnia 2009 przeciwko OGC Nice (0:2).
29 sierpnia 2012 podpisał kontrakt z angielskim Wolverhampton Wanderers F.C.
2 października 2018 został zawodnikiem West Bromwich Albion F.C. na zasadzie kontraktu obowiązującego do końca sezonu 18/19.
27 stycznia 2019 podpisał półroczny kontrakt z angielskim klubem Crystal Palace F.C.
Kariera reprezentacyjna.
W 2009 Sako zadebiutował w reprezentacji Francji U-21.

</doc>
<doc id="1894924" url="https://pl.wikipedia.org/wiki?curid=1894924" title="Β-Laktamazy o skrajnie rozszerzonym spektrum aktywności">
Β-Laktamazy o skrajnie rozszerzonym spektrum aktywności

β-laktamazy o skrajnie rozszerzonym spektrum aktywności (EESBL/EESβL – ang. "extremely extended spectrum β-lactamase") – bakteryjne enzymy hydrolizujące wiązanie β-laktamowe w cząsteczce antybiotyków β-laktamowych (czyli β-laktamazy).
Częściej stosowany jest skrót KPC (ang. "Klebsiella pneumoniae carbapenemase" – karbapenemaza "Klebsiella pneumoniae"), ponieważ po raz pierwszy ich obecność stwierdzono u szczepów tej bakterii opornych na karbapenemy.
Występowanie tych enzymów stwierdzono jak na razie u różnych bakterii należących do rodziny "Enterobacteriaceae" (szczególnie "K. pneumoniae") oraz "Pseudomonas aeruginosa".
Bakterie wytwarzające te enzymy są oporne na działanie wszystkich rodzajów β-laktamów: penicylin, cefalosporyn, monobaktamów oraz karbapenemów. Enzymy te mają budowę typową dla większości β-laktamaz (z aminokwasem seryną w centrum aktywnym). Enzymy te są wrażliwe na tradycyjne inhibitory β-laktamaz, ale w stosunkowo niewielkim stopniu tak, że skojarzenia β-laktamów z inhibitorami nie są wystarczająco aktywne, aby można je próbować stosować do leczenia zakażeń spowodowanych przez takie bakterie.
Enzymy te stanowią coraz większy problem, ponieważ potrafią się bardzo szybko przenosić pomiędzy różnymi bakteriami (poprzez plazmidy), a ponadto bakterie z tymi enzymami są najczęściej oporne na inne leki (najczęściej są wrażliwe tylko na kolistynę, rzadziej na tygecyklinę i jeszcze rzadziej na aminoglikozydy, głównie gentamycynę).

</doc>
<doc id="1894932" url="https://pl.wikipedia.org/wiki?curid=1894932" title="SAP Open 2006">
SAP Open 2006

SAP Open 2006 – tenisowy turniej ATP World Tour rangi ATP International Series z cyklu SAP Open rozgrywany w dniach 13–19 lutego 2006 roku w San Jose na kortach twardych w hali o puli nagród 380 000 dolarów amerykańskich.

</doc>
<doc id="1894933" url="https://pl.wikipedia.org/wiki?curid=1894933" title="Saul Steinberg">
Saul Steinberg

Saul Steinberg (ur. 15 czerwca 1914 w Rymniku, zm. 12 maja 1999 w Nowym Jorku) – amerykański ilustrator i karykaturzysta pochodzenia żydowskiego, urodzony w Rumunii.
Życiorys.
Studiował filozofię na uniwersytecie w Bukareszcie, po roku rozpoczął studia architektury na Politechnice Mediolańskiej, które ukończył 1940. W czasie studiów współpracował z czasopismem satyrycznym "Bertoldo". Po wprowadzeniu we Włoszech ustawodawstwa antysemickiego przeniósł się do Dominikany, gdzie oczekiwał na przyznanie wizy wjazdowej do USA. W roku 1942 tygodnik „The New Yorker” sfinansował jego przyjazd do Stanów Zjednoczonych, co stało się początkiem trwającej do końca życia współpracy Steinberga z tym czasopismem. W ciągu ponad 50 lat Steinberg stworzył prawie 90 okładek i 1200 rysunków dla tego czasopisma.
W czasie II wojny światowej Steinberg pracował dla amerykańskiego wywiadu wojskowego w Chinach, gdzie uczył partyzantów maoistycznych wysadzania mostów, oraz w Afryce Północnej i we Włoszech, gdzie tworzył satyryczne ulotki, ośmieszające wojska hitlerowskie i ich sprzymierzeńców. Po wojnie powrócił do zawodu grafika-karykaturzysty. Ożenił się 1944 z pochodzącą z Rumunii malarką abstrakcyjną Heddą Sterne.
W roku 1946 Steinberg uczestniczył wraz z Arshile Gorkim, Isamu Noguchi i Robertem Motherwellem w wystawie „Czternastu Amerykanów” w Museum of Modern Art w Nowym Jorku.
Steinberg stał się sławny dzięki rysunkom bez podpisu, ilustrującym śmiesznostki amerykańskiego stylu życia. Do rysunków wklejał wycinki ze starych ilustracji. Jego rysunki znalazły wielu naśladowców na całym świecie, także w Polsce. Jego album „The Passport” z roku 1954 stał się publikacją o kultowym znaczeniu.
Okładka „New Yorkera” z 29 marca 1976 przedstawiająca widok świata z Dziewiątej Avenue w Nowym Jorku, została uznana za najważniejsze dzieło artysty.

</doc>
<doc id="1894934" url="https://pl.wikipedia.org/wiki?curid=1894934" title="Michael J. Mc Givney">
Michael J. Mc Givney



</doc>
<doc id="1894935" url="https://pl.wikipedia.org/wiki?curid=1894935" title="Lars Bender">
Lars Bender

Lars Bender (ur. 27 kwietnia 1989 w Rosenheim) – niemiecki piłkarz występujący na pozycji pomocnika. Obecnie jest zawodnikiem Bayeru 04 Leverkusen. Jego brat bliźniak Sven również gra w Bayerze Leverkusen.
Kariera klubowa.
Bender karierę rozpoczynał w wieku 4 lat w klubie TSV Brannenburg. Potem trenował w juniorach SpVgg Unterhaching, a w 2002 roku przeszedł do juniorskiej ekipy TSV 1860 Monachium. Do jego pierwszej drużyny został włączony w sezonie 2006/2007. W 2. Bundeslidze zadebiutował 27 listopada 2006 w wygranym 2:1 meczu z TuS Koblenz. W debiutanckim sezonie w lidze zagrał 13 razy. Od początku następnego sezonu stał się podstawowym graczem TSV. 12 sierpnia 2007 w wygranym 6:2 pojedynku z FC Augsburg Bender zdobył pierwszą bramkę w trakcie gry w 2. Bundeslidze. W sezonie 2007/2008 rozegrał 28 ligowych spotkań i zdobył jedną bramkę, a TSV zajęło 11. miejsce w 2. Bundeslidze. W sezonie 2008/2009 zagrał w 15 meczach (3 gole) i wraz z TSV uplasował się na 12. pozycji w 2. Bundeslidze.
Latem 2009 roku podpisał kontrakt z Bayerem 04 Leverkusen. W Bundeslidze pierwszy mecz zaliczył 20 września 2009 przeciwko Werderowi Brema (0:0). 6 listopada 2009 w wygranym 4:0 meczu z Eintrachtem Frankfurt strzelił pierwszego gola w trakcie gry w Bundeslidze.
Kariera reprezentacyjna.
Bender jest byłym reprezentantem Niemiec U-17. Wraz z tą kadrą w 2006 roku zajął czwarte miejsce na Mistrzostwach Europy U-17. Był również powoływany do kadry Niemiec U-19, U-20 i U-21. W 2008 roku wraz z drużyną U-19 zdobył Mistrzostwo Europy U-19. W dorosłej reprezentacji zadebiutował 6 września 2011 w towarzyskim meczu z Polską (2:2).
W meczu z Danią na Euro 2012 strzelił bramkę.

</doc>
<doc id="1894938" url="https://pl.wikipedia.org/wiki?curid=1894938" title="Kamionka (Pojezierze Mazurskie)">
Kamionka (Pojezierze Mazurskie)



</doc>
<doc id="1894939" url="https://pl.wikipedia.org/wiki?curid=1894939" title="Tarik El Jarmouni">
Tarik El Jarmouni

Tarik El Jarmouni (arab. طارق الجرموني ur. 30 grudnia 1977 w Al-Muhammadiji) - marokański piłkarz grający na pozycji bramkarza.
Kariera klubowa.
Karierę piłkarską El Jarmouni rozpoczął w klubie Chabab Mohammédia. W sezonie 1996/1997 zadebiutował w jego barwach w pierwszej lidze marokańskiej. W sezonie 2001/2002 roku odszedł do Wydadu Casablanca. W 2002 roku wywalczył z tym klubem wicemistrzostwo kraju. W tym zespole rozegrał 34 mecze.
W 2003 roku El Jarmouni został piłkarzem Dynama Kijów, ale nie trafił do pierwszego zespołu i był członkiem drużyny rezerw i rozegrał tam jedno spotkanie. Latem 2003 wrócił do Maroka i został piłkarzem FAR Rabat. W 2004 roku zdobył Puchar Maroka oraz został wicemistrzem kraju. W 2005 roku wywalczył mistrzostwo Maroka. W latach 2007, 2008, 2009 zdobył krajowy puchar. W latach 2006, 2007 zajął 2. miejsce w lidze, a w 2008 roku - 1. miejsce. W 2006 roku był na pół roku wypożyczony do egipskiego Zamaleku Kair.
W połowie 2009 El Jarmouni przeszedł do Rai Casablanca, z którą zdobył mistrzostwo (sezon 2010/2011) i puchar kraju (sezon 2011/2012). Rozegrał tam 26 meczy Karierę kończył w 2013 w KAC Kénitra, ale w koszulce tego klubu nie rozegrał żadnego meczu.
Kariera reprezentacyjna.
W reprezentacji Maroka El Jarmouni zadebiutował 2 grudnia 2003 roku w meczu z Senegalem, gdzie zachował czyste konto i mecz zakończył się wynikiem 1:0. Wcześniej był jednak w kadrze na Letnie Igrzysta Olimpijskie 2000. Natomiast w 2004 roku podczas Pucharu Narodów Afryki wywalczył wicemistrzostwo Afryki. Z kolei w 2006 roku był w kadrze Maroka na Puchar Narodów Afryki 2006. Jego dorobek na tym turnieju to 3 mecze: z Wybrzeżem Kości Słoniowej (0:1), z Egiptem (0:0) i z Libią (0:0). Jego łączny dorobek reprezentacyjny to 17 meczy

</doc>
<doc id="1894940" url="https://pl.wikipedia.org/wiki?curid=1894940" title="Kino Studenckie „Niebieski Kocyk” w Toruniu">
Kino Studenckie „Niebieski Kocyk” w Toruniu

Kino Studenckie Niebieski Kocyk - kino działające w ramach Akademickiego Centrum Kultury i Sztuki "Od Nowa" w Toruniu.
Charakterystyka kina.
Kino Studenckie Niebieski Kocyk od początku swojego istnienia organizuje pokazy filmowe we wtorki w Studenckim Klubie Pracy Twórczej Od Nowa w Toruniu, działającym w ramach Uniwersytetu Mikołaja Kopernika. 
W kinie można zobaczyć zarówno najnowsze produkcje, jak i filmy należące już do klasyki światowej kinematografii. Cotygodniowe pokazy uzupełniane są przeglądami tematycznymi oraz prelekcjami prezentującymi trendy we współczesnym kinie. Przy kinie działa Dyskusyjny Klub Filmowy "Niebieski Kocyk".
Historia.
Kino Studenckie "Niebieski Kocyk" powstało w 1996 roku. Pierwszym pokazanym filmem było dzieło radzieckiej kinematografii "Andrej Rublow" w reżyserii Andrieja Tarkowskiego.
W 1997 roku w ramach Międzynarodowego Festiwalu Sztuki Autorów Zdjęć Filmowych "Camerimage" odbyły się w Od Nowie warsztaty operatorów filmowych, w którym udział wzięli operatorzy Vittorio Stararo, Vilmos Zsigmond i Piotr Sobociński. 
W klubie gościł również w tym czasie Zbigniew Rybczyński - pierwszy polski laureat Oscara.
Największym przedsięwzięciem Niebieskiego Kocyka, był organizowany w latach 1999-2003 międzynarodowy festiwal Młode Kino Europejskie w Toruniu, który promował młodych twórców filmowych oraz kulturę krajów europejskich. Festiwal przybliżał twórczość młodych, nieznanych jeszcze polskim widzom adeptów sztuki filmowej.

</doc>
<doc id="1894943" url="https://pl.wikipedia.org/wiki?curid=1894943" title="Andora na Zimowych Igrzyskach Olimpijskich 2010">
Andora na Zimowych Igrzyskach Olimpijskich 2010

Andora na Zimowych Igrzyskach Olimpijskich 2010 – sześcioosobowa kadra sportowców reprezentujących Andorę na igrzyskach w 2010 roku w Vancouver.
W reprezentacji znalazło się czterech mężczyzn i dwie kobiety. Wzięli oni udział w konkurencjach trzech dyscyplin, tj. biegach narciarskich, narciarstwie alpejskim i snowboardingu. Reprezentanci Andory nie zdobyli żadnego medalu. Najwyższą pozycję zajęła alpejka Mireia Gutiérrez, która była 24. w superkombinacji kobiet. Była to najliczniejsza reprezentacja Andory w historii dotychczasowych startów w zimowych igrzyskach olimpijskich – drugi raz, po starcie w 1994 roku, liczyła ona sześcioro sportowców. Po raz pierwszy wystartowali oni w trzech dyscyplinach sportowych.
Najmłodszą zawodniczką w reprezentacji była narciarka alpejska Sofie Juárez (18 lat i 310 dni), natomiast najstarszym sportowcem z Andory był biegacz narciarski François Soulié (31 lat i 328 dni). Dla Soulié i dla alpejczyka Rogera Vidosy start w Vancouver był drugim, po 2006 roku, występem olimpijskim w karierze.
Rolę chorążego reprezentacji podczas ceremonii otwarcia igrzysk pełnił snowboardzista Lluís Marín Tarroch, a podczas ceremonii zamknięcia – alpejka Mireia Gutiérrez.
Był to dziesiąty start Andory na zimowych igrzyskach olimpijskich. Kraj ten wystawia swoją reprezentację olimpijską nieprzerwanie od 1976 roku.
Tło startu.
Kandydatura do organizacji igrzysk.
W 2002 roku Komitet Olimpijski Andory zgłosił kandydaturę stolicy kraju do zorganizowania Zimowych Igrzysk Olimpijskich 2010. Wniosek został przyjęty przez Międzynarodowy Komitet Olimpijski. Wspólnie z Andorą o organizację igrzysk ubiegały się Berno, Harbin, Jaca, Pjongczang, Salzburg, Sarajewo i Vancouver. Podczas sesji MKOl w 2003 roku w Pradze kandydatura Andory została jednak odrzucona.
Występy na poprzednich igrzyskach.
Andorscy sportowcy zadebiutowali w zimowych igrzyskach olimpijskich w 1976 roku. Wówczas reprezentacja składała się z pięciu narciarzy alpejskich, którzy wystąpili w trzech konkurencjach. Podczas kolejnych igrzysk kadra liczyła trzech zawodników, którzy, podobnie jak w 1976 roku, wystartowali w trzech konkurencjach alpejskich. W 1984 roku w Sarajewie ekipa andorska liczyła dwóch narciarzy alpejskich.
W 1988 roku w składzie andorskiej reprezentacji po raz pierwszy znalazły się kobiety. Były to alpejki Sandra Grau i Claudina Rossel. Poza nimi udział w zawodach wzięło dwóch mężczyzn, również alpejczyków. W kolejnych igrzyskach reprezentacja liczyła pięcioro sportowców, w tym czterech mężczyzn. W 1994 roku po raz pierwszy Andora wysłała sześcioro zawodników na zimowe igrzyska olimpijskie. 
Podczas Zimowych Igrzysk Olimpijskich 1998 reprezentacja liczyła troje narciarzy alpejskich. W składzie znalazła się między innymi Vicky Grau, która zajęła najwyższe w dotychczasowej historii olimpijskich startów Andorczyków – 19. miejsce w alpejskim slalomie. W 2002 roku Andora na igrzyska w Salt Lake City ponownie wysłała troje alpejczyków. W 2006 roku po raz pierwszy w składzie Andory znalazł się reprezentant w innej dyscyplinie niż narciarstwo alpejskie. Był to biegacz narciarski François Soulié. Ponadto wystartowało dwóch alpejczyków.
Delegaci.
Skład reprezentacji został powołany przez Komitet Olimpijski Andory. Podczas igrzysk w Vancouver andorskim sportowcom towarzyszyli: szefowa misji olimpijskiej Vicky Grau, attaché olimpijski Carles Visa, fizjoterapeutka Liliana Lopez oraz delegaci techniczni – Marc Gutiérrez, Xavier Bellsolà, Jean Pascal Laurin i Pere Goicoetchea.
Sponsor.
Sponsorem reprezentacji Andory na igrzyskach w 2010 roku było prywatne przedsiębiorstwo Andbanc. Jednym z zadań sponsora był zakup strojów dla andorskich olimpijczyków. Prezentacja wybranych wzorów nastąpiła w styczniu 2010 w siedzibie Andbanc. Na ubraniach andorskich olimpijczyków dominowały kolory: biały, niebieski i czarny.
Znaczek okolicznościowy.
23 stycznia 2010 roku wyemitowane zostały andorskie znaczki okolicznościowe z okazji igrzysk w Vancouver. Wydawcą znaczka była francuska La Poste, a drukarnią – Philaposte Bouzalac France. Znaczek miał 40 mm szerokości i 30 mm długości. Był sprzedawany za 0,85 euro.
Skład reprezentacji.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Andory wzięła udział w trzech. Najwięcej, czworo andorskich zawodników wystartowało w konkurencjach alpejskich. Ponadto po jednym zawodniku z Andory uczestniczyło w konkurencjach snowboardowych i biegowych. 
Z sześciorga andorskich sportowców startujących w Zimowych Igrzyskach Olimpijskich 2010 w poprzednich igrzyskach brali udział François Soulié i Roger Vidosa. Vidosa zajął wówczas 27. miejsce w slalomie, 28. miejsce w kombinacji i 50. w zjeździe, a Soulié został sklasyfikowany tylko w biegu na 15 kilometrów, w którym uplasował się na 71. miejscu.
Wyniki.
Biegi narciarskie.
Po raz drugi w karierze na igrzyskach olimpijskich wystąpił François Soulié. Ukończył trzy z czterech biegów, w których startował. W sprincie zajął 56. miejsce w biegu kwalifikacyjnym i wyprzedził sześciu zawodników. Do zajmującego 30. miejsce Lorisa Frasnelliego – ostatniego zawodnika, który zakwalifikował się do ćwierćfinału – Soulié stracił 13,44 sekundy. Wystąpił także w biegu indywidualnym na 15 kilometrów techniką dowolną i zajął w nim 73. miejsce w stawce 95 sklasyfikowanych zawodników. Do wyrównania rezultatu osiągniętego przez zwycięzcę biegu, którym był Dario Cologna, zabrakło mu blisko pięciu minut. W biegu masowym na 50 kilometrów techniką klasyczną zajął 47. miejsce i spośród sklasyfikowanych zawodników wyprzedził tylko Duńczyka Jonasa Thora Olsena, uzyskując lepszy od niego wynik o 0,1 sekundy. Strata Andorczyka do mistrza olimpijskiego Pettera Northuga wyniosła 19 minut i 25,3 sekundy.
Narciarstwo alpejskie.
W narciarstwie alpejskim Andorę reprezentowało czworo zawodników – dwóch mężczyzn i dwie kobiety. Wśród kobiet, w czterech konkurencjach wystartowała Mireia Gutiérrez. W zjeździe zajęła 28. miejsce ze stratą 8,68 sekundy do Lindsey Vonn, a w superkombinacji uplasowała się na 24. pozycji, tracąc 6,53 sekundy do zwyciężczyni Marii Riesch. W pozostałych startach – w slalomie i slalomie gigancie nie ukończyła jednego z przejazdów, w efekcie czego nie została sklasyfikowana. W tych dwóch konkurencjach wystartowała także druga z alpejek – Sofie Juárez, lecz ani razu nie została sklasyfikowana.
Wśród mężczyzn pięć występów zaliczył Roger Vidosa. W zjeździe zajął on 48. miejsce ze stratą 5,34 sekundy do Didiera Défago, w supergigancie był 33., uzyskując wynik o 3,3 sekundy gorszy od zwycięzcy Aksela Lunda Svindala, a w superkombinacji został sklasyfikowany na 25. pozycji ze stratą 5,41 sekundy do Bode Millera. Nie został sklasyfikowany w slalomie i slalomie gigancie. Drugi z Andorczyków – Kevin Esteve Rigail wystąpił w trzech konkurencjach. W zjeździe uzyskał wynik o 0,04 sekundy lepszy od Vidosy i uplasował się jedno miejsce wyżej, w supergigancie stracił do swojego rodaka 2,02 sekundy i zajął 39. miejsce, a w superkombinacji nie został sklasyfikowany, ponieważ nie ukończył pierwszego przejazdu (zjazdu).
Snowboarding.
W 2010 roku po raz pierwszy, miał miejsce start andorskiego snowboardzisty w igrzyskach olimpijskich. Tym zawodnikiem był Lluís Marín Tarroch, który uczestniczył w crossie mężczyzn. Nie ukończył pierwszego przejazdu w rundzie kwalifikacyjnej. W drugim przejeździe uplasował się na 34. miejscu i nie wyprzedził żadnego ze sklasyfikowanych zawodników. Do 32. miejsca, dającego awans do 1/8 finału, stracił 21,31 sekundy.

</doc>
<doc id="1894945" url="https://pl.wikipedia.org/wiki?curid=1894945" title="Misja „sui iuris” Turks i Caicos">
Misja „sui iuris” Turks i Caicos

Misja sui iuris Turks i Caicos (łac.: "Mission „sui iuris” of Turks and Caicos", ang.: "Mandatum „sui iuris” Turcensium et Caicensium") – rzymskokatolicka jednostka podziału terytorialnego Kościoła katolickiego na Turks i Caicos, w północnej części Karaibów. Siedziba superiora znajduje się w Cockburn Town.

</doc>
<doc id="1894949" url="https://pl.wikipedia.org/wiki?curid=1894949" title="Świątynia Ateny Alea w Tegei">
Świątynia Ateny Alea w Tegei

Świątynia Ateny Alea w Tegei – świątynia poświęcona Atenie "Alea", bogini udzielającej azylu, znajdująca się w Tegei na Peloponezie.
Spalona w 394 p.n.e., została odbudowana pod kierownictwem Skopasa, który wykonał dla niej również dekorację rzeźbiarską. Stanowi przykład połączenia stylu doryckiego oraz korynckiego. 
Świątynia zbudowana na planie peripterosu o wymiarach 47,55 x 19,19 m, stoi na wypukłym stylobacie. Otacza ją kolumnada lekko nachylona ku wnętrzu budowli, licząca po 6 kolumn w fasadzie wschodniej i zachodniej (heksastylos) oraz po 14 od strony północnej i południowej. Posiadała pronaos i opistodomos. W wydłużonej celli znajdowało się dodatkowe wejście w połowie północnego muru, wewnątrz wyposażono ją w półkolumny korynckie znajdujące się zarówno na boku, jak i na tylnej ścianie pomieszczenia.
Z pożaru poprzedniej budowli ocalała statua kultowa, wykonana przez Endojosa techniką chryzelefantyny. Ponadto wewnątrz znajdowały się również posągi Asklepiosa i Higiei, autorstwa Skopasa. W przyczółkach budowli ukazano polowanie na dzika kalidońskiego oraz walkę Achillesa z Telefosem.

</doc>
<doc id="1894950" url="https://pl.wikipedia.org/wiki?curid=1894950" title="MultiTOS">
MultiTOS



</doc>
<doc id="1894952" url="https://pl.wikipedia.org/wiki?curid=1894952" title="Ingvild Flugstad Østberg">
Ingvild Flugstad Østberg

Ingvild Flugstad Østberg (ur. 9 listopada 1990 w Gjøviku) – norweska biegaczka narciarska, dwukrotna medalistka olimpijska z Soczi 2014, medalistka mistrzostw świata, zdobywczyni Pucharu Świata, zwyciężczyni Tour de Ski, dziesięciokrotna medalistka mistrzostw świata juniorów, medalistka mistrzostw świata młodzieżowców.
Kariera.
Po raz pierwszy na arenie międzynarodowej Ingvild Flugstad Østberg pojawiła się 5 stycznia 2007 roku w zawodach Pucharu Kontynentalnego w Sjusjøen, kiedy zajęła 58. miejsce w biegu na 10 km techniką klasyczną. Dwa dni później była szósta w biegu na 5 km stylem dowolnym. Rok później wystartowała na mistrzostwach świata juniorów w Malles Venosta, gdzie zdobyła srebrny medal w biegu na 5 km techniką klasyczną oraz złoty w sztafecie. Kilka dni po mistrzostwach, 5 marca 2008 roku w Drammen zadebiutowała w zawodach Pucharu Świata, zajmując 31. miejsce w sprincie techniką klasyczną. Był to jej jedyny start w sezonie 2007/2008, wobec czego nie została uwzględniona w klasyfikacji generalnej.
Pierwsze punkty Pucharu Świata zdobyła w trzecich zawodach sezonu 2008/2009, 30 listopada 2008 roku w fińskiej Ruce zajęła 30. miejsce w biegu na 10 km techniką klasyczną. Następny raz w PŚ pokazała się dopiero 24 stycznia 2009 roku w Otepää, gdzie na tym samym dystansie zajęła siedemnaste miejsce. Dzień później była czternasta w sprincie stylem klasycznym. Na początku lutego wzięła udział w mistrzostwach świata juniorów w Praz de Lys – Sommand, gdzie zdominowała rywalizację – zdobyła złote medale we wszystkich damskich konkurencjach biegowych. Pod koniec lutego wystąpiła także na mistrzostwach świata w Libercu, gdzie wraz z Astrid Jacobsen była piąta w sprincie drużynowym, a indywidualnie zajęła 37. miejsce w biegu na 30 km techniką dowolną. Po powrocie do zawodów pucharowych punktowała w biegach w Lahti 7 i 8 marca oraz w Trondheim 12 i 14 marca. Wystartowała w Finale Pucharu Świata w Falun, plasując się jednak dopiero na 36. pozycji. Sezon ten zakończyła na 60. miejscu w klasyfikacji generalnej.
Sezon 2009/2010 zaczęła od zajęcia 20. miejsca w biegu na 10 km stylem dowolnym 21 listopada 2009 roku w Beitostølen. Tydzień później, podczas konkursów w Ruce plasowała się w trzeciej dziesiątce. Mimo to od tej pory aż do połowy stycznia nie pojawiła się w zawodach pucharowych. Wróciła dopiero 16 stycznia w Otepää, zajmując czternaste miejsce w biegu na 10 km stylem klasycznym oraz 29. miejsce w sprincie tą samą techniką. Końcem stycznia wystartowała na mistrzostwach świata juniorów w Hinterzarten, zdobywając złote medale w sztafecie i biegu łączonym na 10 km oraz srebrne w sprincie techniką dowolną i biegu na 5 km techniką klasyczną. W końcówce sezonu jej najlepszym wynikiem było 19. miejsce w sprincie stylem klasycznym w Drammen. Wystartowała także w Finale w Falun, tym razem zajmując 29. pozycję. W klasyfikacji generalnej uplasowała się na 64. miejscu.
Wystartowała w większości zawodów sezonie 2010/2011. Najlepszy wynik osiągnęła w sprincie techniką dowolną 20 lutego 2011 roku w Drammen. Wzięła także udział w piątej edycji Tour de Ski, w którego klasyfikacji końcowej zajęła czternaste miejsce. W dwóch etapach znalazła się w czołowej dziesiątce: 2 stycznia w Oberstdorfie była siódma, a 8 stycznia w Val di Fiemme była dziesiąta. Nie wystartowała na mistrzostwach świata w Oslo. Na zakończenie cyklu uplasowała się na 28. pozycji w Finale PŚ w Falun. W klasyfikacji końcowej sezonu zajęła 25. miejsce. Punktowała w większości zawodów sezonu 2011/2012, w tym pięciokrotnie plasowała się w pierwszej dziesiątce, co pozwoliło jej zająć dziewiętnaste miejsce w klasyfikacji generalnej.
Pierwsze pucharowe podium wywalczyła 13 marca 2013 roku w Drammen, gdzie była trzecia w sprincie klasykiem, przegrywając jedynie z Justyną Kowalczyk i swą rodaczką Heidi Weng. Zajęła także drugie miejsce w trzecim etapie Tour de Ski 2012/2013, jednak całego cyklu tym razem nie ukończyła. Z 19 startów pucharowych tylko dwa razy nie punktowała, a miejsca w dziesiątce zajmowała sześciokrotnie. Dzięki temu sezon 2012/2013 ukończyła na piętnastej pozycji w klasyfikacji generalnej i trzeciej w klasyfikacji sprintu, w której wyprzedziły ją Amerykanka Kikkan Randall i Justyna Kowalczyk. W lutym w 2013 roku startowała na mistrzostwach świata w Val di Fiemme, gdzie była siedemnasta w sprincie indywidualnym i czwarta w drużynowym.

</doc>
<doc id="1894953" url="https://pl.wikipedia.org/wiki?curid=1894953" title="Dekanat pomorsko-wielkopolski">
Dekanat pomorsko-wielkopolski

Dekanat pomorsko-wielkopolski – jeden z trzech dekanatów należących do diecezji wrocławskiej Kościoła Polskokatolickiego w RP, obejmujący swoim zasięgiem obszar województwa zachodniopomorskiego i częściowo wielkopolskiego. Siedziba dekanatu znajduje się w Stargardzie.

</doc>
<doc id="1894955" url="https://pl.wikipedia.org/wiki?curid=1894955" title="Podział administracyjny Kościoła katolickiego w Dominikanie">
Podział administracyjny Kościoła katolickiego w Dominikanie

Podział administracyjny Kościoła katolickiego w Dominikanie – w ramach Kościoła katolickiego w Dominikanie funkcjonują obecnie dwie metropolie, w których skład wchodzą dwie archidiecezje i dziewięć diecezji. Ponadto istnieje wojskowy ordynariat polowy podlegające bezpośrednio do Rzymu.
Jednostki administracyjne Kościoła katolickiego obrządku łacińskiego w Dominikanie:

</doc>
<doc id="1894959" url="https://pl.wikipedia.org/wiki?curid=1894959" title="Noureddine Kacemi">
Noureddine Kacemi

Noureddine Kacemi (arab. نور الدين قاسمي, ur. 17 października 1977 w Al-Muhammadiji) - marokański piłkarz grający na pozycji obrońcy.
Kariera klubowa.
Karierę piłkarską Kacemi rozpoczął w klubie Chabab Mohammédia. W 2000 roku odszedł do Rai Casablanca. W 2001 roku po raz pierwszy w karierze został mistrzem kraju. W 2002 roku wywalczył z Rają wicemistrzostwo kraju oraz zdobył i Puchar Maroka. W 2004 roku został mistrzem Maroka. W klubie z Casablanki Noureddine Kacemi rozegrał 10 meczy.
1 października 2004 roku Kacemi został piłkarzem FC Istres. 16 października 2004 zadebiutował w Ligue 1 w zremisowanym 2:2 wyjazdowym meczu z Girondins Bordeaux. W 2005 roku spadł z Istres do Ligue 2, a 1 lipca odszedł do grającego tam Grenoble Foot 38. Łącznie w Isters rozegrał 19 meczy. W nowym klubie po raz pierwszy wystąpił 29 lipca 2005 w spotkaniu przeciwko Amiens SC (3:0). Łącznie w tym klubie rozegrał 13 meczy. We Francji grał do 1 lipca 2007 roku.
Następnie Kacemi wrócił do Maroka i został piłkarzem FARu Rabat. W latach 2007, 2008, 2009 zdobywał z FARem krajowe puchary. W 2007 roku zajął z nim 2. miejsce w lidze, w 2008 roku - 1. miejsce, w 2009 trzecie, a w 2010 7. To był jego ostatni sezon w karierze.
Kariera reprezentacyjna.
W reprezentacji Maroka Kacemi zadebiutował 8 lutego 2001 roku w meczu przeciwko Korei Południowej, zremisowanym 1:1. Pierwszą bramkę zdobył 21 sierpnia 2002 roku w meczu przeciwko Luksemburgowi, wygranym 0:2. Łącznie w ojczystej reprezentacji rozegrał 19 meczy i strzelił 2 gole.

</doc>
<doc id="1894961" url="https://pl.wikipedia.org/wiki?curid=1894961" title="Heiko Peschke">
Heiko Peschke

Heiko Peschke (ur. 18 września 1963 w Riesie) – niemiecki piłkarz występujący na pozycji obrońcy.
Kariera klubowa.
Peschke treningi rozpoczął w wieku 7 lat w klubie BSG Stahl Riesa. W 1977 roku przeszedł do juniorskiej ekipy zespołu Hallescher FC. W 1981 roku został włączony do jego pierwszej drużyny. W 1983 roku odszedł FC Carl Zeiss Jena. W 1988 roku dotarł z nim do finału Pucharu NRD, jednak FC Carl Zeiss Jena przegrało tam 0:2 z Dynamem Berlin.
W 1991 roku, po zjednoczeniu Niemiec, został graczem Bayeru Uerdingen, grającego w 2. Bundeslidze. W 1992 roku awansował z zespołem do Bundesligi. W tych rozgrywkach zadebiutował 15 sierpnia 1992 w przegranym 0:3 spotkaniu z Bayernem Monachium. 28 sierpnia 1992 w wygranym 4:0 meczu z Borussią Mönchengladbach strzelił pierwszego gola w trakcie gry w Bundeslidze. W 1993 roku spadł z klubem do 2. Bundesligi, ale po roku powrócił z nim do Bundesligi. W 1995 roku Bayer zmienił nazwę na KFC Uerdingen 05. W 1996 roku Peschke spadł z zespołem do 2. Bundesligi. W 1997 roku zakończył karierę.
Kariera reprezentacyjna.
W reprezentacji NRD Peschke zadebiutował 28 marca 1990 w wygranym 3:2 towarzyskim meczu ze Stanami Zjednoczonymi. 11 kwietnia 1990 w wygranym 2:0 towarzyskim spotkaniu z Egiptem strzelił pierwszego gola w drużynie narodowej. Po raz ostatni w kadrze zagrał 12 września 1990 w wygranym 2:0 towarzyskim pojedynku z Belgią, który był jednocześnie ostatnim meczem w historii reprezentacji NRD. W drużynie narodowej Peschke rozegrał w sumie 5 spotkań i zdobył jedną bramkę.

</doc>
<doc id="1894962" url="https://pl.wikipedia.org/wiki?curid=1894962" title="Podział administracyjny Kościoła katolickiego na Haiti">
Podział administracyjny Kościoła katolickiego na Haiti

Podział administracyjny Kościoła katolickiego na Haiti – w ramach Kościoła katolickiego na Haiti funkcjonują obecnie dwie metropolie, w których skład wchodzą dwie archidiecezje i osiem diecezji. 
Jednostki administracyjne Kościoła katolickiego obrządku łacińskiego na Haiti:

</doc>
<doc id="1894967" url="https://pl.wikipedia.org/wiki?curid=1894967" title="Aurelian w Palmirze">
Aurelian w Palmirze

Aurelian w Palmirze (wł. "Aureliano in Palmira") – opera seria w dwóch aktach. Libretto napisał Felice Romani, a muzykę skomponował w 1813 roku Gioacchino Rossini.
Powstanie opery.
Pod wpływem sukcesów "Tankreda" a potem "Włoszki w Algierze" mediolańska La Scala powierzyła Rossiniemu napisanie dwóch nowych oper. W tym celu Rossini opuścił Wenecję i udał się do Mediolanu. Pierwszym z zamówionych dzieł była "opera seria" "Aurelian w Palmirze" do libretta sławnego potem, a wówczas debiutującego Felice Romaniego. Dzieło wystawiono 26 grudnia 1813 roku. Nie wzbudziło entuzjazmu. Wiele fragmentów przyjęto życzliwie, choć na ogół publiczność nudziła się, a prasa oceniła "Aureliana" jako sztukę zdecydowanie słabszą od "Tankreda". Oprócz statycznej i pozbawionej żywszego rytmu dramatycznego akcji na umiarkowane powodzenie "Aureliana" złożyły się też kłopoty z wykonawcami. Przewidziany na odtwórcę tytułowej partii słynny tenor Giovanni David, zwany "Paganinim wokalistyki" zaniemógł w czasie prób i trzeba go było zastąpić. Zmiana śpiewaka, dla którego Rossini napisał muzykę, pociągnęła za sobą konieczność przeróbki całej partii wokalnej. Nadto ulubieniec tłumów kastrat sopranista Giovanni Battista Velluti, wykonawca roli Arsace, obciążył swą partię wariantami i dodatkami własnego pomysłu, czyniąc ją niepodobną do oryginału.
Treść.
Tematem opery, niewiele mającym wspólnego z prawdą historyczną, jest miłość cesarza rzymskiego Aureliana do królowej Palmiry Zenobii, kochanej już z wzajemnością przez księcia perskiego Arsace. Wysiłki Aureliana by pozyskać względy Zenobii, z wyprawą wojenną włącznie, chybiają celu i w końcu Aurelian daje za wygraną. Uwalnia Zenobię i Arsace, których wcześniej wziął do niewoli i zadowala się ich przysięgą wierności wobec Rzymu. Opera kończy się hymnem na cześć "szczodrego, wielkiego i wielkodusznego" cesarza.
Akt I.
Królowa Zenobia, jej ukochany Arsace i kapłani składają ofiary w świątyni Izydy i modlą się o ratunek w obawie przed zbliżającą się armią rzymską. Wchodzi generał Oraspe w akompaniamencie muzyki wojennej i ogłasza, że cesarz Aurelian i armia rzymska są teraz u bram Palmiry. Arsace angażuje wojska perskie w obronę miasta. Po dramatycznej bitwie pod miastem Persowie zostają pokonani. Rzymscy żołnierze świętują zwycięstwo. Aureliano przybywa i przesłuchuje Arsace, obecnie więźnia. Ten ostatni z godnością odpowiada cesarzowi i głosi swoją miłość do Zenobii, mówiąc, że jest gotów za nią umrzeć.
W Palmirze Zenobia ukryła skarb królestwa w podziemiach pałacu. Decyduje się stanąć wraz ze swoimi żołnierzami po raz ostatni, aby uratować miasto. Prosi Aureliana o rozejm, aby mogła z nim porozmawiać i uwolnić więźniów, w tym Arsace. Kiedy Aureliano odmawia uwolnienia więźniów, Zenobia prosi, aby mogła przynajmniej po raz ostatni zobaczyć Arsace. Zenobia i Arsace opłakują swój los. Aureliano wchodzi i obiecuje uwolnić Arsace pod warunkiem, że porzuci Zenobię. Arsace odmawia i zostaje skazany na śmierć. Armie Rzymu i Palmyry przygotowują się do ostatniej bitwy. 
Akt II.
Rzymianie zwyciężyli i zajęli Palmirę. Aureliano wchodzi do pałacu Zenobii i ofiarowuje jej swoją miłość, ale ta odmawia. W międzyczasie Oraspe uwalnia Arsace'a, który ucieka na wzgórza w pobliżu Eufratu, gdzie znalazł pomoc u pasterzy. Niektórzy żołnierze dołączają do Arsace. Od nich dowiaduje się, że Zenobia została uwięziona. Arsace chce ją uwolnić i na czele żołnierzy Palmiry rozpoczyna nowy atak na Rzymian.
W pałacu Aureliano proponuje Zenobii, aby razem panowali nad Palmirą. Zenobia wciąż odmawia. Później, w nocy, Arsace i Zenobia spotykają się w świetle księżyca. Odkryci przez żołnierzy rzymskich proszą o śmierć. Chociaż potajemnie podziwia ich odwagę i wzajemne oddanie, Aureliano nakazuje im zakończyć swoje dni w oddzielnych celach. Publia, córka rzymskiego generała i potajemnie zakochana w Arsace, błaga Aureliana o litość nad nim.
Ostatnia scena rozgrywa się w dużej sali pałacu Zenobii. Zwyciężeni dowódcy i kapłani Palmiry gromadzą się i błagają Aureliaa o litość. Oraspe, Arsace i Zenobia są wprowadzeni do sali. Aureliano zmienia swoje nastawienie i uwalnia Zenobię i Arsace, pozwalając im panować nad Palmyrą, o ile oboje przysięgną wierność Cesarstwu Rzymskiemu. Ci akceptują propozycję i chwalą Aureliano za jego wspaniałomyślność. Chór śpiewa radosną pieśń na cześć cesarza.
Ocena.
Muzyka opery jest nierówna, posiada jednak wartościowe fragmenty. Należą do nich przede wszystkim scena w świątyni Izydy z chórem "Sposa del grande Osiride" (akt I), którego melodia znajdzie się później w kawatynie Almvivy "Ecco ridente il Cielo" w "Cyruliku sewilskim". W II akcie na godzien uwagi jest duet miłosny Zenobii i Arsacesa, z której jedna melodia została później włączona do słynnej arii Rozyny "Una voce poco fa" z tej samej opery. Na szczególną uwagę zasługuje uwertura do "Aureliana". Obok bogactwa melodii i barwnej instrumentacji zwraca jej aspekt harmoniczny. Uwertura ta weszła następnie do opery "Elżbieta, królowa Anglii", a później zrosła się z "Cyrulikiem sewilskim".

</doc>
<doc id="1894968" url="https://pl.wikipedia.org/wiki?curid=1894968" title="Marko Prezelj">
Marko Prezelj

Marko Prezelj (ur. 13 października 1965 w Kamniku) – słoweński alpinista i himalaista, przewodnik alpejski, ratownik górski. Z wykształcenia inżynier chemik. Jest pionierem licznych dróg wspinaczkowych oraz trudnych przejść.
Wspinał się w Dolomitach, Alpach, Himalajach, Karakorum, górach Patagonii i Alaski oraz Yosemite wyznaczając wiele dróg o najwyższym stopniu trudności.
Zdobył takie szczyty jak Czo Oju, Kanczendzonga Południowa, Marmolada, El Capitan, Filar Croza, Grandes Jorasses, szereg szczytów w Karakorum o wysokości do prawie ośmiu tysięcy metrów, w Tybecie i górach Kanady, pokonując je często nowymi drogami w stylu alpejskim, solo lub z partnerem, zimą i latem. Uważany za jednego z najlepszych współczesnych alpinistów, wyznaczających najwyższy stopień trudności w górach wysokich.
Za wytyczenie nowej drogi na Kanczendzondze Południowej w stylu alpejskim (wspólnie z Andrejem Štremfelem), otrzymał nagrodę Złotego Czekana w 1991. Ponownie nagrodę tę otrzymał w 2007 za pierwsze przejście północno-zachodniego filara Czomo Lhari.
W 2016 prezydent Słowenii Borut Pahor odznaczył go Złotym Orderem za Zasługi.
Mieszka w Kamniku wraz z żoną Katją i dwoma synami.

</doc>
<doc id="1894969" url="https://pl.wikipedia.org/wiki?curid=1894969" title="Mitsubishi Pajero">
Mitsubishi Pajero

Mitsubishi Pajero – model samochodu terenowego produkowany przez japońską firmę Mitsubishi Motors. Pierwsza generacja samochodu (L040) została wdrożona do produkcji w 1982 roku, jednak prace nad tym modelem rozpoczęły się już 3 lata wcześniej. W 1973 roku powstał prototyp pierwszej generacji Pajero. Koncepcja modelu Pajero bazowała m.in. na studyjnych modelach Mitsubishi PX33 z 1934 roku i Minica Jeep z 1969 roku. W latach 1991–1999 produkowana była druga generacja samochodu (V20), zaś w latach 1999–2006 trzecia (V60). W 2006 roku w Paryżu miała miejsce premiera czwartej generacji auta (V80). Od początku produkcji wszystkie generacje Mitsubishi Pajero sprzedały się w ponad 3 milionach sztuk, zaś sam model zyskał miano legendy wśród samochodów terenowych. Jest też jednym z najbardziej utytułowanych modeli samochodów w Rajdzie Dakar. Wygrał go ogółem 12 razy, z czego 7 z rzędu, w latach 2001–2007. W 2009 roku irlandzki oddział Mitsubishi Motors wygrał w otwartym przetargu kontrakt na dostarczenie 320 egzemplarzy modelu Pajero Irlandzkim Siłom Zbrojnym w ciągu kolejnych 4 lat. 
W kwietniu 2019 roku władze Mitsubishi Motors podały, że w sierpniu tego roku zakończą produkcję modelu Pajero na japoński rynek. W 2020 roku japoński portal internetowy Nikkei doniósł, że w 2021 roku firma Mitsubishi wycofa model Pajero z produkcji na pozostałe rynki.
Nazwa modelu jest nawiązaniem do łacińskiej nazwy Leopardus pajeros, kotowatego z Ameryki Południowej. W krajach hiszpańskojęzycznych i na terenie Ameryki Północnej model był oferowany pod nazwą Montero, gdyż w hiszpańskim slangu słowo "Pajero" jest wulgarnym określeniem osoby masturbującej się. Z kolei na rynku brytyjskim samochód sprzedawano pod nazwą Shogun.
Mitsubishi Pajero I.
Mitsubishi Pajero I w ostatecznej wersji zaprezentowane zostało w 1981 roku na targach Tokyo Motor Show w Tokio, a w sprzedaży pojawił się rok później. Prototyp auta powstał w 1973 roku. Początkowo Pajero pierwszej generacji oferowano tylko w wersji 3-drzwiowej z krótkim rozstawem osi, z dachem metalowym albo z płóciennym soft-topem w tylnej części nadwozia. W lutym 1983 roku wprowadzono do sprzedaży wariant 5-drzwiowy z długim rozstawem osi. Oba warianty nadwozia mieściły 4 osoby. W aucie montowano seryjnie napęd na 4 koła, a za dopłatą dostępna była także blokada centralnego mostu. Do napędu samochodu stosowano silniki benzynowe o pojemności 2,6 (R4) i 3 litrów (V6) generujące moc odpowiednio 103 i 141 KM oraz silniki turbodiesel o pojemności 2,3 i 2,6 litra, z których pierwszy rozwijał 84, zaś drugi 95 KM. 
Mitsubishi Pajero II.
Mitsubishi Pajero II zostało wprowadzone na rynek w 1991 roku i było produkowane w trzech konfiguracjach nadwozia: Soft Top i Junior (3-drzwiowe), a także Standard (5-drzwiowe). Konfiguracja Soft Top charakteryzowała się nawiniętym na ramę materiałem, który można było zwinąć i tym samym samochód upodabniał się do kabrioletu. Rozwiązanie to występowało już w poprzedniej generacji, jednak wtedy wypuszczono jedynie krótką serię o nazwie Canvas Top. Auto było trochę większe w stosunku do swojego poprzednika i dzięki temu miało przestronniejsze od niego wnętrze. Pajero II było napędzane silnikami benzynowymi o pojemności 2,4 litra i większymi od niego jednostkami 3-litrowymi oraz 3,5-litrowymi w układzie V6, generującymi odpowiednio 150–181 KM oraz 194–245 KM. W ofercie obecne były także silniki turbodiesel mające pojemność 2,5 i 2,8 litra, rozwijające odpowiednio 99 oraz 125 KM. W sprzedaży znajdowała się również wersja z silnikiem 2.0, przeznaczona na rynek chiński. Wersja napędzana najmocniejszym z silników, 3,5-litrowym V6, nosiła nazwę "Evolution" i charakteryzowała się nadwoziem wyposażonym w pakiet spojlerów. Klient miał do wyboru skrzynię automatyczną o 4 przełożeniach lub 5-biegową skrzynię manualną. Najważniejszą zmianą w konstrukcji samochodu było wprowadzenie napędu na obie osie 4WD Super Select, którego można było używać także na nawierzchniach o dobrej przyczepności. Miał on blokadę centralnego mostu i reduktor, a za dopłatą dostępna była blokada tylnego dyferencjału. Możliwe było przełączanie się między napędem na tylną i obie osie nawet podczas jazdy z prędkością do 100 km/h. W wyposażeniu auta pojawił się również system ABS, zaś niektóre egzemplarze wyposażano także w elektronicznie sterowane amortyzatory – istniała możliwość wybrania jednego z trzech stopni tłumienia. W 1998 roku przeprowadzono lifting nadwozia samochodu, który objął modernizację m.in. zderzaka, grilla oraz świateł. Ostatnie sztuki drugiej generacji Pajero zjechały z linii produkcyjnej dopiero w 2012 roku, pomimo tego, że kolejną generację pokazano już w 1999 roku.
Mitsubishi Pajero III.
Mitsubishi Pajero III produkowane było w latach 1999–2006. Auto w zależności od typu nadwozia (w ofercie była wersja 3-drzwiowa i 5-drzwiowa, jednak tym razem zabrakło wersji „cabrio”) miało 4200 lub 4800 mm długości, co stanowiło około 200 mm różnicy w stosunku do Pajero pierwszej generacji i 100 mm do poprzednika. Stylistyka nadwozia, choć zbliżona do poprzednika, zyskała nowoczesne i modne kształty. Zmianie uległa konstrukcja nadwozia: zastosowano konstrukcję samonośną z niezależnym zawieszeniem przedniej oraz tylnej osi, w którą wbudowano ramę wzmacniającą, mającą poprawić sztywność skrętną (w poprzednich generacjach nadwozie było oparte na ramie nośnej). Poważnym modyfikacjom poddano napęd na 4 koła Super Select (dostępny standardowo wraz z centralnym mechanizmem różnicowym i reduktorem; za dopłatą była także dostępna blokada tylnego dyferencjału), w którym koła stożkowe zastąpiono przekładnią planetarną. Po zmianach, zależnie od wybranego trybu napędu, Pajero mogło rozdzielać moment obrotowy pomiędzy osiami w różnych proporcjach (domyślnie było to 33/67). W nowej generacji powiększono także wnętrze, które przy tym zostało dopracowane pod względem wyposażenia i jakości materiałów oraz zwiększono pojemność bagażnika do 1000 litrów. W zależności od rynku, Pajero III oferował różne silniki – dostępne były 3 jednostki benzynowe i 3 turbodiesle. Te pierwsze miały pojemność 3, 3,5 i 3,8 litra (V6) oraz moc odpowiednio 177-195, 203 i 234-260 KM, natomiast silniki wysokoprężne charakteryzowały się pojemnością 2,5, 2,8 i 3,2 litra oraz mocą odpowiednio 115, 125-140 oraz 165 KM. Oprócz 5-biegowej skrzyni manualnej, klient miał też do wyboru skrzynie automatyczne o 4 lub 5 przełożeniach. W 2003 roku przeprowadzono drobny lifting nadwozia.
W 1999 roku równolegle z Pajero trzeciej generacji rozpoczęto także produkcję modelu Pajero Pinin, będącego w gruncie rzeczy miniaturową wersją „pełnowymiarowego” modelu jednak pod wieloma względami nie mającą z nim wiele wspólnego. Nazwa auta pochodzi od włoskiego biura projektowego Pininfarina, które zaprojektowało nadwozie auta. Pojazd sprzedawano w wersjach 3-drzwiowych i 5-drzwiowych, przy czym ta dłuższa nie przekraczała nawet 4000 mm długości. Pinina oferowano tylko z silnikami benzynowymi 1.8, 1.8 GDI i 2.0.
Mitsubishi Pajero IV.
Mitsubishi Pajero IV zaprezentowano we wrześniu 2006 roku podczas targów Paris Motor Show w Paryżu. Podobnie jak poprzednicy, czwarta generacja Pajero również dostępna była w formie krótkiej 3-drzwiowej i długiej 5-drzwiowej, a maksymalnie do samochodu mogło wejść od 5 do 7 osób. Wnętrze stało się bogatsze i bardziej luksusowe. Istotną zmianą w wyglądzie nadwozia była wyżej poprowadzona linia dachu i przemodelowane błotniki oraz zderzaki, które nadały pojazdowi bardziej muskularny wygląd. Najbardziej zauważalne zmiany względem Pajero III dotyczyły głównie wyposażenia – samochód zyskał m.in. system łączący funkcje stabilizacji toru jazdy i kontroli trakcji, a także dopracowane poduszki powietrzne (z czego przednie mogły się napełniać dwustopniowo). Zastosowanym w standardzie napędem był napęd na obie osie Super Select 4WDII z seryjnie montowaną blokadą tylnego tylnego dyferencjału. W 2015 roku auto przeszło facelifting, dzięki któremu zyskało przede wszystkim nowy pas przedni i jeszcze bardziej muskularny wygląd. Zależnie od rynku stosowano silniki o pojemnościach od 2,4 do 3,8 litra, przy czym w przypadku egzemplarzy przeznaczonych na europejski rynek wybór był skromniejszy – pod maską można było znaleźć jednostki benzynowe o pojemności 3, 3,5 lub 3,8 litra V6 (3-litrowy miał moc 200 KM, zaś 3,8-litrowy – 250 KM) lub wysokoprężne, mające pojemność 3,2 litra (generowały 170 i 200 KM mocy; na polskim rynku – 190 KM). Oprócz 5-biegowej skrzyni manualnej, dostępna była także skrzynia automatyczna o tej samej liczbie przełożeń.

</doc>
<doc id="1894971" url="https://pl.wikipedia.org/wiki?curid=1894971" title="Podział administracyjny Kościoła katolickiego na Jamajce">
Podział administracyjny Kościoła katolickiego na Jamajce

Podział administracyjny Kościoła katolickiego na Jamajce – w ramach Kościoła katolickiego na Jamajce funkcjonuje obecnie jedna metropolia, w której skład wchodzi jedna archidiecezja dwie diecezje.
Jednostki administracyjne Kościoła katolickiego obrządku łacińskiego na Jamajce:

</doc>
<doc id="1894975" url="https://pl.wikipedia.org/wiki?curid=1894975" title="Zwłóknienie pozasoczewkowe">
Zwłóknienie pozasoczewkowe



</doc>
<doc id="1894977" url="https://pl.wikipedia.org/wiki?curid=1894977" title="Podział administracyjny Kościoła katolickiego na Portoryko">
Podział administracyjny Kościoła katolickiego na Portoryko

Podział administracyjny Kościoła katolickiego na Portoryko – w ramach Kościoła katolickiego na Portoryko funkcjonuje obecnie jedna metropolia, w której skład wchodzi jedna archidiecezja i pięć diecezji. 
Jednostki administracyjne Kościoła katolickiego obrządku łacińskiego na Portoryko:

</doc>
<doc id="1894978" url="https://pl.wikipedia.org/wiki?curid=1894978" title="A.J. Calloway">
A.J. Calloway

A.J. Calloway (ur. 29 sierpnia 1974 r. w New Jersey) − amerykański aktor, znany przede wszystkim jako osobowość telewizyjna.
Absolwent Saint Benedict's Preparatory School, męskiej, katolickiej szkoły średniej w Newark.
Z powodzeniem prowadził program "106 &amp; Park: B.E.T.'s Top 10 Live" muzycznej stacji Black Entertainment Television. Obecnie jest korespondentem serwisu informacyjnego "Extra".
Wspólnie z m.in. Missy Elliott gościnnie wystąpił w wideoklipie do utworu "Miss You" wokalistki R&amp;B Aaliyah.

</doc>
<doc id="1894981" url="https://pl.wikipedia.org/wiki?curid=1894981" title="AJ Calloway">
AJ Calloway



</doc>
<doc id="1894982" url="https://pl.wikipedia.org/wiki?curid=1894982" title="Annalista Saxo">
Annalista Saxo

Annalista Saxo – anonimowy autor kroniki zwanej pod jego przydomkiem, mnich z opactwa w Nienburgu.
Kronika, której jest autorem, powstała w Nienburgu w połowie XII w. Obejmuje ona historię frankijsko-niemiecką od 741 do 1139 r., uwzględniając wiadomości pochodzące z licznej literatury (także zaginionych dzisiaj roczników), a także znanych autorowi dokumentów. Kronika uwzględnia m.in. liczne wiadomości o faktach współczesnych autorowi, przede wszystkim o drugiej wyprawie włoskiej cesarza Lotara III z Supplinburga, o Saksonii, jej organizacji kościelnej oraz rodach możnowładczych. Autor kroniki jest nastawiony krytycznie do króla Niemiec Konrada III Hohenstaufa.
Postać anonimowego autora kroniki bywa identyfikowana z Arnoldem, opatem Nienburga i współpracownikiem Lotara III, zmarłym w 1166 r.

</doc>
<doc id="1894985" url="https://pl.wikipedia.org/wiki?curid=1894985" title="Miejsce Pamięci Narodowej w Łambinowicach">
Miejsce Pamięci Narodowej w Łambinowicach

Miejsce Pamięci Narodowej w Łambinowicach – tereny byłych obozów jenieckich wraz cmentarzami i pomnikami położone na obszarze gminy Łambinowice (województwo opolskie, powiat nyski). Tereny pierwotnie związane z wsią Lamsdorf (Landkreis Falkenberg O.S.), w pobliżu której utworzono na początku lat 70. XIX w. poligon wojskowy, na którym następnie organizowano pruskie, a później niemieckie obozy jenieckie i odosobnienia. W czasie II wojny światowej obozy w Lamsdorf należały do największych niemieckich kompleksów obozowych w Europie. Ostatni z obozów został utworzony po II wojnie światowej przez Polaków. Istniał w latach 1945–1946.
Ze względu na bogatą historię, wartości naukowe i edukacyjne oraz na rzadko obecnie spotykane zachowane relikty poobozowe teren ten został w 1968 wpisany do rejestru zabytków nieruchomych województwa opolskiego jako Pomnik Pamięci Narodowej, przemianowany w 2002 na Miejsce Pamięci Narodowej w Łambinowicach. Terenami od strony merytorycznej opiekuje się Centralne Muzeum Jeńców Wojennych w Łambinowicach-Opolu.
Obóz jeniecki z wojny prusko-francuskiej (1870–1871).
Obóz zorganizowano w związku z wybuchem wojny prusko-francuskiej. Utworzyły go władze wojskowe Prus na terenie wcześniejszego poligonu, w pobliżu Lamsdorf. Pierwsi jeńcy francuscy przybyli tu jesienią 1870, a opuścili obóz wiosną 1871. Jeńcy przypuszczalnie uczestniczyli w rozbudowie infrastruktury. Ogólną liczbę jeńców, którzy przebywali w obozie, szacuje się na 3500–4000. Groby 52 z nich wraz z pomnikiem poświęconym zmarłym, znajdują się na Starym Cmentarzu Jenieckim.
Obóz jeniecki z I wojny światowej.
Obóz utworzony w sierpniu 1914 był ósmym w Niemczech pod względem liczby jeńców i największym pod względem powierzchni ze wszystkich obozów, jakie kiedykolwiek istniały w Lamsdorf. W obozie przetrzymywano żołnierzy państw ententy – szeregowców i podoficerów – głównie z armii rosyjskiej, rumuńskiej, włoskiej, serbskiej, francuskiej, brytyjskiej i belgijskiej. Przebywało tu łącznie ok. 90 000 osób. Na jeńcach ciążył obowiązek pracy: uczestniczyli w rozbudowie obozu, zatrudniano ich w miejscowym przemyśle i rolnictwie. Pomimo zakończenia wojny, jeńcy przebywali w obozie do 1920. Niewoli nie przeżyło ok. 7000 jeńców, których pochowano na Starym Cmentarzu Jenieckim.
Stary Cmentarz Jeniecki.
Najstarsza część cmentarza pochodzi z okresu wojny prusko-francuskiej (1870–1871), gdzie pochowano kilkudziesięciu żołnierzy francuskich, którzy zmarli w obozie. Cmentarz najbardziej rozbudował się w latach I wojny światowej i w ogólnym takim zarysie zachował się do dziś. Zmarłych jeńców - żołnierzy państw ententy z pobliskich obozów chowano jeszcze w 1919, aż do momentu likwidacji kompleksu obozowego. Przybyło wtedy łącznie ok. 7 000 nowych mogił oraz kilka pomników poświęconych zmarłym jeńcom (m.in. Serbom, Rosjanom, Brytyjczykom, Włochom). W okresie dwudziestolecia międzywojennego obok jenieckich grobów pochowano kilkudziesięciu niemieckich imigrantów (w tym dzieci) z terenów włączonych do Polski. Podczas II wojny światowej na około 4,5 hektarowym cmentarzu znów rozpoczęto grzebanie jeńców - żołnierzy koalicji antyhitlerowskiej. Większość zwłok jeńców brytyjskich ekshumowano i wywieziono ich do kraju oraz na cmentarze centralne (np. do Krakowa). Pochówek na cmentarzu zakończono w 1945.
Obóz dla imigrantów niemieckich.
W latach 1921–1924 na poligonie Lamsdorf przebywali niemieccy imigranci z ziem, które przypadły Polsce po plebiscycie i powstaniach śląskich. Obóz utworzyły w 1921 władze niemieckie we współpracy z Niemieckim Czerwonym Krzyżem. Pierwsi przesiedleńcy przybyli tu z Górnego Śląska, następnie z Wielkopolski i Pomorza. Przebywało w nim czasowo od 150 do 4500 osób. Ogólna liczba przesiedleńców mogła wynosić nawet kilkadziesiąt tysięcy. W 1922 Dyrekcja Kolei Rzeszy w Katowicach (), która przenosiła swą siedzibę do Opola (), przygotowała tam tymczasowe mieszkania dla swoich pracowników i ich rodzin. Ostatni imigranci wyjechali stąd w 1934.
Obozy jenieckie w latach II wojny światowej.
Stalagi Lamsdorf należały do niemieckiego systemu jenieckiego. Ich podstawowymi zadaniami była izolacja żołnierzy nieprzyjacielskich sił zbrojnych i eksploatacja jeńców w niemieckiej gospodarce. Pierwszy obóz utworzono już 26 sierpnia 1939 (Dulag B). 4 października 1939 Dulag B uzyskał status obozu stałego dla szeregowców i podoficerów pod nazwą Stalag VIII B Lamsdorf. Wiosną 1941 przystąpiono do prac nad utworzeniem drugiego obozu – Stalagu 318, przemianowanego wkrótce na Stalag VIII F. W 1943 Stalag VIII F stracił samodzielność i zaczął podlegać Stalagowi VIII B, któremu niebawem przyporządkowano także odległy Stalag VIII D Teschen.
Do momentu ponownej reorganizacji obozu, Stalag VIII B Lamsdorf był największym obozem jenieckim w Europie. Następnie w grudniu 1943 utworzono Stalag 344 Lamsdorf, który składał się z dwóch części: tzw. Russenlager (wcześniej: Stalag 318/VIII F) i Britenlager (pierwotnego Stalagu VIII B). Przez obozy jenieckie w Lamsdorf przeszło latach II wojny światowej około 300 000 jeńców (w tym 200 000 żołnierzy Armii Czerwonej), którzy należeli do prawie 50 narodów.
Stalag VIII B / 344 Lamsdorf, tzw. Britenlager.
Obóz zorganizowano w sierpniu 1939 jako przejściowy (Dulag B). W październiku tegoż roku przekształcono go w obóz stały dla szeregowców i podoficerów – Stalag VIII B. W połowie 1943 stalagowi podporządkowano pobliski Stalag 318/VIII F, a następnie jeszcze Stalag VIII D Teschen (Cieszyn). W końcu 1943 obóz przemianowano na Stalag 344 Lamsdorf i pod tą nazwą wspólnie z drugim łambinowickim obozem funkcjonował do końca wojny.
Łącznie w Lamsdorf przebywało ok. 43 000 żołnierzy Wojska Polskiego, w tym również przez krótki okres cywile, a wśród nich m.in. o. Maksymilian Kolbe. W połowie 1940 miejsce polskich jeńców wojennych, skierowanych w większości do obozów w głębi Rzeszy, zajęli jeńcy brytyjscy. Następnie izolowano tu także żołnierzy innych armii walczących z III Rzeszą: francuskiej, belgijskiej, jugosłowiańskiej, greckiej i amerykańskiej. Ze względu na dużą liczebność Brytyjczyków (ok. 48 000), przetrzymywanych do końca wojny, obóz nazywano potocznie brytyjskim (Britenlager). Jeńców przymusowo zatrudniano w rolnictwie, leśnictwie i przemyśle. W styczniu 1945 nastąpiła ewakuacja jeńców. Oddziały Armii Czerwonej wkroczyły tu 18 marca 1945. W latach 40. XX w. polskie władze wojskowe uruchomiły na tym obszarze ponownie poligon. Z obozowej zabudowy przetrwało niewiele: baseny przeciwpożarowe oraz szczątkowe fragmenty baraków mieszkalnych i pomieszczeń magazynowych, zachowała się także Aleja Kasztanowa, którą byli prowadzeni jeńcy.
Stalag 318 / VIII F / 344 Lamsdorf, tzw. "Russenlager".
Istniał od lipca 1941 do marca 1945. Stworzono go dla najliczniejszej i najgorzej przez Niemców traktowanej grupy jeńców radzieckich, dla których był on miejscem eksterminacji. Ze 180 000 – 200 000 jeńców, którzy przeszli przez obóz w latach II wojny światowej, zmarło w Lamsdorf ok. 40 000. Żołnierze Armii Czerwonej, których przywożono tu już w lipcu po rozpoczęciu inwazji na ZSRR, byli koszarowani pod gołym niebem. Dopiero jesienią przystąpiono do budowy baraków. Jeńcy zmuszeni byli chronić się przed zimnem w zrobionych przez siebie prowizorycznych ziemiankach. Obóz do jesieni 1941 funkcjonował jako Stalag 318, a następnie – Stalag VIII F Lamsdorf.
W połowie 1943 zlikwidowano jego samodzielność i podporządkowano pobliskiemu Stalagowi VIII B, który z kolei w końcu 1943 przemianowano na Stalag 344 Lamsdorf. Ze względu na obecność ogromnej liczby jeńców radzieckich, potocznie obóz nazywano „rosyjskim” ("Russenlager"). Przetrzymywano w nim również żołnierzy innych armii: włoskiej, jugosłowiańskiej, greckiej, a także polskiej, francuskiej i rumuńskiej. W 1944 przywieziono tu powstańców warszawskich (ok. 6000 - m.in. rtm Witolda Pileckiego, Aleksandra Gieysztora, Romana Bratnego, Stanisława R. Dobrowolskiego i Józefę Radzymińską) oraz powstańców słowackich (ok. 1500). Jeńców „obozu rosyjskiego” niemieckie władze ewakuowały w pieszym marszu w styczniu 1945. Obecnie materialnym śladem po obozie z lat II wojny światowej są unikalne pozostałości baraków ze zrekonstruowaną wieżą strażniczą oraz ogrodzeniem. W odrestaurowanym baraku utworzono wystawę poświęconą jeńcom radzieckim.
Cmentarz Jeńców Radzieckich.
Cmentarz założony w 1942 w pobliżu Stalagu 318. Chowano na nim jeńców radzieckich (także Polaków wcielonych do Armii Czerwonej) w zbiorowych, bezimiennych mogiłach. Na ślady zbiorowych grobów natrafiono w lipcu 1945. Na przełomie lat 1945/1946 przeprowadzono częściową ekshumację zwłok. Według dokonanych wówczas ustaleń na cmentarzu spoczywa ok. 40 000 osób.
W 1964 r. wzniesiono tu Pomnik Martyrologii Jeńców Wojennych. Poświęcono go pamięci wszystkich jeńców zmarłych w latach II wojny światowej w obozach jenieckich Lamsdorf. W trakcie prowadzenia prac budowlanych zrezygnowano z utrwalenia śladów zbiorowych mogił.
Budynek Muzeum w Łambinowicach.
Budynek główny muzeum został wzniesiony w latach 30. XX w. jako siedziba niemieckiej komendantury poligonu. Do muzeum należy od 1964. Obecnie prezentowane tam są wystawy stałe przedstawiające problematykę jeniecką okresu II wojny światowej oraz dzieje obozów w Lamsdorf.
Siedziba muzeum w Łambinowicach znajduje się na terenie najstarszej części dawnego poligonu pruskiego. W czasie II wojny światowej na tym terenie znajdowało się m.in. zaplecze administracyjno-gospodarcze obozów jenieckich. W pobliżu muzeum z pierwotnej zabudowy obozowej zachowały się budynki dawnej wartowni, kasyna oficerskiego, a także domy mieszkalne (w większości o konstrukcji szkieletowej).
Obóz Pracy w Łambinowicach.
Obóz założony po zakończeniu II wojny światowej przez polską administrację komunistyczną dla niemieckiej (śląskiej) ludności oczekującej na przesiedlenie w głąb Niemiec. Obóz funkcjonował od lipca 1945 do października 1946. Był obozem przesiedleńczym, pracy, izolacyjnym oraz represyjnym. Ogółem przeszło przez niego ok. 5000 ludzi. Najliczniejszą grupę stanowili mieszkańcy 30 okolicznych wsi. Przetrzymywani również byli członkowie organizacji nazistowskich, a także niemieccy strażnicy. Trudne warunki bytowe, głód, choroby oraz złe traktowanie osadzonych przez polskie władze obozowe powodowały dużą śmiertelność. Zmarłych chowano w bezimiennych, pojedynczych bądź zbiorowych grobach w tylnej części obozu i poza nim.
Z przyczyn politycznych upamiętnienie ofiar stało się możliwe dopiero w latach 90. XX w. W 1991 ustawiono drewniany krzyż na końcu drogi, w pobliżu której chowano zmarłych. W 1995 postawiono tam granitowy pomnik w formie krzyża, a w niedalekiej odległości urządzono w latach 2000–2002 symboliczny cmentarz.

</doc>
<doc id="1894987" url="https://pl.wikipedia.org/wiki?curid=1894987" title="Stefan Savić">
Stefan Savić

Stefan Savić, cyr. Стефан Савић (ur. 8 stycznia 1991 w Mojkovacu) – czarnogórski piłkarz występujący na pozycji obrońcy w Atlético Madryt.
Życiorys.
Kariera klubowa.
Treningi piłkarskie rozpoczął w klubie FK Brskovo Mojkovac. Następnie do 2009 roku trenował w juniorskim zespole FK BSK Borča. W 2009 roku dołączył do seniorskiej drużyny tego klubu. W lutym 2010 roku przebywał na testach w londyńskim Arsenalu F.C.; transfer nie doszedł jednak do skutku. 30 sierpnia 2010 odszedł za 300 tysięcy euro do belgradzkiego FK Partizan. W sezonie 2010/2011 wraz z klubem został mistrzem kraju oraz wystąpił w czterech meczach fazy grupowej Ligi Mistrzów.
6 lipca 2011 został piłkarzem angielskiego Manchesteru City – kwota transferu wyniosła 12 milionów euro. W Premier League zadebiutował 15 sierpnia 2011 w wygranym 4:0 meczu ze Swansea City A.F.C. Grał w nim od 74. minuty, gdy zastąpił Adama Johnsona. W sezonie 2011/2012 wraz z klubem został mistrzem Anglii. 31 sierpnia 2012 odszedł na zasadzie wolnego transferu do włoskiego ACF Fiorentina. W Serie A zagrał po raz pierwszy 7 października 2012 – miało to miejsce w wygranym 1:0 meczu z Bologna FC 1909. 20 lipca 2015 został piłkarzem hiszpańskiego Atlético Madryt. Transfer kosztował 12 milionów euro. W Primera División zadebiutował 22 września 2015 w wygranym 2:0 spotkaniu z Getafe CF. Wraz z Atlético w sezonie 2017/2018 zwyciężył w Lidze Europy i Superpucharze Europy. Dwa lata wcześniej dotarł z nim do finału Ligi Mistrzów.
W latach 2016–2018 był wybierany piłkarzem roku w Czarnogórze.
Kariera reprezentacyjna.
W latach 2008–2010 występował w reprezentacjach Czarnogóry do lat 19 i 21. W seniorskiej reprezentacji zadebiutował 11 sierpnia 2010 w wygranym 2:0 towarzyskim spotkaniu z Irlandią Północną.
Życie prywatne.
Jego ojciec Dragan był czarnogórskim politykiem. Pełnił m.in. funkcję burmistrza miasta Mojkovac, leżącego na północy Czarnogóry. 6 kwietnia 2011 popełnił samobójstwo.

</doc>
<doc id="1894988" url="https://pl.wikipedia.org/wiki?curid=1894988" title="Podział administracyjny Kościoła katolickiego na Kubie">
Podział administracyjny Kościoła katolickiego na Kubie

Podział administracyjny Kościoła katolickiego na Kubie – w ramach Kościoła katolickiego na Kubie funkcjonują obecnie trzy metropolie, w których skład wchodzą trzy archidiecezje i osiem diecezji. 
Jednostki administracyjne Kościoła katolickiego obrządku łacińskiego na Kubie:

</doc>
<doc id="1894992" url="https://pl.wikipedia.org/wiki?curid=1894992" title="Stefan Böger">
Stefan Böger

Stefan Böger (ur. 1 czerwca 1966 w Erfurcie) – niemiecki piłkarz występujący na pozycji obrońcy lub pomocnika.
Kariera klubowa.
Böger treningi rozpoczął w wieku 7 lat w enerdowskim klubie BSG Umformtechnik Erfurt. W 1979 roku przeszedł do juniorskiej ekipy zespołu FC Carl Zeiss Jena. W 1984 roku został włączony do jego pierwszej drużyny. W 1988 roku dotarł z nim do finału Pucharu NRD, jednak FC Carl Zeiss Jena przegrało tam 0:2 z Dynamem Berlin.
W 1991 roku, po zjednoczeniu Niemiec, Böger został graczem Hansy Rostock, grającej w Bundeslidze. W tych rozgrywkach zadebiutował 3 sierpnia 1991 w wygranym 4:0 meczu z 1. FC Nürnberg. 14 sierpnia 1991 w wygranym 5:1 spotkaniu z Borussią Dortmund strzelił pierwszego gola w trakcie gry w Bundeslidze. W 1992 roku spadł z klubem do 2. Bundesligi. Wówczas odszedł z Hansy.
Latem 1992 roku Böger trafił do innego drugoligowego zespołu, MSV Duisburg. W 1993 roku awansował z nim do Bundesligi. W 1995 roku powrócił z Duisburgiem do 2. Bundesligi. Wówczas przeniósł się do Fortuny Kolonia, również grającej w 2. Bundeslidze. W latach 1996–1997 grał w FC Gütersloh (2. Bundesliga). W 1997 roku przeszedł do pierwszoligowego Hamburgera SV. Pierwszy ligowy mecz zaliczył tam 3 sierpnia 1997 przeciwko Borussii Mönchengladbach (2:2). W 1999 roku Böger zakończył karierę.
Kariera reprezentacyjna.
W reprezentacji NRD Böger zadebiutował 11 kwietnia 1990 w wygranym 2:0 towarzyskim meczu z Egiptem. Po raz ostatni w kadrze zagrał 12 września 1990 w wygranym 2:0 towarzyskim pojedynku z Belgią, który był jednocześnie ostatnim meczem w historii reprezentacji NRD. W drużynie narodowej Böger rozegrał w sumie 4 spotkania, wszystkie w 1990 roku.
Kariera trenerska.
Po zakończeniu kariery piłkarskiej Böger został trenerem. Jego pierwszym klubem były rezerwy zespołu Hamburger SV. Potem trenował rezerwy Hansy Rostock. W latach 2004–2006 był szkoleniowcem klubu VfB Lübeck, grającego w Regionallidze Nord. W 2006 roku został trenerem zespołu Holstein Kilonia, z którym w 2007 roku spadł z Regionalligi. Od 2008 roku trenuje reprezentację Niemiec U-16.

</doc>
<doc id="1894993" url="https://pl.wikipedia.org/wiki?curid=1894993" title="Stefan Boger">
Stefan Boger



</doc>
<doc id="1894999" url="https://pl.wikipedia.org/wiki?curid=1894999" title="ECW">
ECW



</doc>
<doc id="1895000" url="https://pl.wikipedia.org/wiki?curid=1895000" title="Kościół św. Bartłomieja Apostoła w Scandicci">
Kościół św. Bartłomieja Apostoła w Scandicci

Kościół św. Bartłomieja Apostoła w Scandicci – kościół katolicki w prowincji Florencja.
Stary kościół.
Kościół będący siedzibą parafii aż do 1968 sięga swymi początkami dalekich czasów. Hugon – markiz Toskanii wraz z matką, hrabiną Willą przyczynili się do rozprzestrzenienia się we Włoszech, a zwłaszcza Toskanii, zakonu św. Benedykta.
Kościół był posiadłością florenckiego opactwa benedyktyńskiego, zbudowanego w centrum Florencji w 978 przez hrabinę Willę.
W latach 60. XX w. Scandicci uległo całkowitemu przekształceniu. Z wiejskiego osiedla stało się wielkim ośrodkiem liczącym ponad pięćdziesiąt tysięcy mieszkańców. Wzrosła znacząco także liczba parafian i stary kościół stał się niewystarczający. Ówczesny proboszcz, ks. Piero Paciscopi, w 1968 przeniósł parafię do obszernych podziemi, usytuowanych w centralnej części zamieszkiwanego przez wspólnotę parafialną terytorium. Aktualnie kościółek św. Bartłomieja należy do parafii Najświętszej Maryi Panny, a w roku 1994 oddano go na użytek wspólnoty Koptyjskiego Kościoła Prawosławnego.
Nowy kościół.
W latach 70. XX w., gdy parafia miała siedzibę w wielkich podziemiach, najpierw przy via Carducci, potem przy via Turri, wspólnota parafialna dojrzewała w swoim doświadczeniu wiary. Różne były inicjatywy sprzyjające dojrzewaniu. Na szczególną uwagę zasługuje Droga Neokatechumenalna otwarta tam w 1969 dzięki katechizacji Kiko Argüello i Carmen Hernández, którym w przepowiadaniu towarzyszył ks. Francesco Cuppini. W ten sposób narodziła się konieczność bardziej adekwatnego wyrażenia nowej rzeczywistości i powstał pomysł zbudowania nowego kościoła.
Projekt.
Projekt został powierzony grupie architektów, w skład której wchodzili: Mattia Del Prete, Anna Gennarini, Massimo Marconi i Gabriella Diotallevi. Wraz z katechistą Kiko starali się oni stworzyć przestrzeń dla zgromadzenia liturgicznego, będącego żywym wyrazem ludu Bożego. Prace rozpoczęto w 1978 z pomocą i błogosławieństwem kard. Giovanniego Benellego, a zakończono w 1982.
Od zewnątrz w bryle kościoła dominuje po lewej stronie cylindryczna konstrukcja, w której znajduje się kaplica Najświętszego Sakramentu, a po prawej konstrukcja sześcienna, która odpowiada sali przyjęć. Są to architektoniczne symbole „elementu boskiego” i „elementu ludzkiego”, wiary i rozumu, połączone „wejściem”, przez które przechodzi człowiek w drodze do Boga. Wnętrze zbudowano na planie ośmioboku i ma ono formę amfiteatru. Stopnie schodzą ku części centralnej, gdzie umieszczone są znaki liturgiczne (miejsce przewodniczenia, ambona, ołtarz i chrzcielnica) dobrze widoczne dla całego zgromadzenia. Takie rozmieszczenie sprzyja lepszemu uczestnictwu w liturgii. Kształt drewnianego dachu ześrodkowanego nad ołtarzem nadaje zgromadzeniu jedność. Na wyższym piętrze, wokół centralnej sali, znajdują się salki przeznaczone na działalność parafialną.
W 1990 nowym proboszczem, następcą poprzedniego, został ks. Marco Calamandrei, który poprowadził dalej i utwierdził rozpoczęte dzieło. Znaki liturgiczne definitywny, obecny kształt przyjęły w 1992.
Kard. Silvano Piovanelli w 1982 przewodniczył inauguracji kościoła wraz z konsekracją ołtarza.
Obecnie budynek kościoła powiększa się o nowy kompleks parafialny "Katechumenium" i odnawiana jest jego część zewnętrzna. Kompleks składać się będzie z auli, sal do sprawowania liturgii, Sanktuarium Słowa oraz sal przyjęć.
Wnętrze kościoła.
Wnętrze kościoła opisuje św. Robert Bellarmin w słowach: „Przewodniczący jako głowa ciała Chrystusa składającego się z wielu członków; Słowo Boże jako usta Chrystusa; Eucharystia jako serce, z którego żywi się i gasi pragnienie Kościół; zgromadzenie jako ramiona i nogi Ciała Chrystusa, a chrzcielnica jako łono, z którego rodzą się nowe dzieci Kościoła. Kościół jest skonstruowany na planie ośmioboku. Według tradycji liczba osiem symbolizuje Zmartwychwstanie Chrystusa. Kopuła nad ołtarzem wyobraża otwarte niebiosa do których wstąpił Chrystus i skąd kiedyś powróci. Kościół może pomieścić od 300 do 400 osób.
Miejsce przewodniczącego zgromadzenia, w kształcie katedry, czy też tronu, otoczone przez siedzenia koncelebransów, znajduje się w najwyższym miejscu kościoła i w centrum apsydy, co podkreśla funkcję przewodniczącego jako obrazu Chrystusa, Głowy Kościoła. Podwyższenie tego miejsca sprawia, że przewodniczący jest dobrze widoczny dla całego zgromadzenia i może rzeczywiście przewodniczyć akcji liturgicznej. Wykonane jest z piaskowca "pietra serena" z motywami z czarnego marmuru, które uwydatniają całość.
Ambona to znak Chrystusa jako Słowa Bożego. Znajduje się ona na stałym podwyższonym miejscu, w łączności z miejscem przewodniczenia. Jest ona obrazem kamienia z grobowca Chrystusa, z którego anioł (czyli diakon, lektor lub kantor) obwieszcza niewiastom Dobrą Nowinę o Zmartwychwstaniu.
Stół eucharystyczny czyli ołtarz z piaskowca "pietra serena" stoi w centrum zgromadzenia. Jest on miejscem sprawowania krzyżowej ofiary Chrystusa i znakiem Uczty Paschalnej. Dlatego jest szeroki i wystarczająco niski, by przedstawić stół, do którego wszyscy jesteśmy zaproszeni. Jest on również obrazem źródła wody żywej, z którego wypływają cztery rzeki raju gaszące pragnienie ludzi z każdego zakątka świata. Przykryty jest obrusami i kwiatami dla podkreślenia świątecznego nastroju. Świece i lampy przypominają, ze Chrystus, a wraz z nim całe zgromadzenie, jest światłem, które oświeca świat. Jego znaczenie podkreśla kopuła wznosząca się nad ołtarze wysoko, która uobecnia niebo.
Chrzcielnica do dużych rozmiarów zagłębienie wyłożone marmurem i przeznaczone do udzielania chrztu dzieciom i dorosłym tak przez zanurzenie jak i przez polanie. Została ona wydrążona w posadzce i jest dołem wyrażającym symbolikę grobu i matki. Dzięki odpowiedniej instalacji hydraulicznej woda używana do chrztów jest świeża, czyta i ciepła. Ma ona kształt długiego krzyża wpisanego w ośmiobok (liczna osiem oznacza zmartwychwstanie), a jej przykrycie wykonane z brązu składa się z pięciu elementów. Środkowy przedstawia krzyż Chrystusa otoczony dwiema gałązkami, oliwną i palmową – symbolami pokoju i życia wiecznego. Znajduje się ona pośrodku zgromadzenia, jest dobrze widoczna, co ułatwia wspólnotowe uczestnictwo w tym sakramencie. Między ramionami krzyża umieszczone SA mozaiki przedstawiające czterech Ewangelistów – głosicieli Dobrej Nowiny.
W czasie obrzędów pogrzebowych trumnę z ciałem kładzie się na kracie przykrywającej chrzcielnicę, ponieważ chrzcielnica to znak i zapowiedź zmartwychwstania.
Kaplica Najświętszego Sakramentu to miejsce usytuowane w bocznej kaplicy kościoła św. Bartłomieja. Znajduje się w niej tabernakulum. Słowo to oznacza namiot. Oprócz Najświętszego Sakramentu w tabernakulum znajduje się też Pismo święte, ponieważ Chrystus jest „wcielonym Słowem Bożym”.
Malowidła
Korona to wysoka, ośmioboczna obręcz, która okala od góry całe wnętrze kościoła, uobecniając niebo. Pokryta jest malowidłami inspirowanymi ikonografią Kościoła Wschodniego. Łączy jedno niebo z ziemią stanowiąc ukoronowanie zgromadzenie. Malowidła przedstawiają różne momenty misterium zbawienia, wspomniane w ciągu całego roku liturgicznego:
Nowy kompleks parafialny.
Dziś po prawie czterdziestu latach Droga Neokatechumenalna w parafii rozrosła się z jednej do ponad dwudziestu wspólnot. W 1969 parafia była jedną z najuboższych we Florencji. Nie miała nawet budynku kościoła. Po ukończeniu budowy przystąpiono do wznoszenia nowego kompleksu parafialnego zaprojektowanego przez architekta Alberto Durante. Będzie on odpowiadać wymogom parafii, a szczególnie potrzebom wtajemniczenia realizowanego na Drodze Neokatechumenalnej w nowych, małych wspólnotach. Będzie on obejmować Sanktuarium Słowa Bożego, sale liturgiczne oraz dzwonnicę, aulę, powiększoną plebanię, biuro parafialne, pokoje gościnne, jadalnie oraz ośrodek Caritas. Kamień węgielny pod kompleks parafialny wmurowano 15 maja 1997 w obecności kard. Silvano Piovanelli.

</doc>
<doc id="1895001" url="https://pl.wikipedia.org/wiki?curid=1895001" title="Othmar Ammann">
Othmar Ammann

Othmar Hermann Ammann (ur. 26 marca 1879 w Szafuzie w Szwajcarii, zm. 22 września 1965 w Rye, stan Nowy Jork) – amerykański inżynier pochodzący ze Szwajcarii specjalizujący się w budowie konstrukcji mostowych. Projektant sześciu mostów w Nowym Jorku.
Życiorys.
Othmar Ammann ukończył politechnikę w Zurychu, po jej ukończeniu wyemigrował w 1904 r. do Stanów Zjednoczonych. Jego nazwisko stało się znane w 1907 r. gdy stworzył raport, w który wyjaśnił przyczyny katastrofy Quebec Bridge (most zawalił się podczas budowy 29 sierpnia 1907 r. z powodu wad konstrukcyjnych). Rzetelność raportu zwróciła na niego uwagę środowiska amerykańskich inżynierów i przyniosła mu szerokie uznanie jako specjalisty konstrukcji mostów. Otrzymał i przyjął propozycję pracy u Gustava Lidenthala, który był konstruktorem Hell Gate Bridge.
W 1925 r. otrzymał mianowanie na głównego konstruktora mostu (Port Authority of New Tork) nad rzeką Hudson, jego projekt został przekazany do realizacji wraz z opracowaniem Lidenthalla. Projekt Ammanna obejmował ruch pieszy, kolejowy i samochodowy, jego zaletą był niski koszt budowy. Wcześniej opracowany przez inny zespół projekt mostu na przedłużeniu 57th Street został odrzucony przez Roberta Mosera (głównego architekta Nowego Jorku), ponieważ jego realizacja byłaby zbyt droga. Wybrano projekt mostu linowego Ammanna, który gwarantował znacznie tańszą budowę, bez pogorszenia warunków technicznych. Przeprawa otrzymała nazwę George Washington Bridge i została oddana do użytku w październiku 1931 r. Równocześnie realizowano drugi projekt Ammanna, był to Bayonne Bridge, który oddano do użytku miesiąc później (listopad 1931 r.). W momencie oddania był to najdłuższy most łukowy na świecie. W czasie budowy obu mostów Othamar Amman otrzymał zlecenie zaprojektowania Triborough Bridge, było to w 1929 r. i rozpoczął się kryzys światowy. Od projektanta oczekiwano taniej konstrukcji, która odznaczałaby się prostotą budowy i wysokimi walorami użytkowymi. Ammann sprostał oczekiwaniom zleceniodawców i nowy most mimo trudnej sytuacji finansowej oddano do użytku w lipcu 1936 r.
Projekt kolejnego mostu powstał w 1937 r., był to most wiszący Bronx-Whitestone Brigde, który miał zostać ukończony przed planowanymi na rok 1939 targami New York World’s i otwarciem nowego portu lotniczego LaGuardia. Most ten oddano do użytku zgodnie z planem pod koniec kwietnia 1939 r. W tym samym czasie w stanie Waszyngton trwała budowa innego mostu, którego projektantem był Ammann. Ten projekt zaliczany jest do najmniej udanych realizacji tego projektanta ponieważ wkrótce po oddaniu do użytku zawalił się wskutek drgań spowodowanych wiatrem. Po katastrofie mostu Tacoma Narrows Bronx-Whitestone Bridge otrzymał wzmocnienie konstrukcji, a jednocześnie został poszerzony. Dla Othmara Ammana katastrofa w stanie Washington oznaczała wieloletnią przerwę w projektowaniu mostów, co trwało prawie 20 lat. W 1946 r. Ammann wraz ze Charlesem Whitneyem założyli spółkę Ammann &amp; Whitney. Po długiej przerwie w 1959 r. Ammann zaprojektował oddany do użytku w styczniu 1961 r. Thorgs Neck Bridge, most wiszący odciążający komunikacyjnie Bronx-Whitestone Brigde. Ostatnim projektem był najdłuższy wówczas most wiszący Verrazano-Narrows, który oddano do użytku (górny pokład) w listopadzie 1964 r. Był to pierwszy most, w którego projekcie uwzględniono naturalną krzywiznę Ziemi, a odległość pomiędzy przęsłami wynosi 1298 metrów. Pięć lat później dobudowano dolny pokład tego mostu, ale miało to miejsce już po śmierci głównego projektanta mostu, który zmarł 22 września 1965 r. w wieku 86 lat.
Othmar Ammann był wybitnym inżynierem, który kierując się teorią ugięcia zaprojektował i nadzorował realizację mostów wiszących. Jego projekty odznaczały się niskim kosztem realizacji, praktycznością oraz wysokimi walorami architektonicznymi.
Zaprojektował sześć mostów w Nowym Jorku:
Życie prywatne.
Urodził się w Schaffhausen, jego rodzice: Emanuel C. Ammann i Emilie R. Labhardt, byli właścicielami fabryki kapeluszy. Uczęszczał do Szwajcarskiego Federalnego Instytutu Politechnicznego (Zurych) i tam ukończył inżynierię lądową w 1902 r., a następnie wyemigrował do Stanów Zjednoczonych. W 1905 r. poślubił Lilly Selmę Wehrli, z którą miał troje dzieci. W 1924 r. oboje otrzymali obywatelstwo Stanów Zjednoczonych, dziewięć lat później (1933) Lilly zmarła. W 1935 r. ożenił się drugi raz, tym razem z Karly Vogt Noetzli.

</doc>
<doc id="1895002" url="https://pl.wikipedia.org/wiki?curid=1895002" title="Pedro Berges">
Pedro Berges

Pedro Berges (ur. 1906, zm. 1978) – kubański piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Pedro Berges występował w klubie Iberia Hawana.
Kariera reprezentacyjna.
Pedro Berges występował w reprezentacji Kuby w latach trzydziestych i czterdziestych. W 1938 roku uczestniczył w mistrzostwach świata. Na mundialu we Francji wystąpił we wszystkich trzech meczach, dwóch spotkaniach I rundy z Rumunią oraz przegranym 0-8 meczu ćwierćfinałowym ze Szwecją.

</doc>
<doc id="1895003" url="https://pl.wikipedia.org/wiki?curid=1895003" title="Günther Huber">
Günther Huber

Günther Huber (ur. 28 października 1965) – włoski bobsleista (pilot boba), mistrz olimpijski z Nagano.
W igrzyskach brał udział czterokrotnie. Debiutował w 1992, ostatni raz startował w 2002. Pierwszy medal olimpijski, brązowy, wywalczył w 1994. Później zaczął startować w parze z Antonio Tartaglią. W 1998 podzielili tytuł mistrzów olimpijskich z kanadyjską dwójką Lueders-MacEachern. Dwukrotnie stawał na podium mistrzostw świata.
Olimpijczykami byli także jego trzej bracia: Arnold, Norbert i Wilfried.

</doc>
<doc id="1895004" url="https://pl.wikipedia.org/wiki?curid=1895004" title="Jarzębia Łąka (stacja kolejowa)">
Jarzębia Łąka (stacja kolejowa)



</doc>
<doc id="1895005" url="https://pl.wikipedia.org/wiki?curid=1895005" title="Mohamed Madihi">
Mohamed Madihi

Mohamed Madihi (ur. 15 lutego 1979) – marokański piłkarz grający na pozycji napastnika.
Kariera klubowa.
Karierę piłkarską Madihi rozpoczął w klubie Raja de Beni Mellal. W 1999 roku zadebiutował w jego barwach w pierwszej lidze marokańskiej. W 2001 roku odszedł do Wydadu Casablanca. W 2002 roku wywalczył z nim wicemistrzostwo kraju oraz zdobył Afrykański Puchar Zdobywców Pucharów. Z kolei w 2006 roku został po raz pierwszy w karierze mistrzem Maroka.
Latem 2006 roku Madihi został piłkarzem saudyjskiego klubu Al-Qadisiya Al Khubar, a w 2007 roku wrócił do Wydadu. Na początku 2008 roku odszedł do Moghrebu Tétouan, a latem został piłkarzem FAR Rabat. Karierę kończył w 2014 roku w IR Tanger.
Kariera reprezentacyjna.
W reprezentacji Maroka Madihi zadebiutował w 2004 roku. W 2006 roku był w kadrze Maroka na Puchar Narodów Afryki 2006. Na tym turnieju był rezerwowym i rozegrał jedno spotkanie, z Libią (0:0).

</doc>
<doc id="1895006" url="https://pl.wikipedia.org/wiki?curid=1895006" title="Gunther Huber">
Gunther Huber



</doc>
<doc id="1895008" url="https://pl.wikipedia.org/wiki?curid=1895008" title="Tomás Fernández">
Tomás Fernández

Tomás Fernández (ur. 1915, zm. ?) – kubański piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Tomás Fernández występował w klubie CD Centro Gallego.
Kariera reprezentacyjna.
Tomás Fernández występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji wystąpił we wszystkich trzech meczach, dwóch spotkaniach I rundy z Rumunią oraz przegranym 0-8 meczu ćwierćfinałowym ze Szwecją. W pierwszym meczu z Rumunią zdobył bramkę na 2-1 w 53 min.

</doc>
<doc id="1895009" url="https://pl.wikipedia.org/wiki?curid=1895009" title="Metropolia Nassau">
Metropolia Nassau

Metropolia Nassau – metropolia obrządku łacińskiego w Kościele katolickim na Karaibach.
Geografia.
Metropolia Nassau obejmuje swoim zasięgiem obszar północnych Karaibów, w tym: Bahamy, Bermudy i wyspy Turks i Caicos.
Historia.
Metropolia Nassau została utworzona 22 czerwca 1999 przez papieża Jana Pawła II po przekształceniu dotychczasowej diecezji Nassau w archidiecezję, którą równocześnie podniesiono do rangi metropolii, przydzielając jej jako sufraganię diecezję hamiltońską i misję sui iuris Turks i Caicos. 

</doc>
<doc id="1895011" url="https://pl.wikipedia.org/wiki?curid=1895011" title="Busou Renkin">
Busou Renkin



</doc>
<doc id="1895012" url="https://pl.wikipedia.org/wiki?curid=1895012" title="Pedro Ferrer">
Pedro Ferrer

Pedro Ferrer (ur. 1908, zm. ?) – kubański piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Pedro Ferrer występował w klubie Iberia Hawana.
Kariera reprezentacyjna.
Pedro Ferrer występował w reprezentacji Kuby w latach trzydziestych i czterdziestych. W 1938 roku uczestniczył w mistrzostwach świata. Na mundialu we Francji wystąpił tylko w przegranym 0-8 meczu ćwierćfinałowym ze Szwecją.

</doc>
<doc id="1895014" url="https://pl.wikipedia.org/wiki?curid=1895014" title="Geocast">
Geocast

Geocast oznacza sposób dostarczania informacji w sieci komputerowej do grupy użytkowników, określonej przez położenie geograficzne. Jest to szczególny przypadek multicastu, wykorzystywany przez niektóre protokoły trasowania w sieciach typu Ad-Hoc.
Położenie geograficzne określone jest jednym z trzech sposobów: punktem o znanych współrzędnych, kołem o znanym środku i promieniu albo wielokątem (listą punktów, np. P(1), P(2), …, P(n–1), P(n), P(1)). Router geograficzny (ang. "GeoRouter") określa obszar swojego działania jako unię obszarów geograficznych, objętych przez przyłączone doń sieci. Obszar ten opisywany jest przez wielokąt. Georutery wymieniają między sobą informacje o swoich obszarach działania by budować tablice trasowania.

</doc>
<doc id="1895015" url="https://pl.wikipedia.org/wiki?curid=1895015" title="Pawłowicze">
Pawłowicze



</doc>
<doc id="1895019" url="https://pl.wikipedia.org/wiki?curid=1895019" title="NISO">
NISO



</doc>
<doc id="1895020" url="https://pl.wikipedia.org/wiki?curid=1895020" title="Ueshima Onitsura">
Ueshima Onitsura



</doc>
<doc id="1895022" url="https://pl.wikipedia.org/wiki?curid=1895022" title="Promieniowanie nietermiczne">
Promieniowanie nietermiczne

Promieniowanie nietermiczne to promieniowanie elektromagnetyczne, emitowane przez ciało niebędące w stanie równowagi termodynamicznej z promieniowaniem. W przeciwieństwie do promieniowania termicznego, promieniowanie to nie ma rozkładu Plancka, co więcej, często w ogóle nie ma rozkładu ciągłego. Równowaga termodynamiczna pomiędzy promieniowaniem a materią ustala się dzięki wymianie energii pomiędzy nimi w procesach emisji i absorpcji fotonów. Wyraźna nierównowaga pomiędzy procesem emisji i absorpcji prowadzi do nietermicznego charakteru wysyłanego promieniowania.
Analiza promieniowania nietermicznego stanowi główne zadanie radioastronomii.
Przykłady.
Przykładami promieniowania nietermicznego są: 

</doc>
<doc id="1895023" url="https://pl.wikipedia.org/wiki?curid=1895023" title="Juan Tuñas">
Juan Tuñas

Juan "Romperredes" Tuñas (ur. 1 lutego 1917, zm. 4 kwietnia 2011) – kubański piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Juan Tuñas występował w kubańskich klubach Juventud Asturiana i CD Centro Gallego. Dobra gra na mundialu w 1938 roku zaowocowała transferem do meksykańskiego klubu Real Club España. Z Real Club España Tuñas trzykrotnie zdobył mistrzostwo Meksyku w 1940, 1942 i 1945 roku.
Kariera reprezentacyjna.
Juan Tuñas występował w reprezentacji Kuby w latach trzydziestych i czterdziestych. W 1938 roku uczestniczył w mistrzostwach świata. Na mundialu we Francji wystąpił we wszystkich trzech meczach, dwóch spotkaniach I rundy z Rumunią oraz przegranym 0-8 meczu ćwierćfinałowym ze Szwecją.

</doc>
<doc id="1895029" url="https://pl.wikipedia.org/wiki?curid=1895029" title="Lykon">
Lykon



</doc>
<doc id="1895030" url="https://pl.wikipedia.org/wiki?curid=1895030" title="Rokuzan Ogiwara">
Rokuzan Ogiwara



</doc>
<doc id="1895033" url="https://pl.wikipedia.org/wiki?curid=1895033" title="El Houssaine Ouchla">
El Houssaine Ouchla

El Houssaine Ouchla, arab. الحسين أوشلا (ur. 1 grudnia 1970 w Rabacie) – były marokański piłkarz grający na pozycji środkowego obrońcy oraz trener tej dyscypliny.
Kariera klubowa.
Przez większość kariery piłkarskiej Ouchla związany był z klubem FAR Rabat. 1 lipca 2001 roku wyjechał za granicę do belgijskiego RWD Molenbeek. Do FARu Rabat powrócił 21 stycznia 2002 roku. Od 1 lipca 2006 roku do 1 lipca 2008 roku występował w Moghrebie Tétouan, kiedy ponownie powrócił do FARu. 1 lipca 2009 roku przeprowadził się do AS Salé i w tym klubie 1 kwietnia 2011 roku zakończył sportową karierę.
Kariera reprezentacyjna.
Był w kadrze Maroka na Letnie Igrzyska Olimpijskie 2000. W 2006 roku Ouchla nie zadebiutował w reprezentacji Maroka, ale został powołany do niej na Puchar Narodów Afryki 2006.
Kariera trenerska.
Pierwszym klubem, gdzie El Houssaine Ouchla pracował jako trener był FAR Rabat, z którym był związany przez większość swojej kariery. Rozpoczął pracę w 1 lipca 2013 roku, został tam asystentem Jaouada Milaniego. Zakończył pracę w stołecznym klubie 1 września 2013 roku. Kolejnym klubem trenowanym przez byłego piłkarza był Chabab Rif Al Hoceima. 13 września 2013 został asystentem Christiana Zermattena, z którym poprowadził jeden mecz, a 1 października 2013 roku został pierwszym trenerem Chabab Rif Al Hoceima. Zadebiutował 6 października 2013 roku w meczu przeciwko Rają Casablanca, przegranym 0:2. Zakończył pracę w tym klubie 2 stycznia 2014 roku w meczu przeciwko Hassanii Agadir, przegranym 1:0. 1 lipca 2017 roku został trenerem JS de Kasba Tadla.

</doc>
<doc id="1895034" url="https://pl.wikipedia.org/wiki?curid=1895034" title="Alexander Keith’s Tankard 2010">
Alexander Keith’s Tankard 2010

Alexander Keith’s Tankard 2010, turniej wyłaniający mistrzów Nowego Brunszwiku mężczyzn w curling a zarazem reprezentację prowincji na Tim Hortons Brier 2010.
Zawody finałowe z udziałem 8 drużyn rozegrano w dniach 3-7 lutego 2010, w Moncton na lodowisku Curling Beauséjour Inc. 8 zespołów zostało wyłonionych między 15 a 17 stycznia 2010 w turnieju Alexander Keith’s Mens Provincial Preliminary.
Poprzednie zawody wygrała drużyna Russa Howarda, która postanowiła nie brać udziału w tegorocznej rywalizacji. W turnieju wystąpił jego syn Steven, który gra w drużynie Jamesa Grattana. Ten zespół zwyciężył w finale 6:3.
Play-off.
Tie-breaker.
6 lutego 2010; 14:00
Round Robin.
Sesja 1..
3 lutego 2010; 19:00
Sesja 2..
4 lutego 2010; 9:00
Sesja 3..
4 lutego 2010; 14:00
Sesja 4..
4 lutego 2010; 20:00
Sesja 5..
5 lutego 2010; 14:00
Sesja 6..
5 lutego 2010; 19:00
Sesja 7..
6 lutego 2010; 9:00

</doc>
<doc id="1895037" url="https://pl.wikipedia.org/wiki?curid=1895037" title="Kamionka (dopływ Piertanki)">
Kamionka (dopływ Piertanki)

Kamionka – potok łączący Jezioro Koleśne (w zespole jezior huciańskich) z jeziorem Pierty. Ma długość 4,5 km. 
Wzdłuż rzeki Kamionki występują zarówno odcinki przypominające górski potok, gdzie rzeka płynie wartko kamienistym korytem, jak i stagnujące przed bobrowymi tamami szerokie rozlewiska – o ledwo zauważalnym przepływie, mulistym dnie i z obfitą roślinnością wodną. Rzeka miejscami płynie jarem głębokości 10–15 m, w całości porośniętym lasem z licznymi śladami bytowania bobrów. Kamionka stanowi rezerwat ścisły i nie jest udostępniona dla ruchu turystycznego. Szlaki turystyczne dwukrotnie przecinają koryto rzeki – w Hucie i w Leszczewie. Lasy otaczające rzekę obfitują w wiele rzadkich i chronionych gatunków roślin i zwierząt.
Rzeka płynie przez bory sosnowo-świerkowe Wigierskiego Parku Narodowego. Jej koryto jest wcięte w głęboką dolinę o dość dużych zboczach. Przypomina potok górski, gdyż nagromadzona jest dość duża ilość kamieni i rzeka ma duży spadek wody. Liczne jej rozlewiska, kotliny, zatorfione obniżenia porasta las łęgowy z olszą, osiką, brzozą wierzbiną i łoziną. Powstały tu dwa rezerwaty faunistyczno-florystyczne.

</doc>
<doc id="1895041" url="https://pl.wikipedia.org/wiki?curid=1895041" title="I Wish (utwór)">
I Wish (utwór)

I Wish – utwór Steviego Wondera. Wydany w 1976 r. singiel promował album "Songs in the Key of Life". 22 stycznia 1977 dotarł na pierwsze miejsce amerykańskiej listy przebojów Billboard Hot 100.
Powstanie.
Stevie Wonder o powstaniu "I Wish":
"Chcieliśmy napisać naprawdę szalone słowa do "I Wish", pełne kosmicznych rzeczy, duchowych rzeczy. Ale nie mogłem tego zrobić. Muzyka była zbyt rozrywkowa. Dzień, w którym ją napisałem, to była sobota, w którą latem '76 r. odbywał się piknik wytwórni Tamla Motown. Boże! Pamiętam ten dzień, bo strasznie bolał mnie ząb. To było śmieszne, bo mimo to dobrze się bawiłem. Wszedłem do studia nagraniowego i nagle pojawiły się te wibracje w mojej głowie. Przebiły się przez atmosferę pikniku, przez wszystkie te konkursy, w których uczestniczyliśmy. To było zabawne, bo mimo tego wszystkiego zaczęła mi po głowie chodzić ta piosenka, "I Wish". Wszcząłem z kumplem poważną rozmowę o sprawach duchowych, o tym, że precz z wojną i tak dalej. To było naprawdę śmieszne, bo my tu rozmawiamy, a w głowie mi się kręci ta piosenka. I nie chciało mi przyjść do głowy nic innego, jak tylko ten refren: "Pragnąłbym, aby tamte dni mogły wrócić raz jeszcze"."

</doc>
<doc id="1895043" url="https://pl.wikipedia.org/wiki?curid=1895043" title="Bystre Oko">
Bystre Oko

Bystre Oko (ang. "Wide-Eye", 2003-2004) – brytyjski serial animowany, który emitowany był w Polsce na kanale MiniMini od 11 lutego 2010 roku.
Opis fabuły.
Serial opowiada o przygodach Sówki Małe Oczko i jego najlepszego przyjaciela Pchły. Opiekunem „Chichoczącego lasu” jest tata małej sówki Bystre Oko, który służy radą i pomocą wszystkim mieszkańcom.
Wersja polska.
Opracowanie wersji polskiej: na zlecenie MiniMini – Start International Polska
Reżyseria: Marek Klimczuk
Dialogi polskie: Andrzej Wójcik
Tekst piosenki: Jakub Osiński
Dźwięk i montaż: Hanna Makowska
Kierownik produkcji: Elżbieta Araszkiewicz
W wersji polskiej udział wzięli:
i inni
Piosenka w wykonaniu: Adama Krylik i Barbary Melzer
Lektor: Tomasz Knapik

</doc>
<doc id="1895044" url="https://pl.wikipedia.org/wiki?curid=1895044" title="Drasenhofen">
Drasenhofen

Drasenhofen – gmina w Austrii, w kraju związkowym Dolna Austria, w powiecie Mistelbach. Leży przy granicy z Czechami. W przyszłości do gminy dojdzie prowadząca z Wiednia autostrada A5, która połączy się z biegnącą po czeskiej stronie autostradą D52. Liczy 1124 mieszkańców (1 stycznia 2014).

</doc>
<doc id="1895048" url="https://pl.wikipedia.org/wiki?curid=1895048" title="Epoka pozytywizmu">
Epoka pozytywizmu



</doc>
<doc id="1895049" url="https://pl.wikipedia.org/wiki?curid=1895049" title="Héctor Socorro">
Héctor Socorro

Héctor Socorro (ur. 26 czerwca 1912, zm. 1980) – były kubański piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej Héctor Socorro występował w klubie CD Puentes Grandes.
Kariera reprezentacyjna.
Héctor Socorro występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji wystąpił we wszystkich trzech meczach, dwóch spotkaniach I rundy z Rumunią oraz przegranym 0-8 meczu ćwierćfinałowym ze Szwecją. W pierwszym meczu z Rumunią zdobył dwie bramki, w drugim meczu wyrównującą bramkę na 1-1.

</doc>
<doc id="1895052" url="https://pl.wikipedia.org/wiki?curid=1895052" title="José Antonio Rodríguez (kubański piłkarz)">
José Antonio Rodríguez (kubański piłkarz)

José Antonio Rodríguez (ur. ?, zm. ?) – kubański piłkarz, reprezentant kraju. Podczas kariery występował na pozycji pomocnik.
Kariera klubowa.
Podczas kariery piłkarskiej José Antonio Rodríguez występował w klubie CD Centro Gallego.
Kariera reprezentacyjna.
José Antonio Rodríguez występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji wystąpił we wszystkich trzech meczach, dwóch spotkaniach I rundy z Rumunią oraz przegranym 0-8 meczu ćwierćfinałowym ze Szwecją.

</doc>
<doc id="1895056" url="https://pl.wikipedia.org/wiki?curid=1895056" title="Intesa Sanpaolo">
Intesa Sanpaolo

Intesa Sanpaolo – włoska instytucja bankowa działająca od 2 stycznia 2007, powstała z fuzji włoskich banków Banca Intesa i Sanpaolo IMI, z główną siedzibą w Turynie i drugorzędną w Mediolanie.
Historia.
Fuzja pomiędzy dwoma bankami, ogłoszona w sierpniu 2006 roku, doszła do skutku w grudniu tego samego roku. To pierwszy włoski bank pod względem kapitalizacji, a drugi w strefie euro, z 22,7 mld euro.
Nowa spółka bankowa przyjęła dualistyczny model zarządzania, system o pochodzeniu niemieckim, wprowadzony przez reformę prawa spółek w 2003, które przewiduje utworzenie rady nadzorczej (która wykonuje wiele uprawnień tradycyjnie zarezerwowanych dla walnego zgromadzenia) oraz zarządu. We Włoszech to pierwsze zastosowanie tego modelu w tak dużej spółce.
Od 2007 roku, w następstwie fuzji między Sanpaolo IMI i Banca Intesa, z powodu przepisów dotyczących konkurencji Intesa Sanpaolo została zmuszona do wycofania się z kontroli nad bankami detalicznymi Cariparma i Banca Popolare FriulAdria (654 punkty kasowe ogółem), które podlegały Crédit Agricole, akcjonariuszowi Intesa Sanpaolo (z 18%) już od 1990.
Intesa Sanpaolo we Włoszech.
We Włoszech działalność Intesa Sanpaolo jest podzielona według projektu Banca dei territori między następujące banki:
Banki specjalistyczne:
Grupa Intesa Sanpaolo utrzymuje poza tym większość Banca Fideuram, który jednak nie wchodzi w skład "banca dei territori"
Intesa Sanpaolo na świecie.
Poza silną pozycją we Włoszech, Intesa SanPaolo jest reprezentowana przez różnorodna filie i biura na całym świecie:
Poza tym Grupa kontroluje bezpośrednio różne banki zagraniczne, zwłaszcza na obszarze Europy Środkowo-Wschodniej i basenu Morza Śródziemnego, które dysponują siecią ponad 1900 oddziałów i około 8,3 mln klientów obsługiwanych przez zagraniczne banki z grupy, działające w 13 krajach w handlu i bankowości komercyjnej. Siła grupy w tym obszarze to kontrola nad siecią bankową silnie zakorzenioną lokalnie, z wieloma bankami, które utrzymują ważną pozycję na rynku.

</doc>
<doc id="1895057" url="https://pl.wikipedia.org/wiki?curid=1895057" title="José Magriñá">
José Magriñá

José Magriñá (ur. 14 grudnia 1917, zm. 2 sierpnia 1988) – kubański piłkarz, reprezentant kraju. Podczas kariery występował na pozycji napastnika.
Kariera klubowa.
Podczas kariery piłkarskiej José Magriñá występował w klubie CD Centro Gallego.
Kariera reprezentacyjna.
José Magriñá występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji wystąpił we tylko w zremisowanym 3-3 spotkaniu I rundy z Rumunią, w którym strzelił bramkę.

</doc>
<doc id="1895059" url="https://pl.wikipedia.org/wiki?curid=1895059" title="Arturo Galceran">
Arturo Galceran

Arturo Galceran (ur. ?) – były kubański piłkarz, reprezentant kraju. Podczas kariery występował na pozycji pomocnika.
Kariera klubowa.
Podczas kariery piłkarskiej Arturo Galceran występował w klubie Juventud Asturiana.
Kariera reprezentacyjna.
Arturo Galceran występował w reprezentacji Kuby w latach trzydziestych. W 1938 roku uczestniczył w mistrzostwach świata. Na mundialu we Francji był rezerwowym i nie wystąpił w żadnym spotkaniu.

</doc>
<doc id="1895060" url="https://pl.wikipedia.org/wiki?curid=1895060" title="Alina W. Chechelska">
Alina W. Chechelska

Alina W. Chechelska, właściwie Alina Chechelska-Płoskonka (ur. 11 maja 1963 roku w Gdowie) – polska aktorka Teatru Śląskiego w Katowicach im. Stanisława Wyspiańskiego.
W 1986 roku ukończyła studia w Państwowej Wyższej Szkole Teatralnej w Krakowie, po czym dołączyła do zespołu Teatru Śląskiego. Wykłada w Szkole Aktorskiej przy Teatrze Śląskim. 
Spektakle teatralne (aktualnie wystawiane).
Teatr Śląski w Katowicach im. Stanisława Wyspiańskiego
Spektakle teatralne (nie wystawiane już na scenie).
Teatr Śląski w Katowicach im. Stanisława Wyspiańskiego

</doc>
<doc id="1895062" url="https://pl.wikipedia.org/wiki?curid=1895062" title="Wymiar Groedla">
Wymiar Groedla

Wymiar Groedla (wskaźnik sercowo-klatkowy, ang. Groedel's heart-lung ratio, Groedels' transverse diameter) polega na porównaniu w rentgenogramie największych wymiarów poprzecznych serca i klatki piersiowej na poziomie prawej kopuły przepony. Jego wartość u osób dorosłych nie powinna przekraczać 0,5.
W ciągu 1. roku życia waha się w granicach 0,53 do 0,58, zmniejsza się z wiekiem osiągając w 18. roku życia wartość około 0,4.
Wskaźnik podał jako pierwszy niemiecki lekarz Franz Maximilian Groedel.

</doc>
<doc id="1895063" url="https://pl.wikipedia.org/wiki?curid=1895063" title="Pacyfik (serial telewizyjny)">
Pacyfik (serial telewizyjny)

Pacyfik (The Pacific) – miniserial telewizyjny składający się z 10 części, którego producentami są Steven Spielberg, Tom Hanks i Gary Goetzman we współpracy z HBO, DreamWorks, Playtone i Seven Network, przedstawia losy żołnierzy Korpusu Piechoty Morskiej Stanów Zjednoczonych podczas wojny na Pacyfiku.
Głównymi bohaterami dziesięcioodcinkowego serialu są trzej żołnierze Robert Leckie, Eugene Sledge i John Basilone. Przedstawione są ich losy podczas walk na wyspie Guadalcanal, na przylądku Gloucester, na Peleliu, Iwo Jimie i Okinawie.
Podstawą do napisania scenariusza były książki "Helmet for My Pillow" Roberta Leckiego i "With the Old Breed" Eugene’a B. Sledge’a. Premiera serialu 14 marca 2010. W Polsce emitowany przez stację HBO od 15 marca 2010.

</doc>
<doc id="1895066" url="https://pl.wikipedia.org/wiki?curid=1895066" title="Actaea europaea">
Actaea europaea



</doc>
<doc id="1895070" url="https://pl.wikipedia.org/wiki?curid=1895070" title="Leicester (owca)">
Leicester (owca)

Leicester – rasa owiec pochodzi z Anglii. Wywodzi się od ras Dishley Leicesters oraz Leicestershire.
Owce tej rasy posiadają długie uszy, garbonosy profil pyska, dobrze wysklepione żebra, szyję dobrze umięśnioną, mocno osadzoną na ramionach.
Wełna długa (nawet 20 cm), biała obejmuje całe ciało poza nogami i głową na których występują tylko białe włosy.
Tryki ważą 140 – 175 kg, maciorki (starsze) 90 – 120 kg.
Wydajność wełny to 6-9 kg od tryka i 4-6 kg od maciorki.
Użytkowanie wełniste. Rasa o wysokiej plenności oraz wysokim wskaźniku przeżywalności jagniąt.

</doc>
<doc id="1895071" url="https://pl.wikipedia.org/wiki?curid=1895071" title="Parafia Najświętszej Maryi Panny Matki Kościoła w Zabrzu-Helence">
Parafia Najświętszej Maryi Panny Matki Kościoła w Zabrzu-Helence

Parafia Najświętszej Maryi Panny Matki Kościoła w Zabrzu-Helence – parafia metropolii katowickiej, diecezji gliwickiej, dekanatu miechowickiego Kościoła katolickiego obrządku łacińskiego. Powstała w 1982.

</doc>
<doc id="1895072" url="https://pl.wikipedia.org/wiki?curid=1895072" title="Soprano">
Soprano



</doc>
<doc id="1895075" url="https://pl.wikipedia.org/wiki?curid=1895075" title="Solar Dynamics Observatory">
Solar Dynamics Observatory

Solar Dynamics Observatory, SDO (pol. obserwatorium dynamiki Słońca) – satelita naukowy badający dynamikę aktywności słonecznej; pierwsza misja NASA w ramach programu „Żyjąc z gwiazdą” (ang. "Living with a star").
Satelita został wyniesiony w przestrzeń kosmiczną 11 lutego 2010 roku. Szacunkowy czas trwania misji podstawowej wynosi 5 lat, z szansą przedłużenia do 10.
Orbita.
SDO został umieszczony na orbicie geosynchronicznej, nachylonej do równika pod kątem 28,5°, na przecięciu ze 102 południkiem geograficznym zachodnim. Zapewni ona niemal ciągłą widzialność Słońca. Dwa razy do roku satelita będzie doświadczał zaćmienia Słońca przez Ziemię, o maksymalnej długości 72 minut.
Budowa i działanie.
Zasilanie.
Panele ogniw słonecznych satelity, o powierzchni 6,5 m² mogą generować energię elektryczną o mocy do 1540 W.
Wyposażenie naukowe.
Ważniejsze obserwacje

</doc>
<doc id="1895076" url="https://pl.wikipedia.org/wiki?curid=1895076" title="Botafogo Futebol Clube (PB)">
Botafogo Futebol Clube (PB)



</doc>
<doc id="1895079" url="https://pl.wikipedia.org/wiki?curid=1895079" title="Parafia Krzyża Świętego w Zabrzu">
Parafia Krzyża Świętego w Zabrzu

Parafia Krzyża Świętego w Zabrzu – parafia metropolii katowickiej, diecezji gliwickiej, dekanatu zabrzańskiego Kościoła katolickiego obrządku łacińskiego. Powstała w 1987.
Historia.
Parafię św. Krzyża w Zabrzu erygował biskup opolski Alfons Nossol dekretem z dnia 17 sierpnia 1987 roku. Terytorium parafii zostało wydzielone z parafii: św. Józefa (Osiedle Dzierżona i ul. Jaskółcza) oraz z parafii św. Antoniego (Osiedle Janek). Od sierpnia 1983 do 1987 roku trwały prace przy zaadaptowaniu górniczej sztolni na kaplicę – obiekt murowany, kryty blachą, ogrzewany, w którym mieszczą się dwie duże sale katechetyczne i zaplecze gospodarcze. Od września 1984 roku zaczęto regularnie sprawować mszę i nabożeństwa. Kaplica, która jest poświęcona św. Barbarze stała się miejscem kultu i scalania wspólnoty parafialnej. Działkę pod budowę kościoła nabyto 28 listopada 1986 roku, a plac pod budowę kościoła poświęcił 3 grudnia 1986 roku Jan Wieczorek. Zezwolenie na budowę nowego kościoła parafialnego wraz z plebanią i salkami katechetycznymi otrzymano 22 maja 1987 roku. Poświęcenia kamienia węgielnego dokonał Jan Paweł II w 1983 r. na Górze Św. Anny, a wmurował 18 września 1988 r. Jan Wieczorek. Budowę całego kompleksu sakralnego – nowego kościoła, salek katechetycznych wraz z plebanią, wystawienie dzwonnicy, na której umieszczono 3 dzwony o łącznej wadze 1550 kg, poświęcone przez Jana Wieczorka 3 marca 2000 r. oraz małą architekturą, trwały 13 lat. Budowniczym kościoła był ks. proboszcz Marcin Stokłosa. Poświęcenia kościoła i konsekracji ołtarza dokonał w Roku Jubileuszowym 16 września 2000 r. bp Jan Wieczorek. W 2012 roku dokonano gruntownego malowania kościoła, zakupiono nową Drogę Krzyżową. Od 2015 roku trwa budowa organów piszczałkowych firmy Kamińskich z Warszawy. Od 1 września 2021 proboszczem parafii jest ks. Robert Maszczyk.

</doc>
<doc id="1895081" url="https://pl.wikipedia.org/wiki?curid=1895081" title="Parafia św. Józefa w Zabrzu">
Parafia św. Józefa w Zabrzu

Parafia Świętego Józefa – rzymskokatolicka parafia mieszcząca się przy ul. Roosevelta 104 w Zabrzu, należąca do dekanatu zabrzańskiego w diecezji gliwickiej, metropolii katowickiej.
Historia parafii.
Parafia została wyodrębniona w 1931 roku z terytorium parafii św. Andrzeja Apostoła w Zabrzu.
Budowę kościoła parafialnego rozpoczęto w 1930 roku. Do zakończenia budowy nabożeństwa odbywały się w pobliskiej szkole. Budowniczym kościoła był proboszcz parafii św. Andrzeja Apostoła, ksiądz Jan Zwior, który po zakończeniu budowy i powołania parafii został jej pierwszym proboszczem. Budowę kościoła parafialnego zakończono w 1931 roku. 1 października 1934 roku, kuracja usamodzielniła się, a 11 lipca 1941 roku erygowano parafię jako samodzielną. W 1974 roku została zakupiona przez parafię szopka bożonarodzeniowa z figurami naturalnej wielkości, której autorem jest rzeźbiarz Franciszek Masorz z Rybnika. 
Liczebność i zasięg parafii.
Parafię zamieszkuje 14000 mieszkańców w tym 13000 katolików.
Swym zasięgiem duszpasterskim obejmuje ona następujące ulice Zabrza:
Od 1934 roku parafia prowadzi księgi chrztów, ślubów i zgonów.
Do parafii należą również 2 cmentarze parafialne przy ulicy Ptasiej i ulicy Czołgistów.

</doc>
<doc id="1895082" url="https://pl.wikipedia.org/wiki?curid=1895082" title="Pomnik Fryderyka II w Bydgoszczy">
Pomnik Fryderyka II w Bydgoszczy

Pomnik Fryderyka II w Bydgoszczy – nieistniejący pomnik Fryderyka II Wielkiego, który znajdował się na Starym Rynku w Bydgoszczy w latach 1862-1919 i 1941-1945 oraz w Pile w latach 1923-1940.
Historia.
Idea wniesienia pomnika Fryderyka II Wielkiego w Bydgoszczy narodziła się w 1857 r.
Pomnik miał być hołdem oddanym królowi, który symbolizował pruską wielkość, a dla Bydgoszczy zasłużył się poprzez ulokowanie w mieście władz Obwodu Nadnoteckiego oraz budowę Kanału Bydgoskiego.
Z inicjatywą budowy pomnika wystąpił prezydent Regencji w Bydgoszczy Julius Carl Leopold Freiherr von Schleinitz. 1 września r. ukonstytuował się komitet organizacyjny budowy pomnika. Fundusze na jego budowę pochodziły ze składek społecznych, od władz miejskich (300 tal.) oraz pruskiego monarchy Wilhelma I (900 tal.). W 1859 r. Rada Miejska Bydgoszczy uchwaliła, że pomnik króla stanie na Starym Rynku. 
21 października 1861 r. odbyła się uroczystość położenia kamienia węgielnego pod pomnik, w której uczestniczyła para królewska i członkowie rodziny panującego, powracający z Królewca, gdzie dokonała się koronacja króla pruskiego (król Wilhelm I z żoną Augustą, książę Fryderyk Wilhelm z małżonką Wiktorią, ministrowie i inni oficjele). 
Odsłonięcie pomnika zaplanowano na 31 maja 1862, w którym przypadała 100 rocznica koronacji Fryderyka II na króla Prus. Autorem posągu był dr Eduard Ludwig Uhlenhuth, artysta związany z Bydgoszczą. Model pomnika został wykonany w mieszkaniu Uhlenhutha przy ul. Gdańskiej 486a, jeszcze w roku, a następnie oceniony w Berlinie przez rzeźbiarza Christiana Raucha. Odlew z brązu wykonała firma Gladenbeck z Berlina. 
W uroczystości odsłonięcia pomnika na Starym Rynku, w styczniu 1862 r. przemianowanym na Plac Fryderyka (niem. "Friedrichplaz"), uczestniczył pruski następca tronu Fryderyk Wilhelm z małżonką Wiktorią oraz honorowi goście, w tym twórca pomnika.
Z biegiem lat pomnik Fryderyka II stojący w centralnym punkcie miasta "zadomowił się" w Bydgoszczy i stał się nieodłącznym, niemal symbolicznym elementem pejzażu Starego Miasta. W 1894 r. skorodowany posąg odnowiono, pokrywając specjalną farbą antykorozyjną.
Po podpisaniu traktatu wersalskiego, którego decyzją Bydgoszcz miała powrócić do Polski, Niemcy przystąpili do ewakuacji. 16 lipca 1919 zdemontowano pomnik, który przetransportowano do Piły, stolicy nowo utworzonej prowincji Marchia Graniczna-Prusy Zachodnie, gdzie przeleżał w magazynie blisko 4 lata. Powtórnie odsłonięto go 1 czerwca 1923 lokując na moście przez Gwdę w Pile. 
Pomnik Fryderyka II powrócił do Bydgoszczy po zajęciu miasta przez okupacyjne władze niemieckie. Ustawiono go 20 kwietnia 1941 r. w dniu urodzin Adolfa Hitlera. Pomnik stanął na Starym Rynku, lecz przesunięto go bliżej gmachu Biblioteki Miejskiej. W styczniu 1945 r. po wyzwoleniu Bydgoszczy, pomnik został zdemontowany i przetopiony.
Opis.
Pomnik wykonany z brązu przedstawiał króla Prus Fryderyka II jako mężczyznę w sile wieku, ubranego w surdut, w trójrożnym kapeluszu. Prawą rękę wspierał na lasce, zaś w lewej trzymał zwój, który utożsamiano z planem Kanału Bydgoskiego. 
Posąg był ustawiony przodem na północ, w stronę ulicy Mostowej. Twarz Fryderyka II wyrażała pewność siebie połączoną z zadumą. Posąg był przykładem realistycznej rzeźby pomnikowej. 
Cały pomnik miał 6,35 m wysokości. Posąg mierzył 2,98 m i był ustawiony na granitowym cokole, który otaczało żeliwne ogrodzenie z latarniami gazowymi w narożnikach. Ogólny koszt wykonania i postawienia pomnika wyniósł 4,5 tys. talarów.
Kopia pomnika.
Bardzo podobny i utrzymany w identycznej stylistyce rzeźbiarskiej pomnik Fryderyka II znajduje się dziś w niemieckim miasteczku Letschin położonym tuż za polsko-niemiecką granicą, niedaleko przejścia granicznego w Kostrzynie.

</doc>
<doc id="1895087" url="https://pl.wikipedia.org/wiki?curid=1895087" title="Parafia św. Kamila w Zabrzu">
Parafia św. Kamila w Zabrzu

Parafia Świętego Kamila – polska rzymskokatolicka parafia, znajdująca się przy ulicy Dubiela 10 w Zabrzu, należąca do dekanatu zabrzańskiego w diecezji gliwickiej, metropolii katowickiej.
Historia parafii.
Parafia powstała w 1928 roku. Została wydzielona z parafii św. Andrzeja Apostoła w Zabrzu. 7 października 1928 roku kościół parafialny został konsekrowany przez kardynała Adolfa Bertrama. W 1932 roku świątynia została podniesiona do rangi kuracji, a następnie do rangi parafii. W 1998 roku dekretem biskupa gliwickiego została wydzielona część terenu parafii i włączona do parafii św. Wojciecha. W 2007 roku sprowadzono z Rzymu do parafii relikwie św. Kamila.
Liczebność i zasięg parafii.
Parafię zamieszkuje 12000 osób, w tym 10000 wiernych i swym zasięgiem obejmuje ulice:
Szkoły i Przedszkola.
Parafia prowadzi również posługę duszpasterską w następujących placówkach oświatowych:

</doc>
<doc id="1895088" url="https://pl.wikipedia.org/wiki?curid=1895088" title="The Pacific">
The Pacific



</doc>
<doc id="1895090" url="https://pl.wikipedia.org/wiki?curid=1895090" title="Parafia św. Andrzeja Apostoła w Zabrzu">
Parafia św. Andrzeja Apostoła w Zabrzu

Parafia Świętego Andrzeja Apostoła w Zabrzu – parafia metropolii katowickiej, diecezji gliwickiej, dekanatu zabrzańskiego Kościoła katolickiego obrządku łacińskiego. Powstała w XIV wieku.

</doc>
<doc id="1895091" url="https://pl.wikipedia.org/wiki?curid=1895091" title="Wołodymyr Kosidło">
Wołodymyr Kosidło

Wołodymyr Kosidło (ur. 11 listopada 1897, zm. ?) w Rudce w powiecie dubieńskim - ukraiński działacz społeczny i polityczny, poseł na Sejm V kadencji w II RP.
Życiorys.
Był nauczycielem oraz posiadał 14-hektarowe gospodarstwo rolne. Ukończył szkołę powszechną i dwuletni kurs nauczycielski w Żytomierzu. Od 1918 pracował na stanowisku nauczyciela w Rudce, Użyńcu i na Uniwersytecie Ludowym w Różynie. Był działaczem organizacji spółdzielczych w Dubnie, Kasy Oszczędnościowo-Pożyczkowej i Zarządu Powiatowego ZMW RP. W latach 1938-1939 zasiadał w Sejmie - wybrany w okręgu nr 60. Dalsze losy nieznane.

</doc>
<doc id="1895092" url="https://pl.wikipedia.org/wiki?curid=1895092" title="Ławrów">
Ławrów



</doc>
<doc id="1895093" url="https://pl.wikipedia.org/wiki?curid=1895093" title="V8 Supercar Championship Series">
V8 Supercar Championship Series



</doc>
<doc id="1895094" url="https://pl.wikipedia.org/wiki?curid=1895094" title="Parafia św. Macieja Apostoła w Zabrzu">
Parafia św. Macieja Apostoła w Zabrzu

Parafia Świętego Macieja Apostoła w Zabrzu – parafia metropolii katowickiej, diecezji gliwickiej, dekanatu zabrzańskiego Kościoła katolickiego obrządku łacińskiego. Powstała w 1937 roku.
Adres parafii.
Parafia św. Macieja Apostoła
41-800 Zabrze ul. Kondratowicza 15a

</doc>
<doc id="1895095" url="https://pl.wikipedia.org/wiki?curid=1895095" title="Alkopoligamia.com">
Alkopoligamia.com

Alkopoligamia.com – polska wytwórnia muzyczna powstała w 2009 roku z inicjatywy rapera Piotra „Mesa” Szmidta, jej właścicielem jest firma O.G. Witold Michalak. W ramach marki Alkopoligamia firma produkuje także odzież, w tym damską pod nazwą L'Alkopoligamia.
Firma wydała nagrania m.in. takich wykonawców jak: Mes, Pjus, Wdowa, Blow, Kuba Knap oraz Stasiak. 

</doc>
<doc id="1895100" url="https://pl.wikipedia.org/wiki?curid=1895100" title="Parafia św. Franciszka w Zabrzu">
Parafia św. Franciszka w Zabrzu

Parafia św. Franciszka w Zabrzu – parafia metropolii katowickiej, diecezji gliwickiej, dekanatu zabrzańskiego Kościoła katolickiego obrządku łacińskiego. 
Powstała w 1885 roku.

</doc>
<doc id="1895103" url="https://pl.wikipedia.org/wiki?curid=1895103" title="Parafia św. Jadwigi w Zabrzu">
Parafia św. Jadwigi w Zabrzu

Parafia Świętej Jadwigi w Zabrzu – parafia metropolii katowickiej, diecezji gliwickiej, dekanatu zabrzańskiego Kościoła katolickiego obrządku łacińskiego. Powstała w 1929 roku.

</doc>
<doc id="1895106" url="https://pl.wikipedia.org/wiki?curid=1895106" title="Actaea racemosa">
Actaea racemosa



</doc>
<doc id="1895107" url="https://pl.wikipedia.org/wiki?curid=1895107" title="Parafia św. Anny w Zabrzu">
Parafia św. Anny w Zabrzu

Parafia Świętej Anny w Zabrzu – parafia metropolii katowickiej, diecezji gliwickiej, dekanatu zabrzańskiego Kościoła katolickiego obrządku łacińskiego. Powstała w 1900 roku. 
Na terenie parafii działała m.in. Śląska Szkoła Ikonograficzna.

</doc>
<doc id="1895109" url="https://pl.wikipedia.org/wiki?curid=1895109" title="Pluskwica sercolistna">
Pluskwica sercolistna



</doc>
<doc id="1895110" url="https://pl.wikipedia.org/wiki?curid=1895110" title="Ołeksandr Ohorodnyk">
Ołeksandr Ohorodnyk

Ołeksandr Ohorodnyk (ur. 8 lipca 1900 w Zdołbunowie, zm. ?) – ukraiński działacz społeczny i polityczny, poseł na Sejm V kadencji w II RP.
Życiorys.
Ukończył szkołę powszechną w Zdołbunowie oraz (w 1918) Szkołę Techniczną Ministerstwa Komunikacji w Kijowie. W 1918 wstąpił do oddziału partyzanckiego, z którego przeszedł do Wojska Polskiego. Po wojnie pracował w zarządzie miejskim w Równem, a na stałe mieszkał w Zdołbunowie. Był członkiem Rady Głównej oraz prezesem okręgowym zarządu Wołyńskiego Zjednoczenia Ukraińskiego. W 1938 uzyskał mandat poselski w okręgu wyborczym nr 58. W sejmie nie zgłosił przynależności klubowej. O dalszych losach brak danych.

</doc>
<doc id="1895114" url="https://pl.wikipedia.org/wiki?curid=1895114" title="Joel Malucelli Futebol Sociedade Anônima">
Joel Malucelli Futebol Sociedade Anônima



</doc>
<doc id="1895115" url="https://pl.wikipedia.org/wiki?curid=1895115" title="Parafia św. Antoniego w Zabrzu">
Parafia św. Antoniego w Zabrzu

Parafia Świętego Antoniego w Zabrzu – parafia metropolii katowickiej, diecezji gliwickiej, dekanatu zabrzańskiego Kościoła katolickiego obrządku łacińskiego. Powstała w 1937 roku.

</doc>
<doc id="1895116" url="https://pl.wikipedia.org/wiki?curid=1895116" title="Parafia Ducha Świętego w Zabrzu">
Parafia Ducha Świętego w Zabrzu

Parafia Ducha Świętego w Zabrzu – parafia metropolii katowickiej, diecezji gliwickiej, dekanatu zabrzańskiego Kościoła katolickiego obrządku łacińskiego. Powstała w 1926 roku.

</doc>
<doc id="1895120" url="https://pl.wikipedia.org/wiki?curid=1895120" title="Parafia św. Wojciecha w Zabrzu">
Parafia św. Wojciecha w Zabrzu

Parafia Świętego Wojciecha w Zabrzu – parafia metropolii katowickiej, diecezji gliwickiej, dekanatu Zabrze-Mikulczyce Kościoła katolickiego obrządku łacińskiego. Powstała w 1998 roku.

</doc>
<doc id="1895122" url="https://pl.wikipedia.org/wiki?curid=1895122" title="SR Colmar">
SR Colmar

Sports Réunis Colmar to francuski klub piłkarski założony w 1920 roku. Siedziba klubu znajduje się w Colmar w Alzacji we Francji. Obecnie Colmar występuje w Championnat National, na trzecim poziomie ligowym we Francji. Klub swoje mecze rozgrywa na Colmar Stadium w Colmar.
W ciągu swojej historii Colmar spędziło jeden sezon w Ligue 1 (1948/49) oraz pięć sezonów w Ligue 2.
23 stycznia 2010 Colmar było autorem jednej z największych niespodzianek w historii Pucharu Francji. Wtedy to klub ten wyeliminował z rozgrywek Lille OSC pokonując faworytów w rzutach karnych 10 do 9.
Osiągnięcia.
Najwyższa pozycja w lidze - 11. miejsce w Ligue 1 - 1949
Informacje o klubie.
36 rue Ampère
68000 Colmar
Obecny skład.
" Skład w sezonie 2012/13."

</doc>
<doc id="1895123" url="https://pl.wikipedia.org/wiki?curid=1895123" title="Wołodymyr Onufrejczyk">
Wołodymyr Onufrejczyk

Wołodymyr Onufrejczyk (Włodzimierz Onufrejczuk, , ur. 19 marca 1900 w Dubecznie w powiecie kowelskim, zm. XX w.) – ukraiński działacz społeczny i polityczny, poseł na Sejm V kadencji w II RP.
Życiorys.
Pochodził z rodziny chłopskiej. W 1918 roku wstąpił ochotniczo do Armii Czynnej Ukraińskiej Republiki Ludowej, a następnie do Wojska Polskiego. Po opuszczeniu wojska (w 1921) i działał w spółdzielczości i organizacjach oświatowych. Pracował w urzędzie gminnym w Ołyce i Czartorysku. Był wójtem gminy Nowy Czartorysk i Szczurzyn. Po przeniesieniu się do Włodzimierza został referentem podatkowym magistratu. Mandat poselski uzyskał w okręgu nr 57 Kowel.

</doc>
<doc id="1895125" url="https://pl.wikipedia.org/wiki?curid=1895125" title="Parafia Niepokalanego Serca Najświętszej Maryi Panny w Zabrzu">
Parafia Niepokalanego Serca Najświętszej Maryi Panny w Zabrzu

Parafia Niepokalanego Serca Najświętszej Maryi Panny – polska parafia rzymskokatolicka w Zabrzu, należąca do dekanatu Zabrze-Mikulczyce w diecezji gliwickiej, metropolii katowickiej. 
Historia parafii.
Po zakończeniu II wojny światowej w odbudowującym się Zabrzu nastąpiła konieczność wybudowania nowej świątyni. W tym celu, w 1947 roku, zaadaptowano i poświęcono drewniany barak, który od tej pory zaczął służyć mieszkańcom tej części miasta jako kaplica, stał się również filią parafii św. Andrzeja Apostoła w Zabrzu. W 1957 roku biskup opolski (wówczas Zabrze należało administracyjnie do diecezji opolskiej), przekazał filię w opiekę ojcom Franciszkanom z prowincji Wniebowzięcia NMP w Katowicach Panewnikach. Dnia 1 stycznia 1958 roku biskup opolski Franciszek Jop erygował parafię Niepokalanego Serca Najświętszej Maryi Panny w Zabrzu, zgodę jednak na powstanie parafii władze państwowe wydały dopiero w 1973 roku. W latach 1982 - 1988 został wybudowany obecny kościół parafialny. W trakcie budowy kościoła, w 1984 roku, spłonęła dotychczas używana kaplica. Nowy kościół został konsekrowany 14 maja 1988 roku przez biskupa Jana Wieczorka.
Liczebność i zasięg parafii.
Parafię zamieszkuje 7100 mieszkańców, w tym 5200 wiernych i obejmuje ona ulice:
Szkoły i przedszkola.
Ponadto parafia prowadzi od 1958 roku księgi chrztów, bierzmowanych, ślubów i zgonów.

</doc>
<doc id="1895126" url="https://pl.wikipedia.org/wiki?curid=1895126" title="Diecezja Hamilton na Bermudach">
Diecezja Hamilton na Bermudach

Diecezja Hamilton na Bermudach (łac.: "Dioecesis Hamiltonensis in Bermuda)", ang.: "Diocese of Hamilton in Bermuda") - katolicka diecezja karaibska położona w północnej części tego amerykańskiego terytorium. Obejmuje swoim zasięgiem: Bermudy, kolonię brytyjską. Siedziba biskupa znajduje się w katedrze św. Teresy w Hamilton.
Historia.
19 lutego 1953 na mocy decyzji papieża Piusa XII powstała prefektura apostolska Bermudów, z wydzielenia tych wysp z kanadyjskiej archidiecezji Halifax. 28 stycznia 1956 została ona podniesiona do rangi wikariatu apostolskiego, a 12 czerwca 1967 przekształcona w diecezję Hamilton na Bermudach.
Podział administracyjny.
W skład diecezji hamiltońskiej wchodzi obecnie sześć parafii:

</doc>
<doc id="1895129" url="https://pl.wikipedia.org/wiki?curid=1895129" title="Parafia św. Jana Chrzciciela w Zabrzu-Biskupicach">
Parafia św. Jana Chrzciciela w Zabrzu-Biskupicach

Parafia Świętego Jana Chrzciciela w Zabrzu-Biskupicach – parafia metropolii katowickiej, diecezji gliwickiej, dekanatu Zabrze-Mikulczyce Kościoła katolickiego obrządku łacińskiego. Powstała w XIII wieku.

</doc>
<doc id="1895134" url="https://pl.wikipedia.org/wiki?curid=1895134" title="Fed Cup 2010">
Fed Cup 2010

Fed Cup 2010 – 48 edycja tenisowego Pucharu Federacji. Zawody odbywały się w następujących terminach:
Triumfatorkami zostały Włoszki, obrończynie tytułu z 2009 roku.
Strefa amerykańska.
Grupa I.
Miejsce rozgrywek: Yacht y Golf Club Paraguayo, Lambaré, Paragwaj
Grupa A
Grupa B
Kolejność końcowa
Grupa II.
Uczestnicy:
Strefa azjatycka.
Grupa I.
Grupa A:
Grupa B:
Kolejność końcowa
Grupa II.
Grupa A:
Grupa B:
Kolejność końcowa
Strefa europejsko-afrykańska.
Grupa I.
Grupa A:
Grupa B:
Grupa C:
Grupa D:
Kolejność końcowa
Grupa II.
Uczestnicy:
Grupa III.
Uczestnicy:

</doc>
<doc id="1895135" url="https://pl.wikipedia.org/wiki?curid=1895135" title="Parafia Wniebowzięcia Najświętszej Maryi Panny w Zabrzu-Biskupicach">
Parafia Wniebowzięcia Najświętszej Maryi Panny w Zabrzu-Biskupicach

Parafia Wniebowzięcia Najświętszej Maryi Panny w Zabrzu-Biskupicach– parafia metropolii katowickiej, diecezji gliwickiej, dekanatu Zabrze-Mikulczyce Kościoła katolickiego obrządku łacińskiego. 
Historia parafii.
Kuracja Wniebowzięcia Najświętszej Maryi Panny w Zabrzu Biskupicach powstała w 1940 r. Jej terytorium wydzielono z parafii św. Jana Chrzciciela. Jednonawowy, murowany, neogotycki kościół parafialny pw. Wniebowzięcia NMP wybudowano w latach 1928-29. Konsekracji dokonano w 1932 r.
W roku 1940 administratorem kuracji został ks. Hubert Gregor, który w 1946 r. został wysiedlony przez ówczesne władze do Niemiec. Od tego czasu do roku 1968 opiekę duszpasterską nad wiernymi obejmują Księża Jezuici z prowincji krakowskiej, zarządzający wówczas sąsiednią parafią MB Różańcowej w Rudzie Śląskiej, należącą do diecezji katowickiej. W 1950 roku dotychczasowa kuracja otrzymała status parafii. 
Gruntowny remont świątyni przeprowadzono w latach 1981-82. Zmieniono wówczas pokrycie dachowe z dachówki na blachę miedzianą, położono granitową posadzkę oraz wymieniono stolarkę okienną. W 1990 r. ufundowano dla parafii trzy nowe dzwony spiżowe (stare dzwony zabrano w czasie ostatniej wojny). W czasie renowacji kościoła w roku 2001 odtworzono pierwotny ołtarz i zmieniono wystrój prezbiterium.
W 1980 r. w obrębie parafii Wniebowzięcia NMP w Zabrzu Biskupicach powstał nowy kościół filialny pw. św. Barbary, a w 1982 r. pierwsza w Zabrzu kaplica szpitalna - w Szpitalu Górniczym.

</doc>
<doc id="1895136" url="https://pl.wikipedia.org/wiki?curid=1895136" title="Natascia Leonardi Cortesi">
Natascia Leonardi Cortesi

Natascia Leonardi Cortesi (ur. 1 maja 1971 r. w Faido) – szwajcarska biegaczka narciarska, brązowa medalistka olimpijska.
Kariera.
Po raz pierwszy na arenie międzynarodowej pojawiła się w 1989 roku, startując na mistrzostwach świata juniorów w Vang. Zajęła tam 34. miejsce w biegu na 15 km stylem dowolnym i 34. miejsce w biegu na 5 km techniką klasyczną. Na rozgrywanych rok później mistrzostwach świata juniorów w Les Saisies zdobyła brązowy medal w sztafecie, a w biegu na 5 km stylem klasycznym była trzynasta. Wystartowała też na mistrzostwach świata juniorów w Reit im Winkl w 1991 roku, gdzie była czwarta w sztafecie i piąta na dystansie 15 km.
Igrzyska olimpijskie w Alberville w 1992 r. były jej olimpijskim debiutem. Jej najlepszym indywidualnym wynikiem było tam 25. miejsce w biegu na 15 km techniką klasyczną. Podczas igrzysk w Nagano zajęła 24. miejsce w biegu 30 km stylem dowolnym, a wraz z koleżankami zajęła wysokie 4. miejsce w sztafecie. Największy sukces osiągnęła jednak na igrzyskach olimpijskich w Salt Lake City, gdzie wraz z Andreą Huber, Laurence Rochat i Brigitte Albrecht-Loretan zdobyła brązowy medal w sztafecie 4x5 km. Na tych samych igrzyskach uzyskała swój najlepszy indywidualny wynik olimpijski zajmując 10. miejsce w biegu na 30 km techniką klasyczną. Startowała także na igrzyskach olimpijskich w Turynie w 2006 r., gdzie jej najlepszym wynikiem było 16. miejsce w biegu na 30 km techniką dowolną.
W 1997 r. zadebiutowała na mistrzostwach świata biorąc udział w mistrzostwach w Trondheim. Najlepszy wynik uzyskała w biegu na 15 km techniką dowolną, w którym zajęła 42. miejsce. Nieco lepiej zaprezentowała się podczas mistrzostw świata w Ramsau, gdzie plasowała się w trzeciej dziesiątce. Jej jedynym startem indywidualnym na mistrzostwach w Lahti był bieg na 15 km techniką klasyczną, w którym zajęła 20. miejsce. Na mistrzostwach świata w Val di Fiemme nie zdołała poprawić tego wyniku zajmując w swym najlepszym starcie 23. miejsce w biegu na 30 km techniką dowolną. Swój najlepszy indywidualny wynik uzyskała na mistrzostwach świata w Oberstdorfie, gdzie zajęła 16. miejsce w biegu na 10 km stylem klasycznym. Startowała także na mistrzostwach świata w Sapporo, ale zajmowała odległe miejsca.
Najlepsze wyniki w Pucharze Świata osiągnęła w sezonie 1999/2000, kiedy to zajęła 56. miejsce w klasyfikacji generalnej. W 2002 r. zakończyła karierę.
Obecnie startuje w zawodach cyklu FIS Marathon Cup. W 2003, 2005 i 2006 r. wygrała szwajcarski maraton narciarski Engadin Skimarathon. W 2006 r. została mistrzynią świata w ski mountaineeringu. W tym samym roku wygrała także australijski maraton narciarski Kangaroo Hoppet. W 2011 r. wygrała francuski maraton Transjurassienne.
Osiągnięcia.
Puchar Świata.
Miejsca na podium.
Leonardi Cortesi nigdy nie zajęła miejsca na podium zawodów Pucharu Świata.

</doc>
<doc id="1895137" url="https://pl.wikipedia.org/wiki?curid=1895137" title="Martin Wołkow">
Martin Wołkow

Martin Wołkow (ur. 1892, zm. ?) – ukraiński działacz społeczny i polityczny, poseł na Sejm IV i V kadencji w II RP, kapłan prawosławny.
Życiorys.
Ukończył prawosławne seminarium duchowne i został proboszczem w Sarnach. Był prezesem Okręgowego Zarządu i członkiem Rady Głównej Wołyńskiego Zjednoczenia Ukraińskiego. Działał także w Towarzystwie Wykładów Naukowych im. Petra Mohyły. W 1935 został posłem na sejm z okręgu 58. O dalszych losach brak danych.

</doc>
<doc id="1895138" url="https://pl.wikipedia.org/wiki?curid=1895138" title="Margaret River">
Margaret River

Margaret River - miasto (bez formalnych praw miejskich) w południowo-zachodniej części stanu Australia Zachodnia, położone niemal dokładnie na południowo-zachodnim "rogu" kontynentu australijskiego. Ośrodek administracyjny hrabstwa Augusta-Margaret River. Liczba stałych mieszkańców wynosi 4 415 (2006). Nazwa miejscowości pochodzi od rzeki Margaret River, w której dolinie leży. 
Popularny kurort, znany zwłaszcza z dogodnych warunków do uprawiania surfingu na okolicznych plażach (samo miasto znajduje się ok. 9 km od wybrzeża Oceanu Indyjskiego), oraz ośrodek uprawy winorośli i produkcji wina. Miasto jest także tradycyjną bazą wypadową dla osób odwiedzających Park Narodowy Leeuwin-Naturaliste, słynący ze swoich jaskiń.
W Margaret River panuje klimat określany jako śródziemnomorski suchy. Najcieplejszymi miesiącami są styczeń i luty, gdy temperatura maksymalna dochodzi do 25 stopni Celsjusza. W lipcu i sierpniu temperatura minimalna spada do 8 stopni.

</doc>
<doc id="1895140" url="https://pl.wikipedia.org/wiki?curid=1895140" title="Parafia Matki Boskiej Różańcowej w Zabrzu-Grzybowicach">
Parafia Matki Boskiej Różańcowej w Zabrzu-Grzybowicach

Parafia Matki Boskiej Różańcowej w Zabrzu-Grzybowicach – parafia metropolii katowickiej, diecezji gliwickiej, dekanatu Zabrze-Mikulczyce Kościoła katolickiego obrządku łacińskiego. Powstała w 1945 roku. Proboszczem parafii od 14 lutego 2022 jest ks. Jacek Liwowski.

</doc>
<doc id="1895142" url="https://pl.wikipedia.org/wiki?curid=1895142" title="Przerwana lekcja muzyki (obraz Jana Vermeera)">
Przerwana lekcja muzyki (obraz Jana Vermeera)

Przerwana lekcja muzyki () – obraz Jana Vermeera, namalowany został około 1658–1661 roku.
Obraz pochodził ze zbiorów Pietera de Smeth van Alphen, który w 1810 roku sprzedał dzieło Henryemu Croese, ten zaś rok później Cornelisowi Sebillowi Roos. Kolejnymi właścicielami byli Anglicy Samuel Woodburn, Francis Gibson i jego córka Lewis Fry. W 1901 w antykwariacie Lawrie &amp; Co. zakupił płótno Henry Clay Frick; zaś w 1925 roku wystawiony w kolekcji Fricka w Nowym Jorku. Płótno jest źle zachowane, szczególnie elementy tworzące dalszy plan.
W kameralnym pomieszczeniu przedstawiono młodą kobietę w białej chuście, błękitnej sukni i czerwonym kaftanie, która była zajęta grą na lutni. Zaprzestała lekcji, by zająć się czytaniem listu, prawdopodobnie miłosnego, przekazywanego jej przez młodego mężczyznę. To prawdopodobieństwo może potwierdzać znajdujące się w tle słabo widoczny obraz obramiony ciemną ramą – jest to obraz Cesara Van Everdingena, przedstawiający kupidyna lub putto (pojawia się on także w tle innego dzieła Vermeera – "Kobieta stojąca przy klawesynie", gdzie jest dużo lepiej widoczny). Mężczyzna o ciemnych długich włosach ubrany w gruby kaftan lewą rękę opiera o krzesło na którym siedzi kobieta i spogląda na tekst, zaś niewiasta w stronę widza. Na przykrytym skromnym obrusem stole leży lutnia, karty z zapisem nutowym oraz biała karafka, ozdobiona niebieską dekoracją roślinną; jej forma przypomina zarówno wyroby z manufaktur w Delfcie, jak i porcelanę chińską. Przy stole znajdują się trzy krzesła przypominające dzieła hiszpańskie. Na ścianie obok okna dostrzegalna jest niewielka półka, na której znajdują się wiola i klatka na ptaki.
Obraz z kupidynem powstał na podstawie siedemnastowiecznego emblematu Ottona van Veena "Amorum emblemata", który zawiera komentarz "Perfectus amor est nisi ad unum" ("Idealna miłość może istnieć tylko do jednej osoby"), co za tym kobieta przedstawiona w "Przerwanej lekcji muzyki" jest wbrew oczekiwaniom, niewierna swojemu mężowi, zaś symbolizująca „dobrowolne więzienie miłości” klatka na ptaki jest aluzją do bycia wiernym mężowi. Podobnie jak amor klatka ma źródło w emblemacie, wykonanym w 1615 w Lejdzie przez Daniela Heinsiusa opatrzony jest mottem "Perch’io stesso mi strinsi" (Bo się zobowiązałem). Karafka jest motywem, który pojawia się kilkakrotnie na obrazach Vermeera ("Pijana dziewczyna śpiąca przy stole", "Lekcja muzyki", "Kielich wina", "Dama i dwóch panów"). Być może jest napełniona napojem zwanym "poculum amatorium", które według XVII-wiecznej literatury medycznej mogło rozbudzić miłość.
Płótno stało się inspiracją dla nazwania książki Susanny Kaysen, opisującej jej pobyt w szpitalu psychiatrycznym.

</doc>
<doc id="1895143" url="https://pl.wikipedia.org/wiki?curid=1895143" title="Wietnamski Nowy Rok">
Wietnamski Nowy Rok



</doc>
<doc id="1895144" url="https://pl.wikipedia.org/wiki?curid=1895144" title="Parafia św. Wawrzyńca w Zabrzu-Mikulczycach">
Parafia św. Wawrzyńca w Zabrzu-Mikulczycach

Parafia Świętego Wawrzyńca – rzymskokatolicka parafia, znajdująca się w Zabrzu-Mikulczycach, należąca do dekanatu Zabrze-Mikulczyce w diecezji gliwickiej, metropolii katowickiej.
Historia parafii.
Parafia w dekanacie sławkowskim powstała przed 1326 rokiem 
(z tego roku pochodzi sprawozdanie z parafii o poborze świętopietrza). Od 1331 w dekanacie bytomskim. Według proboszcza tej parafii z 1791 roku, księdza Walentego Andlaufa, istniał tu kościół lub kapliczka już w 1002 roku.
W 1530 postawiono nowy, drewniany kościół, a w latach 1892-1896 kolejny, murowany projektu Paula Jackischa z Bytomia, stojący do dziś. Został on konsekrowany 7 maja 1896 roku przez biskupa wrocławskiego kardynała Georga Koppa. W 1933 roku wybudowano drugi, kościół filialny pod wezwaniem św. Teresy, przekształcony w 1947 roku w oddzielną parafię św. Teresy.
Od 1 marca 2013 proboszczem parafii jest ks. Jerzy Faszczewski.
Liczebność i obszar parafii.
Na terenie parafii zamieszkuje 7500 mieszkańców, w tym 7000 wiernych. Swym zasięgiem duszpasterskim obejmuje ona ulice:
Parafia prowadzi księgi metrykalne chrztów (od 1843 roku), zgonów (od 1855 roku) oraz ślubów (od 1885 roku). Przy ulicy Ofiar Katynia znajduje się cmentarz parafialny.

</doc>
<doc id="1895145" url="https://pl.wikipedia.org/wiki?curid=1895145" title="Brigitte Albrecht-Loretan">
Brigitte Albrecht-Loretan

Brigitte Albrecht-Loretan (ur. 6 października 1970 w Lax) – szwajcarska biegaczka narciarska, brązowa medalistka olimpijska.
Kariera.
Igrzyska olimpijskie w Alberville w 1992 r. były jej olimpijskim debiutem. Jej najlepszym indywidualnym wynikiem było tam 17. miejsce w biegu na 30 km techniką dowolną. Na igrzyskach olimpijskich w Lillehammer spisała się słabiej plasując się w czwartej dziesiątce. Podczas igrzysk w Nagano osiągnęła swój najlepszy indywidualny wynik na igrzyskach zajmując siódme miejsce w biegu na 30 km techniką dowolną. Ponadto sztafeta szwajcarska z Albrecht-Loretan w składzie zajęła bardzo wysokie czwarte miejsce. Największy sukces osiągnęła jednak na igrzyskach olimpijskich w Salt Lake City, gdzie wraz z Andreą Huber, Laurence Rochat i Natascią Leonardi Cortesi zdobyła brązowy medal w sztafecie 4x5 km. Indywidualnie zajęła między innymi 29. miejsce w biegu łączonym na 10 km. Na późniejszych igrzyskach już nie startowała.
W 1993 r. zadebiutowała na mistrzostwach świata biorąc udział w mistrzostwach w Falun. Najlepsze wyniki uzyskała w biegu na 15 km techniką klasyczną oraz w biegu na 30 km techniką dowolną, w obu przypadkach zajmując 25. miejsce. Osiągnięcie to wyrównała podczas mistrzostwa świata w Thunder Bay, gdzie zajęła 25. miejsce w biegu pościgowym 5+10 km. Lepiej spisała się na mistrzostwach świata w Trondheim, gdzie zajęła 14. miejsce w biegach na 15 km stylem dowolnym oraz w biegu pościgowym 5+10 km. Na mistrzostwach w Ramsau osiągnęła swój największy indywidualny sukces na mistrzostwach zajmując 11. miejsce w biegu na 15 km techniką dowolną. Startowała także na mistrzostwach świata w Lahti, ale bez większych osiągnięć.
Najlepsze wyniki w Pucharze Świata osiągnęła w sezonie 1996/1997, kiedy to zajęła 12. miejsce w klasyfikacji generalnej. Występowała także w cyklu FIS Marathon Cup, zajmując między innymi czwarte miejsce w klasyfikacji końcowej sezonu 2000/2001. W 2002 r. zakończyła karierę.
Osiągnięcia.
Puchar Świata.
Miejsca na podium.
Albrecht-Loretan nigdy nie zajęła miejsca na podium zawodów Pucharu Świata.

</doc>
<doc id="1895148" url="https://pl.wikipedia.org/wiki?curid=1895148" title="Biskupi Hamilton na Bermudach">
Biskupi Hamilton na Bermudach

Biskupi Hamiltona na Bermudach - lista biskupów pełniących swoją posługę w diecezji hamiltońskiej na Bermudach.

</doc>
<doc id="1895150" url="https://pl.wikipedia.org/wiki?curid=1895150" title="Parafia św. Teresy od Dzieciątka Jezus w Zabrzu-Mikulczycach">
Parafia św. Teresy od Dzieciątka Jezus w Zabrzu-Mikulczycach

Parafia Świętej Teresy od Dzieciątka Jezus w Zabrzu-Mikulczycach – parafia metropolii katowickiej, diecezji gliwickiej, dekanatu Zabrze-Mikulczyce Kościoła katolickiego obrządku łacińskiego.
Powstała w 1947 roku. Wcześniej powstał sam kościół pod wezwaniem św. Teresy, konsekrowany 17 września 1933, będący filą parafii św. Wawrzyńca. 1 stycznia 1998 wydzielono z niej parafię św. Wojciecha, obejmującą osiedle Mikołaja Kopernika.
Msze święte

</doc>
<doc id="1895154" url="https://pl.wikipedia.org/wiki?curid=1895154" title="Parafia Najświętszego Serca Pana Jezusa w Zabrzu-Rokitnicy">
Parafia Najświętszego Serca Pana Jezusa w Zabrzu-Rokitnicy

Parafia Najświętszego Serca Pana Jezusa w Zabrzu-Rokitnicy – parafia metropolii katowickiej, diecezji gliwickiej, dekanatu Zabrze-Mikulczyce Kościoła katolickiego obrządku łacińskiego. Powstała w 1912 roku.
10 czerwca 2011 roku parafii przekazane zostały relikwie św. Jana Pawła II. Jest nimi fragment płótna nasączony krwią.

</doc>
<doc id="1895156" url="https://pl.wikipedia.org/wiki?curid=1895156" title="Laurence Rochat">
Laurence Rochat

Laurence Rochat (ur. 1 sierpnia 1979 r. w Saint-Loup) – szwajcarska biegaczka narciarska, brązowa medalistka olimpijska.
Kariera.
W 2001 r. zadebiutowała na mistrzostwach świata biorąc udział w mistrzostwach w Lahti. Jej najlepszym wynikiem indywidualnym było tam 28. miejsce w biegu na 15 km technika klasyczną. Dwa lata później, na mistrzostwach świata w Val di Fiemme zajmowała miejsca poza czołową trzydziestką. Na mistrzostwach świata w Oberstdorfie uzyskała swój najlepszy indywidualny wynik zajmując 12. miejsce w biegu na 30 km techniką klasyczną. Startowała także na mistrzostwach świata w Sapporo, gdzie jej najlepszym indywidualnym wynikiem było 25. miejsce w sprincie stylem klasycznym.
Igrzyska olimpijskie w Salt Lake City w 2002 r. były jej olimpijskim debiutem. Wraz z Andreą Huber, Brigitte Albrecht-Loretan i Natascią Leonardi Cortesi zdobyła tam brązowy medal w sztafecie 4x5 km. Na igrzyskach olimpijskich w Turynie jej najlepszym indywidualnym wynikiem było 15. miejsce w sprincie techniką dowolną. Wystartowała także w biegu na 30 km techniką klasyczną podczas igrzysk w Vancouver, ale nie ukończyła tego biegu.
Najlepsze wyniki w Pucharze Świata osiągnęła w sezonie 2005/2006, kiedy to zajęła 44. miejsce w klasyfikacji generalnej.
Osiągnięcia.
Puchar Świata.
Miejsca na podium.
Rochat nigdy nie zajęła miejsca na podium zawodów Pucharu Świata.

</doc>
<doc id="1895157" url="https://pl.wikipedia.org/wiki?curid=1895157" title="Pomnik cesarza Wilhelma I w Bydgoszczy">
Pomnik cesarza Wilhelma I w Bydgoszczy

Pomnik Wilhelma I – pomnik konny, który znajdował się na placu Wolności w Bydgoszczy w latach 1893-1919, a następnie w Międzyrzeczu.
Historia.
Idea wzniesienia pomnika cesarza Wilhelma I w Bydgoszczy narodziła się w 1888 podczas uroczystości żałobnych ku czci zmarłego monarchy pruskiego. Propozycję wzniesienia pomnika zmarłego cesarza, jako hołdu dla twórcy Cesarstwa Niemieckiego podniósł przewodniczący Rady Miasta Bydgoszczy Ludwig Kolwitz. Władze miejskie podjęły pomysł, proponując zarazem, aby ze względu na niedobory w kasie miejskiej zrezygnować z pomnika konnego i ograniczyć się do skromniejszej formy – postaci stojącej.
25 lutego 1888 ukonstytuował się komitet organizacyjny budowy pomnika. Fundusze na jego budowę pochodziły głównie ze składek społecznych oraz od władz miejskich. W listopadzie 1888 komitet organizacyjny wybrał plac Wolności na miejsce lokalizacji oraz ogłosił konkurs na wykonanie projektu pomnika konnego. Władze miejskie zdecydowały się powierzyć wykonanie pomnika Aleksandrowi Calandrelliemu – rzeźbiarzowi pochodzenia włoskiego, autorowi rzeźb monumentalnych, m.in. posągu konnego Fryderyka Wilhelma IV w Starej Galerii Narodowej w Berlinie. Artysta w lutym 1891 wystawił projekt pomnika na widok publiczny w sali bydgoskiego ratusza.
Kamień węgielny pod pomnik położono 24 sierpnia 1893 roku. Odlew z brązu wykonała firma odlewnicza A G Bildgiesserei z Friedrichshagen koło Berlina. Uroczystość odsłonięcia pomnika 17 września 1893 poprzedził uroczysty pochód, który wyruszył o godzinie 11 z Nowego Rynku przez Stary Rynek do placu Wolności. Uczestniczyli w niej przedstawiciele nadprezydenta Prowincji Poznańskiej, prezydenta Rejencji oraz władze miasta. Uroczystość zakończyła defilada i pochód powrotny do pomnika Fryderyka II na Starym Rynku.
Jeszcze w 1893 dokonano naprawy pomnika, mocując w cokole kopyta końskie. W 1894 ułożono alejki spacerowe okalające pomnik, zainstalowano latarnie gazowe oraz ogrodzono teren ozdobnym łańcuchem. W latach 1893-1919 monument był miejscem wielu oficjalnych uroczystości państwowych.
W lipcu 1919, po przesądzonym postanowieniami traktatu wersalskiego powrocie Bydgoszczy do Polski, pomnik został zdemontowany i wywieziony do Międzyrzecza i nigdy już nie wrócił do Bydgoszczy.
Projekt i wymowa.
Pomnik wykonany z brązu przedstawiał cesarza siedzącego na kroczącym stępa koniu. Posąg był przykładem rzeźby klasycznej, nawiązującej do pomnika Marka Aureliusza w Rzymie (II wiek n.e.). Ogólny koszt wykonania i postawienia pomnika wyniósł 73 tys. marek. Ustawiono go na murowanym cokole obłożonym granitowymi płytami. Na płycie czołowej umieszczono dekoracyjną tablicę z imieniem cesarza.
Po ustawieniu na placu posąg był skierowany na zachód, w stronę ulicy Gdańskiej. Mierzył ok. 4 m wysokości.

</doc>
<doc id="1895159" url="https://pl.wikipedia.org/wiki?curid=1895159" title="Mykoła Tworydło">
Mykoła Tworydło

Mykoła Tworydło, ukr. Микола Творидло (ur. 1884 w Zaszkowie, zm. 1952 we Lwowie) – ukraiński inżynier agronom, działacz społeczny i polityczny, senator V kadencji w II RP.
Życiorys.
Ukończył Akademię Rolniczą w Dublanach, był inżynierem agronomem. Pracował jako instruktor rolny w Użhorodzie (Ungvar) i dyrektor szkoły rolniczej w Mukaczewie (Munkacs) na węgierskiej wówczas Rusi Zakarpackiej. Działacz "Proswity". Po I wojnie światowej powrócił do Galicji. W latach 1924-27 dyrektor towarzystwa "Silśkyj Hospodar" we Lwowie. Od 1928 członek zarządu "Centrosojuzu" we Lwowie, radca Izby Rolniczej i Giełdy Zbożowo-Towarowej we Lwowie. Senatorem V kadencji został wybrany z województwa lwowskiego, wchodził w skład Ukraińskiej Reprezentacji Parlamentarnej. Opublikował książki i broszury na tematy ekonomiczne. Po agresji ZSRR na Polskę aresztowany przez NKWD, deportowany. Zmarł we Lwowie.

</doc>
<doc id="1895160" url="https://pl.wikipedia.org/wiki?curid=1895160" title="Andrea Huber">
Andrea Huber

Andrea Huber (ur. 9 maja 1975 r. w Samedan) – szwajcarska biegaczka narciarska, brązowa medalistka olimpijska.
Kariera.
W 1995 r. zadebiutowała na mistrzostwach świata biorąc udział w mistrzostwach w Thunder Bay. Plasowała się tam poza pierwszą pięćdziesiątką. Dwa lata później, na mistrzostwach świata w Trondheim zaprezentowała się lepiej zajmując 17. miejsce w biegu na 5 km techniką klasyczną. Identyczny wynik na tym samym dystansie osiągnęła podczas mistrzostw w Ramsau. Startowała także na mistrzostwach w Lahti oraz mistrzostwach w Val di Fiemme, ale bez większych osiągnięć.
Igrzyska olimpijskie w Nagano w 1998 r. były jej olimpijskim debiutem. Zajęła tam 45. miejsce w biegu na 5 km techniką klasyczną oraz 4. miejsce w sztafecie. Startowała także na igrzyskach olimpijskich w Salt Lake City, gdzie wraz z Laurence Rochat, Brigitte Albrecht-Loretan i Natascią Leonardi Cortesi zdobyła brązowy medal w sztafecie 4x5 km. Indywidualnie zajęła 27. miejsce w sprincie stylem dowolnym. Na późniejszych igrzyskach już nie startowała.
Najlepsze wyniki w Pucharze Świata osiągnęła w sezonie 1999/2000, kiedy to zajęła 38. miejsce w klasyfikacji generalnej. W 2004 r. zakończyła karierę.
Osiągnięcia.
Puchar Świata.
Miejsca na podium.
Huber nigdy nie zajęła miejsca na podium zawodów Pucharu Świata.

</doc>
<doc id="1895161" url="https://pl.wikipedia.org/wiki?curid=1895161" title="Javier Santoma">
Javier Santoma

Javier Santomá Juncadella – hiszpański profesor ekonomii. Wykładowca IESE Business School. 
Życiorys.
Ukończył studia licencjackie na wydziale Uniwersytetu w Barcelonie Barcelona i licencjat z ekonomii na Autonomicznym Uniwersytecie w Barcelonie. Uzyskał doktorat z zarządzania i ekonomii na Wharton School (University of Pennsylvania). Jego macierzystą uczelnią jest IESE Business School, na której jako profesor zwyczajny wykłada finansowość. Współpracuje on z wieloma ośrodkami uniwersyteckimi na świecie.. 
Od 2002 roku odwiedza cyklicznie Polskę w ramach zajęć AMP Warsaw
Profesor Javier Santomá napisał wiele książek, artykułów i publikacji o ekonomii.

</doc>
<doc id="1895165" url="https://pl.wikipedia.org/wiki?curid=1895165" title="Sottegem">
Sottegem



</doc>
<doc id="1895167" url="https://pl.wikipedia.org/wiki?curid=1895167" title="Grupa „Sandomierz”">
Grupa „Sandomierz”

Grupa „Sandomierz” – grupa taktyczna Wojska Polskiego II RP, improwizowana w czasie kampanii wrześniowej 1939.
Geneza i zadania.
W związku z pogarszającą się sytuacją na froncie minister spraw wojskowych gen. Kasprzycki 3 września 1939 polecił dowódcy Armii „Karpaty” gen. Kazimierzowi Fabrycemu zabezpieczyć mosty na Wiśle w Sandomierzu, Szczucinie, Baranowie i Nowym Korczynie.
W Sandomierzu, 5 września przygotowania do obrony rozpoczął I zastępca dowódcy 2 pułku piechoty Legionów ppłk. Bolesław Gancarz, wykorzystując do tego siły znajdujące się w garnizonie.
Zawiązek grupy stanowiły wystawione przez 2 pp Leg. w II rzucie mobilizacji powszechnej: I batalion, oraz dowództwo i oddziały pozabatalionowe 94 pułku piechoty. Ponadto, z nadwyżek 2 pp Leg. i kompanii wycofanej z Ośrodka Zapasowego Żandarmerii w Staszowie utworzono IV batalion 94 pp, a w znajdującym się w Sandomierzu Ośrodku Zapasowym 15 DP wystawiono batalion mjr. Kazimierza Kruczkowskiego i batalion marszowy ppłk. Józefa Wyziny.
Obronę przeciwlotniczą zapewniały zmobilizowane w 2 pp Leg. 101 i 102 kompanie ckm plot. typu „B”, 22 bateria motorowa art. plot., oraz wycofana z Katowic 2 bateria 1 samochodowego dywizjonu artylerii plot. 75 mm i przybyłe z Mościc dwa samodzielne fabryczne plutony artylerii plot. 40 mm połączone w baterię.
6 września do dowództwa Grupy w Gorzycach przyjechał oficer sztabu OK X, ppłk Antoni Sikorski, który na rozkaz gen. Wieczorkiewicza przejął dowództwo nad całością.
Zgodnie z otrzymanymi wytycznymi Grupa „Sandomierz” miała wykonać następujące zadania:
Ponadto, przy mostach i brodach wystawiono posterunki regulujące ruchem i zbierające żołnierzy z rozbitych oddziałów.
W związku z rozkazem Naczelnego Wodza z 6 września, wstrzymującym wszystkie transporty zmierzające do zachodniej części kraju, w skład grupy włączono jednostki przeznaczone dla 36 DP Rez. Były to I batalion, dowództwo i pododdziały pozabatalionowe 164 Rezerwowego pułku piechoty, kompania zwiadowcza i 36 kompania przeciwpancerna.
Obrona została podzielona na dwa odcinki – „Sandomierz” i „Tarnobrzeg”. Pierwszy, dowodzony przez ppłk Gancarza, broniony był przez trzy batalionowy 94 pp, zaś drugi podlegał dowódcy 164 pp ppłk Styrczuli, którego oddziały wzmocniono batalionem mjr Kruczkowskiego z OZ 15 DP.
W odwodzie znajdował się, liczący ok. 1000 żołnierzy batalion marszowy 15 DP ppłk Wyziny.
Rankiem 7 września ppłk Sikorski podporządkował sobie znajdujące się w rejonie Rozwadowa oddziały 12 DP: II batalion 54 pp, pluton artylerii piechoty 51 pp, 63 kompanię przeciwpancerną i 9 baterię 12 pal.
Tego dnia nawiązano także kontakt ze sztabem Armii „Lublin” oraz otrzymano nowe rozkazy z dowództwa Armii „Karpaty”, które nakazywały wykonanie następujących zadań:
W ramach reorganizacji utworzono dwa pułki piechoty:
W odwodzie pozostawał batalion marszowy 15 DP ppłk Wyziny.
Walki.
Walki na odcinku Grupy „Sandomierz” rozpoczęły się 8 września, kiedy to niemieckie oddziały rozpoznawcze należące do 5 Dywizji Pancernej zaatakowały most w Sandomierzu, następnego dnia przejściowo zajmując miasto. W tym samym czasie ppłk Sikorski nakazał, jak się później okazało przedwczesne, uszkodzenie mostu pod Baranowem, gdzie wysadzono dwa środkowe przęsła. Zachodni brzeg Wisły rozpoznawany był przez II batalion 54 pp, wysłany tam w poszukiwaniu oddziałów Armii "Kraków". 9 września do Grupy dołączyły II batalion 164 pp oraz sformowany w 2 pal Leg. II dywizjon 55 pal, do którego włączono przybyłą wcześniej 9 baterię 12 pal.
10 września do Osieka, gdzie znajdował się II batalion 54 pp, zaczęły podchodzić pierwsze oddziały 55 DP Rez, mające za zadanie osłonic odwrót reszty GO Jagmin, która po wybudowaniu mostu na galarach pod Baranowem, zdołała w nocy z 11 na 12 września oderwać od nieprzyjaciela. W tym czasie pozostałe pozycje Grupy „Sandomierz” były atakowane przez oddziały niemieckiej 10 Armii.
13 września, po zdobyciu przez oddziały niemieckiego VII KA przyczółków pod Tarnobrzegiem i Baranowem, ppłk Sikorski otrzymał od gen. Sadowskiego rozkaz odwrotu za San, gdzie oddziały Grupy miały bronić trzech odcinków od Zawichostu do Żabna:
W odwodzie znajdował się batalion marszowy 15 DP. Baterie artylerii przeciwlotniczej wycofano na tyły, do dyspozycji Naczelnego Dowództwa.
Na wiadomość o przekroczeniu przez niemiecką 4 DP Wisły pod Annopolem, ppłk Sikorski rozpoczął przygotowania do przeciwnatarcia i odrzucenia przeciwnika za rzekę, jednak został powstrzymany przez rozkaz gen. Piskora, nakazujący oderwanie się od nieprzyjaciela i przejście do rana 15 września do rejonu Modliborzyc. Oddziały dotarłszy na miejsce, gdzie zluzowały Dywizjon Rozpoznawczy WBPM, zostały zbombardowane do tego stopnia, że cztery czołowe bataliony utraciły zdolność bojową, wskutek czego zdecydowano się przeprowadzić reorganizację. Z II batalionu 94 pp i II batalionu 54 pp, które najbardziej ucierpiały, odtworzono ponownie II batalion 94 pp, żołnierzy I batalionu 164 pp rozdzielono pomiędzy II i III batalion, natomiast batalion marszowy 15 DP zdecydowano się pozostawić jako samodzielny. W trakcie odwrotu znad Sanu stracono także 9 baterią 55 pal, która wskutek nie otrzymania rozkazów wycofała się z opóźnieniem i już nigdy nie dołączyła do reszty dywizjonu.
Grupa następnie osłaniała Janów Lubelski, przez który wycofywała się 55 DP Rez, zaś wieczorem 15 września otrzymała rozkaz przemarszu na wschód od Frampola, gdzie zajęła stanowiska na brzegu Łady od Abramowa do Karolówki, gdzie osłaniała odwrót 23 GDP GO Jagmin spod Biłgoraja.
W nocy z 17 na 18 września, Grupa oderwała się od nieprzyjaciela i odeszła pod Zwierzyniec, gdzie przejęła stanowiska obronne od 23 GDP. W trakcie przejmowania stanowisk od 75 pp, na stanowiska polskie wyszło natarcie niemieckiej 27 DP, jednak wskutek kontrataku III batalionu 164 pp, zostali oni odparci, zaś Polacy zdobyli wzgórza 307 i 312. W tym czasie pozycje 94 pp były atakowane przez oddziały niemieckiej 8 DP. Po południu 18 września rozpoczęto wycofywanie Grupy do Podklasztoru, gdzie osłaniały pozycje GO „Jagmin”, zaś o 17:00 19 września otrzymała ona od gen. Sadowskiego rozkaz oderwania się od nieprzyjaciela i dołączenia do 55 DP Rez, wspólnie z którą walczyła w końcowej fazie pierwszej bitwy pod Tomaszowem Lubelskim.
Wieczorem 20 września, wobec niemożności przebicia się przez pierścień okrążenia jako zwartej jednostki, oraz odcięcia 164 pp pod Łosińcem, ppłk Sikorski podzielił zebrane w lesie koło Maził oddziały na kilkudziesięciosobowe grupy, które miały przebijać się samodzielnie.
Ordre de Bataille i obsada personalna grupy.
Dowódca grupy – ppłk piech. Antoni I Sikorski
Zgrupowanie obrony przeciwlotniczej

</doc>
<doc id="1895169" url="https://pl.wikipedia.org/wiki?curid=1895169" title="Krzewno">
Krzewno

3 miejscowości w Polsce:

</doc>
<doc id="1895172" url="https://pl.wikipedia.org/wiki?curid=1895172" title="Burkhard Reich">
Burkhard Reich

Burkhard Reich (ur. 1 grudnia 1964) – niemiecki piłkarz, występował na pozycji obrońcy.
Kariera klubowa.
Reich treningi rozpoczął w wieku 10 lat w klubie Dynamo Fürstenwalde. W 1977 roku przeszedł do juniorskiej ekipy Dynama Berlin. W 1981 roku powrócił do Dynama Fürstenwalde. W 1986 roku ponownie został graczem Dynama Berlin. Tym razem spędził tam pięć lat. W tym czasie zdobył z klubem dwa mistrzostwo NRD (1987, 1988), dwa Puchary NRD (1988, 1989), Superpuchar NRD (1989), a także wywalczył z zespołem wicemistrzostwo NRD w 1989 roku.
W 1991 roku, po zjednoczeniu Niemiec, został graczem klubu Karlsruher SC, grającego w Bundeslidze. W tych rozgrywkach zadebiutował 31 sierpnia 1991 w zremisowanym 1:1 meczu ze Stuttgarter Kickers. 9 listopada 1991 w zremisowanym 1:1 spotkaniu z Eintrachtem Frankfurt strzelił pierwszego gola w trakcie gry w Bundeslidze. W 1996 roku dotarł z zespołem do finału Pucharu Niemiec, jednak Karlsruher SC przegrał tam 0:1 z 1. FC Kaiserslautern. W 1998 roku Reich spadł z klubem do 2. Bundesligi. W 1999 roku odszedł do VfB Leipzig, gdzie w 2000 roku zakończył karierę.
Kariera reprezentacyjna.
W reprezentacji NRD Reich zadebiutował 13 maja 1987 w wygranym 2:0 towarzyskim meczu z Czechosłowacją. Po raz ostatni w kadrze zagrał 26 stycznia 1990 w wygranym 2:1 towarzyskim pojedynku z Kuwejtem. W latach 1987–1990 w drużynie narodowej Reich rozegrał w sumie 6 spotkań.

</doc>
<doc id="1895173" url="https://pl.wikipedia.org/wiki?curid=1895173" title="Serhij Tymoszenko">
Serhij Tymoszenko

Serhij Tymoszenko (ur. 5 lutego 1881 we wsi Baziliwka w guberni czernihowskiej, zm. 6 lipca 1950 w Palo Alto) – ukraiński architekt, działacz społeczny i polityczny, poseł na polski Sejm IV kadencji i senator V kadencji w II Rzeczypospolitej.
Życiorys.
Ukończył gimnazjum w Romnach, następnie Instytut Inżynierów Cywilnych (ИГИ) w Sankt Petersburgu. Z wykształcenia inżynier architekt. W okresie studiów współzałożyciel Ukraińskiej Partii Rewolucyjnej.
W latach 1906–1917 projektant rezydencji i budynków użyteczności publicznej w Imperium Rosyjskim, najczęściej w tzw. stylu ukraińskim. Główny architekt Zarządu Kolei Północnodonieckiej w Charkowie. 
W 1918 komisarz guberni charkowskiej z ramienia Ukraińskiej Republiki Ludowej. W latach 1919–1921 był ministrem kolei w rządzie Ukraińskiej Republiki Ludowej (gabinety Issaka Mazepy, Wiaczesława Prokopowycza i Andrija Liwyckiego). W 1921 uczestnik drugiego pochodu zimowego. W latach 1922-1923 we Lwowie, budował cerkwie na przedmieściach miasta (Kleparów i Lewandówka) i klasztor studytów w Zarwanicy. W latach 1924-1929 profesor architektury na Ukraińskiej Akademii Gospodarczej w Poděbradach i rektor akademii (1927-1928). Od 1930 architekt w Łucku, radny m. Łucka.
W latach 1935-1938 poseł na Sejm RP z okręgu nr 56 (powiaty: łucki i horochowski), w latach 1938-1939 senator RP z województwa wołyńskiego. Od 1940 mieszkał w Lublinie, w 1944 wyjechał do Niemiec, zamieszkał w Karlsbadzie.
Od czerwca 1945 mieszkał w Heidelbergu, ukrywał się w czasie poszukiwań przez NKWD działaczy antykomunistycznych na terenie Niemiec. W czerwcu 1946 wyjechał z żoną do USA, zamieszkał u brata Stepana Tymoszenki (Stephen Timoshenko), profesora Stanford University, w Palo Alto w Kalifornii. 
Zaprojektował cztery świątynie dla Ukraińskiej Cerkwi Prawosławnej na terenie Kanady, w tym katedrę w Vancouver (poświęcona 1949) i jedną cerkiew w Argentynie.
Zmarł w Palo Alto; pochowany na miejscowym cmentarzu (lot 481, subdivision 2, section D).

</doc>
<doc id="1895175" url="https://pl.wikipedia.org/wiki?curid=1895175" title="Rebirth (album Lila Wayne’a)">
Rebirth (album Lila Wayne’a)

Rebirth – siódmy solowy album amerykańskiego rapera o pseudonimie Lil Wayne. Po wielokrotnym przekładaniu daty premiery, ostatecznie ukazał się w sprzedaży 2 lutego 2010. Na krążku w sporej ilości pojawia się auto-tune. Do utworów "Prom Queen", "On Fire", "Drop the World" i "Runnin'" zrealizowano teledyski.

</doc>
<doc id="1895181" url="https://pl.wikipedia.org/wiki?curid=1895181" title="Pałac Taurydzki">
Pałac Taurydzki

Pałac Taurydzki (ros. "Таврический дворец") – neoklasycystyczny pałac znajdujący się w Petersburgu przy ul. Szpalernej 47, powstały w latach 1783–1789. Z tyłu gmachu znajduje się Park Taurydzki (Tawriczeskij sad).
Opis.
Pałac został wybudowany dla faworyta Katarzyny II, Księcia Taurydy Grigorija Aleksandrowicza Potiomkina. Projekt i prace budowlane były wykonywane pod kierunkiem Iwana Starowa, który był ulubionym architektem księcia. Zgodnie z projektem obok pałacu powstało rozległe założenie parkowe oraz nabrzeże, które mogło być połączone kanałem z rzeką Newa. Prace budowlane trwały sześć lat (1783–1789). Rezydencja była uważana za najbardziej okazałą w XVIII-wiecznej Rosji i służyła jako model przy projektowaniu niezliczonych dworów wznoszonych w całym Imperium Rosyjskim.
Pozycję Potiomkina na dworze carycy próbował podkopać jej nowy kochanek, podsunięty przez przeciwników – Płaton Zubow. Na krótko przed śmiercią w ciągu czterech miesięcy Potiomkin wydał około 850 tys. rubli na bankiety i bale organizowane w Pałacu Taurydzkim. Jeden z nich został opisany znanego rosyjskiego poetę Gawriiła Dierżawina w jego najdłuższym utworze. Pomimo wielkich zabiegów i olbrzymich wydatków związanych z chęcią zdobycia uczucia carycy, księciu nie udało się zyskać jej przychylności. Został oddelegowany przez Katarzynę II do Jass, gdzie miał prowadzić negocjacje pokojowe. Zmarł w drodze, nieopodal tego miasta, 16 października 1791.
Kilka miesięcy po śmierci Potiomkina, Katarzyna II zakupiła pałac i nakazała architektowi Fiodorowi Wołkowowi przekształcić go w letnią rezydencję. Wołkow był odpowiedzialny za poważną rozbudowę rezydencji, do której zaliczyć można m.in. wybudowanie teatru we wschodnim oraz kościoła – w zachodnim skrzydle pałacu. Na terenie ogrodów i parku – położonych w bezpośrednim sąsiedztwie budynku – zaprojektował Pawilon Admiralicji, dom ogrodnika, oranżerię, szklarnie, mosty, oraz ozdobne ogrodzenie. W Pałacu począwszy od końca XVIII do połowy XIX w. była przechowywana drogocenna rzeźba Taurydzkiej Wenus, której nazwa ma bezpośredni związek z jej wieloletnim składowaniem w tym miejscu.
Po śmierci carycy Katarzyny II jej syn i następca – Paweł I, kierowany niechęcią do jej byłego faworyta (Potiomkina) urządził w salach pałacu stajnie dla swojego ulubionego pułku kawalerii.
W XIX w. pałac został gruntownie odnowiony i zmodernizowany przez Carla Rossiego i Wasilija Stasowa, po czym przez wiele lat służył jako rezydencja. Warto dodać, iż w ciągu pierwszych 25 lat XIX w. zatrzymywał się tu dość często car Aleksander I. Następnie przez jakiś czas w pałacu zamieszkiwał dziedzic perskiego tronu, po czym przez wiele lat gmach nie posiadał właściciela.
W 1906 pałac został siedzibą Dumy Państwowej Imperium Rosyjskiego (funkcję tę pełnił do 1910).
Wkrótce po wybuchu rewolucji lutowej 1917 stanowił siedzibę Rządu Tymczasowego oraz (do lipca 1917) Piotrogrodzkiej Rady Delegatów Robotniczych i Żołnierskich. 
Wydarzenia, które miały miejsce w bezpośrednim pobliżu oraz wewnątrz Pałacu Taurydzkiego, na wiele dziesięcioleci zadecydowały o przyszłości Rosji i świata.
25 listopada 1917 odbyły się w Rosji demokratyczne wybory do zgromadzenia ustawodawczego. w Pałacu Taurydzkim odbyło się pierwsze i jedyne posiedzenie wybranego w tych wyborach Wszechrosyjskiego Zgromadzenia Ustawodawczego (Konstytuanty). Przewodniczącym Zgromadzenia został wybrany Wiktor Czernow z partii socjalistów-rewolucjonistów (eserowców). Masowe demonstracje uliczne w Piotrogrodzie w obronie Zgromadzenia zostały stłumione przez bolszewików przy użyciu broni palnej. Bolszewicy zażądali od Zgromadzenia uchwalenia zrzeczenia się uprawnień legislacyjnych. Zgromadzenie miało zatwierdzić wszystkie dekrety już wydane przez Radę Komisarzy Ludowych, a następnie odroczyć obrady. Kluczowy punkt przedstawionej przez bolszewików uchwały brzmiał: "Zgromadzenie Konstytucyjne uważa, że zadania jego wyczerpują się na ustanowieniu głównych podstaw socjalistycznej przebudowy społeczeństwa". Wniosek został odrzucony większością 237 przeciw 136 głosom. Po odrzuceniu przez Konstytuantę wniosku bolszewików, ci opuścili posiedzenie, oświadczając, że Zgromadzenie opanowali „kontrrewolucjoniści”. Zgromadzenie kontynuowało obrady. O 2.30 nad ranem salę posiedzeń opuścili sprzymierzeni z bolszewikami lewicowi eserowcy. O godz. 4 nad ranem, gdy Wiktor Czernow ogłaszał zniesienie prywatnej własności ziemi, bolszewicka ochrona pałacu zażądała zakończenia posiedzenia. Czernow kontynuował obrady jeszcze przez 20 minut, po czym pod presją wkraczających do sali dalszych uzbrojonych oddziałów bolszewickich odroczył posiedzenie do godziny 17. tego samego dnia. Zgromadzenie już nigdy więcej się nie zebrało.
W dniach 23 - 31 stycznia 1918 roku w pałacu odbył się III Ogólnorosyjski Zjazd Rad (Третий Всероссийский съезд Советов рабочих, солдатских и крестьянских депутатов) 
W marcu 1918 bolszewicy zorganizowali w tym miejscu VII Zjazd Socjaldemokratycznej Partii Robotniczej Rosji (bolszewików), na którym m.in. zadecydowali o zmianie nazwy partii (odtąd: Rosyjska Partia Komunistyczna (bolszewików)).
Obecnie Pałac Taurydzki jest siedzibą Międzyparlamentarnego Zgromadzenia Państw Członkowskich Wspólnoty Niepodległych Państw ("Межпарламентская ассамблея государств – участников СНГ") i nie jest udostępniony dla turystów.

</doc>
<doc id="1895184" url="https://pl.wikipedia.org/wiki?curid=1895184" title="Marcelo Moreno">
Marcelo Moreno



</doc>
<doc id="1895186" url="https://pl.wikipedia.org/wiki?curid=1895186" title="Sergiej Saweljew">
Sergiej Saweljew



</doc>
<doc id="1895188" url="https://pl.wikipedia.org/wiki?curid=1895188" title="Waldemar Ksienzyk">
Waldemar Ksienzyk

Waldemar Ksienzyk (ur. 10 listopada 1963 w Zabrzu) – niemiecki piłkarz pochodzenia polskiego występujący na pozycji pomocnika.
Kariera klubowa.
Ksienzyk urodził się w Polsce, ale jako dziecko emigrował z rodziną do NRD. Tam w wieku 10 lat rozpoczął treningi w klubie BSG EAB Lichtenberg 47. W 1976 roku przeszedł do juniorskiej ekipy zespołu 1. FC Union Berlin. W 1981 roku został włączony do jego pierwszej drużyny. W 1984 roku trafił do Dynama Berlin. Spędził tam 7 lat. W tym czasie zdobył z klubem cztery mistrzostwa NRD (1985, 1986, 1987, 1988), dwa Puchary NRD (1988, 1989), Superpuchar NRD (1989), a także wywalczył z Dynamem wicemistrzostwo NRD w 1989 roku.
W 1991 roku, po zjednoczeniu Niemiec, został graczem zespołu Blau-Weiß 90 Berlin, grającego w 2. Bundeslidze. Wówczas spadł z klubem do Oberligi. Wówczas przeszedł do drugoligowego Wuppertaler SV. W 1994 roku Ksienzyk spadł z nim do Regionalligi. Wówczas opuścił drużynę.
Latem 1994 roku przeniósł się do pierwszoligowego FC Schalke 04. W Bundeslidze zadebiutował 19 sierpnia 1994 w zremisowanym 1:1 meczu z Borussią Mönchengladbach. 9 września 1995 w wygranym 2:1 spotkaniu z Karlsruher SC strzelił pierwszego gola w trakcie gry w Bundeslidze. W 1996 roku odszedł do drugoligowego Waldhofu Mannheim. W 1997 roku został graczem klubu SV Babelsberg 03, gdzie w 1998 roku zakończył karierę.
Kariera reprezentacyjna.
W reprezentacji NRD Ksienzyk rozegrał jedno spotkanie. Był to towarzyski mecz przeciwko Tunezji (2:0), rozegrany 23 września 1987.

</doc>
<doc id="1895190" url="https://pl.wikipedia.org/wiki?curid=1895190" title="I Like">
I Like

I Like to piosenka electropop stworzona przez Davida Josta i Robina Gruberta na reedycję debiutanckiego albumu studyjnego Keri Hilson, "In a Perfect World..." (2010). Wyprodukowany przez Josta oraz Gruberta, utwór wydany został jako pierwszy singel promujący krążek "In a Perfect World... I Like Edition" dnia 11 grudnia 2009 w Niemczech. Kompozycja stała się również sygnaturalną piosenką niemieckiej komedii romantycznej "Zweiohrküken".
Pierwotnie, utwór miał zostać nagrany przez niemiecką wokalistkę Sarah Connor, jednak z powodu prac nad albumem „Real Love” prośba o nagranie kompozycji została odrzucona przez wokalistkę.
Wydanie singla.
W Niemczech „I Like” zadebiutował na szczycie oficjalnego zestawienia najchętniej kupowanych singli dnia 21 grudnia 2009. Jest to do tej pory najpopularniejszy solowy utwór Keri Hilson w tymże kraju. W tym samym zestawieniu kompozycja w sumie trzykrotnie zajmowała pozycję #1, zaś w styczniu 2010 roku odznaczona została złotą płytą za sprzedaż singla przekraczającą liczbę 150 000 egzemplarzy. Piosenka odniosła również sukces w Austrii, gdzie znalazła się w Top 3 oficjalnego notowania najpopularniejszych singli. Kompozycja notowana była również w Szwajcarii, gdzie znalazła się na miejscu #5 oraz w Szwecji, gdzie osiadła na pozycji #46 zestawienia Sverigetopplistan.
Teledysk.
Teledysk do singla nagrywany był w październiku 2009 oraz reżyserowany przez Aarona Platta. Klip przedstawiający Hilson tańczącą w apartamencie oraz prezentujący sceny z filmu "Zweiohrküken" miał premierę dnia 20 listopada 2009. Miesiąc później, dnia 24 grudnia 2009 za pośrednictwem serwisu internetowego Vevo.com ukazała się wersja videoclipu pozbawiona kadrów z promowanej przez utwór komedii.

</doc>
<doc id="1895192" url="https://pl.wikipedia.org/wiki?curid=1895192" title="Toro Rosso STR5">
Toro Rosso STR5

Toro Rosso STR5 – bolid teamu Scuderia Toro Rosso na sezon 2010. Bolid został zaprezentowany 1 lutego 2010 w Walencji (Hiszpania) na torze Circuit Ricardo Tormo, gdzie tego samego dnia odbyły się jego pierwsze testy.

</doc>
<doc id="1895197" url="https://pl.wikipedia.org/wiki?curid=1895197" title="Diecezja Georgetown">
Diecezja Georgetown

Diecezja Georgetown (łac.: "Dioecesis Georgiopolitanus", ang.: "Diocese of Georgetown") – rzymskokatolicka diecezja gujańska, obejmująca terytorium całego kraju.
Siedziba biskupa znajduje się przy katedrze Niepokalanego Poczęcia NMP w Georgetown.
Historia.
Diecezja Georgetown została założona 12 kwietnia 1837 r. z wydzielenia części parafii z wikariatu apostolskiego Trynidadu jako wikariat apostolski Gujany Brytyjskiej. 29 lutego 1956 r. wikariat został przekształcony w pełnoprawną diecezję przez papieża Piusa XII, która została sufraganią archidiecezji Port of Spain.
Podział administracyjny.
W skład diecezji hamiltońskiej wchodzi obecnie 5 dekanatów, które dzielą się na 24 parafie:

</doc>
<doc id="1895200" url="https://pl.wikipedia.org/wiki?curid=1895200" title="SWTOR">
SWTOR



</doc>
<doc id="1895201" url="https://pl.wikipedia.org/wiki?curid=1895201" title="Terroir">
Terroir

Terroir (franc.: "terroir " = okolica, siedlisko) – unikatowy splot warunków geologicznych i klimatycznych, w których wytwarzany jest dany produkt spożywczy, co nadaje mu ściśle określony i niepowtarzalny charakter. Pojęcie stosuje się najczęściej w produkcji wina, serów i kawy. 
Słowo terroir można tłumaczyć jako "poczucie miejsca", ale też jako "licząca setki lat gleba". Terroir, wraz z innymi czynnikami, takimi jak rok i pora produkcji, pokarm, którym żywiły się zwierzęta i ich rasa (w przypadku serowarstwa), czas i warunki dojrzewania, stanowi podstawę jakości i smaku produktów regionalnych i tradycyjnych.
W przypadku wytwarzania wina podstawowe czynniki składowe terroir to: gleba, leżąca pod nią skała, wysokość nad poziomem morza, nachylenie terenu, orientacja wobec słońca, ogólnie pojęty mikroklimat (deszcze, wiatry, wilgotność, wahania temperatury itp.). Żadne dwie winnice nie mają tego samego terroir.

</doc>
<doc id="1895205" url="https://pl.wikipedia.org/wiki?curid=1895205" title="Museo di Capodimonte">
Museo di Capodimonte

Museo di Capodimonte – włoskie muzeum sztuki w Neapolu.
Pałac, w którym znajduje się obecnie muzeum, został wybudowany przez Karola Burbona w 1754 roku. Był on wielbicielem sztuki, założycielem teatru San Carlo oraz królewskiej manufaktury porcelany. Pałac, prócz funkcji wypoczynkowej, miał spełniać rolę miejsca, gdzie przechowywana będzie królewska kolekcja dzieł sztuki.
Kolekcja powstawała dzięki XVI wiecznym mecenasom sztuki rodu Farnese. Alessandro Farnase w 1534 roku został papieżem Pawłem III. Był on wielbicielem malarstwa a jego portrety malował Tycjan i Sebastiano del Piombo. Jego bratanek, kardynał Alessandro Farnase powiększył kolekcje i umieścił ją w Palazzo Farnese. W tym czasie kolekcja rozrosła się o dzieła m.in. Tycjana, El Greca, Bronzina, Lorenza Lotta oraz Rossa Florentina. Zbiory zostały poszerzone o kolekcje bibliotekarza i sekretarza Alessandra, Fulvia Orsiniego. W XVII wieku zbiory rozrosły się o obrazy przedstawicieli szkoły emiliańskiej. Do ich powiększenia przyczynili się przedstawiciele rodu Farnese z parmeńskiej gałęzi. W XVIII wieku zbiory trafiły do Karola III. Jeszcze przed trafieniem ich do pałacu Capodimonte zbiory znajdowały się w Neapolu w Museo Farnesiano.
W późniejszym okresie, za panowania Józefa Bonapartego i Joachima Murata, zbiory jeszcze bardziej powiększyły się i zostały udostępnione dla zwiedzających. Dziś obejrzeć można dzieła zgromadzone w salonie Galerii Farnese, w Apartamentach Królewskich (głównie porcelana, portrety rodzinne i wyroby jubilerskie). Na drugim piętrze znajdują się obrazy z okresu neapolitańskiego a także dzieła caravaggionistów. Na drugim piętrze znajdują się sala Galerii Narodowej Capodimonte z dziełami sztuki XIX wiecznej i nowoczesnej.

</doc>
<doc id="1895209" url="https://pl.wikipedia.org/wiki?curid=1895209" title="Christiaan Theodoor van Valkenburg">
Christiaan Theodoor van Valkenburg

Christiaan Theodoor van Valkenburg (ur. 9 grudnia 1872 w Winschoten, zm. 1962) – holenderski lekarz neurolog i psychiatra. Studiował medycynę na Uniwersytecie w Zurychu i w Groningen, gdzie otrzymał dyplom.
Podczas hitlerowskiej okupacji Holandii działał w ruchu oporu i przebywał w więzieniu.

</doc>
<doc id="1895211" url="https://pl.wikipedia.org/wiki?curid=1895211" title="Erotyka">
Erotyka



</doc>
<doc id="1895217" url="https://pl.wikipedia.org/wiki?curid=1895217" title="Hrabstwo Ravensthorpe">
Hrabstwo Ravensthorpe

Hrabstwo Ravensthorpe ("Shire of Ravensthorpe") - obszar samorządu lokalnego w południowej części stanu Australia Zachodnia. Liczy 13 551 km2 powierzchni, ale jest przy tym zamieszkiwane przez zaledwie 1950 osób. Ośrodkiem administracyjnym jest miasteczko Ravensthorpe, od którego hrabstwo czerpie swoją nazwę. 
Władze ustawodawczą sprawuje rada hrabstwa, złożona z siedmiu członków wybieranych w trzech okręgach wyborczych. Rada wybiera spoza swojego grona dyrektora generalnego hrabstwa, który kieruje jego administracją.

</doc>
<doc id="1895219" url="https://pl.wikipedia.org/wiki?curid=1895219" title="Williams FW32">
Williams FW32

Williams FW32 – bolid teamu Williams na sezon 2010. Bolid został zaprezentowany 1 lutego 2010 w Walencji (Hiszpania) na torze Circuit Ricardo Tormo, gdzie tego samego dnia odbyły się jego pierwsze testy.

</doc>
<doc id="1895220" url="https://pl.wikipedia.org/wiki?curid=1895220" title="Bakutis Coast">
Bakutis Coast

Wybrzeże Bakutisa – wybrzeże leżącej na Antarktydzie Ziemi Marii Byrd, pomiędzy wybrzeżem Hobbsa na zachodzie i wybrzeżem Walgreena na wschodzie. Wzdłuż wybrzeża Bakutisa leży wiele pokrytych lodem wysp, w tym duże wyspy Siple’a i Carneya. Jest ono oddzielone od otwartego morza rozległym Lodowcem Szelfowym Getza. Wybrzeże zostało odkryte podczas wyprawy amerykańskiej (1939-41) i zostało naniesione na mapy w 1946 r. Nazwane imieniem admirała Freda E. Bakutisa.

</doc>
<doc id="1895224" url="https://pl.wikipedia.org/wiki?curid=1895224" title="Biskupi Georgetown">
Biskupi Georgetown

Biskupi Georgetown – lista biskupów pełniących swoją posługę w diecezji Georgetown w Gujanie.

</doc>
<doc id="1895225" url="https://pl.wikipedia.org/wiki?curid=1895225" title="Alay Payuthey">
Alay Payuthey



</doc>
<doc id="1895228" url="https://pl.wikipedia.org/wiki?curid=1895228" title="Kamienica pod Koroną w Poznaniu">
Kamienica pod Koroną w Poznaniu

Kamienica pod Koroną – zabytkowa, neorenesansowa kamienica w Poznaniu, stanowiąca jeden z elementów neorenesansowego programu zabudowy Rynku Wildeckiego z początku XX wieku.
Dom znajduje się przy ul. Górna Wilda 107 i został z budowany w 1904, w ramach procesu regulacji i urbanizacji Wildy, włączonej do Poznania w 1900. Należy do najlepszych w Poznaniu zastosowań stylu neorenesansowego.
Fasada kamienicy jest przełamana i dostosowana do biegu pierzei Rynku oraz ulicy w tym miejscu. Dominantą obiektu jest neorenesansowy, monumentalny szczyt, wieżyczka i loggie w centrum. Całość zdobi ornament okuciowy, charakterystyczny dla zdobnictwa renesansowego. Nad jednym z wejść umieszczono koronę, co wiązało się z nazwą apteki, zlokalizowanej w części parterowej do dziś (jest to jedna z najstarszych działających aptek w mieście).
Kamienica pod Koroną jest jednym z monumentalnych obiektów w stylu neorenesansowym przy Rynku Wildeckim. Z pozostałych najważniejsze to:
Budynek sąsiaduje bezpośrednio z postmodernistyczną siedzibą Regionalnego Oddziału Detalicznego PKO BP, zbudowaną po 1994.
Inne budynki.
W pobliżu znajdują się inne istotne elementy zabudowy Wildy:

</doc>
<doc id="1895229" url="https://pl.wikipedia.org/wiki?curid=1895229" title="Stowarzyszenie Weteranów Armii Polskiej w Ameryce">
Stowarzyszenie Weteranów Armii Polskiej w Ameryce

Stowarzyszenie Weteranów Armii Polskiej w Ameryce, SWAP () – niezależna, samopomocowa organizacja byłych polskich żołnierzy.
Historia.
W czasie I wojny światowej Polonia amerykańska wniosła istotny wkład w odrodzenie niepodległego Państwa Polskiego po 123 latach niewoli. Polonia w Stanach Zjednoczonych i Kanadzie dostarczyła ponad 20 tysięcy ochotników do Armii Polskiej we Francji, popularnie zwanej „Armią Błękitną”. Około 14,5 tys. z nich powróciło do Ameryki po zakończeniu walk o niepodległość Polski. Po powrocie organizowali niezależne od siebie różne kluby i związki byłych polskich żołnierzy.
W maju 1921 roku na zjeździe w Cleveland (Ohio) ich przedstawiciele powołali do życia jedną wspólną organizację o nazwie: Stowarzyszenie Weteranów Armii Polskiej w Ameryce. Jej pierwszym prezesem został dr med. Teofil Starzyński, wybitny działacz Polskiego Towarzystwa Gimnastycznego „Sokół” w Ameryce. Wielki wkład w pomoc dla weteranów wniósł światowej sławy pianista Ignacy Jan Paderewski, który w 1926 roku ofiarował 10 tysięcy dolarów na rzecz inwalidów wojennych ze SWAP, zapoczątkowując nazwany jego imieniem i funkcjonujący do dziś Fundusz Inwalidzki.
W okresie międzywojennym nastąpił znaczny rozwój organizacji. W 1921 roku SWAP posiadał w terenie 66 placówek, które skupiały łącznie 1746 członków. W 1939 roku liczba placówek SWAP wzrosła do 141. Działały one na terenie USA, Kanady i Polski skupiając łącznie 4450 członków.
Przy SWAP działały również organizacje pomocnicze:
W czasie II wojny światowej SWAP wspierał Rząd RP na uchodźstwie w Londynie i podległe mu Polskie Siły Zbrojne na Zachodzie, m.in. fundując ambulans rentgenowski dla oddziałów polskich stacjonujących na terenie Wielkiej Brytanii; wysyłając paczki dla polskich jeńców wojennych w Niemczech oraz pomagając w akcji rekrutacyjnej, żołnierzy do wojska polskiego, prowadzonej na terenie USA i Kanady w latach 1941–1942. W latach II wojny światowej powstały Placówki SWAP w Meksyku i na Kubie.
Po 1945 roku szeregi SWAP zasilili weterani II wojny światowej. Część weteranów, wystąpiła z szeregów SWAP i stała się bazą dla Stowarzyszenia Polskich Kombatantów w Stanach Zjednoczonych. W latach 1945–1985 SWAP oprócz standardowej działalności na rzecz swoich członków, spierał także finansowo i materialnie weteranów z I wojny światowej – dawnych ochotników z Ameryki, którzy żyjąc w komunistycznej Polsce pozbawieni byli wszelkich państwowych świadczeń socjalnych. SWAP wydatkował na ten cel prawie 100 tys. dolarów. Ponadto wspierano w Polsce ofiary klęsk żywiołowych, zwłaszcza powodzi. Wspierano ociemniałych inwalidów wojennych. Organizowano pomoc finansową dla „Solidarności” oraz w ramach akcji humanitarnej wysyłano lekarstwa, paczki żywnościowe, odzież i obuwie. W owym czasie SWAP wspierał również polskich inwalidów wojennych żyjących na Zachodzie oraz troszczył się o polskie cmentarze wojenne we Francji i Włoszech. W tym celu SWAP urządzał liczne zbiórki pieniężne oraz organizowano szereg dochodowych imprez. W tych działaniach pomocny okazywał się Korpus Pomocniczy Pań.
Po 1989 roku SWAP nawiązał regularne kontakty z Polską. W 1992 r. duża reprezentacja SWAP i Korpusu Pomocniczego Pań uczestniczyła w światowym zjeździe polskich weteranów i kombatantów w Warszawie. W 1996 roku SWAP ufundował tablicę pamiątkową w katedrze polowej Wojska Polskiego w Warszawie. Dwa lata później, w 1998 r. w stolicy Polski na Żoliborzu odsłonięto pomnik Czynu Zbrojnego Polonii Amerykańskiej. Pomnik autorstwa Andrzeja Pityńskiego (obecnego komendanta Placówki 123 SWAP w Nowym Jorku) jest największym, namacalnym dowodem pracy Stowarzyszenia Weteranów Armii Polskiej w Ameryce na rzecz niepodległej Polski. W 2005 roku SWAP zainicjował akcję na rzecz ratowania czterech zbiorowych grobów polskich bohaterów narodowych (weteranów wojen napoleońskich, powstania listopadowego i Wiosny Ludów) znajdujących się na cmentarzu Montmartre w Paryżu.
Od 1921 roku przez szeregi SWAP przewinęło się prawie 19 tys. członków.
Zakres działalności.
Zadaniem jakie postawił sobie SWAP u progu działalności było organizowanie pomocy dla swoich członków żyjących na terenie Stanów Zjednoczonych i Kanady, głównie inwalidów wojennych, chorych, bezrobotnych i bezdomnych byłych polskich żołnierzy. Temu celowi służyły zbiórki pieniężne, tzw. „Bławatek”, zakładanie schronisk dla bezdomnych i zakładanie warsztatów pracy dla bezrobotnych.
Korpus Pomocniczy Pań.
W roku 1922, w Chicago, z inicjatywy Agnieszki Wisły, zawiązał się Komitet Pomocy Weteranom. Agnieszka Wisła była jedną z 42 kobiet – ochotniczek ze Stanów Zjednoczonych, które jako pielęgniarki Polskiego Białego Krzyża w latach 1918-1921 opiekowały się rannymi żołnierzami w szpitalach wojskowych we Francji i w Polsce. Pomysł zorganizowania komitetu przy Stowarzyszeniu Weteranów Armii Polskiej w Ameryce narodził się w początkach 1925 roku w Milwaukee, gdzie przy miejscowej Placówce Nr. 3 SWAP, powołano do życia tzw. Korpus Pomocniczy, składający się z 39 mężczyzn i kobiet, którzy chcieli pomagać weteranom. Korpus Pomocniczy w Milwaukee, działający według swojego wewnętrznego regulaminu, stał się wzorem dla innych samodzielnie funkcjonujących różnych kółek i komitetów pomocy.
W maju 1925 roku na III Walnym Zjeździe SWAP w Detroit, z inicjatywy Agnieszki Wisły z Chicago, zapadła decyzja aby podobne Korpusy Pomocnicze tworzyć przy innych Placówkach SWAP. Ustalono też oficjalną nazwę nowej organizacji jako „Korpus Pomocniczy Stowarzyszenia Weteranów Armii Polskiej w Ameryce”.
W opracowanym „Regulaminie” znalazło się stwierdzenie, że:
Odznaczenia i wyróżnienia.
Za swoją patriotyczną działalność Stowarzyszenie Weteranów Armii Polskiej w Ameryce zostało odznaczone Krzyżem Oficerskim Orderu Odrodzenia Polski w 1923 oraz Złotym Krzyżem Zasługi w 1939.
W 2017 Stowarzyszenie otrzymało nagrodę Kustosz Pamięci Narodowej.

</doc>
<doc id="1895232" url="https://pl.wikipedia.org/wiki?curid=1895232" title="Theodore Lidz">
Theodore Lidz

Theodore Lidz (ur. 1 kwietnia 1910 w Nowym Jorku, zm. 16 lutego 2001 w Hamden, Connecticut) – amerykański lekarz psychiatra. Autor szeregu prac na temat schizofrenii i psychoterapii u pacjentów ze schizofrenią. Zwolennik badań nad środowiskowymi uwarunkowaniami chorób psychicznych.

</doc>
<doc id="1895243" url="https://pl.wikipedia.org/wiki?curid=1895243" title="Lodowiec Szelfowy Getza">
Lodowiec Szelfowy Getza

Lodowiec Szelfowy Getza () – lodowiec szelfowy w Antarktydzie Zachodniej na Morzu Amundsena, przylegający do Wybrzeża Hobbsa i Wybrzeża Bakutisa na Ziemi Marii Byrd.
Nazwa.
Nazwany na cześć George’a F. Getza, który wspomagał wyposażyć ekspedycję odkrywców lodowca. 
Geografia.
Lodowiec Szelfowy Getza leży w Antarktydzie Zachodniej na Morzu Amundsena, przylegając do Wybrzeża Hobbsa i Wybrzeża Bakutisa na Ziemi Marii Byrd między McDonald Heights a Półwyspem Martina. Zajmuje powierzchnię prawie 32,810 km² i rozciąga się wzdłuż wybrzeża na przestrzeni ok. 500 km.
W obrębie tego lodowca leży kilka wysp, m.in. Wright Island, Wyspa Carneya, Siple Island, Grant Island i Shepard Island. Między Carney Island a Siple Island znajduje się Russell Bay, a między Siple Island i Grant Island – Wrigley Gulf.
Lodowiec Szelfowy Getza zasilany jest przez 14 lodowców spływających z lądu, które rozciągają się na przestrzeni ok. 145 km i spływają z prędkością ponad 500 m na rok. 
W latach 1994–2018 region lodowca coraz szybciej tracił lód, przy czym przyczyny tego zjawiska nie są do końca poznane. Region utracił 315 giga ton lodu, co przyczyniło się do podwyższenia średniego stanu mórz o 0,9 ± 0,6 mm. Z uwagi na szybkie topnienie się lodowca, region poddany był corocznym obserwacjom w ramach misji NASA Operation IceBridge. 
W 2019 roku od lodowca oderwała się góra lodowa o powierzchni ok. 260 km² (35 × 10 km). Oderwany fragment nazwano B-47. W kwietniu 2020 roku oderwał się kolejny większy fragment – o powierzchni ok. 115 km² (28 × 11 km) – nazwany przez US National Ice Center B-50.
Historia.
Zachodnia część lodowca – na zachód od Siple Island – została odkryta przez Amerykanów w grudniu 1940 roku, a wschodnia – na wschód od Siple Island – w roku 1946. Część wschodnia została zmapowana na podstawie zdjęć lotniczych wykonanych podczas amerykańskiej Operacji Highjump przeprowadzonej w latach 1946–1947. Lodowiec został całkowicie naniesiony na mapy w latach 1962–1965 przez United States Geological Survey na bazie zdjęć lotniczych. 

</doc>
<doc id="1895246" url="https://pl.wikipedia.org/wiki?curid=1895246" title="Sara (Księga Tobiasza)">
Sara (Księga Tobiasza)

Sara – postać biblijna występująca w Księdze Tobiasza.
Sara była córką Raguela z Ekbatany, Izraelity, który osiedlił się na terenie Medii. Siedmiokrotnie wychodziła za mąż, ale każdy z jej mężów umierał w noc poślubną, zabijany przez demona Asmodeusza. Zrozpaczona Sara, mając poczucie winy z powodu ich śmierci oraz cierpiąc wstyd i hańbę jaka dotknęła ją oraz jej ojca, modliła się do Boga o śmierć.
Jakiś czas później do domu jej ojca przybył Tobiasz syn Tobiasza, by upomnieć się o pieniądze, które jego ojciec dawno temu zostawił w depozycie u Raguela. Towarzyszył mu inny mężczyzna – sługa Azariasz, którego prawdziwej tożsamości jeszcze nie znali. On to namówił Tobiasza, by starał się o rękę Sary. Poradził mu też co zrobić, by uniknąć śmierci z rąk demona.
Raguel uczciwie zwrócił pieniądze Tobiaszowi, wahał się oddawać po raz ósmy córkę za mąż, gdyż bał się o jego życie. Jednak uległ jego prośbom, równocześnie jednak rozkazał sługom by zaczęli kopać grób. Jednak Tobiasz nie umarł, gdyż strzegł go Azariasz, który w rzeczywistości był posłanym przez Boga aniołem. Gdy po nocy poślubnej okazało się, że Tobasz nadal żyje, Raguel bardzo się ucieszył, że hańba jego córki wreszcie się skończyła.
Jakiś czas później Azariasz ujawnił, że tak naprawdę jest Archaniołem Rafaelem, jednym z siedmiu aniołów, którzy "wchodzą przed majestat Pański" oraz że sam Bóg, który słyszał modlitwy Sary wysłał go, by uwolnić ją od demona.

</doc>
<doc id="1895247" url="https://pl.wikipedia.org/wiki?curid=1895247" title="Zoltán Szélesi">
Zoltán Szélesi

Zoltán Szélesi (ur. 22 listopada 1981 w Budapeszcie) – węgierski piłkarz występujący najczęściej na pozycji prawego obrońcy, a także trener.
Kariera klubowa.
Zoltán Szélesi zawodową karierę rozpoczął w wieku 17 lat w Újpeście, w barwach którego zadebiutował w pierwszej lidze węgierskiej. Początkowo pełnił w zespole rolę rezerwowego, jednak z sezonu na sezon dostawał coraz więcej szans gry. Miejsce w podstawowym składzie wywalczył sobie na stałe w sezonie 2000/2001, kiedy to wystąpił w 20 ligowych pojedynkach. Z Újpestem Szélesi w 2002 zdobył Puchar i Superpuchar Węgier, a w 2004 zdobył wicemistrzostwo kraju. Piłkarz grywał też w rozgrywkach Pucharu UEFA, w których zespół z Budapesztu występował w sezonach 1998/1999, 1999/2000 i 2002/2003. Újpest za żadnym razem nie zdołał jednak przebrnąć przez pierwszą rundę rozgrywek.
W 2004 Szélesi przeprowadził się do Niemiec, gdzie podpisał kontrakt z drugoligowym Energie Cottbus. W debiutanckim sezonie w linii obrony grał najczęściej ze swoimi rodakami Norbertem Mészárosem i Zsoltem Lőwem oraz Amerykaninem Greggiem Berhalterem. Rozgrywki 2005/2006 Energie Cottbus skończyło na 3. miejscu w ligowej tabeli i awansowało do Bundesligi. Szélesi zadebiutował w niej 12 sierpnia 2006 podczas przegranego 0:2 wyjazdowego meczu z Borussią Mönchengladbach. Grając w Bundeslidze Węgier w obronie występował najczęściej u boku takich graczy jak Kanadyjczyk Kevin McKenna, Macedończyk Igor Mitreski, Chorwat Mario Cvitanović oraz Niemiec Vragel da Silva.
W sierpniu 2007 węgierski zawodnik został sprzedany do Strasbourga. W Ligue 1 po raz pierwszy wystąpił 1 września w zremisowanym 0:0 meczu z FC Lorient rozegranym na Stade de la Meinau. Strasbourg w ligowej tabeli zajął jednak przedostatnie – 19. miejsce i spadł do drugiej ligi.
Po roku gry w Ligue 2 Szélesi powrócił na Węgry, gdzie został zawodnikiem Debreczyna Vasutas. Zdobył z nim mistrzostwo kraju. Latem 2010 odszedł do beniaminka greckiej Superleague Ellada – Olympiakosu Volos. Następnie grał w NEC Nijmegen i Újpescie. W 2014 przeszedł do Puskás Akadémia FC, gdzie w 2015 roku zakończył karierę.
Kariera reprezentacyjna.
Szélesi ma za sobą występy w młodzieżowych reprezentacjach Węgier. W seniorskej kadrze zadebiutował 6 czerwca 2004 w zwycięskim 2:0 meczu z Niemcami. Razem z reprezentacją swojego kraju wychowanek Újpestu brał udział w nieudanych dla Węgrów eliminacjach do Mistrzostw Świata 2006, Euro 2008 oraz Mistrzostw Świata 2010.
Sukcesy.
 Újpest
 Debreczyn
 Energie Cottbus

</doc>
<doc id="1895248" url="https://pl.wikipedia.org/wiki?curid=1895248" title="Zoltan Szelesi">
Zoltan Szelesi



</doc>
<doc id="1895257" url="https://pl.wikipedia.org/wiki?curid=1895257" title="Ríkharður Daðason">
Ríkharður Daðason

Ríkharður Daðason (ur. 26 kwietnia 1972 w Reykjavíku) – islandzki piłkarz. 1 stycznia 2006 roku zakończył karierę.
Kariera klubowa.
Ríkharður piłkarską karierę rozpoczynał w Fram. Spędził w nim 8 sezonów i przeniósł się do Greckiego drugoligowca, PAE Kalamata. W tym klubie zagrał tylko 10 meczów i strzelił 1 bramkę. Następnie wrócił na Islandię do stołecznego Reykjavíkur. W całym sezonie strzelił 7 goli w 16 meczach i to zaowocowało transferem do Vikinga FK.
Gra w tym klubie była jego najlepszym etapem w karierze. Zaliczył 3 bardzo dobre sezony i przeszedł do klub z League One, Stoke City. Zagrał tam 2 nieudane sezony. Po tej przygodzie przeszedł do Lillestrøm SK, a później grał jeszcze w Fredrikstad FK. W 2004 roku zdecydował się na powrót do swojego pierwszego klubu, Framu Reykjavík.
Spędził tam 2 sezony i zakończył karierę 1 stycznia 2006 roku.
Kariera reprezentacyjna.
Ríkharður grał w reprezentacjach juniorskich swojego kraju. W seniorskiej reprezentacji Islandii zadebiutował 7 maja 1991 roku w wygranym 4:1 meczu towarzyskim z Maltą, po raz ostatni zagrał w niej 20 listopada 2003 w zremisowanym 0:0 meczu towarzyskim z Meksykiem.

</doc>
<doc id="1895258" url="https://pl.wikipedia.org/wiki?curid=1895258" title="BMW Sauber F1.07">
BMW Sauber F1.07

BMW Sauber F1.07 – bolid teamu BMW Sauber na sezon 2007. Samochód został zaprezentowany 16 stycznia 2007 roku w Walencji. W wyścigach zadebiutował podczas Grand Prix Australii.

</doc>
<doc id="1895260" url="https://pl.wikipedia.org/wiki?curid=1895260" title="Dave Harding">
Dave Harding

David "Dave" Harding (ur. 14 sierpnia 1946 w Liverpoolu) – australijski piłkarz pochodzenia angielskiego. Grał na pozycji pomocnika.
Kariera klubowa.
Dave Harding rozpoczął karierę w Wrexham A.F.C. w 1965 i grał w nim do 1966. W kolejnych latach grał w New Brighton F.C. i South Liverpool F.C. W 1968 zdecydował się na wyjazd do Australii. W 1968-1974 występował w klubie Pan Hellenic. Z Pan Hellenic zdobył wicemistrzostwo stanu Nowa Południowa Walia w 1968 roku. W 1977 przeszedł do Western Suburbs SC W 1980 grał w Blacktown City. Ostatnim klubem w jego karierze była APIA Leichhardt, w której grał do końca kariery do 1981 roku.
Kariera reprezentacyjna.
Dave Harding w 1974 zdecydował się na grę w reprezentacji Australii. Zadebiutował w reprezentacji 27 kwietnia 1974 w wygranym 2-0 meczu z Urugwajem w Sydney. W 1973 Australia awansowała po raz pierwszy w historii do Mistrzostw Świata 1974. Na turnieju w RFN Harding był rezerwowym i nie zagrał w żadnym meczu. Ostatni raz w reprezentacji Dave Harding wystąpił 13 listopada 1977 w wygranym 2-0 meczu z Singapurem w Singapurze Ogółem w latach 1974-1977 wystąpił w 15 spotkaniach i strzelił 2 bramki.

</doc>
<doc id="1895264" url="https://pl.wikipedia.org/wiki?curid=1895264" title="Ravensthorpe (Australia)">
Ravensthorpe (Australia)

Ravensthorpe - miejscowość w południowej części stanu Australia Zachodnia, ośrodek administracyjny hrabstwa Ravensthorpe. Liczy 438 mieszkańców (2006). Ludność utrzymuje się głównie z pracy w górnictwie niklu i kobaltu, a w mniejszym stopniu także złota i miedzi. W styczniu 2009 koncern BHP Billiton zawiesił wydobycie w swojej kopalni w okolicach Ravensthorpe, co doprowadziło do utraty pracy przez 1800 osób. W grudniu 2009 obiekt został kupiony przez kanadyjską spółkę First Quantum, która zamierza wznowić wydobycie w 2011 roku.

</doc>
<doc id="1895267" url="https://pl.wikipedia.org/wiki?curid=1895267" title="Ivo Rudic">
Ivo Rudic

Ivo Rudić (ur. 24 stycznia 1942 w Splicie, zm. 22 listopada 2009 tamże) – australijski piłkarz pochodzenia chorwackiego. Grał na pozycji obrońcy.
Kariera klubowa.
Najbardziej znanym klubem w jakim grał Ivo Rudic był Pan Hellenic, w którym grał w 1974 roku.
Kariera reprezentacyjna.
Ivo Rudic w 1974 zdecydował się na grę w reprezentacji Australii. W tym samym roku został powołany na Mistrzostwa Świata 1974. Na turnieju w RFN Rudic był rezerwowym i nie zagrał w żadnym meczu. Nigdy nie zagrał w reprezentacji Australii, zarówno w meczach oficjalnych jak i nieoficjalnych.

</doc>
<doc id="1895272" url="https://pl.wikipedia.org/wiki?curid=1895272" title="Józef Korsak Głębocki">
Józef Korsak Głębocki

Józef Korsak Głębocki herbu własnego, (zm. 7 lipca 1643 roku) – wojewoda mścisławski w latach 1639–1643, wójt mścisławski w latach 1634–1643, starosta mścisławski w latach 1630–1642, dworzanin pokojowy Jego Królewskiej Mości, starosta dziśnieński, radomlski i filipowski. 
Był gorliwym unitą. Cały swój majątek przeznaczył na fundacje religijne. 
Życiorys.
Był synem Lwa Korsaka i Marianny Podbipięcianki.
Brał udział w walkach o Smoleńsk w 1610, uczestniczył w wyprawie Władysława IV na Moskwę. 
W nagrodę otrzymał w 1616 roku starostwo dziśnieńskie oraz konsens królewski na wykupienie starostwa kuryłowskiego od Sapiechy, a w 1623 roku starostwa filipowskiego od Morsztyna. W 1626 roku za zasługi wojenne otrzymał prawem lennym Antonowo w powiecie mozyrskim. Poseł na sejm nadzwyczajny 1626 roku z województwa połockiego, poseł na sejm 1628 roku z nieznanego sejmiku litewskiego. W 1628 ufundował katolicki kościół św. Trójcy w Głębokiem. W 1632 roku otrzymuje starostwo radomlskie w województwie mścisławskim. Był elektorem Władysława IV Wazy w 1632 roku z województwa mścisławskiego. W czasie wojny polsko-rosyjskiej w 1633 na czele zaciągniętych na własny koszt żołnierzy bronił zamku w Dziśnie. 
W 1634 roku został starostą mścisławskim i pierwszym landwójtem Mścisławia. 
30 kwietnia 1638 roku w Berezweczu (obecnie w granicach Głębokiego) ufundował monaster bazyliański pod wezwaniem Św. Piotra i Pawła i z gestem magnata nadał mu dobra Berezwecz z sześcioma wsiami oraz Wierzbołów na Suwalszczyźnie. 
W 1639 roku został wojewodą mścisławskim i z tej okazji wzniósł naprzeciwko kościoła parafialnego kolejny kościół z klasztorem dla Karmelitów Bosych. Karmelitom nadał miasteczko Głębokie i dobra Łastowica, Świłła, Przedoły oraz dokupione za 140 000 złotych polskich dobra Hnieździłowo i Olborowicze. 
Wraz z żoną ufundował w 1639 roku drewniany kościół w Udziale.
Portrety fundatora Józefa Korsaka w uhonorowaniu jego wybitnych zasług zostały umieszczone w kościele parafialnym i karmelickim w Głębokiem.
2 września 2012 roku podczas obchodów święta piśmiennictwa i druku, w Głębokiem odsłonięto popiersie Józefa Korsaka.
Bibliografia.
 

</doc>
<doc id="1895274" url="https://pl.wikipedia.org/wiki?curid=1895274" title="Legion of the Damned">
Legion of the Damned

Legion of the Damned – holenderska grupa muzyczna grająca thrash/death metal, powstała w 2005 roku w Geldrop. Przed tą datą zespół działał pod nazwą Occult, wykonywał black/thrash metal i wydał pięć albumów studyjnych oraz DVD.
Historia.
Nagranie albumu "Malevolent Rapture" zespół rozpoczął w październiku 2004 roku w studiu Stage One Andy'ego Classena, jeszcze przed podjęciem decyzji o zmianie nazwy z Occult na Legion of the Damned. Album miał być wydany na początku 2005 roku przez holenderską wytwórnię Karmageddon Media, ostatecznie jednak ukazał się dopiero w styczniu 2006 roku nakładem Massacre Records.
W kwietniu 2006 roku zespół wziął udział w trasie No Mercy Festivals razem z grupami Cannibal Corpse i Kataklysm. W maju z Legion of the Damned z powodów rodzinnych odszedł Twan Fleuren, którego zastąpił Harold Gielen. W czerwcu zespół wystąpił na festiwalu Rock Hard, w sierpniu na Summer Breeze i Wacken Open Air, we wrześniu zagrał jako support Destruction, zaś w grudniu wziął udział w trasie z grupami Sodom i Finntroll.
Nagrywanie drugiego albumu zespół rozpoczął w październiku 2006 roku, ponownie wybierając studio Stage One i współpracę z Andym Classenem. Płyta zatytułowana "Sons of the Jackal" ukazała się w styczniu 2007 roku. W roku 2007 Legion of the Damned m.in. wziął udział w trasie z grupami Kreator i Celtic Frost, wystąpił na festiwalach Inferno, Bloodstock Open Air, Tuska Open Air.
W styczniu 2008 roku ukazał się album "Feel the Blade" będący rozszerzoną reedycją płyty "Elegy for the Weak" wydanej przez Occult w 2003 roku. Wydawnictwo promowane było teledyskiem do utworu "Disturbing the Dead". W 2008 roku zespół wystąpił na festiwalach Party.San Open Air, Hellfest Summer Open Air, Metalcamp. W tym samym roku w grudniu ukazał się nowy album Legion of the Damned "Cult of the Dead", który promowany był przez teledysk do utworu "Cult of the Dead".
W roku 2009 Legion of the Damned m.in. wziął udział w trasie Full Of Hate 2009 z zespołami Amon Amarth, Obituary i Keep of Kalessin, festiwalach Summer Breeze, Tuska Open Air i With Full Force.

</doc>
<doc id="1895276" url="https://pl.wikipedia.org/wiki?curid=1895276" title="Mrozowice">
Mrozowice



</doc>
<doc id="1895279" url="https://pl.wikipedia.org/wiki?curid=1895279" title="Yleisradio OY">
Yleisradio OY



</doc>
<doc id="1895280" url="https://pl.wikipedia.org/wiki?curid=1895280" title="Jin Sun-yu">
Jin Sun-yu

Jin Sun-yu (진선유, ur. 17 grudnia 1988) – południowokoreańska łyżwiarka szybka, specjalizująca się w short tracku, trzykrotna mistrzyni olimpijska, wielokrotna mistrzyni świata.
Zdominowała rywalizację kobiet w short tracku podczas Zimowych Igrzysk Olimpijskich 2006 w Turynie, zdobywając trzy złote medale: na dystansie 1000 i 1500 m oraz w sztafecie (3000 m). Trzynastokrotna mistrzyni świata w latach 2005–2007.
Przypisy.
 

</doc>
<doc id="1895281" url="https://pl.wikipedia.org/wiki?curid=1895281" title="Arbeitsgemeinschaft der öffentlich-rechtlichen Rundfunkanstalten der Bundesrepublik Deutschland">
Arbeitsgemeinschaft der öffentlich-rechtlichen Rundfunkanstalten der Bundesrepublik Deutschland



</doc>
<doc id="1895284" url="https://pl.wikipedia.org/wiki?curid=1895284" title="Erotyka (seksualizm)">
Erotyka (seksualizm)

Erotyka (z gr. , "eros" „pociąg miłosny”) – termin powszechnie rozumiany jako odnoszenie się do stanu lub antycypacji podniecenia seksualnego; natarczywy impuls seksualny, pożądanie lub myśl, a także filozoficzna kontemplacja dotycząca estetyki seksualnego pożądania, zmysłowości i miłości romantycznej.
Znaczenia.
Erotyzm jest znacznie szerszym pojęciem niż seks czy seksualność. Obejmuje ich wszelkie wymiary (biologiczny, psychologiczny, społeczny, kulturowy). Dotyczy zainteresowania i odczuwania przyjemności w związku z faktem, że partner(ka) jest postrzegany jako osoba atrakcyjna pod różnymi względami (fizycznie, psychicznie).
Według Georges’a Bataille’a erotyzm jest fenomenem kulturowym, jest to aktywność seksualna człowieka przeciwstawiona takiejże aktywności zwierzęcej, tj. seksualność staje się erotyczna o tyle, o ile wykracza poza tę postać seksualności, jaką dzielimy ze zwierzętami.
W polskim piśmiennictwie w innym nieco znaczeniu słowa erotyzm używa Wojciech Klimczyk, dla którego są to wszelkie przekazy na temat seksualności, czyli „to, co się o seksualności pisze i mówi, a także jak się ją pokazuje w mediach różnego rodzaju”. Natomiast Jerzy A. Kowalski przyjmuje punkt widzenia G. Battaile'a, pisząc: „erotyczne jest wszystko to, co ze sfery seksualności biologicznej przeniknęło do naszego życia za pośrednictwem szeroko rozumianej kultury”. Nadał on nawet człowiekowi przydomek "Homo eroticus", czyli człowiek tworzący erotykę.

</doc>
<doc id="1895285" url="https://pl.wikipedia.org/wiki?curid=1895285" title="Norsk Rikskringkasting AS">
Norsk Rikskringkasting AS



</doc>
<doc id="1895289" url="https://pl.wikipedia.org/wiki?curid=1895289" title="Sung Tongs">
Sung Tongs

Sung Tongs – piąty album wydany przez pochodzącą z Baltimore grupę Animal Collective wydany 3 maja 2004 przez Fat Cat Records.
Pomimo tego, że album sygnowany był nazwą "Animal Collective", jedynie dwóch z czterech członków uczestniczyło w jego tworzeniu: Avey Tare (David Portner) i Panda Bear (Noah Lennox). W rezultacie jest on bardziej okrojonym dziełem niż inne wydane przez Animal Collective albumy. Avey Tare i Pand a Bear używają tam gitary akustycznej i pierwotnie brzmiących bębnów. Gitara elektryczna, bardzo ważny instrument w poprzednim albumie grupy, Here Comes the Indian, jest tu nieobecna. Brzmienie płyty jest przez to bardziej podobne do freak folku i psych folku niż reszta ich nagrań.
Album "Sung Tongs" jest przeważnie oceniany jako przełom w muzyce zespołu. Album zdobył wiele pochwał ze strony krytyków oraz był często notowany na listach najlepszych utworów 2004 roku. 
Nagrywanie.
Na forum grupy Avey Tare napisał: 

</doc>
<doc id="1895295" url="https://pl.wikipedia.org/wiki?curid=1895295" title="Wołodymyr Żurawczak">
Wołodymyr Żurawczak

Wołodymyr Ołeksowycz Żurawczak, ukr. Володимир Олексович Журавчак, ros. Владимир Олексович Журавчак, "Władimir Oleksowicz Żurawczak" (ur. 3 maja 1957 w Schodnicy, w obwodzie lwowskim) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Wychowanek Instytutu Kultury Fizycznej we Lwowie. W 1977 rozpoczął karierę piłkarską w klubie Torpedo Łuck. W następnym sezonie przeszedł do Metalista Charków. W 1981 przeniósł się do Kubania Krasnodar, który awansował do Wysszej Ligi. W 1984 powrócił do Lwowa, gdzie bronił barw klubu SKA Karpaty Lwów. W 1989 został piłkarzem odrodzonych lwowskich Karpat. Kończył karierę piłkarską w klubie Karpaty Kamionka Bużańska, w którym pełnił również funkcje trenerskie.
Kariera trenerska.
Jeszcze będąc piłkarzem klubu Karpaty Kamionka Bużańska pomagał trenować drużynę. W 1992 pomagał trenować Karpaty Lwów. Kiedy główny trener Myron Markewicz został w 1995 zwolniony, pełnił funkcję trenera Karpat. Po sezonie Markewicz wrócił do Karpat i Żurawczak ponownie pomagał trenować Karpaty. Od rundy wiosennej sezonu 1998/99 prowadził FK Lwów, ale latem 2001 klub został połączony z Karpatami-2 i Żurawczak przeszedł do sztabu szkoleniowego Karpat. W 2002 Markewicz ponownie został zwolniony i jego funkcje ponownie przejął Żurawczak. W 2005 został asystentem w łotewskim klubie Venta Kuldiga. Od początku 2006 pracował na stanowisku starszego trenera w Wołyni Łuck. 1 lutego 2012 objął stanowisko głównego trenera FK Lwów.

</doc>
<doc id="1895296" url="https://pl.wikipedia.org/wiki?curid=1895296" title="16 Armia (ZSRR)">
16 Armia (ZSRR)

16 Armia () – związek operacyjny Armii Czerwonej z okresu II wojny światowej.
Formowanie i walki.
Armia sformowana w lipcu 1940 w Zabajkalskim Okręgu Wojskowym w Daurii. Jej skład wszedł: 32 Korpus Strzelecki, 5 Korpus Zmechanizowany oraz 126 pułk artylerii korpuśnej i 112 samodzielny dywizjon przeciwlotniczy. W maju 1941 przerzucona została z Dalekiego Wschodu na Ukrainę. Pierwsze oddziały zostały załadowane do pociągów już 22 maja 1941, a całość Armii według planu miała znaleźć się na Ukrainie, w rejonie Berdyczowa i Szepietówki, w okresie od 17 czerwca do 10 lipca. Pierwsze oddziały Armii (109 Dywizja Zmotoryzowana) wyładowały się w Berdyczowie 18 czerwca 1941.
Po agresji III Rzeszy na ZSRR Armia została podporządkowana dowódcy Frontu Zachodniego. 26 czerwca 1941 rozpoczęła koncentrację w rejonie Orsza - Smoleńsk. Pierwszą jej walką była bitwa pod Smoleńskiem.
Następnie 16 Armia uczestniczyła w następujących działaniach bojowych: bitwa pod Moskwą (1941/1942), operacja diemiańska (1942)
operacja toropiecko-chołmska (1942) i kurylska operacja desantowa (1945).
Na podstawie dyrektywy Stawki z 16 kwietnia 1943 na bazie 16 Armii powstała 11 Gwardyjska Armia.
Skład armii.
Skład w październiku 1941 roku:

</doc>
<doc id="1895297" url="https://pl.wikipedia.org/wiki?curid=1895297" title="Dytryk I Zgnębiony">
Dytryk I Zgnębiony

Dytryk I Zgnębiony, niem. "Dietrich der Bedrängte" (ur. ok. 1170 r., zm. 17 lutego 1221 r.) – margrabia Miśni od 1197 r. i margrabia Łużyc od 1210 r. z dynastii Wettinów.
Życiorys.
Dytryk był młodszym synem margrabiego Miśni Ottona Bogatego oraz Jadwigi, córki margrabiego Brandenburgii Albrechta Niedźwiedzia. Jeszcze za życia ojca uczestniczył w jego sporze ze starszym bratem Dytryka, Albrechtem I Pysznym. Po śmierci ojca, dziedzictwo miśnieńskie przejął właśnie Albrecht, a gdy ten zmarł w 1195 r. cesarz Henryk VI Hohenstauf zdecydował się nie oddawać Miśni Dytrykowi, ale włączyć pod swoją bezpośrednią władzę. Zdawało się, że w ten sposób rosnąca potęga Wettynów została złamana – Dytryk przebywał u boku swego teścia, landgrafa Turyngii Hermana I. 
Gdy w 1197 r. Henryk VI zmarł, Dytryk niezwłocznie wrócił do Miśni i objął w niej władzę. Zręczne zmiany polityki w sporach o tron niemiecki między Filipem Szwabskim, Ottonem IV Welfem i Fryderykiem II pozwoliły mu umocnić swoją pozycję. W 1210 r., po śmierci margrabiego Łużyc Konrada II, ostatniego z bocznej linii Wettinów, zdołał także opanować Łużyce Dolne łącząc w ten sposób włości Wettinów podzielone ponad pół wieku wcześniej. 
Dytryk również był dobrym administratorem. Szczególną uwagę przykładał do rozwoju miast, zorganizował także administrację krajową. Jednak nie miał skrupułów w egzekwowaniu siłą swych książęcych uprawnień, co wywołało przeciwko niemu powstanie w Lipsku w 1216 r.
Potomkowie.
Żoną Dytryka była Jutta, córka landgrafa Turyngii Hermana I. Ze związku tego pochodził m.in. Henryk III Dostojny (ur. 1215/1218, zm. 1288), następca Dytryka, margrabia Miśni i Łużyc. Nieślubnym synem margrabiego był Dytryk, zm. 1272, biskup Naumburga.

</doc>
<doc id="1895298" url="https://pl.wikipedia.org/wiki?curid=1895298" title="19 Armia (ZSRR)">
19 Armia (ZSRR)

19 Armia () – związek operacyjny Armii Czerwonej z okresu II wojny światowej.
Historia.
Pierwsze formowanie.
Armia została sformowana w czerwcu 1941 roku w Północnokaukaskim Okręgu Wojskowym. Od dniu 26 czerwca włączona została w skład armii rezerwowych Naczelnego Dowództwa.
W dniu 2 lipca 1941 roku weszła w skład Frontu Zachodniego i skierowana do walk w rejonie Witebska, a następnie wzięła udział w walkach pod Smoleńskiem. 
Następnie wzięła udział w walkach obronnych w rejonie Wiaźmi w dniach od 2 do 13 października. W czasie tych walk znalazła się w okrążeniu w rejonie Jelni. W czasie wychodzenia z okrążenia armia poniosła ciężkie starty, m.in. w dniu 14 października został ciężko ranny i dostał się do niewoli jej dowódca gen. por. Michaił Łukin. 
Resztki oddziałów armii wyszły na możejską linię obrony. Z powodu dużych strat poniesionych w walkach w dniu 20 października armia została rozwiązana.
Drugie formowanie.
Ponownie została sformowana w rozkazem z dniem 20 listopada 1941 roku z oddziałów znajdujących się w dyspozycji Naczelnego Dowództwa, w dniu 23 listopada została przemianowana w 1 Armię Uderzeniową.
Trzecie formowanie.
Po raz trzeci została sformowana w dniu 4 kwietnia 1942 rozkazem Naczelnego Dowództwa z dnia 27 marca 1942 z wojsk Kandałakszańskiej Operacyjnej Grupy Wojsk na Froncie Karelskim. 
Do września 1944 roku broniła kandałakszańskiej linii obronnej. Następnie wzięła udział w natarciu i rozbiciu wojsk w rejonie Alakurtti. Pod koniec września dotarła do granicy z Finlandią i przeszła do obrony. 
W dniu 15 listopada 1944 roku została wycofana z linii frontu i przekazana do odwodu Naczelnego Dowództwa Armii Czerwonej. W styczniu 1945 roku została przerzucona w rejon Grodna i Białegostoku, a w dniu 29 stycznia weszła w skład 2 Frontu Białoruskiego. W jego składzie wzięła udział w operacji pomorskiej. W dniu 5 marca 1945 roku dotarła do wybrzeża Bałtyku w rejonie na północ od Koszalina. Następnie brała udział w walkach na Pomorzu Gdańskim o zajęcie Gdyni. Następnie blokowała niemieckie wojska otoczone w rejonie Zat. Gdańskiej. 
W maju 1945 roku wzięła udział wspólnie z oddziałami 2 Armii Uderzeniowej w wyzwoleniu wyspy Wolin, zdobyciu Świnoujścia i zajęciu wyspy Uznam. Część sił armii wzięło udział w przyjęciu kapitulacji w dniu 9 maja 1945 roku sił niemieckich na płw. Helskim.
Po zakończeniu wojny w czerwcu 1945 roku armia została rozformowana, a jej wojska weszły w skład Północnej Grupy Wojsk Armii Radzieckiej.

</doc>
<doc id="1895300" url="https://pl.wikipedia.org/wiki?curid=1895300" title="20 Armia (ZSRR)">
20 Armia (ZSRR)

20 Armia () – związek operacyjny Armii Czerwonej z okresu II wojny światowej.
Historia.
Pierwsze formowanie.
Armia została sformowana w czerwcu 1941 roku w Orłowskim Okręgu Wojskowym. Od dniu 26 czerwca włączona została w skład armii rezerwowych Naczelnego Dowództwa.
W dniu 2 lipca 1942 roku weszła w skład Frontu Zachodniego i skierowana do walk na Białorusi, wzięła udział w kontrnatarciu w rejonie Orszy, w dniach 2–6 lipca. Następnie broniła Orszy oraz linii obronnych na kierunku Smoleńska. Pod koniec lipca została okrążona. Po wyjściu z okrążenia zajęła pozycje obronne w rejonie Jarcewa. 
W październiku 1941 roku wzięła udział w operacji wiaźmińskiej, w trakcie której powtórnie znalazła się w okrążeniu na zachód od Wiaźmy. W ciężkich walkach resztki oddziałów armii wyszły na możejską linię obrony. Z powodu dużych strat rozkazem Naczelnego Dowództwa z dnia 20 października została rozwiązana, a jej oddziały zostały przekazane innym armiom Frontu Zachodniego.
Drugie formowanie.
Ponownie została sformowana w rozkazem z dniem 30 listopada 1941 roku z oddziałów grupy operacyjnej płk. Aleksnadra Liziukowa, wchodzącej w skład Frontu Zachodniego. W dniach 6 – 25 grudnia 1941 roku wzięła udział w kontrnatarciu w ramach operacji klinsko-sołniecznogorskiej, zdobywając m.in. Sołniecznogorsk. Od stycznia do kwietnia 1942 roku brała udział w operacji rżewsko-wiażminskiej docierając w rejon Gżatska. W sierpniu 1942 roku bierze udział w kontrnatarciu rejonie Rżewa. 
Następnie do marca 1943 roku zajmuje pozycję na linii obronnej Rżew – Wiaźma, a następnie w kontrnatarciu w ramach operacji rżewsko-wiażminskiej w której uczestniczy w dniach 2–31 marca. Po czym została wycofana do drugiej linii. 
W dniu 23 lipca 1943 roku została przekazana do odwodu Naczelnego Dowództwa Armii Czerwonej. 10 sierpnia 1943 roku weszła w skład Frontu Kalinińskiego, lecz już w 1 września ponownie została włączona w skład odwodu Naczelnego Dowództwa. 
W dniu 15 października 1943 roku weszła w skład Frontu Nadbałtyckiego. W dniu 5 listopada 1943 roku ponownie włączona w skład odwodu Naczelnego Dowództwa. 10 kwietnia 1944 roku włączona w skład Frontu Leningradzkiego. 
W dniu 21 kwietnia 1944 roku zgodnie z rozkazem z dnia 18 kwietnia 1944 roku Naczelnego Dowództwa została rozformowana, a na bazie jej dowództw utworzono dowództwo 3 Frontu Nadbałtyckiego.

</doc>
<doc id="1895303" url="https://pl.wikipedia.org/wiki?curid=1895303" title="22 Armia (ZSRR)">
22 Armia (ZSRR)

22 Armia () – związek operacyjny Armii Czerwonej z okresu II wojny światowej.
22 Armia została utworzona w 1941 roku i uczestniczyła w działaniach bojowych aż do zakończenia wojny w 1945 roku. Jej dowództwo powierzono gen. mjr Wasilijowi Juszkiewiczowi. Początkowo wchodziła w skład Frontu Zachodniego a następnie Frontu Kalinińskiego. Uczestniczyła w walkach pod Moskwą i w przeciwuderzeniu ( razem z 29 i 31 Armią) przygotowanym przez dowódcę frontu gen. por. Iwana Koniewa.
Skład armii.
w październiku 1941 roku:

</doc>
<doc id="1895304" url="https://pl.wikipedia.org/wiki?curid=1895304" title="29 Armia (ZSRR)">
29 Armia (ZSRR)

29 Armia () – związek operacyjny Armii Czerwonej.
29 Armia została utworzona w 1941 roku i uczestniczyła w działaniach bojowych do lutego 1943 roku. Jej dowództwo powierzono gen. mjr Iwanowi Maslennikowowi. Początkowo wchodziła w skład Frontu Zachodniego a następnie Frontu Kalinińskiego. Uczestniczyła w walkach pod Moskwą i w przeciwuderzeniu (razem z 22 i 31 Armią) przygotowanym przez dowódcę frontu gen. por. Iwana Koniewa.
Skład armii.
w październiku 1941 roku:

</doc>
<doc id="1895305" url="https://pl.wikipedia.org/wiki?curid=1895305" title="Mszaniec">
Mszaniec



</doc>
<doc id="1895306" url="https://pl.wikipedia.org/wiki?curid=1895306" title="Magnus I Pobożny">
Magnus I Pobożny

Magnus I Pobożny, niem. "Magnus I. der Fromme" (ur. ok. 1310 r., zm. 1369 r.) – książę Brunszwiku od 1344 r. z dynastii Welfów.
Życiorys.
Magnus I był jednym z licznych synów księcia Getyngi i Brunszwiku Albrechta II Tłustego oraz Ryksy, córki księcia Werle Henryka I. Ojciec zmarł, gdy Magnus był jeszcze dzieckiem – swą młodość spędził pod opieką najstarszego spośród braci, Ottona Łagodnego. Ok. 1327 r. Magnus poślubił dziedziczkę palatynatu saskiego i marchii Landsbergu, Zofię (córkę margrabiego brandenburskiego na Stendal i Landsbergu Henryka I bez Ziemi). W 1333 cesarz Ludwik IV Bawarski nadał te ziemie Magnusowi, jednak doprowadził to do konfliktu Magnusa z arcybiskupem Mageburga Ottonem z Hesji.
W 1344 zmarł Otto Łagodny, nie pozostawiając synów – w tej sytuacji rządy w Brunszwiku i Getyndze przejął Magnus wraz z kolejnym z młodszych braci, Ernestem. W następnym roku bracia przeprowadzili podział kraju, wskutek którego Magnus otrzymał Brunszwik i Wolfenbüttel, a Ernest mniej dochodowe części państwa z Getyngą. Jednocześnie Magnus dopuścił do współrządów swego syna Magnusa II Młodszego (w 1348 r. wydzielił mu część księstwa z Sangerhausen).
W 1347 r. Magnus został zmuszony do sprzedania palatynatu saskiego i Landsbergu saskim Wettinom, a w 1350 r. Karol IV Luksemburski pozbawił go tytułu palatyna saskiego i margrabiego Landsbergu. Karol IV sprzeciwił się także planom Magnusa i jego kuzyna księcia Lüneburga Wilhelma II, którzy w 1355 r. zawarli układ o zaręczynach młodszego syna Magnusa Ludwika z córką Wilhelma i o dziedziczeniu przez Ludwika po śmierci Wilhelma. Cesarz Karol tymczasem popierał sukcesję w Lüneburgu dla swych stronników, książąt Saksonii-Wittembergii. Eskalacja tego konfliktu nastąpiła w 1369 r., zaraz po śmierci Magnusa i jego kuzyna Wilhelma, gdy Magnus Młodszy spróbował objąć dziedzictwo w Brunszwiku i Lüneburgu.

</doc>
<doc id="1895308" url="https://pl.wikipedia.org/wiki?curid=1895308" title="30 Armia (ZSRR)">
30 Armia (ZSRR)

30 Armia () – związek operacyjny Armii Czerwonej.
Jesienią 1941 roku wchodziła w skład Frontu Zachodniego dowodzonego przez gen. por. Iwana Koniewa. W czasie bitwy o Moskwę broniła się na linii Wołgi, uniemożliwiając oddziałom niemieckim sforsowanie rzeki.
Dowódcą radzieckiej 30 Armii był gen. mjr Wasilij Chomienko.

</doc>
<doc id="1895309" url="https://pl.wikipedia.org/wiki?curid=1895309" title="Mecistops cataphractus">
Mecistops cataphractus



</doc>
<doc id="1895310" url="https://pl.wikipedia.org/wiki?curid=1895310" title="Diadora">
Diadora

Diadora – włoskie przedsiębiorstwo produkujące odzież oraz sprzęt piłkarski, kolarski, tenisowy oraz dla biegaczy, rugbystów i lekkoatletów. Założona została w 1948 jako firma produkująca buty do wspinaczki górskiej. W latach 60. XX wieku Diadora zaczęła produkcję sprzętu narciarskiego. Firma ta produkuje także sprzęt dla motocyklistów taki jak buty czy skórzane kombinezony.
W latach 70. Diadora zaczęła produkować odzież piłkarską, tenisową i inne sprzęty, które produkuje do dziś.
W 2009 roku amerykański oddział tej firmy był trzeci w rankingu producentów sportowych w USA.
Stroje sędziowskie.
Diadora dostarcza stroje arbitrom z Serie A, Serie B, Serie C, Scottish Premier League oraz ligi rumuńskiej i hinduskiej.
Drużyny sponsorowane przez Diadorę.
Piłka nożna.
Reprezentacje narodowe
Afryka
Europa
Ameryka Północna i Południowa
Azja

</doc>
<doc id="1895311" url="https://pl.wikipedia.org/wiki?curid=1895311" title="Michał Kotula">
Michał Kotula

Michał Kotula (ur. 2 maja 1981 w Toruniu) – malarz i historyk sztuki z Bytomia.
W 2001 ukończył Państwowe Liceum Sztuk Plastycznych w Katowicach, a w 2007 Akademię Sztuk Pięknych tamże (Wydział Malarstwa) – w pracowni prof. Jacka Rykały.
Wystawy indywidualne.
Ponadto brał udział w 12 wystawach zbiorowych, w takich miastach, jak Katowice, Frankfurt nad Menem, Warszawa, Legnica, czy Słupsk.
Charakter malarstwa.
Artysta poszukuje własnej estetyki, przede wszystkim na drodze kompilacji technik – głównie malarstwa i fotografii. Działania artystyczne łączy z żywym zainteresowaniem historią sztuki.

</doc>
<doc id="1895314" url="https://pl.wikipedia.org/wiki?curid=1895314" title="24 Armia (ZSRR)">
24 Armia (ZSRR)

24 Armia () – związek operacyjny Armii Czerwonej z okresu II wojny światowej.
Jesienią 1941 wchodziła w skład Frontu Rezerwowego marszałka Siemiona M. Budionnego.
Dowódca gen. mjr Konstantin I. Rakutin.

</doc>
<doc id="1895315" url="https://pl.wikipedia.org/wiki?curid=1895315" title="Virgin VR-01">
Virgin VR-01

Virgin VR-01 – samochód Formuły 1 zaprojektowany przez Nicka Wirtha i skonstruowany przez Virgin Racing. Samochód ten rywalizował w sezonie 2010 Formuły 1 i był pierwszym samochodem konstrukcji Virgin Racing, a także pierwszym samochodem w historii Formuły 1 zaprojektowanym wyłącznie w oparciu o technologię CFD. Kierowcami pojazdu zostali: były kierowca Jordana i Toyoty, Timo Glock, oraz debiutant, Lucas Di Grassi. Virgin okazał się najgorszy spośród wszystkich konstruktorów sezonu 2010, nie zdobywając żadnego punktu i zajmując w klasyfikacji generalnej ostatnie, dwunaste miejsce.
Tło i początek zespołu Virgin Racing.
Pierwsza inwestycja Grupy Virgin w Formule 1 miała miejsce w 2002 roku, kiedy to Virgin Mobile zostało sponsorem Jordan Grand Prix. W 2009 roku szef Grupy Virgin, Richard Branson, wyraził chęć zakupu upadłego zespołu Hondy. Zespół ten został ostatecznie przejęty przez Rossa Brawna i przemianowany na Brawn GP. Virgin został sponsorem tego zespołu. Brawn GP zdobył tytuł w klasyfikacji generalnej konstruktorów, mistrzem świata został ponadto kierowca tego zespołu, Jenson Button.
Początki Virgin Racing sięgają jednak założonego w 1990 roku przez Johna Bootha zespołu Manor Motorsport. Manor początkowo zaangażował się w Formułę Renault. W 2000 roku kierowca zespołu, Kimi Räikkönen, został mistrzem Brytyjskiej Formuły Renault, po czym zadebiutował w Formule 1; ponadto zawodnikami Manor byli tacy kierowcy, jak Antônio Pizzonia, Kazuki Nakajima, Lucas Di Grassi czy Lewis Hamilton. W 2004 roku Manor zadebiutował w Formule 3 Euro Series.
W 2009 roku organizacja zarządzająca Formułą 1 – Fédération Internationale de l’Automobile – zaproponowała zespołom możliwość wyboru pomiędzy większą swobodą techniczną przy ograniczonym budżecie (40 milionów funtów brytyjskich), a możliwością dysponowania większym budżetem, ale z ograniczeniami technicznymi. Była to jedna z przyczyn konfliktu FIA-FOTA, który jednak szybko został zażegnany. Propozycja ograniczenia budżetu zachęciła wiele zespołów do wysłania swoich aplikacji jako kandydatów na zespoły w stawce w sezonie 2010; wśród tych zespołów były między innymi Brabham Grand Prix, Epsilon Euskadi, Lola Racing Cars, March Engineering, Prodrive F1 czy Team Superfund. Jednym z aplikantów był zespół Manor Grand Prix, powstały jako konsorcjum Manor Motorsport i Wirth Research, firmy badawczo-rozwojowej pracującej między innymi dla Indy Racing League i American Le Mans Series. Ostatecznie Manor wraz z Campos Grand Prix i Team US F1 został wybrany jako nowy zespół na sezon 2010 Formuły 1.
Wkrótce po potwierdzeniu uczestnictwa Manor Grand Prix w sezonie 2010 pojawiły się informacje, jakoby Grupa Virgin rozważała zaprzestanie sponsorowania Brawn GP po 2009 roku, zakup Manor Grand Prix i jego przemianowanie na Virgin. Pod koniec listopada 2009 roku te informacje zostały potwierdzone, kiedy to oficjalnie ogłoszone zostało przekształcenie Manor Grand Prix w Virgin Racing.
15 września Międzynarodowa Federacja Samochodowa poinformała, że wybrała Lotusa. Zespół ten – początkowo pod nazwą Lotus F1 Team, następnie Lotus F1 Racing, a ostatecznie Lotus Racing – otrzymał wsparcie rządu Malezji i malezyjskich przedsiębiorców oraz licencję od Protona na używanie nazwy Lotus.
Projektantem modelu VR-01 był Nick Wirth, wcześniej projektujący samochody Formuły 1 dla Andrei Mody, Simteka i Benettona. Wirth postanowił zaprojektować samochód wyłącznie przy użyciu obliczeniowej mechaniki płynów, bez użycia tunelu aerodynamicznego, co było pierwszym takim przypadkiem w historii Formuły 1. Prace nad monocoque'iem modelu zaczęły się 12 dni po wcieleniu Manor do stawki.'
Kierowcy.
Po otrzymaniu przez Manor miejsca w stawce na sezon 2010, media jako kandydatów na kierowców zespołu wymieniały Maksa Chiltona, Adama Carrolla, Sama Birda, Christiana Kliena, Anthony’ego Davidsona, Nelsona Piqueta jra, Timo Glocka i Lucasa di Grassiego. Kierowcami podstawowymi na sezon 2010 zespół wybrał Glocka i de Grassiego, zaś kierowcami testowymi zostali Andy Soucek, Luiz Razia i Jérôme d’Ambrosio.
W 2000 roku Timo Glock został mistrzem Formuły BMW Junior, a rok później triumfował w serii Formuła BMW ADAC. W 2002 roku zadebiutował w Niemieckiej Formule 3, gdzie zajął trzecie miejsce w klasyfikacji kierowców. W 2003 roku ścigał się w Formule 3 Euro Series, gdzie zajął piąte miejsce na koniec sezonu. Rok później został kierowcą testowym zespołu Formuły 1 – Jordan Grand Prix. W trakcie Grand Prix Kanady Niemiec zadebiutował w Formule 1, zastępując Giorgio Pantano, i w swoim debiucie zdobył dwa punkty za siódme miejsce. Ponadto w sezonie 2004 Glock wystartował jeszcze w trzech wyścigach Formuły 1 i na koniec sezonu zajął 19 miejsce w klasyfikacji generalnej. W sezonie 2005 niemiecki zawodnik ścigał się w serii Champ Car, uzyskując ósme miejsce w klasyfikacji kierowców. W latach 2006–2007 ścigał się w Serii GP2, uzyskując tytuł mistrzowski w 2007 roku. W sezonach 2008–2009 był zawodnikiem zespołu Toyota w Formule 1, dwa razy z rzędu zdobywając dziesiąte miejsce w klasyfikacji generalnej kierowców (w sumie 49 punktów) i wywalczając trzy podia.
Lucas Di Grassi w 2002 roku został wicemistrzem Brazylijskiej Formuły Renault 2.0, a rok później powtórzył to osiągnięcie w Południowoamerykańskiej Formule 3. W 2004 roku z dwoma zwycięstwami i 130 punktami zajął ósme miejsce w Brytyjskiej Formule 3. W 2005 roku startował w Formule 3 Euro Series, gdzie odniósł jedno zwycięstwo i w klasyfikacji generalnej kierowców był trzeci; był to ponadto jego pierwszy rok w charakterze testera w zespole Formuły 1, Renault. W roku 2006 di Grassi zadebiutował w Serii GP2 i w debiutanckim sezonie był w klasyfikacji kierowców siedemnasty. W sezonie 2007 Brazylijczyk kontynuował starty w Serii GP2, gdzie zdobył tytuł wicemistrzowski. W latach 2008–2009 zajmował w Serii GP2 na koniec sezonu trzecie miejsce.
Prezentacja i testy.
W październiku Wirth zapewniał, że prace nad samochodem idą zgodnie z planem, wliczając w to montaż części na makiecie nadwozia oraz proces budowy nadwozia pełnowymiarowego, a także przebieg testów zderzeniowych.
15 grudnia 2009 zespół podczas konferencji w Londynie, potwierdził kolory bolidów: czarny i czerwony, budżet poniżej 40 milionów funtów oraz podpisanie z dziesięcioma sponsorami umów sponsorskich. Alex Tai został szefem zespołu zamieniając się stanowiskami z John Booth dyrektorem sportowym, który był założycielem Manor Motorsport
12 stycznia 2010 zespół poinformował, że jego nowym szefem został John Booth zastąpująć na stanowisku szefa zespołu Alexa Taia ze skutkiem natychmiastowym. 15 stycznia John Booth zapowiedział, że najlepszy zawodnik Manor we serii Seria GP3 na sezon 2010. Będzie miał okazje przetestowanie bolidu Virgin Racing.
31 stycznia roku model pozytywnie przeszedł ostatnie testy zderzeniowe tylnej sekcji bolidu, potwierdzające ukończenie homologacji bolidów wymaganą przez FIA.
1 lutego zespół uruchomił silnik CA2010 Coswortha w siedzibie Wirth Research w Bicester, będąc pierwszym z czterech debiutanckich zespołów który uruchomił silnik bolidu. 3 lutego oficjalnie prezentacja VR-01 była transmitowana tylko przy wyłącznie stronie internetowej zespołu Następnie przez dwa dni odbywał się shakedown na torze Silverstone o 1,8-kilometrowej pętli Stowe
Zespół rozpoczął testy grupowe od drugiej sesji testowej, będąc pierwszym zespołem z czterech debiutanckich zespołów które brały udział w grupowych testach. Testy odbyła się w dniach 10–13 lutego na torze Jerez. Pierwszego dnia model prowadził Timo Glock, rozpoczął testy dopiero po południu ze względu na późną dostawę części bolidu. A jazdy ograniczyły się do 5 okrążeń sprawdzających systemów bolidów, których Niemiec uzyskując czas 1:38,734 w warunkach deszczowych. Będący gorszy od czasu 1:20,927 Nico Rosberga z Mercedesa o 17,807 sekund. Następnego dnia także testował Glock. Przed popołudniem na początku dwunastego okrążenia mijać prostą start/meta pękło mocowanie przedniego skrzydła bolidu Niemca, w drugim zakręcie to skrzydło odpadło. Po tym wydarzeniu zespół przerwał jazdy z powodu braku części zamiennych. To tego czasu kierowca Virgin zdołał pokonać 11 okrążeń i z czasem 1:29,964 był dziesiąty, 10,014 sekundy za pierwszym Kamui Kobayashi. Trzeciego dnia bolid prowadził Lucas di Grass, rozpoczął testy dopiero po piętnastej. Ze względu na opóźniony dostawę nowego przedniego skrzydła i dokonanie zmian jego mocowania. Uzyskując czas 1:37,788 po 8 przejechaniu okrążeń zakończył sesję na ostatnim miejscu, 17,869 sekundy straty do pierwszego Jaime Alguersuari. Podczas ostatniego dnia di Grassi, rozpoczął jazdy testowe dopiero po południu, ponieważ zespół czekał aż nawierzchnia toru będzie sucha. Wykonując 63 okrążenie i uzyskując czas 1:22,912, tj. gorszy o ponad 3,3 sekundy od pierwszego Lewisa Hamiltona.
Trzecie sesja testowa miała miejsce ponownie na torze Jerez, która odbyła się w dniach 17–20 lutego. Przez pierwsze dwa dni i ostatnim dniu testował Glock, a w dniu trzecim testował di Grassi. Podczas pierwszego dnia Glock pokonał tylko 10 okrążeń z powodu kłopotów systemów hydraulicznych samochodu. Ustanawiając czas 1:32,417, będący gorszy od Fairuz Fauzy z Team Lotus drugiego debiutanckiego zespołu o 0,569 sekundy a do pierwszego Sebastiana Vettela stracił 9,824 sekundy. W drugim dniu testów reprezentant Virgin, uzyskał ósmy czas 1:30,476 i przejeżdżając 72 okrążenia oraz dwukrotnie powodując wywieszenie czerwone flagi. Zespół poinformował, że rozwiązał kontrakt Álvaro Parente na kierowce rezerwowego. Powodu nie wywiązania się Instituto de Turismo de Portuga z umowy sponsorskiej. Oraz zespół ogłosił podpisanie umowy partnerską z UST Global. Trzecim dniu di Grassi, wykonując 34 okrążenie i ustanawiając swój najlepszy czas 1:23,504. Mając ponownie kłopoty z hydrauliką VR-01 jak pierwszego dnia testów. Ostatnim dniu testów Timo Glock pokonał 27 okrążenia i zakończył testy z czasem 1:22,433. Czas ten był słabszy o 3,562 sekundy od rezultatu najszybszego tego dnia Jensona Buttona, ale Glock był szybszy od Jarno Trulliego.
23 lutego Virgin Racing poinformował, że ich nowym kierowcą rezerwowym został Andy Soucek.
Czwartymi i ostatnia przedsezonowa grupowa sesja testowa miała miejsce na torze Circuit de Catalunya w dniach 25–28 Lutego. W pierwszym dniu kierowcą Virgin VR-01 był Lucas Di Grassi. Przejechał 31 okrążeń, przed południem rozbił tył bolidu po wypadnięciu z toru w dziewiątym zakręcie. A jego najlepszym czasem było 1:27,057, co dało Brazylijczykowi przedostatnie miejsce. Czas di Grassiego był o 6,515 sekundy gorszy od najszybszego tego dnia Marka Webbera i o 0,945 sekundy lepszy od najlepszego czasu Fairuza Fauzyego Dyrektor techniczny brytyjskiego zespołu Nick Wirth przyznał, że wypadek di Grassiego był spowodowany „eksperymentalnych ustawieniami elektroniki” bolidu. Przez dwa następne dni samochód prowadził Timo Glock, pierwszym dniu Niemiec wykonał 52 okrążenia i ustanowił swój najlepszy czas 1:25,942. Do pierwszego czasu Nico Hülkenberga stracił 5,328 sekundy. Podczas drugiego dnia w trakcie Glock przejechanych 31 okrążeń ustanowił czas 1:26,305. Czas ten jednak był gorszy o 5,619 sekundy od czasu, który ustanowił Nico Rosberg. Ostatni dniu testów Lucas Di Grassi, który sesji poradnej testował bolid na średnio-długich dystansach do ośmiu okrążeń. Po południu testował działanie układu hydrauliki, z którymi zespół miał ponownie kłopoty. Brazylijski kierowca w trakcie przejechał 49 okrążeń ustanowił czas 1:26,160, będąc o 0,909 sekundy wolniejszy od Heikki Kovalainena. Czas ten jednak był gorszy o 5,688 sekundy od czasu, który ustanowił Lewis Hamilton.
Sumie przez trzy grupowe testy zespół Virgin Racing przejechał 394 okrążenia, dające 1781,633 km i wykorzystując 11.8% z limitu piętnastu tysięcy kilometrów przyznane na testy samochodów przez FIA. Będąc ostatnim zespołem pośród jedenastu testujących zespół, który pokonał najmniej okrążeń.
Nick Wirth, stwierdził, że zespołowi udał się projekt bolidu przy użyciu tylko CFD i wyniki z obliczeń przekładają się na charakterystykę aut. A Lucas Di Grassi pochwalił zespół za bardzo dobrą prace.
Wypowiadając się przed Grand Prix Bahrajnu Timo Glock pochwalił zespół za pracę, którą wykonali od powstania zespołu.
VR-01 w wyścigach.
14 marca 2010 do rozpoczynającego sezon 2010 Grand Prix Bahrajnu, Timo Glock i Lucas Di Grassi zakwalifikowali się na dziewiętnastym i dwudziestym drugim miejscu. Na pierwszym zakręcie po starcie obaj kierowcy poprawili swoje lokaty. Timo Glock o jedną, a Lucas Di Grassi o dwie pozycje. Na drugim okrążeniu w zakręcie dziewiątym di Grassi zatrzymał się z powodu problemów z hydrauliką. Na trzynastym okrążeniu Timo Glock wycofał się z wyścigu z powodu przegrzewania się skrzyni biegów i utraty sprawności kolejnych biegów.
Na Grand Prix Australii zespół przygotował nowe części, które miały wyeliminować problemy z hydrauliką i układem przeniesienia napędu. Zespół dostał również zgodę od Fédération Internationale de l’Automobile na przebudowę zbiorników paliwa, które się okazały za małe. 
W kwalifikacjach do Grand Prix Australii Timo Glock był dwudziesty pierwszy (1:29,592), a Lucas Di Grassi uplasował się za Glockiem z czasem 1:30,185. Nick Wirth po kwalifikacjach powiedział, że mieli problemy z pompą paliwową obu samochodach Obaj kierowcy Virgin Racing wystartowali do wyścigu z alei serwisowej. Po 26 okrążeniach z wyścigu wycofał się di Grassi mający problemy z układem hydrauliki, natomiast Glock zjechał do boksów na 41. okrążeniu, ponieważ miał zbyt obluzowane zawieszenie, by móc kontynuować jazdę.
Po wyścigu w Australii Nick Wirth przyznał, że jego firma (Wirth Research) w pełni pokryje koszty przeprojektowania i zbudowania zbiorników paliwa VR-01 oraz zajmie się problemem pobierania paliwa, przy niskim stanie paliwa w bakach bolidów. 
Następną eliminacją w kalendarzu było Grand Prix Malezji, odbywające się na torze Sepang International Circuit. Po raz pierwszy w historii zespołu Timo Glock awansował do drugiej części kwalifikacji, a Lucas Di Grassi był ostatni. Glock ukończył drugą część kwalifikacji na pozycji szesnastej przed aktualnym mistrzem świata Jensonem Buttonem, który w czasie pierwszej części sesji kwalifikacji wypadł z toru i utknął w pułapce żwirowej. Ostatecznie nie wyjechał w drugiej sesji z powodu uszkodzeń po wypadnięciu z toru. Timo Glock na drugim okrążeniu zderzył się z Jarno Trulli i zakończył wyścig. Na 11. okrążeniu drugi kierowca Lotusa Heikki Kovalainen podjął próbę wyprzedzenia Lucasa di Grassiego, podczas której doszło do zderzenia bolidów. U fińskiego kierowcy uszkodziła się lewa tylna opona, zmuszając go do zjazdu na pit stop, a u Brazylijczyka odpadła boczna część przedniego skrzydła, nie mając wpływu na kontynuowanie ich jazdy. Ostatecznie di Grassi ukończył wyścig na czternastej pozycji, przed kierowcami HRT i Jarno Trulli.
W dniach 16–18 kwietnia odbyło się Grand Prix Chin na torze Shanghai International Circuit. Timo Glock ukończył sesję kwalifikacyjną na dziewiętnastym miejscu, uzyskując czas 1:39,278, lepszy od obu kierowców Lotusa. Lucas Di Grassi był tuż za Heikkim Kovalainenem, uzyskując czas 1:39,783. Glock nie wystartował w wyścigu z powodu utraty ciśnienia powietrza w zaworach silnika. Di Grassi wycofał się po ośmiu okrążeniach mając awarię sprzęgła, po tym jak startował z alei serwisowej po jego wymianie.
Na Grand Prix Hiszpanii Virgin przygotował nowe podwozie dla Timo Glocka ze zmodyfikowanym zbiornikiem paliwa. Zespół nie zdążył przygotować drugiego bolidu z modyfikacją baku z powodu opóźnień związanych z erupcją wulkanu Eyjafjallajökull na Islandii, pozostając przy starej specyfikacji bolidu dla Lucasa di Grassi.
W dniach 7-9 maja odbyła się piąta eliminacja sezonu w Hiszpanii na torze Circuit de Catalunya. Glock z czasem 1:25,475 zakwalifikował się na dwudziestym pierwszym miejscu, a di Grassi z czasem 1:25,556 był tuż za Niemcem. Obaj kierowcy Brytyjskiego zespołu dostali kary cofnięcia o pięć pozycji na polach startowych, za późne powiadomienie FIA o zmianach przełożeń skrzyni biegów w swoich bolidach po drugim treningu. W ostatecznym rozrachunku obaj kierowcy zostali cofnięci na starcie o cztery pozycje, ponieważ Karun Chandhok również otrzymał karę za wymianę przekładni. Wówczas po raz pierwszy obaj kierowcy zespołu ukończyli wyścig. Timo Glock na osiemnastym miejscu, a Lucas Di Grassi na dziewiętnastym, tracąc do Glocka jedno okrążenie.
Szóstą rundą mistrzostw było Grand Prix Monako na ulicznym torze Circuit de Monaco. W kwalifikacjach Timo Glock był dwudziesty (1:17,377), a Lucas Di Grassi uplasował się za Glockiem z czasem 1:17,864. Obaj kierowcy Virgin Racing nie ukończyli wyścigu. Na dwudziestym drugim okrążeniu w zakręcie Casino, po uderzeniu w bandę pękło tylne zawieszenie w bolidzie Niemca zmuszając go wycofania się wyścigu. Trzy okrążenia późnej wycofał się Brazylijczyk, mając kłopoty z kołami w swoim aucie.
Silnik i skrzynia biegów.
Już w momencie wyboru Manora na jeden z nowych zespołów na sezon 2010 było wiadomo, że zespół ten będzie korzystać z silników firmy Cosworth. Pod koniec 2008 roku Cosworth wygrał organizowany przez FIA przetarg na dostawę od 2010 roku standardowych, niskobudżetowych silników, wracając tym samym do Formuły 1, którą firma opuściła po sezonie 2006. Po wyborze trzech nowych zespołów szefowie niektórych zespołów niewcielonych do stawki twierdzili, że warunkiem FIA przy wyborze kandydatów była zgoda na używanie jednostek Coswortha. Potwierdził to Zoran Stefanović – szef Stefan Grand Prix, wysyłając do Komisji Europejskiej na początku sierpnia zażalenie w tej sprawie.
Silnik był oznaczony symbolem CA2010. Była to ośmiocylindrowa widlasta jednostka o pojemności 2400 cm³ i mocy około 720 KM. Ta czterosuwowa wolnossąca jednostka była zamontowana wzdłużnie przed osią tylną, a kąt rozwarcia jej cylindrów (o średnicy poniżej 98 mm) wynosił 90°. Blok silnika, głowice cylindrów i tłoki wykonane zostały ze stopów aluminium, a wał korbowy – ze stali. Silnik miał cztery zawory na cylinder – w sumie 32, które były napędzane pneumatycznie. Na rozrząd składały się podwójne górne wałki rozrządu napędzane z wału korbowego przez przekładnię zębatą napędzane z wału korbowego przez przekładnię zębatą. Smarowanie silnika odbywało się za pomocą suchej miski olejowej. W silniku zastosowany został wielopunktowy wtrysk paliwa, w którym na jeden cylinder przypadał jeden wtryskiwacz. Jednostka wyposażona była w osiem cewek zapłonowych obsługujących świece Champion. Maksymalna liczba obrotów została ograniczona do 18 000 rpm. Moment obrotowy przekazywany był na koła tylne – samochód miał tylny napęd. Cały silnik ważył około 95 kg.
Wzdłużnie zamontowana siedmiobiegowa aluminiowa skrzynia biegów została skonstruowana przez Virgin przy zastosowaniu części Xtrac. Hydrauliczny dyferencjał był elektronicznie kontrolowany. Zmiana biegów odbywała się poprzez łopatki wchodzące w skład hydraulicznego systemu zmiany biegów z technologią „seamless shift”. Sprzęgło zostało wyprodukowane przez AP Racing.
Systemy elektroniczne (w tym standardowe ECU) były homologowane przez FIA.
Nadwozie i zawieszenie.
Skorupowa konstrukcja nadwozia została wykonana z włókna węglowego. W samochodzie zastosowano oddzielną sekcję nosową; sam nos został wyprofilowany na styl Red Bulla RB5, ale nie zastosowano na nim żadnych lotek i owiewek, a przedni spojler był stosunkowo prostą konstrukcją. Przednie wloty powietrza do hamulców w przeciwieństwie do konkurencji zostały zamontowane nisko. Sekcje boczne były dosyć szczupłe i nie miały ostrych łuków. Przednia część sekcji bocznych została zainspirowania Brawnem BGP 001, jako że wloty do chłodnic były małe, ale wysoko umieszczone, miały także duże podcięcie. W środkowej części sekcji bocznych samochód był stosunkowo rozwinięty. Tył sekcji bocznych, podobnie jak w Red Bullu RB5, wznosił się wysoko, po czym gwałtownie opadał.
Zarówno na przednie, jak i na tylne zawieszenie składały się podwójne wahacze oraz popychacze aktywujące drążki skrętne i amortyzatory Penske. Przednie zawieszenie zostało zamontowane na pojedynczym kilu. Wahacze zostały wykonane z włókna węglowego, a ich zakończenia – z tytanu, natomiast kolumny – ze stopu aluminium. 
Średnica kół wynosiła 13 cali. Opony Bridgestone Potenza zostały osadzone na felgach BBS. Na układ hamulcowy składały się sześciotłoczkowe zaciski produkcji AP Racing, a także wykonane z włókna węglowego tarcze i klocki hamulcowe wyprodukowane przez Hitco.
Samochód był stosunkowo długi, mając około 5500 mm długości, tj. około 700 mm więcej od Mercedesa MGP W01. Miało to na celu jak najlepsze ułożenie komponentów bliżej środka. Wysokość modelu wynosiła 950 mm, szerokość – 1800 mm, natomiast rozstaw osi około 3200 mm.
Zbudowanych zostało cztery egzemplarzy Virgin VR-01.

</doc>
<doc id="1895316" url="https://pl.wikipedia.org/wiki?curid=1895316" title="Metropolia Port of Spain">
Metropolia Port of Spain

Metropolia Port of Spain – metropolia obrządku łacińskiego w Kościele katolickim położona na granicy Ameryki Północnej i Ameryki Południowej.
Geografia.
Metropolia Port of Spain obejmuje swoim zasięgiem obszar południowych Karaibów i północno-wschodnią część Ameryki Południowej, w tym: Barbados, Arubę, Bonaire, Curaçao, Sabę, Sint Eustatius, Sint Maarten, Trynidad i Tobago, Gujanę i Surinam.

</doc>
<doc id="1895317" url="https://pl.wikipedia.org/wiki?curid=1895317" title="Fryderyk I (książę Brunszwiku)">
Fryderyk I (książę Brunszwiku)

Fryderyk I (ur. ok. 1357 r., zm. 5 czerwca 1400 r.) – książę Brunszwiku od 1373 r. z dynastii Welfów, przez część elektorów wybrany królem Niemiec w 1400 roku.
Życiorys.
Fryderyk był najstarszym synem księcia Brunszwiku Magnusa II Młodszego oraz Katarzyny, córki Bernarda III, księcia Anhalt-Bernburg. Jego ojciec od 1369 r. toczył wojnę przeciwko Wettinom o dziedzictwo po swoim kuzynie Wilhelmie II w księstwie Lüneburga (wojna o sukcesję w Lüneburgu), zginął jednak w 1373 r. Sam Fryderyk miał dziedziczyć po ojcu w Brunszwiku. Jego matka tymczasem zawarła układ z przeciwnikami ojca, wyszła za mąż za wettyńskiego księcia Lüneburga Albrechta Askańczyka, a swoich synów, Fryderyka i Bernarda wydała w 1386 r. za córki elektora saskiego Wacława (Fryderyk miał z małżeństwa z Anną saską dwie córki: Annę i Katarzynę). Jednak zaraz po 1386 r. Fryderyk, który krótko wcześniej zdołał objąć faktyczną władzę w Brunszwiku, włączył się w wojnę przeciwko Wettinom, którzy ostatecznie zostali pokonani w 1388 w bitwie pod Winsen.
Silna osobowość, inteligencja i zręczność Fryderyka zapewniły mu szereg sukcesów politycznych. W 1400 r. jego szwagier elektor saski Rudolf III wysunął jego kandydaturę do niemieckiej korony królewskiej. Doszło jednak do sporu ze zwolennikami elektora Palatynatu Ruprechta. Wybrany przez część elektorów na króla Niemiec, Fryderyk w drodze do domu został napadnięty przez hrabiego Waldeck Henryka VI i grupę heskich rycerzy (prawdopodobnie z inspiracji arcybiskupa Moguncji Jana II z Nassau) i zabity. 
Ponieważ Fryderyk pozostawił po sobie tylko dwie córki (Katarzynę i Annę), dziedzictwo w Brunszwiku objęli jego dwaj młodsi bracia.

</doc>
<doc id="1895318" url="https://pl.wikipedia.org/wiki?curid=1895318" title="32 Armia (ZSRR)">
32 Armia (ZSRR)

32 Armia () – związek operacyjny Armii Czerwonej z okresu II wojny światowej. 
Jesienią 1941 wchodziła w skład Frontu Rezerwowego marsz. Siemiona M. Budionnego.
Dowódcą radzieckiej 32 Armii był gen. mjr Siergiej W. Wiszniewski.
Skład armii.
w październiku 1941 roku

</doc>
<doc id="1895322" url="https://pl.wikipedia.org/wiki?curid=1895322" title="33 Armia (ZSRR)">
33 Armia (ZSRR)

33 Armia () – związek operacyjny Armii Czerwonej z okresu II wojny światowej.
Historia.
Armia została sformowana 16 lipca 1941 roku w Moskiewskim Okręgu Wojskowym z utworzonych w Moskwie dywizji pospolitego ruszenia składające się z ochotników, którzy nie zostali wcześniej powołani do wojska. Już 18 lipca została skierowana na front i w dniu 22 lipca zajęła pozycje obronne w rejonie na zachód od Możajska w składzie Frontu Możajskiej Linii Obrony.
W dniu 30 lipca armia została włączona w skład Frontu Odwodowego i przerzucona w rejon Spas-Demiańska zajmując pozycję obronne na linii Rżewsko-Wiaźmińskiej. W dniach od 3 do 13 października uczestniczyła w wieźmińskiej operacji obronnej. Od 13 października wchodzi w skład Frontu Zachodniego i w dniach 10–30 października bierze udział w Możajsko-Małojarosławskiej operacji obronnej, w dniu 24 października zatrzymuje wojska niemieckie na linii rzeki Nara. Na tej linii toczy zacięte walki, a w grudniu wspólnie z wojskami 5 Armii przeprowadziła kontrnatarcie mające na celu zdobycie Naro-Fomińska.
W okresie od grudnia 1941 roku do kwietnia 1942 roku bierze udział w kontrofensywie pod Moskwą, wyzwalając m.in. Naro-Fomińsk. Na początku lutego 1942 roku w ramach operacji rżewsko-wiaziemskiej dociera we współdziałaniu z 1 Gwardyjskim Korpusem Kawalerii do Wiaźmi i próbuje zająć miasto. W wyniku jednak kontrnatarcia wojsk niemieckich, większość oddziałów armii znalazło się w okrążeniu. Wraz z tymi oddziałami w okrążeniu znalazł się również 1 Gwadyjski Korpus Kawalerii i 1 Korpus Powietrznodesantowy. Zgrupowanie to prowadzi działania partyzanckie na tyłach frontu, w czasie tych walk w dniu 19 kwietnia 1942 roku zginął dowódca armii gen. por. M. Jefremow. Na początku czerwca 1942 roku większość zgrupowania przebiła się przez linię frontu i połączyło z wojskami Frontu Zachodniego i Kalinińskiego.
W drugiej połowie 1942 roku wchodząc w skład Frontu Zachodniego zajmuje pozycję obronne na linii Gżatsk – Juchnow.
W dniach 2–31 marca 1943 roku wzięła udział wspólnie z 5 Armią Uderzeniową w operacji rżewsko-wiaziemskiej, w trakcie której uczestniczyła w wyzwoleniu 12 marca Wiaźmi. Ostatecznie osiągnęła na północny wschód od Jelni brzeg rzeki Ugry i przeszła do obrony.
W dniach od 7 sierpnia do 2 października 1943 roku uczestniczyła w operacji smoleńskiej, osiągając na początku października linię na Lenino do Drybina. Następnie prowadziła działania w ramach operacji mającej na celu zajęcie Orszy. W tym czasie 33 Armii została 7 października podporządkowana polska 1 Dywizja Piechoty im. T. Kościuszki, która wspólnie z 42 i 290 Dywizjami Strzeleckimi wzięła udział w bitwie pod Lenino. Następnie armia została wycofana z linii frontu w celu uzupełnienia.
Na przełomie 1943/1944 roku wzięła udział w ofensywie Frontu Zachodniego na kierunku Boguszewska i Witebska. W kwietniu 1944 roku została przerzucona na kierunek Orszy, gdzie prowadzi walki do czerwca 1944 roku. W dniach 23–28 czerwca bierze udział w operacji mohylewskiej, osiągając linię Dniepru w rejonie Szkłowa. Następnie bierze udział w operacji mińskiej w dniach 29 czerwca – 2 lipca likwidując otoczone na wschód od Mińska oddziały niemieckie.
Po zakończeniu operacji mińskiej przechodzi do drugiego rzutu 3 Frontu Białoruskiego i zostaje przerzucona na linię rzeki Niemen. Na przełomie lipca i sierpnia bierze udział w walkach o Kowno, a następnie dociera do granicy Prus Wschodnich. We wrześniu 1944 roku zostaje wycofana z linii frontu i przeniesiona w skład odwodu Naczelnego Dowództwa oraz skoncentrowana na południowy wschód od Białegostoku.
W 19 października 1944 roku włączona zostaje w skład 1 Frontu Białoruskiego. W składzie tego frontu bierze udział w operacji wiślańsko-odrzańskiej w dniach 14 stycznia – 14 lutego 1945 roku, uczestnicząc w wyzwalaniu m.in. Szydłowiec, Opoczno, Kalisz. Ostatecznie osiąga linię Odry, zdobywając przyczółek w rejonie Fürstenbergu.
W dniach 16 kwietnia – 8 maja uczestniczy w operacji berlińskiej, w tym w likwidacji wojsk niemieckich otoczonych na południowy wschód od Berlina. W dniu 6 maja czołowe oddziały armii osiągnęły linię rzeki Łaba w rejonie Dessau.
W sierpniu 1945 roku armia została przerzucona w rejon Smoleńska i rozformowana. Z jej dowództwa utworzono Smoleński Okręg Wojskowy.

</doc>
<doc id="1895324" url="https://pl.wikipedia.org/wiki?curid=1895324" title="43 Armia (ZSRR)">
43 Armia (ZSRR)

43 Armia () – związek operacyjny Armii Czerwonej. 
Jesienią 1941 wchodziła w skład Frontu Rezerwowego marsz. Siemiona M. Budionnego.
Dowódcą radzieckiej 43 Armii był gen. mjr Konstantin Gołubiew (1941–1944).
Skład.
w październiku 1941 roku:

</doc>
<doc id="1895325" url="https://pl.wikipedia.org/wiki?curid=1895325" title="Simen Brenne">
Simen Brenne

Simen Brenne (ur. 17 marca 1981 w Fredrikstad), norweski piłkarz, pomocnik lub napastnik, od 2015 roku piłkarz klubu Sarpsborg 08 FF. Piłkarz Selbak Fredrikstad, Moss FK, Fredrikstad FK, Lillestrøm SK, Odds BK i Strømsgodset IF. Reprezentant Norwegii.

</doc>
<doc id="1895327" url="https://pl.wikipedia.org/wiki?curid=1895327" title="Oh Africa">
Oh Africa

Oh Africa – piosenka nagrana przez Akona, z gościnnym udziałem Keri Hilson, w ramach międzynarodowej akcji charytatywnej organizowanej przez markę Pepsi. Dochód ze sprzedaży utworu ma być przeznaczony na pomoc ubogiej młodzieży w Afryce.
Singel został wydany w formacie digital download, 31 stycznia 2010, w dzień rozdania Nagród Grammy. W utworze gościnnie występują także Soweto Gospel Choir oraz młodzi wokaliści z różnych krajów świata. Polskim artystą biorącym udział w projekcie jest piosenkarka muzyki pop, Ramona Rey.
Piosenka została wykorzystana w kampanii reklamowej Pepsi z 2010, zatytułowanej "Orzeźwiaj Świat".
Teledysk.
Na początku teledysku Akon i Keri Hilson tańczą na tle kolorowych malowideł. Sceny te przeplatają ujęcia wokalistów z różnych krajów świata, na których twarzach namalowane są symbole i kolory występujące na flagach państwowych. Pod koniec wideoklipu pojawiają się portrety piłkarzy: Thierry’ego Henry’ego, Didiera Drogba, Kaká, Fernando Torresa, Lionela Messi, Franka Lamparda, Michaela Ballacka i Andrei Arshavina. Premiera klipu miała miejsce 31 stycznia 2010.

</doc>
<doc id="1895329" url="https://pl.wikipedia.org/wiki?curid=1895329" title="Otto (arcybiskup Bremy)">
Otto (arcybiskup Bremy)

Otto (ur. ok. 1364 r., zm. 30 czerwca 1406 r.) – biskup Verden w latach 1388–1395 oraz arcybiskup Bremy od 1395 r. z dynastii Welfów.
Życiorys.
Otto był drugim synem księcia Brunszwiku i Lüneburga Magnusa II Młodszego oraz Katarzyny, córki księcia Anhalt-Bernburg Bernarda III. Bardzo młody w chwili śmierci ojca w 1373 r. został przeznaczony do stanu duchownego (starsi bracia zostali uwzględnieni w układzie między Welfami i Askańczykami zawartym wówczas w toku wojny o sukcesję w Lüneburgu). Objął godność prepozyta w Brunszwiku. Gdy jego starsi bracia oraz kuzyni pokonali ostatecznie Askańczyków w 1388 r. i odzyskali posiadłości oraz znaczenie w północnych Niemczech, Otto otrzymał nominację na biskupa Verden, jednak faktycznie zdołał objąć to stanowisko dopiero w 1394 r. Jednocześnie jego stryj Albrecht obiecał mu następstwo w znajdującej się pod jego rządami archidiecezji Bremy. I faktycznie, po śmierci Albrechta w 1395 r. objął to stanowisko. Skupiając się na rozwoju ziem arcybiskupstwa prowadził pokojową politykę, jednak w 1404 r. wysłał swoje wojska na pomoc swemu uwięzionemu bratu, Henrykowi II.

</doc>
<doc id="1895330" url="https://pl.wikipedia.org/wiki?curid=1895330" title="Siła przylegania">
Siła przylegania



</doc>
<doc id="1895332" url="https://pl.wikipedia.org/wiki?curid=1895332" title="Bernard I (Brunszwik-Lüneburg)">
Bernard I (Brunszwik-Lüneburg)

Bernard I (ur. między 1358 i 1368 r., zm. 11 czerwca 1434 r.) – książę Brunszwiku i Lüneburga (od 1388 z bratem Henrykiem I w Lüneburgu, od 1400 również z nim w Brunszwiku, po podziale w 1409 tylko w Brunszwiku, a od 1428 tylko w Lüneburgu) z dynastii Welfów.
Życiorys.
Bernard był trzecim synem księcia Brunszwiku Magnusa II Młodszego oraz Katarzyny, córki Bernarda III, księcia Anhalt-Bernburg. Jego ojciec od 1369 r. toczył wojnę przeciwko Wettinom o dziedzictwo po swoim kuzynie Wilhelmie II w księstwie Lüneburga (wojna o sukcesję w Lüneburgu), zginął jednak w 1373 r. Jego matka tymczasem zawarła układ z przeciwnikami ojca, wyszła za mąż za wettyńskiego księcia Lüneburga Albrechta Askańczyka, a swoich synów, Fryderyka i Bernarda wydała w 1386 r. za córki elektora saskiego Wacława. Jednak zaraz po 1386 r. wojna została wznowiona, a w 1388 r. Wettinowie pokonani ostatecznie w bitwie pod Winsen. Bernard wraz z młodszym bratem Henrykiem I objął wówczas rządy w Lüneburgu (jego siedzibą został jednak wówczas nie Lüneburg, a Celle). W 1400 obaj bracia zostali także następcami Fryderyka, który został zamordowany przez przeciwników jego kandydatury na króla Niemiec. W 1409 bracia podzielili posiadłości, Bernardowi przypadł wówczas Brunszwik, a Henrykowi Lüneburg. W 1428 pod naciskiem synów nieżyjącego już Henryka doszło do ponownego układu, przy czym wówczas Bernard wybrał księstwo Lüneburga.
Potomkowie.
Z Małgorzatą, poślubioną w 1386 córką elektora saskiego Wacława, Bernard miał troje dzieci:

</doc>
<doc id="1895333" url="https://pl.wikipedia.org/wiki?curid=1895333" title="Gework Dawtian">
Gework Dawtian

Gework Dawtian (orm. Գևորգ Դավթյան; ur. 4 stycznia 1983 w Leninakanie) – ormiański sztangista, brązowy medalista olimpijski i wicemistrz świata.
Kariera.
Pierwszy sukces w karierze osiągnął w 2006 roku, kiedy na mistrzostwach Europy we Władysławowie zdobył złoty medal. Pokonał tam Rosjanina Władisława Łukanina i Georgiego Markowa z Bułgarii. Wynik ten powtórzył na rozgrywanych rok później mistrzostwach Europy w Strasburgu, gdzie wyprzedził swego rodaka, Arę Chaczatriana i Turka Tanera Sağıra. W 2007 roku zdobył także srebrny medal podczas mistrzostw świata w Chiang Mai, rozdzielając na podium Bułgara Iwana Stojcowa i Chińczyka Li Hongli. W 2008 roku wystartował na igrzyskach olimpijskich w Pekinie, gdzie zdobył brązowy medal w wadze średniej. W zawodach tych wyprzedzili go jedynie Sa Jae-hyouk z Korei Południowej i Li Hongli. Był to jego jedyny start olimpijski.

</doc>
<doc id="1895334" url="https://pl.wikipedia.org/wiki?curid=1895334" title="Henryk I (Brunszwik-Lüneburg)">
Henryk I (Brunszwik-Lüneburg)

Henryk I (ur. ok. 1355, zm. 1416) – książę Brunszwiku i Lüneburga (od 1388 z bratem Bernardem I w Lüneburgu, od 1400 również z nim w Brunszwiku, po podziale w 1409 tylko w Lüneburgu) z dynastii Welfów.
Życiorys.
Henryk był czwartym synem księcia Brunszwiku Magnusa II Młodszego oraz Katarzyny, córki Bernarda III, księcia Anhalt-Bernburg. Jego ojciec od 1369 r. toczył wojnę przeciwko Wettinom o dziedzictwo po swoim kuzynie Wilhelmie II w księstwie Lüneburga (wojna o sukcesję w Lüneburgu), zginął jednak w 1373 r. Początkowo współdziałający ze starszymi braćmi Fryderykiem i Bernardem, został jednak przez nich pominięty, gdy w 1386 r. zawarli oni układ z wettyńskim księciem Lüneburga Albrechtem i poślubili córki elektora saskiego Wacława. W tej sytuacji urażony Henryk kontynuował wojnę przeciwko Wacławowi i Bernardowi. W 1387 r. Henryk otrzymał propozycję, by był ewentualnym następcą Bernarda w Lüneburgu, co jednak nadal go nie satysfakcjonowało. W toku walk zdołał on pojmać Bernarda. Gdy w 1388 r. zmarł elektor Wacław, Henryk sprzymierzył się z bratem Fryderykiem i wspólnie pokonali ostatecznie stronników panowania saskiego w bitwie pod Winsen. Wówczas Bernard i Henryk objęli wspólne rządy w Lüneburgu, podczas gdy Fryderyk rządził w Brunszwiku. 
Gdy w 1400 r. Fryderyk został zamordowany (nie pozostawił syna), obaj młodsi bracia zostali także jego następcami w Brunszwiku. Rozpoczęli wówczas wojnę przeciwko podejrzewanemu o zainspirowanie mordu starszego brata arcybiskupowi Moguncji Janowi, trwającą do 1405 r. W międzyczasie, w 1404 r., Henryk został pojmany przez hrabiego Lippe Bernarda, z której został wykupiony po półrocznym okresie uwięzienia i bezskutecznych próbach uwolnienia drogą zbrojną przez braci. Sam Henryk zaraz po uwolnieniu uderzył na hrabstwo Lippe odnosząc pewne sukcesy; porozumienie między przeciwnikami (w którym m.in. Bernard zrezygnował z nieotrzymanej jeszcze części okupu) zostało zawarte dopiero w 1409 r.
W tym samym roku Bernard i Henryk podzielili swoje posiadłości, Bernardowi przypadło wówczas księstwo Brunszwiku, a Henrykowi Lüneburga (główne miasta miały się znajdować pod wspólną kontrolą braci). W latach 1414-1415 bracia porozumieli się także, że zasady sukcesji w rządzonych przez nich krajach powinny się opierać o zasadę primogenitury, tak, aby uniknąć dalszych ich podziałów na części. Krótko wcześniej bracia wystąpili zbrojnie przeciwko królowej Danii Małgorzacie I, która chciała zagarnąć regencję w Szlezwiku, gdzie siostra Bernarda i Henryka właśnie owdowiała i została opiekunką małoletnich następców tronu.
Potomkowie.
Henryk był dwukrotnie żonaty. Pierwszą jego żoną była Zofia, córka księcia wołogoskiego Warcisława VI, z którą miał dwoje dzieci:
Potem Henryk ożenił się z Małgorzatą, córką landgrafa Hesji Hermana II Uczonego, z tego małżeństwa pochodził syn, Henryk Spokojny (ur. ok. 1411, zm. 1473), książę Brunszwiku.

</doc>
<doc id="1895335" url="https://pl.wikipedia.org/wiki?curid=1895335" title="Grupa Kawalerii Dowatora">
Grupa Kawalerii Dowatora

Grupa Kawalerii Dowatora − jedna z grup kawalerii Związku Radzieckiego. Jesienią 1941 wchodziła w skład Frontu Zachodniego gen. por. Iwana S. Koniewa.
Dowódcą grupy był gen. mjr Lew M. Dowator.

</doc>
<doc id="1895336" url="https://pl.wikipedia.org/wiki?curid=1895336" title="Wang Meng (łyżwiarka)">
Wang Meng (łyżwiarka)

Wang Meng (chn. 王蒙, Wáng Méng; ur. 10 kwietnia 1985) – chińska łyżwiarka szybka, specjalizująca się w short tracku, czterokrotna mistrzyni olimpijska, wielokrotna mistrzyni świata.
Startowała podczas Zimowych Igrzysk Olimpijskich 2006 w Turynie, zdobywając trzy medale: złoty na dystansie 500 oraz srebrny (1000 m) i brązowy (1500 m). Podczas Zimowych Igrzysk Olimpijskich 2010 w Vancouver zdobyła trzy złote medale: na dystansie 500 m, 1000 m i w biegu sztafetowym na 3000 m. Czternastokrotna mistrzyni świata w latach 2003-2009. Medalistka zimowych igrzysk azjatyckich.

</doc>
<doc id="1895337" url="https://pl.wikipedia.org/wiki?curid=1895337" title="Meng Wang">
Meng Wang



</doc>
<doc id="1895342" url="https://pl.wikipedia.org/wiki?curid=1895342" title="Ołeksandr Kuliszewycz">
Ołeksandr Kuliszewycz

Ołeksandr Wasylowycz Kuliszewycz (ukr. Олександр Васильович Кулішевич, ros. Александр Васильевич Кулешевич, "Aleksandr Wasiljewicz Kuleszewicz"; ur. 19 sierpnia 1962 w Nowowołyńsku, w obwodzie wołyńskim) – ukraiński piłkarz, grający na pozycji obrońcy, a wcześniej pomocnika, agent piłkarski.
Kariera piłkarska.
Kariera klubowa.
Wychowanek DJuSSz w Łucku. Karierę piłkarską rozpoczął w klubie Torpedo Łuck. W 1982 przeszedł do Czornomorca Odessa, skąd w następnym roku przeniósł się do Lwowa, gdzie bronił barw klubu SKA Karpaty Lwów. W 1988 powrócił do łuckiego Torpeda. W 1989 został piłkarzem odrodzonych lwowskich Karpat. Kończył karierę piłkarską w klubach Karpaty Kamionka Bużańska i Krystał Chersoń.
Kariera reprezentacyjna.
Występował w juniorskiej reprezentacji ZSRR.
Kariera trenerska.
Po zakończeniu kariery piłkarskiej został skautem w Karpatach Lwów szukając piłkarzy dla Myrona Markewycza. Potem pracował razem z nim w klubach Metałurh Zaporoże i Anży Machaczkała. W październiku 2006 otrzymał licencję agenta FIFA.

</doc>
<doc id="1895343" url="https://pl.wikipedia.org/wiki?curid=1895343" title="Instytut Yunus Emre">
Instytut Yunus Emre

Instytut Yunus Emre () – instytut stworzony w celu promowania tureckiej historii, kultury, sztuki oraz języka. 
Fundacja imienia Yunusa Emre to fundacja pożytku publicznego powstała na mocy uchwały numer 5653 z 5 maja 2007 roku. Wśród głównych zadań tej fundacji można wymienić: promocję języka, historii, kultury i sztuki Turcji; udzielanie informacji wszystkim zainteresowanym powyższą tematyką, nauczanie języka tureckiego, kultury i sztuki tureckiej poza granicami Turcji, a także umacnianie przyjaźni między Turcją i innymi krajami w drodze wymiany kulturowej. 
Instytut Yunus Emre powstał jako część fundacji imienia Yunusa Emre i realizuje cele zawarte w ustawie przez działalność edukacyjną, badania naukowe, wprowadzanie w życie różnych projektów. W ramach realizacji celów statutowych wspiera promocję i nauczanie kultury, historii, języka i literatury tureckiej, badania naukowe, we współpracy z różnymi instytucjami wspiera badania naukowe i upowszechnienie ich rezultatów poprzez różnorodne wydawnictwa. Instytut Yunus Emre planuje również kształcenie nauczycieli akademickich i badaczy zainteresowanych językiem tureckim, historią, kulturą, sztuką, muzyką Turcji oraz realizację  certyfikowanych programów edukacyjnych.
Instytut za pośrednictwem otwieranych w różnych krajach Centrów Kultury Tureckiej prowadzi działania mające na celu promocję języka tureckiego oraz kultury, sztuki i historii Turcji. Centra Kultury Tureckiej poprzez realizację projektów naukowych, wydarzeń kulturalnych i kursów, z jednej strony będą przyczyniały się do promocji Turcji, a z drugiej mają umacniać przyjaźń i tworzenie się więzów kulturowych pomiędzy Turcją i innymi krajami.
Dzięki kursom języka tureckiego prowadzonym w Centrach Kultury Tureckiej  osoby pragnące poznać język turecki będą miały ku temu okazję, a obywatele Turcji mieszkający w danym kraju będą mieli zapewnioną możliwość poznania tego języka z bliska, przez co zacieśnią się polsko-tureckie relacje.
Instytut Yunus Emre Centrum Kultury Tureckiej w Warszawie działa od 2010 roku. Dyrektorem Instytutu jest dr hab. Öztürk Emiroğlu. Obecna siedziba mieści się w Al. Jerozolimskich 55/3 w Warszawie.
Kultura i Sztuka.
Instytut poprzez zakładane na całym świecie Centra Kultury Tureckiej promuje elementy kultury i przykłady sztuki tureckiej i w ten sposób wspiera kontakty i wymianę kulturową.
Centra promują dziedzictwo kulturowe Turcji, takie jak: muzyka, współczesne i tradycyjne rękodzieło, teatr, kinematografia, fotografia, literatura, kuchnia turecka i tym podobne poprzez organizację koncertów, wystaw, warsztatów, występów scenicznych, pokazów kinowych, zebrań naukowych, spotkań inteligencji, kursów artystycznych i inne wydarzenia. Instytut Yunusa Emre we współpracy z miejscowymi i międzynarodowymi instytucjami bierze udział w targach, festiwalach i innych wydarzeniach. Projekty prowadzone przez koordynatorów do spraw artystycznych odgrywają ważną rolę w wymianie międzykulturowej i zacieśnianiu więzów przyjaźni pomiędzy różnymi społeczeństwami.
YETEM – Centrum Edukacji w Języku Tureckim im. Yunusa Emre.
YETEM, czyli Centrum Edukacji w Języku Tureckim im. Yunusa Emre, powstało jako część Instytutu Yunusa Emre na mocy uchwały 5653. Wymienione w uchwale cele działalności Centrum Edukacji to: promowanie Turcji, tureckiej historii, kultury i sztuki oraz języka tureckiego, upowszechnianie wiedzy i materiałów dotyczących tej tematyki, służenie pomocą osobom pragnącym dowiedzieć się czegoś więcej o języku, sztuce i historii Turcji, zwiększenie wymiany kulturowej i umocnienie przyjaźni pomiędzy Turcją i innymi krajami. Centra Edukacji koncentrują się na nauczaniu języka tureckiego, przygotowaniu materiałów i pomocy naukowych przydatnych w czasie lekcji tureckiego i wspieraniu wydarzeń promujących Turcję od strony językowej. YETEM zajmuje się między innymi ustaleniem standardów dla kursów języka tureckiego prowadzonych w Centrach Kultury Tureckiej, tworzeniem środowiska edukacyjnego zgodnego z tymi standardami oraz edukowaniem lektorów języka tureckiego.
YETEM prowadzi w Turcji i poza jej granicami, w zależności od potrzeb, tygodniowe lub miesięczne programy dla lektorów języka tureckiego, organizuje coroczną Letnią Szkołę Języka Tureckiego (Türkçe Yaz Okulu), przygotowuje podręczniki, ćwiczenia i materiały pomocnicze do nauki języka tureckiego na różnym poziomie, walczy o włączenie języka tureckiego jako obcego do programu szkół publicznych. Działania te prowadzi we współpracy z lokalnymi uniwersytetami i instytucjami pożytku publicznego.
Centrum Egzaminacyjne.
Centrum Egzaminacyjne Instytutu Yunusa Emre rozpoczęło swoją działalność 3 grudnia 2013, kiedy oddzieliło się od YETEM (Centrum Edukacji w Języku Tureckim Yunus Emre).  Działalność Centrum Egzaminacyjnego to między innymi: organizacja kongresów i seminariów dla wykładowców akademickich zajmujących się nauczaniem języka tureckiego, nauczycieli pracujących w Centrach Kultury Tureckiej i szkołach TÖMER oraz pisarzy, którzy piszą pytania do banku pytań Egzaminu Certyfikacyjnego z Języka Tureckiego; rozwój egzaminów semestralnych, certyfikacyjnych  i poziomujących przeprowadzanych w Centrach Kultury Tureckiej, prowadzenie działań mających na celu mających na celu dostosowanie TYS do najnowszych naukowych standardów i przygotowanie banku pytań zgodnie z tymi standardami, prowadzenie działań upowszechniających TYS na platformie online oraz w tradycyjnej formie, umożliwienie uniwersytetom współpracującym z Instytutem Yunusa Emre korzystanie z Banku Pytań TYS, pomoc tureckim uniwersytetom w przeprowadzenie egzaminu dla obcokrajowców (YÖS) poza granicami kraju.
Projekt Turkologia Instytutu Yunus Emre.
Projekt Turkologia to zainicjowany w 1999 projekt Tureckiej Agencji ds. Współpracy i Rozwoju (TİKA), który po raz pierwszy został urzeczywistniony w roku akademickim 2000–2001. W ramach Projektu Turkologia zamierzono: podniesienie jakości nauczania języka tureckiego, wzmocnienie stosunków pomiędzy Turcją a innymi krajami, a tym samym podniesienie liczebności grupy osób mówiących w języku tureckim w danym kraju, zwiększenie wiedzy na temat Turcji i kultury tureckiej.
Na mocy protokołu podpisanego 20 września 2011 roku projekt przekazany został Instytutowi Yunus Emre. Od tej pory Instytut jest odpowiedzialny za prowadzenie wszelkich działań na uniwersytetach i kursach języka tureckiego w ramach projektu.
Projekt Turkologia zapewnia lektorów języka tureckiego, wspiera lokalnych nauczycieli oraz zapewnia materiały edukacyjne na ponad 49 turkologiach i kursach języka tureckiego w 35 różnych krajach, między innymi: Afganistanie, Azerbejdżanie,Białorusi, Belgii, Bułgarii, Bośni i Hercegowinie, Algierii, Chińskiej Republice Ludowej, Estonii, Maroku, Gruzji, Chorwacji, Indiach, Iraku, Włoszech, Kazachstanie, Kosowie, Łotwie, Litwie, Macedonii, Mongolii, Pakistanie, Polsce, Serbii, Słowacji, Sudanie, w Federacji Rosyjskiej (Republika Baszkortostanu i Tatarstanu), na Ukrainie (w tym w Autonomicznej Republice Krymu), Jordanii i Jemenie. 
Ponadto corocznie od 2003 zapewnia ponad 120 zdolnym studentom uczącym się języka tureckiego 20 dniową praktykę językową w Turcji, a studentom turkologii pobyt na Letnim Stażu Turkologicznym, w trakcie którego mają oni szansę z bliska poznać ważne dla tureckiej historii i kultury miejsca.
Cel Projektu Turkologia.
Cele projektu turkologia to między innymi: rozwój przyjaźni pomiędzy Turcją i innymi krajami, wymiana kulturowa, umożliwienie osobom zainteresowanym językiem tureckim, literaturą, kulturą i sztuką Turcji zdobycia wiedzy w tych dziedzinach oraz upowszechnianie wiedzy i materiałów dotyczących tych dziedzin, poprzez kierowanie nauczycieli języka zapewnienie ciągłości nauczania języka tureckiego poprzez delegowanie nauczycieli  z Turcji na zagraniczne turkologie, utrzymywanie wysokiej jakości nauczania języka tureckiego i tureckiej literatury, promocja Turcji i jej kultury poza granicami kraju.

</doc>
<doc id="1895344" url="https://pl.wikipedia.org/wiki?curid=1895344" title="Floyd Gottfredson">
Floyd Gottfredson

Floyd Gottfredson (ur. 5 maja 1905 w Kaysville, zm. 22 lipca 1986 w Los Angeles) – amerykański rysownik komiksowy znany głównie z krótkich pasków komiksowych opowiadających o Myszce Miki i Kaczorze Donaldzie.
Życiorys.
Już jako mały chłopiec fascynował się kreskówkami. W wieku 23 lat wygrał ogólnokrajowy konkurs dla rysowników komiksowych. 20 lat po śmierci przyznano mu pośmiertnie najwyższe trofeum komiksowe – nagrodę Eisnera.

</doc>
<doc id="1895351" url="https://pl.wikipedia.org/wiki?curid=1895351" title="Międzynarodowy Komitet Szachistów Niesłyszących">
Międzynarodowy Komitet Szachistów Niesłyszących

Międzynarodowy Komitet Szachistów Niesłyszących (ang. "International Comittee of Silent Chess", ICSC) – międzynarodowa organizacja powstała w 1949 w Kopenhadze, mająca na celu popularyzację gry w szachy wśród niesłyszących oraz organizowanie szachowych imprez międzynarodowych.
W skład ICSC wchodzi 33 krajów (w tym Polska).
ICSC została uznana przez Międzynarodową Federację Szachową oraz przez Międzynarodowy Komitet Olimpijski.
ICSC organizuje takie turnieje jak:
Międzynarodowe drużyny niesłyszących szachistów zostały dopuszczone, na prawach państwa, do rozgrywek olimpijskich mężczyzn i kobiet.
ICSC publikuje własną listę rankingową oraz co cztery miesiące wydaje własny magazyn „Mitteilungsblatt”.
Prezydentem ICSC jest Michele Visco.

</doc>
<doc id="1895353" url="https://pl.wikipedia.org/wiki?curid=1895353" title="Pungitius pungitius">
Pungitius pungitius



</doc>
<doc id="1895354" url="https://pl.wikipedia.org/wiki?curid=1895354" title="Spinachia spinachia">
Spinachia spinachia



</doc>
<doc id="1895356" url="https://pl.wikipedia.org/wiki?curid=1895356" title="Marder 2">
Marder 2

Marder 2 – niemiecki prototypowy bojowy wóz piechoty opracowany w latach 80. XX wieku, z myślą o zastąpieniu wozów bojowych Marder 1.
Pojazd miał spełniać szereg wymagań – musiał być wystarczająco mobilny by współdziałać z czołgami Leopard 2, przewozić co najmniej siedmiu żołnierzy piechoty, uzbrojenie główne miało mieć zasięg do 2000 m (armata kalibru 35/50 mm), a pancerz przedni musiał zapewniać ochronę przed amunicją przeciwpancerną kalibru 30 mm. Zakładano, że w latach 1997-2001 zbudowanych zostanie 1000 nowych pojazdów.
Koniec zimnej wojny i upadek Muru Berlińskiego miały duży wpływ na dalsze losy projektu. Zmieniona sytuacja geopolityczna, związana z upadkiem ZSRR, postawiła pod znakiem zapytania konieczność budowy nowych bojowych wozów piechoty, a spodziewane koszty wynikające z nadchodzącego zjednoczenia Niemiec były przyczyną cięć w budżecie zbrojeniowym.
W 1991 roku gotowe były prototypowe egzemplarze pojazdu. Projekt ostatecznie odrzucono, argumentując, że pojazdy są za ciężkie, za duże i za drogie.
Pojazdy Marder 1 pozostały w służbie przez następne kilkanaście lat. Począwszy od 2010 roku, mają być stopniowo zastępowane opracowanymi w latach 90. bojowymi wozami piechoty Puma.

</doc>
<doc id="1895357" url="https://pl.wikipedia.org/wiki?curid=1895357" title="Góra Pięciu Braci">
Góra Pięciu Braci

Góra Pięciu Braci (niem. "Fünfbrüderberg") – wzniesienie morenowe w Gdańsku, na osiedlu Orunia, na terenie Parku Oruńskiego.Wysokość wzgórza wynosi 41 m n.p.m.. 
Położenie.
Wzgórze położone jest na południu parku, tworzy razem z Górą Glinianą i Górą Łez pradolinę Potoku Oruńskiego, w której położony jest Park Oruński. Znajduje się na terenie zespołu przyrodniczo-krajobrazowego Dolina Potoku Oruńskiego.
Od północnego wschodu wzgórze posiada dosyć strome zbocza. Od południa daje początek trochę niższym wzgórzom, ciągnącym się aż do Maćkowych. Zachodnie zbocze leży nad wyższym stawem Parku Oruńskiego. Wzniesienie jest porośnięte starymi drzewami, które utrudniają obserwację.
Na wzgórzu znajdują się dwa głazy z dawnych pięciu. Według niepotwierdzonych przekazów miejsce to było niegdyś miejscem kultu pogańskiego, tak jak niedalekie Wzgórza Świętego Wojciecha. Płaski kamień znajdujący się na szczycie miał niegdyś służyć do celów obrzędowych.
Na południe od wzgórza znajduje się Zbiornik Wody Stara Orunia - zabytek i obszar Natura 2000.
Lodownia.
Na północnym zboczu wzgórza znajduje się wejście do wydrążonej w XVII wieku lodowni. Prowadzące do niej wejście wymurowane jest z drobnej żółtej cegiełki. Hala we wnętrzu wzgórza zbudowana jest z polnych kamieni. Obecnie wejście do niej jest zakratowane a sam obiekt zanieczyszczony warstwą liści.
Legenda.
Miejscowa legenda znana powszechnie przez mieszkańców Oruni jeszcze przed wojną a spisana przez prof. Jerzego Sampa głosi, że na wzgórzu tym zwanym w czasach schyłku pogaństwa Dębową Górą, mieszkało pięciu bardzo zamożnych braci będących właścicielami Oruni. Trzymali oni w warowni na szczycie tegoż wzgórza odizolowaną od świata siostrę imieniem Orana. W wielkiej tajemnicy napadali nocami na kupców podróżujących po niedalekim trakcie prowadzącym do Gdańska.
Pewnej nocy siostra podejrzała jak zdobywają kosztowności jej bracia. Uciekła do Gdańska i wstąpiła do zakonu. Mijały lata, Orana została przełożoną zakonu. Pewnego razu wyruszyła w podróż wraz z mnichem do Starogardu w celu odebrania kosztownej relikwii. Po drodze jednak napadli ją jej bracia. Nie rozpoznali jednak siostry. Została przez nich postrzelona z kuszy. Na chwilę przed śmiercią rozpoznała swoich braci.
Rozbójnicy załamali się. Podróżujący z Oraną zakonnik nałożył na nich pokutę: mieli wtoczyć na szczyt wzgórza pięć głazów tworzących u jej podnóża pogański krąg. Na przeciwległym wzniesieniu wydrążyli grobowiec w którym pochowali Oranę razem z wszystkimi swoimi kosztownościami. Bracia wtoczyli głazy na szczyt obecnej Góry Pięciu Braci. Nadludzki wysiłek przypłacili życiem. Miejscowi ludzie pochowali ich pod głazami.

</doc>
<doc id="1895362" url="https://pl.wikipedia.org/wiki?curid=1895362" title="Niflungowie">
Niflungowie

Niflungowie (H-)Niflungowie – postacie z mitologii nordyckiej, w szerszym znaczeniu zbiorowe określenie wszystkich mających prawo do współwłasności przeklętego skarbu Andwariego (Andwaranaut, Skarb Nibelungów) od chwili, gdy stał się on zdobyczą Sigurda (Zygfryda).
Według "Eddy Młodszej" ("Język poezji") zewnętrzną cechą charakterystyczną Niflungów były włosy czarne „jak skrzydło kruka”, co fizycznie wyróżniało ich spośród jasno- czy rudowłosych Skandynawów i jednocześnie świadczyło o południowym pochodzeniu. W pierwotnej dla dziejów Niflungów tradycji południowogermańskiej nazywa się ich Nibelungami, a nazwa ta dotyczyła olbrzymów, poddanych Nibelunga Starszego, władcy Nibelungii (tj. Skandynawii) oraz jego synów Schilbunka i Nibelunga Młodszego. Później mówiono tak o władcach burgundzkich.
Etymologia nazwy (H-)Nibelungowie/Niflungowie jest sporna, ale prawdopodobne jest łączenie jej ze stnord. "nifl-" („mrok, ciemność”), anglosaks. "nifol" („ciemny”), staniem. "nebul" i śrwniem. "nebel" („mgła”): wszystkie z ie. "*nebhlo" („ciemność, wilgoć, para, chmura, mgła”), co pierwotnie mogłoby się odnosić do „podziemnych (ciemnych) strażników skarbu”, później poddanych epickiemu zabiegowi militarnej heroizacji.

</doc>
<doc id="1895363" url="https://pl.wikipedia.org/wiki?curid=1895363" title="Diecezja Belize City – Belmopan">
Diecezja Belize City – Belmopan

Diecezja Belize City – Belmopan (łac.: "Dioecesis Belizepolitanus-Belmopanus", ang.: "Diocese of Belize City-Belmopan") – rzymskokatolicka diecezja w Belize, obejmująca swoim zasięgiem obszar całego kraju. Siedziba biskupa znajduje się w katedrze Najświętszego Serca Pana Jezusa w Belize City. 

</doc>
<doc id="1895367" url="https://pl.wikipedia.org/wiki?curid=1895367" title="Bartek Konopka">
Bartek Konopka



</doc>
<doc id="1895368" url="https://pl.wikipedia.org/wiki?curid=1895368" title="Australia na Zimowych Igrzyskach Olimpijskich 2010">
Australia na Zimowych Igrzyskach Olimpijskich 2010

Australię na Zimowych Igrzyskach Olimpijskich 2010 reprezentowało czterdziestu zawodników. Był to siedemnasty start reprezentacji Australii na zimowych igrzyskach olimpijskich.
Dyscypliny.
Narciarstwo alpejskie.
Mężczyźni
Biathlon.
Mężczyźni
Bobsleje.
Kobiety i mężczyźni
Biegi narciarskie.
Kobiety i mężczyźni
Łyżwiarstwo figurowe.
Kobiety
Saneczkarstwo.
Kobiety
Short track.
Kobiety i mężczyźni
Skeleton.
Kobiety
Mężczyźni
Łyżwiarstwo szybkie.
Kobiety

</doc>
<doc id="1895370" url="https://pl.wikipedia.org/wiki?curid=1895370" title="Erik Huseklepp">
Erik Huseklepp

Erik André Huseklepp (ur. 5 września 1984 w Bærum) – norweski piłkarz występujący na pozycji pomocnika lub napastnika, zawodnik FK Fyllingsdalen. Reprezentant Norwegii.
Życiorys.
Kariera klubowa.
Huseklepp zaczynał w trzecio ligowym klubie, spędził w nim dwa sezony i przeszedł do jednego z czołowych klubów z Tippeligaen do SK Brann. Pierwszy sezon nie był dla niego udany był tylko rezerwowym. Następny rok był już dla niego dużo bardziej udany grał dużo więcej, a wraz z klubem zdobył mistrzostwo kraju. Kolejne dwa lata były w jego wykonaniu przeciętne. Jednak w sezonie 2009 stał się gwiazdą ligi i jednym z najlepszych strzelców. W 2010 roku przeszedł do FC Bari 1908.
16 sierpnia 2011 podpisał trzyletni kontrakt z Portsmouth.
23 lutego 2012 został wypożyczony do końca sezonu do Birmingham City.
28 lipca 2012 podpisał 4,5 letni kontrakt z norweskim SK Brann.
Następnie występował w klubach: FK Haugesund i Åsane Fotball.
8 stycznia 2019 podpisał kontrakt z norweskim klubem FK Fyllingsdalen.
Kariera reprezentacyjna.
Huseklepp zagrał w reprezentacji 36 meczów i strzelił siedem goli.

</doc>
<doc id="1895371" url="https://pl.wikipedia.org/wiki?curid=1895371" title="Osiedle tramwajarzy w Poznaniu">
Osiedle tramwajarzy w Poznaniu

Osiedle tramwajarzy w Poznaniu (dokładnie: "Kolonia Domów dla Pracowników Poznańskiej Kolei Elektrycznej") – osiedle mieszkaniowe zlokalizowane w Poznaniu pomiędzy ul. Grodziską i Szamotulską, na osiedlu samorządowym Ogrody zaprojektowane w 1927 przez Władysława Czarneckiego. Istniejące budynki zrealizowano w latach 1928 – 1930.
Charakterystyka.
Osiedle nie zostało wybudowane w całości – projekt przewidywał realizację większego kompleksu z centralną aleją i budynkiem ochronki dla dzieci (bogaty program socjalny był charakterystyczną cechą osiedli projektowanych przez Czarneckiego – często nie był on w pełni akceptowany przez inwestora, jak np. w przypadku kolonii mieszkaniowej przy ul. Wspólnej). Zrealizowano część założenia przy ul. Grodziskiej (szeregowce) i Szamotulskiej (bliźniaki). Przed każdym z domów zaplanowano mały ogródek z przodu (od ulicy) i większy, na tyłach.
Budynki są dwukondygnacyjne, a mieszkania posiadają z reguły trzy lub cztery pokoje z węzłem sanitarnym. Domy mają tradycyjne formy, z czterospadowymi dachami, krytymi dachówką. Osiedle posiada duży odsetek powierzchni zielonych. Czarnecki mógł czerpać pomysły na takie rozwiązania m.in. od innego poznańskiego (wcześniejszego) architekta – Franza Josepha Weissa. Do dziś osiedle zamieszkane jest w dużej mierze przez byłych lub obecnych pracowników MPK Poznań lub ich potomstwo.
W pobliżu znajduje się Konsulat Rosyjski i Szpital Kliniczny nr 5.
Komunikacja.
Dojazd zapewniają autobusy linii 148, 159, 163 do przystanku "Grodziska".

</doc>
<doc id="1895373" url="https://pl.wikipedia.org/wiki?curid=1895373" title="USS Fletcher">
USS Fletcher

Okręty US Navy o nazwie USS "Fletcher":

</doc>
<doc id="1895379" url="https://pl.wikipedia.org/wiki?curid=1895379" title="Spinachia">
Spinachia

Spinachia – rodzaj morskich ryb z rodziny ciernikowatych (Gasterosteidae).
Zasięg występowania.
Wody słone i półsłone Bałtyku, Morza Północnego, wschodniego Atlantyku po Norwegię oraz północno-zachodni Pacyfik.
Klasyfikacja.
Gatunki zaliczane do tego rodzaju:

</doc>
<doc id="1895380" url="https://pl.wikipedia.org/wiki?curid=1895380" title="Diecezja Belize City–Belmopan">
Diecezja Belize City–Belmopan



</doc>
<doc id="1895383" url="https://pl.wikipedia.org/wiki?curid=1895383" title="Born Again (album Notoriousa B.I.G.)">
Born Again (album Notoriousa B.I.G.)

Born Again – trzeci i zarazem drugi pośmiertny album rapera Notorious B.I.G. Został wydany 7 grudnia 1999 roku. W przeciwieństwie do pierwszej płyty wydanej po jego śmierci ("Life After Death") album został stworzony bez jego udziału. Składa się głównie z niedokończonych materiałów a także z wersów z czasów płyty "Ready to Die". Na płycie można usłyszeć takich raperów jak P. Diddy, Lil’ Kim, Junior M.A.F.I.A., Nas, Ice Cube, Eminem, Busta Rhymes, Mobb Deep, Method Man, Redman, Missy Elliott, Beanie Sigel, Too Short, Snoop Dogg i Hot Boys. Przed śmiercią Biggie chciał, aby jego trzeci album został trzypłytową kolekcją. Jednak nie było na tyle gotowego materiału na tak ogromny projekt. To jest ostatni album, który zawiera przede wszystkim oryginalny materiał.
Sample.
Notorious B.I.G.
Dead Wrong
Biggie
Big Booty Hoes
Would You Die for Me
Come On
Rap Phenomenon
Let Me Get Down
Tonight
Who Shot Ya
Can I Get Witcha
I Really Want to Show You

</doc>
<doc id="1895385" url="https://pl.wikipedia.org/wiki?curid=1895385" title="Andrzej Jan Wróblewski">
Andrzej Jan Wróblewski

Andrzej Jan Wróblewski (ur. 1934 w Warszawie) – polski rzeźbiarz, projektant, pedagog; rektor ASP w Warszawie w latach 1983–1988. Od 1988 w Stanach Zjednoczonych i Kanadzie.
Życiorys.
Lata w warszawskiej ASP.
Syn konstruktora i działacza niepodległościowego (POW), Polikarpa Wróblewskiego. Ukończył studia na Wydziale Rzeźby warszawskiej ASP, gdzie uzyskał magisterium w 1959. W tym samym roku otrzymał stypendium rządu włoskiego i wyjechał na kilkumiesięczny staż artystyczny do Włoch. Po powrocie do Polski związał się zawodowo z macierzystą uczelnią. Specjalizował się we wzornictwie przemysłowym i architekturze wnętrz, blisko współpracując z Lechem Tomaszewskim i Jerzym Sołtanem (Zakłady Artystyczno-Badawcze).
Po kolejnym pobycie za granicą (stypendium Fundacji Forda w USA w 1962) Wróblewski został wykładowcą w Katedrze Wzornictwa Przemysłowego warszawskiej ASP. Była to pierwsza w Polsce katedra poświęcona osobno temu tematowi studiów i badań. W 1972, staraniem Wróblewskiego, Lecha Tomaszewskiego i Jerzego Sołtana, powstał Wydział Wzornictwa Przemysłowego na ASP w Warszawie; Wróblewski został jego pierwszym dziekanem. W 1983 otrzymał tytuł profesora nadzwyczajnego, a pięć lat później – profesora zwyczajnego. W 1984 wybrany został rektorem Akademii, którą to funkcję pełnił do 1987. Kadencja rektora Wróblewskiego charakteryzowała się porządkowaniem spraw finansowo-gospodarczych po ciężkich latach stanu wojennego oraz modernizacją samych wydziałów, jak i administracji uczelni. Osiągnięciem było też odzyskanie budynków ASP na Wybrzeżu Kościuszkowskim i otwarcie Muzeum ASP. Wróblewski położył duży nacisk na kontakty zagraniczne uczelni. Ukończył też prowadzone pod jego kierownictwem prace nad projektem Statutu Akademii, który został zatwierdzony przez Senat ASP w 1984.
Ameryka Północna.
Od 1988 pracował na Uniwersytecie Illinois w Urbana i Champaign w USA. Od 1990 prowadził na tej uczelni Program Wzornictwa Przemysłowego. Efektem jego reform tego Programu było przyznanie zaszczytnej pierwszej lokaty w rankingu Gourmana. W tym samym czasie prowadził gościnne wykłady na Uniwersytecie Kolumbii Brytyjskiej w Vancouverze i w Emily Carr University of Art and Design w Vancouverze w Kanadzie.
Od 2001 przeszedł na emeryturę z tytułem profesora emeritusa i zamieszkał w Vancouverze.
Twórczość.
Zajmuje się rzeźbą, tkaniną artystyczną, sztuką komputerową, fotografią, grafiką i filmem. Jego prace znaleźć można w Museum of Modern Art w Nowym Jorku, Muzeum Narodowym w Warszawie, Muzeum Sztuki w Łodzi i prywatnych kolekcjach. W 1998 napisał i opublikował komputerowy podręcznik dla projektantów. Jest autorem publikacji o kulturalnych aspektach wzornictwa i semantyce kształtu.
Od 2007 – wspólnie z żoną, historykiem sztuki Ireną Wróblewską – jest członkiem redakcji wydawanego w Kanadzie rocznika twórczości polskiej „Strumień”. Córka Andrzeja Wróblewskiego, Anna M. Kindler, jest prorektorem Uniwersytetu Kolumbii Brytyjskiej w Vancouverze i znanym fotografikiem.

</doc>
<doc id="1895387" url="https://pl.wikipedia.org/wiki?curid=1895387" title="Górzyca Odrz.">
Górzyca Odrz.



</doc>
<doc id="1895388" url="https://pl.wikipedia.org/wiki?curid=1895388" title="Bermudy na Zimowych Igrzyskach Olimpijskich 2010">
Bermudy na Zimowych Igrzyskach Olimpijskich 2010

Bermudy na Zimowych Igrzyskach Olimpijskich 2010 reprezentował jeden zawodnik.
Biegi narciarskie.
Mężczyźni

</doc>
<doc id="1895393" url="https://pl.wikipedia.org/wiki?curid=1895393" title="Zero osiem wojna">
Zero osiem wojna



</doc>
<doc id="1895399" url="https://pl.wikipedia.org/wiki?curid=1895399" title="Oak Ridge National Laboratory">
Oak Ridge National Laboratory

Oak Ridge National Laboratory (ORNL) – wieloprogramowe laboratorium finansowane przez Departament Energii Stanów Zjednoczonych. Znajduje się w Oak Ridge w stanie Tennessee. Jego roczny budżet wynosi ponad 1,4 miliarda dolarów. Zatrudnia ponad 4700 stałych pracowników. Znajduje się w nim między innymi Spallation Neutron Source – największe na świecie źródło neutronów – oraz superkomputery Summit i Titan – jedne z najszybszych komputerów świata.
Laboratorium było wcześniej nazywane "Clinton Engineer Works" albo "Clinton", od miejscowości o tej samej nazwie.
Historia.
Oak Ridge National Laboratory powstało w 1943 roku. W czasie II wojny światowej było tajnym ośrodkiem badawczym i uczestniczyło w Projekcie Manhattan. Po wojnie laboratorium rozszerzyło swoją działalność na badania z zakresu biologii, medycyny, fizyki i inżynierii materiałowej. Powstały w nim pierwsze izotopy promieniotwórcze użyte w medycynie. Po powołaniu w 1977 roku Departamentu Energii USA, misja ORNL została poszerzona o badania w dziedzinie energetyki.

</doc>
<doc id="1895400" url="https://pl.wikipedia.org/wiki?curid=1895400" title="Mayra Vila">
Mayra Vila

Mayra Vila (ur. 5 czerwca 1960) – kubańska lekkoatletka, która specjalizowała się w rzucie oszczepem.
W 1983 zajęła 12. miejsce podczas mistrzostw świata oraz zdobyła srebrny medal igrzysk panamerykańskich. Dwa razy stawała na drugim stopniu podium mistrzostw Ameryki Środkowej i Karaibów (w 1979 i 1981 roku). W latach 1979–1983 zdobyła trzy brązowe krążki uniwersjad. Dwukrotnie poprawiała rekord Kuby w rzucie oszczepem doprowadzając go najpierw do poziomu 68,76 w 1983 roku, a później do rezultatu 70,14 dwa lata później. Rekord życiowy: 70,14 (stary model oszczepu, 14 czerwca 1985, Madryt).

</doc>
<doc id="1895402" url="https://pl.wikipedia.org/wiki?curid=1895402" title="Jeffrey Jey">
Jeffrey Jey



</doc>
<doc id="1895403" url="https://pl.wikipedia.org/wiki?curid=1895403" title="Chimajra">
Chimajra



</doc>
<doc id="1895404" url="https://pl.wikipedia.org/wiki?curid=1895404" title="Energia sprężystości">
Energia sprężystości

Energia sprężystości (sprężysta) – energia nagromadzona w materiale w wyniku jego odkształceń. Jest funkcją tych odkształceń, choć może być wyrażana w zależności od naprężeń, właściwości materiału, przyłożonych sił.
Zależności energii sprężystości od wyżej wspomnianych czynników w wielu metodach analiz wytrzymałościowych pozwalają rozwiązywać skomplikowane układy; są często wykorzystywane w metodach numerycznych.
Proste przypadki.
Wszystkie wzory odnoszą się do jednostki długości pręta formula_18
Energia właściwa.
Energia sprężysta formula_19 nagromadzona w jednostce objętości pręta rozciąganego nazywana jest "sprężystą energią właściwą" lub "gęstością energii". Wyraża się ona wzorem
W przypadku złożonego stanu naprężenia możemy, posługując się zasadą superpozycji (sumowania skutków działających naprężeń) i rozważając układ w lokalnym układzie osi głównych (dzięki czemu stan naprężenia opisany jest tylko naprężeniami głównymi), całkowitą energię właściwą układu można przedstawić w postaci
(a)formula_21
gdzie formula_22 są odpowiednio formula_23-tym naprężeniem i formula_23-tym odkształceniem głównym.
W tym złożonym stanie naprężeń, dylatacja, czyli względna zmiana objętości formula_25 prostopadłościanu o bokach formula_26 wyraża się wzorem
(b)formula_27
gdzie:
Z prawa Hooke’a dla trójwymiarowego stanu naprężenia wynikają wzory
(c1)formula_29
(c2)formula_30
(c3)formula_31
których podstawienie do (a) prowadzi do wyniku
(d)formula_32
gdzie formula_33 jest liczbą Poissona.
Podstawienie wzorów (c) do (b) prowadzi do wzoru
(e)formula_34
z którego wynika, że zmiana objętości formula_35 nie zależy od wartości poszczególnych naprężeń głównych tylko od ich sumy.
Jeżeli wprowadzimy oznaczenie
to zamiast (e) otrzymamy
gdzie:
jest "modułem odkształcenia objętościowego".
Naprężeniu formula_39 odpowiada odkształcenie
Energia właściwa formula_41 odkształcenia objętościowego wyraża się wzorem
lub
Całkowita energia właściwa układu formula_19 jest sumą dwu składników: formula_45 przy czym formula_41 jest energią właściwą odkształcenia objętościowego, a formula_47 – energią właściwą odkształcenia postaciowego.
Energię właściwą odkształcenia postaciowego formula_47 otrzymamy zatem ze wzoru
Dla prostego rozciągania tzn. gdy, formula_50 mamy
Prostota otrzymanych wzorów wynika z faktu, że stany naprężenia i odkształcenia zostały opisane w lokalnym układzie osi głównych, to znaczy skierowanych zgodnie z kierunkami naprężeń głównych. W dowolnym układzie osi wzory te się komplikują i można je znaleźć w pracach.

</doc>
<doc id="1895405" url="https://pl.wikipedia.org/wiki?curid=1895405" title="Gianfranco Randone">
Gianfranco Randone

Gianfranco Randone (znany też jako: Jeffrey, Jeffrey Jey) (ur. 5 stycznia 1970 w Lentini) – włoski piosenkarz, wokalista i basista zespołu Bloom 06, Eiffel 65, a wcześniej Bliss Team.
W listopadzie 2012 rozpoczął solową karierę, wydając swój pierwszy singiel "Out of your Arms".

</doc>
<doc id="1895408" url="https://pl.wikipedia.org/wiki?curid=1895408" title="Never Be the Same Again">
Never Be the Same Again

„Never Be the Same Again” – popowa kompozycja stworzona na debiutancki album studyjny brytyjskiej piosenkarki Melanie C, "Northern Star" (1999). Wyprodukowany przez Rhetta Lawrence’a, marcem 2000 r. utwór wydany został jako trzeci singel promujący ową płytę. Singel ten został nagrany we współpracy z Lisą „Left Eye” Lopes, członkinią grupy TLC, i uznawany jest za jeden z największych przebojów Melanie C. Do kompozycji nagrano teledysk, na którym obie piosenkarki ćwiczą fragmenty pierwszej części formy taijiquan.
Wydanie singla.
Utwór ujrzał światło dzienne 20 marca 2000 roku i natychmiast zadebiutował na samym szczycie notowania UK Singles Chart, deklasując singel „Bag It Up” Geri Halliwell, który dotąd okupował 1. miejsce zestawienia. Była to wówczas pierwsza kompozycja Melanie C, która objęła miejsce szczytowe w Wielkiej Brytanii.
Na samych tylko Wyspach Brytyjskich sprzedano blisko 402 000 egzemplarze singla, co uplasowało go zresztą na miejscu osiemnastym listy muzycznych bestsellerów 2000 roku. Sukces utworu przykuł także uwagę nowych fanów Melanie C do jej debiutanckiej płyty "Northern Star". W Europie sprzedaż singla wyniosła półtora miliona, z czego dziewięćset tysięcy egzemplarzy wyprzedano w Niemczech.
Organizacja British Phonographic Industry (BPI) przyznała singlowi certyfikat złota.

</doc>
<doc id="1895413" url="https://pl.wikipedia.org/wiki?curid=1895413" title="Maria Elżbieta (księżniczka duńska)">
Maria Elżbieta (księżniczka duńska)



</doc>
<doc id="1895417" url="https://pl.wikipedia.org/wiki?curid=1895417" title="Peru na Zimowych Igrzyskach Olimpijskich 2010">
Peru na Zimowych Igrzyskach Olimpijskich 2010

Peru na Zimowych Igrzyskach Olimpijskich 2010 – występ kadry sportowców reprezentujących Peru na igrzyskach olimpijskich w Vancouver w 2010 roku.
W kadrze znalazło się troje zawodników – jedna kobiety i dwóch mężczyzn. Reprezentanci Peru wystąpili w pięciu konkurencjach w dwóch dyscyplinach sportowych – biegach narciarskich i narciarstwie alpejskim. Najstarszym zawodnikiem w kadrze był Roberto Carcelén, który w dniu otwarcia igrzysk miał 39 lat i 161 dni, a najmłodszym – Manfred Oettl Reyes, mający 16 lat i 124 dni.
Funkcję chorążego reprezentacji Peru podczas ceremonii otwarcia i zamknięcia igrzysk w Vancouver pełnił biegacz narciarski Roberto Carcelén. Reprezentacja Peru weszła na stadion olimpijski jako 62. w kolejności – pomiędzy ekipami z Pakistanu i Polski.
Był to debiut reprezentacji Peru na zimowych igrzyskach olimpijskich i 19. start olimpijski, wliczając w to letnie występy.

</doc>
<doc id="1895419" url="https://pl.wikipedia.org/wiki?curid=1895419" title="Calouste Gulbenkian">
Calouste Gulbenkian

Galust Sarkis Gulbenkian (orm.Գալուստ Սարգիս Կիւլպէնկեան, por. "Calouste Sarkis Gulbenkian," ur. 23 marca 1869 w Stambule, zm. 20 lipca 1955 w Lizbonie) – ormiański przedsiębiorca, kolekcjoner i filantrop. Odegrał jedną z kluczowych ról w otwarciu zasobów naftowych na Bliskim Wschodzie dla zachodnich firm. Należał do najbogatszych ludzi na świecie. Twórca jednej z największych prywatnych kolekcji sztuki.

</doc>
<doc id="1895420" url="https://pl.wikipedia.org/wiki?curid=1895420" title="Fallopletyzmografia">
Fallopletyzmografia



</doc>
<doc id="1895421" url="https://pl.wikipedia.org/wiki?curid=1895421" title="Noël Milarew Odingar">
Noël Milarew Odingar

Noël Milarew Odingar (ur. 1932, zm. 4 maja 2007) – czadyjski oficer, który w latach od 13 kwietnia do 15 kwietnia 1975 pełnił obowiązki prezydenta Czadu a następnie był jednym z dziewięciu członków Najwyższej Rady Wojskowej, junty, która rządziła Czadem w latach 1975-1978.
Wywodził się z ludu Sara, zamieszkującego południe Czadu. Ukończył francuską akademię wojskową i został pilotem. W 1965 w stopniu majora objął stanowisko dowódcze w Siłach Zbrojnych Czadu. Wybór ten potwierdzał dominację polityczną ludu Sara w rządzie niepodległego kraju.
Połowa lat 60. XX w. była okresem coraz wyrazistszych podziałów etnicznych, społecznych i politycznych w Czadzie. W 1966 r. powstało rebelianckie ugrupowanie FROLINAT, reprezentujące interesy ludności zamieszkującej północne, muzułmańskie regionu kraju. W wyniku działania FROLINAT-u rząd w Ndżamenie praktycznie utracił kontrolę nad ogarniętą wrzeniem północą kraju. Prezydent François Tombalbaye zwrócił się wówczas do Francji, byłego mocarstwa kolonialnego, z prośbą o pomoc w przywróceniu kontroli rządu nad całością terytorium czadyjskiego. Decyzji prezydenta Tombalbaye sprzeciwiły się tylko dwie osoby: minister Antoine Bangui oraz pułkownik Odingar, uważając, iż francuska interwencja może zagrozić suwerenności Czadu.
W ostatnich latach rządów prezydenta Tombalbaye narastał w wojsku ferment, wywołany niezadowoleniem z prowadzonej przez prezydenta polityki wewnętrznej. Złożyły się na to także fatalne decyzje personalne, takie jak uwięzienie w 1973 roku pułkownika Félixa Mallouma, szefa sztabu wojsk czadyjskich. Zarządzona przez Tombalbaye czystka w strukturach siłowych oraz aresztowanie dowódców żandarmerii (policji wojskowej) w 1975 roku doprowadziło ostatecznie do zamachu stanu. Gdy rankiem 13 kwietnia oddziały żandarmerii zaatakowały Pałac Prezydencki, Odingar przyłączył się do zamachowców, przybywając z posiłkami i obejmując dowodzenie podczas walk z gwardią prezydencką. Walki zakończyły się opanowaniem Pałacu Prezydenckiego. Wkrótce potem Odingar ogłosił przez radio śmierć prezydenta Tombalbaye oraz objęcie władzy. W radiowym wystąpieniu pułkownik Odingar oskarżył François Tombalbaye o doprowadzenie do podziału kraju, wywołanie waśni międzyplemiennych oraz upokorzenie oficerów.
Odingar pełniący po zamachu obowiązki głowy państwa zablokował drogi wiodące do stolicy oraz wprowadził godzinę policyjną, zakazał działalność partiom politycznym oraz zawiesił konstytucję. Félix Malloum oraz inni oficerowie uwięzieni przez obalonego prezydenta zostali natychmiast uwolnieni. Dwa dni po zamachu (15 kwietnia) ukonstytuowała się Najwyższa Rada Wojskowa (fr. "Conseil Superieur Militaire"), dziewięcioosobowa junta, której przewodniczącym został Félix Malloum. To właśnie jemu Odingar przekazał władzę w kraju, sam stając się członkiem Rady oraz uzyskując stanowisko szefa sztabu.

</doc>
<doc id="1895425" url="https://pl.wikipedia.org/wiki?curid=1895425" title="Wołodymyr Wilczynski">
Wołodymyr Wilczynski

Wołodymyr Nesterowycz Wilczynski (ukr. Володимир Нестерович Вільчинський, ros. Владимир Нестерович Вильчинский, "Władimir Niestierowicz Wilczinskij"; ur. 1 maja 1967 w Kulikowie, w obwodzie lwowskim) – ukraiński piłkarz, grający na pozycji pomocnika, a wcześniej obrońcy, trener piłkarski.
Kariera piłkarska.
Kariera klubowa.
Wychowanek Instytutu Kultury Fizycznej we Lwowie. Karierę piłkarską rozpoczął w klubie Nywa Winnica, skąd przeszedł do Weresu Równe. W 1992 przeniósł się do Skały Stryj. W 1994 został piłkarzem FK Lwów, a od 1999 bronił barw lwowskich Karpat, w którym ukończył karierę piłkarską. Występował również w GKS Jastrzębie.
Kariera trenerska.
Po zakończeniu kariery piłkarskiej pomagał od lipca 2002 trenować drugą drużynę Karpat. W latach 2004-2008 trenował młodzież w Szkole Kultury Fizycznej we Lwowie (UFK). W lipcu 2008 objął stanowisko głównego trenera drugiej drużyny Karpat.

</doc>
<doc id="1895429" url="https://pl.wikipedia.org/wiki?curid=1895429" title="Biskupi Belize">
Biskupi Belize

Biskupi Belize - lista biskupów katolickich pełniących posługę w Diecezji Belize City-Belmopan

</doc>
<doc id="1895430" url="https://pl.wikipedia.org/wiki?curid=1895430" title="Diecezja Belize City-Belmopan">
Diecezja Belize City-Belmopan



</doc>
<doc id="1895431" url="https://pl.wikipedia.org/wiki?curid=1895431" title="Jerzy Czaban">
Jerzy Czaban

Jerzy Czaban (ur. 1947) – polski inżynier, prawnik i działacz państwowy, prezydent Białegostoku (1989–1990). 
Życiorys.
Z wykształcenia jest inżynierem. Absolwent Politechniki Białostockiej. Przez 8 lat pracował w Przedsiębiorstwie Robót Zmechanizowanych i Maszyn Budowlanych, następnie przez okres 12 lat był dyrektorem tego przedsiębiorstwa. Od sierpnia 1989 pełnił obowiązki prezydenta Białegostoku. W czerwcu 1990 został ponownie zgłoszony na to stanowisko przez część działaczy Komitetu Obywatelskiego, jednak przegrał w głosowaniu na forum Rady Miejskiej z Bronisławem Niepsujem z SD (KO). 
Jest specjalistą ds. zamówień publicznych. Zajmuje się przeprowadzaniem szkoleń z tej dziedziny.

</doc>
<doc id="1895436" url="https://pl.wikipedia.org/wiki?curid=1895436" title="Rezerwat przyrody Kulin">
Rezerwat przyrody Kulin

Rezerwat przyrody Kulin – rezerwat leśny utworzony w 1967 roku, położony w północnej części miasta Włocławek (na prawobrzeżnej skarpie Wisły), na gruntach zarządzanych przez Nadleśnictwo Włocławek (leśnictwo Szpetal). Jest to jeden z najcenniejszych obiektów przyrodniczych na terenie środkowej Polski.
Początkowo powierzchnia rezerwatu wynosiła 15,46 ha, lecz w 2001 roku jego teren powiększono. Obecnie jego powierzchnia wynosi 50,88 ha. Obszar rezerwatu podlega ochronie czynnej.
W rezerwacie położonym na niezwykle malowniczych i trudno dostępnych skarpach, wytworzył się specyficzny mikroklimat (cieplejszy niż na terenach przyległych), który pozwolił na wykształcenie się biocenoz zbliżonych do lasostepów Ukrainy czy Niziny Węgierskiej. W rezerwacie chroni się interesujące gatunki ciepłolubnej roślinności stepowej, okrajowej, zaroślowej i leśnej z udziałem wielu osobliwości florystycznych: dyptamu jesionolistnego („gorejący krzak Mojżesza”), ostnicy Jana, zawilca wielokwiatowego, omanu szorstkiego, wężymordu stepowego, wisienki karłowatej, a także kilku gatunków kserotermicznych porostów i wielu innych rzadkich roślin. Celem rezerwatu jest również ochrona interesujących gleb, które wykształciły się w tym rejonie, jak również wielu rzadkich zwierząt bezkręgowych m.in. cykad i ślimaków. Dodatkowym atutem rezerwatu są bytujące w nim rzadkie gatunki ptaków, głównie wodnych m.in.: czapla biała, zimorodek, bocian czarny, żuraw, ale także dobrze się czującego na wysokich skarpach bielika, sokoła wędrownego i innych gatunków ptaków szponiastych. Szczególnie wyróżniającą cechą terenu rezerwatu jest zróżnicowana rzeźba terenu – liczne skarpy i wąwozy, które sprawiają wrażenie krajobrazu wyżynnego, osadzonego pośród nizin, co przyciąga uwagę turystów odwiedzających to miejsce.

</doc>
<doc id="1895441" url="https://pl.wikipedia.org/wiki?curid=1895441" title="Chile na Zimowych Igrzyskach Olimpijskich 2010">
Chile na Zimowych Igrzyskach Olimpijskich 2010

Chile na Zimowych Igrzyskach Olimpijskich 2010 – występ kadry sportowców reprezentujących Chile na igrzyskach olimpijskich w Vancouver w 2010 roku.
W kadrze znalazło się troje zawodników – jedna kobiety i dwóch mężczyzn. Reprezentanci Chile wystąpili w ośmiu konkurencjach w narciarstwie alpejskim. Najstarszym zawodnikiem w kadrze był Maui Gayme, który w dniu otwarcia igrzysk miał 26 lat i 113 dni, a najmłodsza była Noelle Barahona, mająca 19 lat i 80 dni. 
Funkcję chorążego reprezentacji Chile podczas ceremonii otwarcia igrzysk w Vancouver pełnił Jorge Mandrú. Podczas ceremonii zamknięcia chilijską flagę niosła Noelle Barahona. Reprezentacja Chile weszła na stadion olimpijski jako 17. w kolejności – pomiędzy ekipami z Kajmanów i Chińskiej Republiki Ludowej.
Był to 15. występ reprezentacji Chile na zimowych igrzyskach olimpijskich i 35. start olimpijski, wliczając w to letnie występy.

</doc>
<doc id="1895443" url="https://pl.wikipedia.org/wiki?curid=1895443" title="Berlino">
Berlino

Berlino – spersonifikowany niedźwiadek będący maskotką lekkoatletycznych mistrzostw świata, które w 2009 roku zorganizowano w Berlinie.
Imię dla maskotki wyłoniono w drodze konkursu zorganizowanego przez komitet organizacyjny mistrzostw świata.
Berlino był bardzo popularny wśród publiczności oraz zawodników i stał się prawdziwą gwiazdą mistrzostw. Swoją popularność zawdzięcza m.in. Usainowi Boltowi, który przed finałem biegu na 200 m założył koszulkę z napisem „Ich bin ein Berlino” (Jestem Berlino) – napis ten był aluzją do słów prezydenta USA Johna F. Kennedy’ego „Ich bin ein Berliner”. Dzień później maskotka ubrana była w koszulkę z napisem „Ich bin ein Bolt” (Jestem Bolt). Po mistrzostwach jamajski sprinter nazwał Berlino swoim przyjacielem i powiedział, że wymienił z niedźwiadkiem numer telefonu.
Brytyjski tygodnik „The Observer” wybrał misia maskotką roku 2009, a czytelnicy serwisu IAAF uznali, iż Berlino był najzabawniejszą maskotką w historii mistrzostw świata.

</doc>
<doc id="1895445" url="https://pl.wikipedia.org/wiki?curid=1895445" title="Język makonde">
Język makonde

Język makonde (ChiMakonde) – język należący do centralnej grupy bantu, używany przez lud Makonde w południowo-wschodniej Tanzanii i w północnym Mozambiku. Jest spokrewniony z yao. Posługuje się nim około 1,3 miliona osób.
Piśmiennictwo makonde jest bardzo ubogie. Udokumentowano jego gramatykę. 

</doc>
<doc id="1895446" url="https://pl.wikipedia.org/wiki?curid=1895446" title="Statut albertyński">
Statut albertyński

Statut albertyński (wł. "Statuto Albertino") – akt prawny o charakterze konstytucji, obowiązujący w Królestwie Sardynii od momentu promulgowania przez króla Karola Alberta 4 marca 1848 roku. Gdy zapoczątkowany został proces zjednoczenia ziem włoskich (wł. "Risorgimento") obowiązywanie Statutu rozszerzano na kolejne terytoria współtworzące nowy organizm państwowy, aż wreszcie akt został oficjalnie uznany za ustawę zasadniczą proklamowanego 17 marca 1861 roku Królestwa Włoch. Dzięki temu Statut albertyński stał się de facto pierwszą włoską konstytucją i odegrał znaczącą rolę w kształtowaniu systemu konstytucyjnego Włoch – miał istotny wpływ na postać uchwalonej w 1947 roku, będącej jego bezpośrednim następcą Konstytucji Republiki Włoskiej. Współcześnie jest uważany za jeden z najistotniejszych historycznych aktów prawnych wydanych na terytorium Włoch.
Historia.
Geneza Statutu i jego promulgacja.
W połowie lat 30. XIX wieku w rządzonym przez dynastię sabaudzką Królestwie Sardynii rozpoczęły się masowe wystąpienia mieszczan domagających się rozszerzenia praw obywatelskich. Jednocześnie rosło niezadowolenie chłopstwa wyzyskiwanego wskutek istnienia niewydolnego ustroju feudalnego. W połowie XIX stulecia na terenie włoskich państw obowiązywało już kilkanaście aktów prawnych o charakterze konstytucji, a część z nich pochodziła z nadania Napoleona Bonapartego.
Już w 1831 roku sardyński król Karol Albert ogłosił program reform administracyjnych, powołując jednocześnie komisję legislacyjną składającą się z sędziów i prawników obradujących pod przewodnictwem ministra sprawiedliwości – Giuseppe Barbarouxa. Organ został podzielony na sekcje: prawa cywilnego, procedury cywilnej, prawa karnego i prawa handlowego. W tym samym czasie, w reakcji na coraz gwałtowniejsze zamieszki, złagodzeniu uległa prowadzona do tej pory przez króla absolutystyczna polityka. W 1831 roku opracowano projekt kodeksu cywilnego, wyraźnie inspirowanego Kodeksem Napoleona. Po długotrwałych konsultacjach prowadzonych z Sądem Najwyższym i Radą Stanu (sądem administracyjnym) doprowadzono do zatwierdzenia jego ostatecznej wersji w 1837 roku, z datą wejścia w życie 1 stycznia 1838 roku. Nowy kodeks miał obowiązywać na kontynentalnej części Królestwa Sardynii (Piemont, Sabaudia i Liguria), z wyłączeniem wyspy Sardynii. Dwa lata później wydano kodeks karny (z datą wejścia w życie 15 stycznia 1840 roku), wojskowy kodeks karny, a w 1847 roku oparty na zasadzie jawności rozprawy kodeks postępowania karnego. W 1847 roku ograniczona została także cenzura, a ponadto zezwolono m.in. na publikację periodyków o charakterze politycznym. Równocześnie kontynuowane były reformy administracyjne i ustrojowe.
Pomimo postępujących zmian król Karol Albert wciąż pozostawał niechętny wprowadzeniu jakiegokolwiek aktu o charakterze ustawy zasadniczej, a w związku z naciskami społecznymi w tej kwestii rozważał również ogłoszenie swojej abdykacji. Punktem zwrotnym stało się nadanie przez Ferdynanda II na początku 1848 roku konstytucji Królestwa Obojga Sycylii. Dzięki temu, a także ze względu na naciski Gwardii Narodowej również Karol Albert zdecydował się na przyjęcie i ogłoszenie 8 lutego 1848 roku ustawy zasadniczej rządzonego przez siebie państwa – Statutu Fundamentalnego Królestwa Sardynii (wł. "Statuto Fondamentale del Regno di Sardegna"), który został oficjalnie promulgowany 4 marca 1848 roku w Turynie, będącym de facto stolicą Królestwa Sardynii.
Społeczeństwo Królestwa Sardynii przyjęło statut z wielkim entuzjazmem, czego potwierdzeniem były uroczystości, które odbyły się już 27 lutego 1848 roku, jeszcze przed promulgowaniem aktu. Ustalono, że pierwsza niedziela czerwca będzie dniem upamiętnienia Statutu – data ta stała się punktem odniesienia i dniem świątecznym włoskich monarchistów do czasów współczesnych. Akt był jedyną włoską ustawą zasadniczą, która nie została anulowana po upadku włoskiej odsłony Wiosny Ludów w 1849 roku.
Uczynienie Statutu ustawą zasadniczą Królestwa Włoch.
Szczególne cechy Statutu albertyńskiego (zwięzła forma i brak specjalnego trybu wymaganego do wprowadzania w nim zmian, co nadawało mu elastyczności) i sprzyjająca sytuacja polityczna sprawiły, że jego zapisy były rozszerzane na tereny kolejnych włoskich państw przystępujących do nowego organizmu państwowego, tworzonego w ramach zapoczątkowanego na początku XIX wieku procesu zjednoczenia ziem włoskich (wł. "Risorgimento"), aż wreszcie został uznany za konstytucję Królestwa Włoch na mocy dotyczącej proklamacji królestwa Ustawy Legge n.4671 (Legge n. 1) z 17 marca 1861 roku, podpisanej przez pierwszego króla Włoch, Wiktora Emanuela II.
Statut albertyński obowiązywał także w państwie włoskim w latach 1922–1943, kiedy to rządy sprawowali faszyści z Benitem Mussolinim na czele, jednak wprowadzono w nim wtedy istotne zmiany, które wypaczały system konstytucyjny Włoch. Zmiany te pozwoliły przekształcić Królestwo Włoch, będące dotychczas modelowym przykładem monarchii parlamentarnej, w jednopartyjne państwo autorytarne, w którym ustrój monarchistyczny stał się jedynie fasadą dla polityki prowadzonej przez faszystów.
Ostatnie lata obowiązywania Statutu i nowa włoska konstytucja.
Wraz z upadkiem rządu faszystowskiego powstał problem przyjęcia nowego modelu ustroju państwa. Król Wiktor Emanuel III wyznaczył do pełnienia obowiązków królewskich swojego syna Humberta, a obowiązywanie monarchicznego Statutu albertyńskiego zostało potwierdzone na mocy , zawartego w kwietniu 1944 roku przez władcę i . W lipcu 1944 roku rząd premiera Ivanoe Bonomiego wydał tzw. konstytucję prowizoryczną. Kwestie związane z ustrojem Włoch powierzono decyzji . Tymczasowo władza ustawodawcza została przyznana rządowi, który mógł wydawać dekrety z mocą ustawy, podlegające zatwierdzeniu przez pełniącego obowiązki królewskie. Takim dekretem rząd postanowił powierzyć społeczeństwu włoskiemu wybór pomiędzy monarchią a republiką na drodze referendum.
Referendum dotyczące ustroju Włoch odbyło się 2 czerwca 1946 roku, jednocześnie z wyborami członków Zgromadzenia Konstytucyjnego. Wzięło w nim udział 89% uprawnionych do głosowania, z których ponad połowa opowiedziała się za republikańską formą ustroju. Niecałe dwa tygodnie później Humbert II udał się na emigrację do Portugalii. Prace nad nową konstytucją były prowadzone do 25 lutego 1947 roku. 22 grudnia tego roku ustawa zasadnicza została uchwalona przez Zgromadzenie w stosunku 458 głosów za i 62 głosy przeciw. 1 stycznia 1948 roku włoska konstytucja republikańska weszła w życie, ostatecznie kończąc stuletni okres obowiązywania Statutu albertyńskiego.
Charakterystyka.
Statut albertyński jest przykładem aktu regulującego ustrój monarchii konstytucyjnej, wzorowanym na francuskiej Karcie Konstytucyjnej Ludwika XVIII z 1814 roku (z uwzględnieniem jej zmian dokonanych z powodu rewolucji lipcowej w 1830 roku). Pomimo powołania i wyposażenia w określone kompetencje organów władzy ustawodawczej i sądowniczej, realną głową państwa i zarazem dominującym podmiotem władzy wykonawczej pozostawał król. Statut przewidywał szerokie kompetencje monarchy, począwszy od zwierzchnictwa nad siłami zbrojnymi, poprzez mianowanie i powoływanie ministrów, po moc rozwiązywania izb parlamentu i mianowania członków Senatu. Te ostatnie uprawnienia, zapewniające królowi wpływ na władzę ustawodawczą, gwarantowały jego silną pozycję w państwie.
Statut odegrał znaczącą rolę w kształtowaniu systemu konstytucyjnego Włoch. O jego szczególnej randze historycznej zadecydowała zwięzła forma, a także brak specjalnego trybu wymaganego do wprowadzania w nim zmian, co sprawiło, że był on aktem wyjątkowo elastycznym. Odesłanie do ustawowej regulacji szeregu istotnych ustrojowo spraw dopuszczało możliwość szerokiego modyfikowania modelu ustrojowego państwa. Poprzez zmiany konstytucyjnych przepisów dotyczących wyborów (liberalizacja ordynacji wyborczej) możliwe było wpływanie na realny kształt reprezentacji politycznej, a przez to na formę sprawowania władzy. Z upływem czasu elastyczność włoskiej ustawy zasadniczej doprowadziła do odejścia od formuły monarchii konstytucyjnej w stronę monarchii parlamentarnej, z coraz wyraźniej ograniczaną rolą króla.
Podczas rządów faszystów do zapisów Statutu wprowadzono znaczne zmiany de facto całkowicie zmieniające ustrój państwa. Przykładem takich zmian jest uchwalona w listopadzie 1923 roku ustawa, zgodnie z którą partia odnosząca zwycięstwo w wyborach, mając co najmniej 25% poparcia, uzyskiwała dwie trzecie miejsc w Izbie Deputowanych. Jedynie pozostała trzecia część przypadała proporcjonalnie pozostałym partiom. Ustawa ta pozwoliła zdobyć Narodowej Partii Faszystowskiej pełnię władzy przy jednoczesnym zmarginalizowaniu znaczenia pozostałych partii.
Mimo utraty mocy obowiązującej, Statut albertyński miał istotny wpływ na postać współczesnej włoskiej konstytucji. Wyrazem tego jest np. kształt parlamentu Włoch z Izbą Deputowanych i Senatem, których działanie w znacznym stopniu nawiązuje do regulacji Statutu.
Treść.
Statut albertyński, stanowiąc systematyczne uregulowanie zasad monarchii, składał się z 84 artykułów, ujętych w dziewięciu działach. Działy te były następujące:

</doc>
<doc id="1895450" url="https://pl.wikipedia.org/wiki?curid=1895450" title="76,2 mm armata czołgowa F-34">
76,2 mm armata czołgowa F-34

F-34 - radziecka armata czołgowa z okresu II wojny światowej kalibru 76,2 mm. Używana przede wszystkim w czołgu T-34, montowana także w prototypie T-43 oraz zakupionych od USA czołgach M4 Sherman. Opracowana jeszcze przed wojną, miała zastąpić starsze działa L-11 i F-32. Rozpoczęto jej produkcję w 1941 roku. Została zastąpiona przez armatę D-5T w 1944.

</doc>
<doc id="1895452" url="https://pl.wikipedia.org/wiki?curid=1895452" title="Cypr na Zimowych Igrzyskach Olimpijskich 2010">
Cypr na Zimowych Igrzyskach Olimpijskich 2010

Cypr na Zimowych Igrzyskach Olimpijskich 2010 reprezentowało dwoje zawodników.

</doc>
<doc id="1895453" url="https://pl.wikipedia.org/wiki?curid=1895453" title="Język sena">
Język sena

Język sena (nazwa własna: "chisena", "cisena") – język z grupy bantu używany przez lud Sena, zamieszkujący tereny centralnych prowincji w dolinie Zambezi w Mozambiku oraz na południowo-wschodniej granicy Malawi. Ze względu na istnienie dwu tak różnych odmian (patrz niżej) do tej pory nie ustalono standardu tego języka. Językiem sena mówi około 1 500 000 osób. Jest zapisywany alfabetem łacińskim.

</doc>
<doc id="1895457" url="https://pl.wikipedia.org/wiki?curid=1895457" title="Brazylia na Zimowych Igrzyskach Olimpijskich 2010">
Brazylia na Zimowych Igrzyskach Olimpijskich 2010

Brazylię na Zimowych Igrzyskach Olimpijskich 2010 reprezentowało 5 zawodników.

</doc>
<doc id="1895458" url="https://pl.wikipedia.org/wiki?curid=1895458" title="Dedryck Boyata">
Dedryck Boyata

Anga Dedryck Boyata (ur. 28 listopada 1990 w Uccle) – belgijski piłkarz kongijskiego pochodzenia, występujący na pozycji obrońcy w belgijskim klubie Club Brugge oraz w reprezentacji Belgii.
Kariera klubowa.
Boyata zaczynał swoją karierę w juniorskiej drużynie FC Brussels. W 2006 roku trafił do angielskiego klubu Manchester City. W 2008 roku wraz z zespołem zdobył FA Youth Cup. W drodze po to trofeum City pokonali m.in. Chelsea. W kwietniu 2009 roku zdobył tytuł najlepszego gracza miesiąca Akademii City.
Swój debiut w pierwszym zespole zaliczył w styczniu 2010 roku w wygranym 1:0 spotkaniu Pucharu Anglii przeciwko Middlesbrough. Debiut w spotkaniu ligowym przypadł na mecz z Blackburn Rovers, gdy to w 86. minucie Boyata został wprowadzony na boisko za Martina Petrowa.
26 sierpnia 2011 został wypożyczony do Bolton Wanderers.
3 czerwca 2015 podpisał czteroletni kontrakt z Celtikiem.
Kariera reprezentacyjna.
W reprezentacji Belgii do lat 19 rozegrał do tej pory 12 spotkań, w których zdobył dwa gole.
Życie prywatne.
Pochodzi z Uccle, jednej z gmin Brukseli.

</doc>
<doc id="1895459" url="https://pl.wikipedia.org/wiki?curid=1895459" title="Intruder Volusia">
Intruder Volusia

Suzuki Volusia (nazwa pochodzi od powiatu Volusia na Florydzie) to motocykl typu cruiser firmy Suzuki, wprowadzony na rynek w roku 2001. Wyposażony jest w widlasty dwucylindrowy silnik o pojemności 805 cc. Stylistyka modelu Intruder Volusia jest wzorowana na klasycznych cruiserach z lat pięćdziesiątych XX w, pojazd ma pełne błotniki i wiele elementów chromowanych. W latach 2001-2004 motocykle te wyposażone były w gaźnik, od 2005 roku (produkowane pod nazwą C50 Boulevard) mają wtrysk paliwa.

</doc>
<doc id="1895460" url="https://pl.wikipedia.org/wiki?curid=1895460" title="Wnętrzarstwo">
Wnętrzarstwo



</doc>
<doc id="1895462" url="https://pl.wikipedia.org/wiki?curid=1895462" title="Archidiecezja Port-au-Prince">
Archidiecezja Port-au-Prince

Archidiecezja Port-au-Prince (łac.: "Archidioecesis Portus Principis", fr.: "Archidiocèse de Port-au-Prince") - katolicka archidiecezja na Haiti, obejmująca swoim zasięgiem południową część kraju. Siedziba arcybiskupa znajduje się w archikatedrze Wniebowzięcia NMP w Port-au-Prince. 
Historia.
Archidiecezja Port-au-Prince została założona 3 października 1861 przez papieża Piusa IX w wyniku wydzielenia części parafii z archidiecezji Santo Domingo. 25 lutego 1988 z jej terytorium wydzielono diecezję Jacmel.
12 stycznia 2010 w wyniku trzęsienia ziemi na wyspie zniszczeniu uległy zabudowania archidiecezji, w tym zabytkowa katedra, a śmierć poniósł abp Joseph Serge Miot.

</doc>
<doc id="1895463" url="https://pl.wikipedia.org/wiki?curid=1895463" title="C/1845 L1">
C/1845 L1

 C/1845 L1 lub Wielka Kometa Czerwcowa 1845 – kometa najprawdopodobniej jednopojawieniowa, którą można było obserwować gołym okiem w 1845 roku.
Odkrycie komety i jej orbita.
Kometa została zaobserwowana po raz pierwszy 2 czerwca 1845 r. przez wielu obserwatorów.
C/1845 L1 porusza się po orbicie w kształcie zbliżonym do paraboli o mimośrodzie 1. Peryhelium jej znajdowało się w odległości 0,4 j.a. od Słońca. Nachylenie jej orbity do ekliptyki wynosi 131˚.
Obiekt ten pochodzi prawdopodobnie spoza Układu Słonecznego, gdyż nie udało się wyliczyć aphelium jego orbity, co sugeruje, iż wpadł on jedynie raz w okolice Słońca i przechodząc w jego pobliżu, oddalił się następnie w przestrzeń międzygwiazdową.

</doc>
<doc id="1895464" url="https://pl.wikipedia.org/wiki?curid=1895464" title="Wołodymyr Bezzubjak">
Wołodymyr Bezzubjak

Wołodymyr Josypowycz Bezzubjak, ukr. Володимир Йосипович Беззуб’як, ros. Владимир Иосифович Безубяк, "Władimir Iosifowicz Biezubiak" (ur. 23 marca 1957 we Lwowie) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
Wychowanek Szkoły Sportowej we Lwowie. Pierwsi trenerzy Stepan Nyrko i Jarosław Kanycz. W 1980 rozpoczął karierę piłkarską w lwowskich Karpatach. Kiedy na początku 1982 odbyła się fuzja z SKA Lwów postanowił opuścić lwowski klub. Potem bronił barw Podilla Chmielnicki i Awtomobilista Lwów. W 1985 zakończył karierę piłkarską.
Kariera trenerska.
Po ukończeniu Lwowskiego Państwowego Instytutu Kultury Fizycznej (LDIFK) w latach 1982-1985 pracował jako wykładowca na wydziale piłki nożnej w Instytucie oraz szkolił młodych piłkarzy. Od 1985 przez 10 lat trenował dzieci w Sportowej Szkole Karpaty Lwów. Potem pracował w Szkole Kultury Fizycznej we Lwowie (UFK). W czerwcu 2002 stał na czele trzeciej drużyny Karpat, a od września 2002 na czele klubu Hałyczyna-Karpaty Lwów. Od lipca 2004 do maja 2005 prowadził drugą drużynę Karpat. Następnie pomagał trenować Karpaty Lwów. 5 października 2012 powrócił do Szkoły Sportowej Karpat. 18 stycznia 2016 stał na czele pierwszej drużyny Karpat, w którym pracował jako starszy trener do końca maja 2016.

</doc>
<doc id="1895468" url="https://pl.wikipedia.org/wiki?curid=1895468" title="Archikatedra Wniebowzięcia NMP w Port-au-Prince">
Archikatedra Wniebowzięcia NMP w Port-au-Prince



</doc>
<doc id="1895471" url="https://pl.wikipedia.org/wiki?curid=1895471" title="Język kabardyjski">
Język kabardyjski

Język kabardyjski (kab. адыгэбзэ, къэбэрдей адыгэбзэ, къэбэрдейбзэ) – język z grupy zachodniokaukaskiej, używany przez lud Kabardyjczyków w Republice Kabardyjsko-Bałkarskiej w Rosji i Karaczajo-Czerkiesji. Według danych spisu ludności z 2010 roku posługuje się nim 516 tys. osób. Łącznie, wraz z diasporą, ma ok. 1,7 mln użytkowników. Zapisywany jest przy użyciu cyrylicy lub alfabetu łacińskiego.

</doc>
<doc id="1895477" url="https://pl.wikipedia.org/wiki?curid=1895477" title="Gemaldegalerie">
Gemaldegalerie



</doc>
<doc id="1895480" url="https://pl.wikipedia.org/wiki?curid=1895480" title="Dragan Tubić">
Dragan Tubić

Dragan Tubić (cyr. Драган Tyбић) (ur. 24 sierpnia 1985 w Doboju) – serbski piłkarz ręczny reprezentant Serbii występujący na pozycji prawoskrzydłowego.
Grał w klubach: RK Mladost Čačak, RK Fidelinka Radnicki Subotica, z którym występował w Pucharze EHF w sezonach 2004/2005 i 2005/2006. W 2008 roku przeniósł się do RK Partizan Dunav Osiguranje, z którym występował w Pucharze Zdobywców Pucharów w sezonie 2008/2009 oraz Pucharze EHF i turnieju eliminacyjnym do Ligi Mistrzów w sezonie 2009/2010.
3 lutego 2010 roku podpisał półroczny kontrakt z opcją przedłużenia z Vive Targi Kielce, lecz po jego wypełnieniu zakończył grę w klubie i przeniósł się do Mors-Thy Håndbold. W duńskim klubie występował przez 2 sezony, po których przeniósł się do występującego w 1. Bundeslidze HBW Balingen-Weilstetten.
W 2009 został wybrany przez serbską federację na najlepszego piłkarza ręcznego Serbii
Był rezerwowym zawodnikiem kadry Serbii na Mistrzostwa Europy 2010.

</doc>
<doc id="1895483" url="https://pl.wikipedia.org/wiki?curid=1895483" title="HMS Havock (1936)">
HMS Havock (1936)

HMS Havock – brytyjski niszczyciel z okresu II wojny światowej, należący do typu "H". W latach 1937−1939 operował na Morzu Śródziemnym, patrolując między innymi wybrzeża hiszpańskie. Tuż przed wybuchem wojny został przesunięty na Atlantyk, zaś w 1940 roku wszedł w skład Home Fleet. Wziął udział w kampanii norweskiej, by już w maju 1940 roku powrócić na Morze Śródziemne. Przez następne dwa lata był aktywnie wykorzystywany na tym akwenie. Został wysadzony przez własną załogę 6 kwietnia 1942 roku, po wejściu na mieliznę u wybrzeży Tunezji.
Opis konstrukcji.
„Havock” miał charakterystyczną dla niszczycieli z okresu przed II wojną światową konstrukcję kadłuba, z wzniesioną dziobówką i uskokiem na wysokości masztu przedniego. Przy wyporności standardowej 1340 ton angielskich (ts) i pełnej 1859 ts miał długość całkowitą 98,5 m, szerokość maksymalną 10,1 m oraz średnie zanurzenie 3,8 m. Napęd stanowiły dwie turbiny parowe Parsonsa o łącznej mocy 34 000 shp. Parę do turbin dostarczały trzy kotły typu Admiralicji, umieszczone w dwóch kotłowniach. Spaliny były odprowadzane przez dwa kominy. Prędkość maksymalna niszczyciela wynosiła 36 węzłów, zasięg 5530 mil morskich przy prędkości ekonomicznej 15 węzłów.
Główne uzbrojenie artyleryjskie okrętu stanowiły cztery działa QF 4,7 inch Mark IX kal. 120 mm, rozmieszczone po dwa na dziobie i rufie, w superpozycji. Do obrony przeciwlotniczej przeznaczono dwa poczwórnie sprzężone wielkokalibrowe karabiny maszynowe Vickers kal. 12,7 mm. Na śródokręciu niszczyciel posiadał dwie poczwórne wyrzutnie torpedowe kal. 533 mm. Dla zwalczania okrętów podwodnych przewidziano dwa miotacze i zrzutnię bomb głębinowych na rufie, z zapasem 20 ładunków.
Wobec wczesnej utraty okrętu nie przeszedł on nigdy głębszej modyfikacji uzbrojenia, której poddawane były jednostki przeznaczone do służby eskortowej. Około wiosny 1940 roku, podobnie jak na innych brytyjskich niszczycielach, zamieniono na nim drugi poczwórny aparat torpedowy na działo przeciwlotnicze kal. 76 mm. W 1941 roku dodano dwa działka przeciwlotnicze Oerlikon kal. 20 mm na skrzydłach nadbudówki dziobowej i zamontowano radar typu 286 na maszcie oraz radionamiernik MF/DF. W 1942 roku zamieniono mało skuteczne dwa poczwórne wkm-y na śródokręciu na pojedyncze działka 20 mm Oerlikon.
Etatowa załoga niszczyciela po wejściu do służby wynosiła 145 oficerów i marynarzy.
Budowa i służba przed wybuchem II wojny światowej.
„Havock” powstał w ramach programu rozbudowy floty na rok 1934 jako jedna z jednostek typu "H", kolejnego w długiej linii rozwojowej brytyjskich okrętów tej klasy, zbiorczo określanych mianem typów "A-I". Stępkę pod budowę niszczyciela położono w stoczni W. Denny &amp; Brothers (znanej także jako Denny) w Dumbarton w Szkocji 15 maja 1935 roku. Wodowanie odbyło się 7 lipca 1936 roku, zaś przyjęcie do służby 18 stycznia 1937 roku. Był szóstym okrętem Royal Navy noszącym tę nazwę. Całkowity koszt budowy niszczyciela wyniósł 248 470 funtów.
Po wejściu do służby, „Havock” został przydzielony do 2. Flotylli Niszczycieli ("2nd Destroyer Flotilla") i skierowany na Morze Śródziemne, gdzie odbywał patrole zgodnie z brytyjską polityką nieingerencji w czasie wojny domowej w Hiszpanii. 13 marca 1937 roku wraz z „Gypsy” był nieskutecznie bombardowany w rejonie Majorki przez samoloty frankistowskie. W nocy z 31 sierpnia na 1 września 1937 roku „Havock” został zaatakowany torpedą przez niezidentyfikowany okręt podwodny, lecz torpeda chybiła. W odpowiedzi niszczyciel zaatakował okręt podwodny bombami głębinowymi (na takie działania przeciwko „pirackim” okrętom podwodnym zezwoliła Admiralicja 17 sierpnia), lecz uciekł on z nieznacznymi uszkodzeniami. Dopiero po zakończeniu II wojny światowej i ujawnieniu włoskich archiwów okazało się, że napastnikiem był włoski „Iride” pod dowództwem księcia Junio Valerio Borghese, wypożyczony marynarce frankistowskiej (wraz z załogą) w ramach pomocy wojskowej. W sierpniu 1939 roku „Havock” został wysłany do Wielkiej Brytanii na krótki remont w Sheerness.
II wojna światowa.
W dniu przystąpienia Wielkiej Brytanii do działań wojennych 3 września 1939 roku, „Havock” przebywał na Atlantyku w drodze do Freetown, gdzie dołączył do Force K, zespołu okrętów patrolujących ocean w poszukiwaniu niemieckich rajderów i łamaczy blokady. W listopadzie 1939 roku został odesłany do kraju w celu przeprowadzenia kolejnego przeglądu stoczniowego. Po jego zakończeniu i odbyciu prób morskich niszczyciel został przydzielony do Home Fleet i przebazowany do Scapa Flow, wchodząc ponownie 27 marca 1940 roku w skład 2. Flotylli, dowodzonej przez komandora Bernarda Warburton-Lee. Jego dowódcą był wówczas komandor podporucznik ("Lieutenant Commander") Rafe Edward Courage.
I bitwa pod Narwikiem.
5 kwietnia 1940 roku 2. Flotylla z HMS „Havock” wyszła z bazy jako eskorta sił mających za zadanie postawienie min na trasach przewozu rudy żelaza z portów norweskich do III Rzeszy (operacja "Wilfred"). Operacja ta zbiegła się z niemiecką inwazją na Norwegię. Do fiordu Ofot, w głębi którego znajduje się Narwik, wpłynął zespół dziesięciu niszczycieli Kriegsmarine z desantem na pokładach. Niemieccy żołnierze zajęli port i miasto. W tym czasie 2. Flotylla, nie mając informacji o faktycznej sytuacji, zajęła pozycję u wejścia do fiordu.
10 kwietnia nad ranem komandor Warburton-Lee wprowadził swoje okręty do fiordu Ofot. Korzystając ze słabej widoczności doprowadził je niezauważone aż do portu w Narwiku, gdzie zastał Niemców pobierających paliwo ze zbiornikowca „Jan Wellem”. Jako pierwszy, korzystając z zaskoczenia, otworzył ogień flagowy „Hardy”, którego torpedy trafiły w niemiecki „Wilhelm Heidkamp”. Kolejno do walki weszły „Hunter” i „Havock”. Celna salwa torpedowa wystrzelona najprawdopodobniej z tego ostatniego zatopiła kolejny niemiecki okręt „Anton Schmitt”. W starciu tym uszkodzone zostały także „Hermann Künne”, „Diether von Roeder” i „Hans Lüdemann” oraz statki stojące w porcie.
Przewaga zespołu niemieckiego uwidoczniła się w drugiej fazie bitwy, kiedy atakujące ponownie niszczyciele brytyjskie dostały się pod ogień wszystkich sprawnych jednostek przeciwnika. Celny pocisk trafił w mostek flagowego okrętu 2. Flotylli, zabijając lub raniąc większość znajdujących się tam osób, w tym jej dowódcę. „Hardy” rozbił się o brzeg, wielokrotnie trafiony „Hunter” zatonął, zaś uszkodzony „Hotspur” wycofał się, osłaniany przez „Hostile” i „Havocka”. W drodze powrotnej brytyjskie niszczyciele były atakowane przez dwa U-Booty: U-25 i U-51, lecz ich torpedy bądź okazały się niecelne, bądź zawiodły w nich zapalniki magnetyczne.
Powracające do fiordu Skjael niszczyciele napotkały w morzu niemiecki zaopatrzeniowiec „Rauenfels”, wiozący amunicję dla walczących w okolicy Narwiku oddziałów niemieckich. Po ucieczce załogi został on zatopiony ogniem artyleryjskim. „Havock” pozostawał na wodach norweskich do początku maja 1940 roku (osłaniając m.in. pancernik „Warspite” podczas bombardowania wojsk niemieckich w Narwiku 24 kwietnia), następnie, wobec niemieckiej agresji na zachodzie Europy, został przebazowany na południe, podlegając Nore Command. 10 maja wraz z dwoma bliźniaczymi niszczycielami, ostrzeliwał wojska niemieckie w rejonie lotniska Waalhaven. Później prowadził akcję ratowniczą rozbitków zatopionego promu „Prinses Juliana”, których wysadził na ląd w Hoek van Holland. 16 maja, wobec coraz wyraźniejszej możliwości włączenia się Włoch do walk po stronie III Rzeszy, „Havock” został przebazowany na Morze Śródziemne, aby wzmocnić tamtejsze siły eskortowe.
Bitwa koło przylądka Spatha.
19 lipca 1940 roku w okolicy przylądka Spatha na północno-zachodnim wybrzeżu Krety miało miejsce starcie dwóch włoskich krążowników lekkich: „Giovanni delle Bande Nere” i „Bartolomeo Colleoni”, usiłujących przedostać się na wyspę Leros w archipelagu Dodekanezu z australijskim , osłanianym przez pięć brytyjskich niszczycieli, w tym „Havocka”. Pociski z „Sydneya” uszkodziły i unieruchomiły „Bartolomeo Colleoni”, który został następnie zatopiony torpedami jednostek osłony. Drugi włoski krążownik zdołał uciec, wykorzystując przewagę prędkości. „Havock” wziął następnie udział w ratowaniu ocalałych marynarzy włoskich, z których ogółem 525 zostało podjętych na pokłady brytyjskich okrętów i przewiezionych do Aleksandrii (zginęło 121 Włochów, a dowódca „Bartolomeo Colleoni”, komandor Umberto Novaro, zmarł następnego dnia od odniesionych ran i został pochowany z honorami wojskowymi na cmentarzu w Aleksandrii). W drodze powrotnej „Havock” został zaatakowany i uszkodzony przez włoskie samoloty.
Działania eskortowe.
2 października 1940 roku „Havock”, działając wspólnie z bliźniaczym niszczycielem „Hasty”, zaatakował u wybrzeży afrykańskich na północ od Sidi Barrani włoski okręt podwodny „Berillo”. Uszkodzony wybuchami bomb głębinowych przeciwnik został zmuszony do wynurzenia i zatopiony ogniem artyleryjskim, zaś 47 członków jego załogi uratowanych i wziętych do niewoli.
W listopadzie 1940 roku niszczyciel wciąż wypełniał zadania eskortowe. Stanowił m.in. osłonę dla lotniskowca „Illustrious” podczas operacji "Judgement", kiedy w nalocie samolotów pokładowych na bazę w Tarencie nocą z 11 na 12 listopada uszkodzono trzy włoskie pancerniki. W ostatnich dniach listopada niszczyciel wziął udział w operacji "Collar", jako okręt osłony sił głównych Floty Śródziemnomorskiej. 23 grudnia 1940 roku zderzył się z pancernikiem „Valiant”, uszkadzając dziób i został odesłany na Maltę, na remont połączony z modernizacją uzbrojenia. Po naprawie i zakończeniu prób morskich w lutym 1941 roku niszczyciel powrócił do pełnienia służby eskortowej, z nowym dowódcą, którym został Geoffrey Robert Gordon Watkins.
Bitwa koło przylądka Matapan.
Wieczorem 27 marca 1941 roku, po otrzymaniu wiadomości o zaobserwowanym silnym zespole włoskim płynącym w stronę Krety, z bazy w Aleksandrii wyszły w morze okręty Floty Śródziemnomorskiej pod dowództwem admirała Cunninghama. „Havock” stanowił część 10. Flotylli Niszczycieli wchodzącej w skład osłony sił głównych: pancerników „Warspite”, „Valiant” i „Barham” oraz lotniskowca „Formidable”. W ciągu dnia 28 marca lotnictwo brytyjskie uszkodziło pancernik „Vittorio Veneto” i krążownik „Pola”. W nocy, korzystając ze wskazań radaru, okręty Royal Navy zatopiły ogniem artyleryjskim i torpedami trzy włoskie krążowniki ciężkie: „Fiume”, „Zara” i uszkodzony wcześniej „Pola”. „Havock” wraz z pozostałymi okrętami eskorty był zaangażowany w odpieranie ataku torpedowego nieprzyjacielskich niszczycieli i przyczynił się bezpośrednio do zatopienia dwóch jednostek: „Alfieri” i „Carducci” (typu "Poeti").
Dalsza działalność na Morzu Śródziemnym.
Po bitwie koło przylądka Matapan „Havock” powrócił do zadań eskortowych. W kwietniu 1941 roku, wraz z głównymi siłami Floty Śródziemnomorskiej uczestniczył w osłonie konwoju na Maltę oraz w bombardowaniu Trypolisu, zaś pod koniec miesiąca wspierał ewakuację wojsk brytyjskich z Grecji. W drugiej połowie maja niszczyciel brał udział w obronie Krety. 23 maja, niedaleko Heraklionu, został zaatakowany i uszkodzony przez samoloty Luftwaffe, tracąc 15 zabitych i 10 rannych członków załogi. Po krótkim remoncie w Aleksandrii „Havock” powrócił do służby eskortowej w rejonie Tobruku.
W październiku niszczyciel znów znalazł się w stoczni w Aleksandrii, tym razem w związku z remontem urządzeń napędowych. Powrócił do linii dopiero 4 grudnia 1941 roku. 15 grudnia wyszedł w morze w składzie zespołu floty (trzy krążowniki i osiem niszczycieli) pod dowództwem kontradmirała Philipa Viana. Okręty Royal Navy osłaniały transportowiec „Breconshire” płynący na Maltę. 17 grudnia starły się z siłami włoskimi osłaniającymi konwój do Trypolisu i Bengazi. Pomimo przewagi ogniowej Włochów, kontradmirał Vian nakazał towarzyszącym niszczycielom postawienie zasłony dymnej i przeprowadzenie ataku torpedowego. Po kilkuminutowej wymianie ognia, nazwanej I bitwą pod Syrtą, Włosi, mając na uwadze bezpieczeństwo własnego konwoju i zapadające ciemności, zdecydowali się oderwać od przeciwnika. Następnego dnia zadanie ochrony transportowca przejęły okręty bazujące na Malcie, zaś „Havock” dołączył do sił lekkich usiłujących przechwycić włoski konwój u wybrzeży afrykańskich. Akcja ta skończyła się tragicznie dla Brytyjczyków: po wejściu na włoskie pole minowe zatonął krążownik „Neptune”, a usiłujący ratować jego załogę niszczyciel „Kandahar” oraz krążowniki „Aurora” i „Penelope” odniosły uszkodzenia. „Kandahar” został następnego dnia zatopiony przez przysłany mu na ratunek niszczyciel „Jaguar”. „Havock” szczęśliwie uniknął wejścia na miny i powrócił na Maltę, gdzie został uszkodzony w czasie nalotu.
5 stycznia 1942 roku „Havock” opuścił Maltę, eskortując pusty transportowiec „Breconshire” w drodze powrotnej do Aleksandrii. W połowie miesiąca powrócił na wyspę jako część sił eskortowych konwoju MW-8 (operacja MF-3). Podobną operację o kryptonimie MF-5 przeprowadziła Royal Navy w połowie lutego 1942 roku i znów w skład eskorty wchodził „Havock”. Jednak tym razem, wobec zatopienia lub uszkodzenia wszystkich statków konwoju, okręty brytyjskie powróciły do Aleksandrii nie wykonawszy zadania.
Kolejną akcją, w której uczestniczył, był rajd zespołu Philipa Viana, tzw. Force B, przeciwko żegludze nieprzyjacielskiej, który miał jednocześnie stanowić osłonę dla przebazowywanego z Malty krążownika „Cleopatra”, w dniach od 9 do 11 marca 1942 roku. Zakończył się on utratą okrętu flagowego kontradmirała Viana, krążownika „Naiad”, storpedowanego 11 marca niedaleki Sidi Barrani przez U-565. Już w dwa dni później Force B zostały wysłane w stronę wyspy Rodos, gdzie rankiem 15 marca zbombardowane zostały z morza instalacje i obiekty wojskowe.
II bitwa pod Syrtą.
20 marca 1942 roku Royal Navy rozpoczęła kolejną operację konwojową z Aleksandrii na Maltę. W skład konwoju MW-10 wchodziły cztery transportowce, eskortowane przez krążownik przeciwlotniczy „Carlisle” i sześć niszczycieli 22. Flotylli, w skład której wchodził także „Havock”. Jednocześnie siedem niszczycieli eskortowych 5. Flotylli (jeden z nich, „Heythrop”, został tego samego dnia storpedowany przez U-652) miało przeprowadzić akcję przeciwko okrętom podwodnym u wybrzeży afrykańskich, a następnie dołączyć do konwoju. 21 marca do eskorty dołączyły jeszcze trzy krążowniki lekkie i cztery niszczyciele pod dowództwem kontradmirała Viana, który objął dowództwo nad całością operacji, a następnego dnia krążownik „Penelope” i jeden niszczyciel z Malty.
Już 21 marca konwój został wykryty przez Włochów. Dla jego zniszczenia został wysłany w morze silny zespół okrętów Regia Marina z pancernikiem „Littorio” jako okrętem flagowym admirała Angelo Iachino. Do starcia doszło 22 marca po południu. W trakcie wykonywania ataku torpedowego na okręty włoskie „Havock” został trafiony pociskiem kal. 381 mm z „Littorio”, który spowodował zalanie kotłowni i czasowe unieruchomienie okrętu oraz śmierć siedmiu ludzi. Po uruchomieniu maszynowni przez załogę, uszkodzony niszczyciel został odesłany do stoczni remontowej na Maltę.
Utrata okrętu.
Na Malcie „Havock” został niezwłocznie wprowadzony do suchego doku dla dokonania niezbędnych napraw. Podczas nalotu w dniu 3 kwietnia 1942 roku niszczyciel został uszkodzony pobliskim wybuchem bomby. W tym czasie dowódca Floty Śródziemnomorskiej, admirał Cunningham, podjął decyzję o przebazowaniu wszystkich niezdolnych do walki okrętów z Malty do Gibraltaru. Pierwszą jednostką, która opuściła Maltę dla uniknięcia kolejnych uszkodzeń, był właśnie „Havock”.
Niszczyciel wyszedł z portu w La Valetta wieczorem 5 kwietnia 1942 roku. Rankiem następnego dnia wszedł na mulistą mieliznę u wybrzeży Tunezji, w rejonie latarni Keleba. Ponieważ próby zejścia z mielizny nie przyniosły rezultatu, załoga zdecydowała się wysadzić okręt i przepłynąć na brzeg. W trakcie opuszczania okrętu miał miejsce jeden wypadek śmiertelny. Jeszcze tego samego dnia opuszczoną jednostkę storpedował włoski okręt podwodny „Aradam” (inne źródło stwierdza, że zdarzenia tego nie można potwierdzić). Jürgen Rohwer podaje, że 8 kwietnia wrak okrętu został spenetrowany przez Włochów, którzy odnaleźli tajne dokumenty. Pozostałości okrętu pozostawały na miejscu katastrofy przez kilka następnych lat, aż do zniszczenia ich przez sztormy.
Załoga niszczyciela po wydostaniu się na brzeg została internowana przez lokalne władze francuskie podległe rządowi Vichy i oswobodzona po zajęciu tych terenów przez aliantów pod koniec 1942 roku.

</doc>
<doc id="1895484" url="https://pl.wikipedia.org/wiki?curid=1895484" title="Wołodymyr Wasiutyk">
Wołodymyr Wasiutyk

Wołodymyr Bohdanowycz Wasiutyk, ukr. Володимир Богданович Васютик, ros. Владимир Богданович Васютык, "Władimir Bogdanowicz Wasiutyk" (ur. 24 marca 1970 w Użhorodzie) – ukraiński piłkarz, grający na pozycji bramkarza, trener piłkarski.
Kariera piłkarska.
Kariera klubowa.
Wychowanek Instytutu Kultury Fizycznej w Smoleńsku. Karierę piłkarską rozpoczął w klubie Zakarpattia Użhorod. W sezonie 1997/98 bronił barw klubu Zirka Kirowohrad. W rundzie jesiennej sezonu 1998/99 występował w zespole Papirnyk Malin, a potem powrócił do Zakarpattia, w którym zakończył karierę piłkarską w 2000.
Kariera trenerska.
Po zakończeniu kariery piłkarskiej pomagał trenować bramkarzy w drużynie Zakarpattia. Od kwietnia do maja 2008 pełnił funkcję głównego trenera Zakarpattia, a potem pomagał trenować Metałurh Zaporoże. Od 9 czerwca 2008 pomagał trenować bramkarzy w Karpatach Lwów. Od lipca 2012 do 2014 znów pomagał trenować klub z Użhoroda, który zmienił nazwę na Howerła Użhorod. 6 czerwca 2016 ponownie dołączył do sztabu szkoleniowego Karpat Lwów. 5 lutego 2020 przeniósł się do Szachtiora Karaganda.

</doc>
<doc id="1895487" url="https://pl.wikipedia.org/wiki?curid=1895487" title="Ogród Zoologiczny i Botaniczny Fuveszkert-Budapeszt">
Ogród Zoologiczny i Botaniczny Fuveszkert-Budapeszt

Ogród Zoologiczny i Botaniczny w Budapeszcie, węg.: "Fővárosi Állat- és Növénykert" – ogród zoologiczny i botaniczny założony w 1866 w Budapeszcie; najstarsza tego typu placówka na Węgrzech. 
Przez ponad pół wieku ogród nie rozwijał się z powodu trudności finansowych. W 1912 wzniesiono m.in. monumentalny budynek dla słoni w stylu architektury mauretańskiego meczetu, palmiarnię wraz z akwarium oraz wybiegi skalne dla zwierząt górskich i niedźwiedzi polarnych. Prezentowano tu nosorożca sumatrzańskiego a także wiele ras węgierskich zwierząt domowych (bydło długorogie, owce cakle, świnie i in.).
Ogród należy do Europejskiego Stowarzyszenia Ogrodów Zoologicznych i Akwariów (EAZA).

</doc>
<doc id="1895488" url="https://pl.wikipedia.org/wiki?curid=1895488" title="Grecja na Zimowych Igrzyskach Olimpijskich 2010">
Grecja na Zimowych Igrzyskach Olimpijskich 2010

Grecja na Zimowych Igrzyskach Olimpijskich 2010 – siedmioosobowa kadra sportowców reprezentujących Grecję na igrzyskach w 2010 roku w Vancouver.
W reprezentacji znalazło się czterech mężczyzn i trzy kobiety. Wzięli oni udział w ośmiu konkurencjach w trzech dyscyplinach sportowych – biathlonie, biegach narciarskich i narciarstwie alpejskim. Grecy nie zdobyli żadnego medalu. Najwyżej sklasyfikowanym greckim reprezentantem podczas igrzysk w Vancouver został Vasilios Dimitriadis w alpejskim slalomie mężczyzn, w którym zajął 33. miejsce.
Najmłodszą reprezentantką w kadrze była biathlonistka Panajota Tsakiri (w dniu otwarcia igrzysk miała 19 lat i 278 dni), natomiast najstarszym – jej ojciec i również biathlonista Atanasios Tsakiris (45 lat i 34 dni).
Rolę chorążego reprezentacji podczas ceremonii otwarcia igrzysk pełnił Atanasios Tsakiris, dla którego występ w Vancouver był piątym olimpijskim startem w karierze. W trakcie ceremonii grecka reprezentacja tradycyjnie weszła na stadion jako pierwsza. Podczas ceremonii zamknięcia igrzysk rolę chorążego pełnił Vasilios Dimitriadis.
Był to siedemnasty start Grecji na zimowych igrzyskach olimpijskich. Pod względem liczebności grecka reprezentacja była piątą w historii, biorąc pod uwagę starty we wszystkich poprzednich zimowych igrzyskach.
Tło startu.
Występy na poprzednich igrzyskach.
Helleński Komitet Olimpijski został powołany w 1894 roku, a rok później został zatwierdzony przez Międzynarodowy Komitet Olimpijski. W 1896 roku Grecja zorganizowała pierwsze nowożytne igrzyska olimpijskie, w których wystawiła 102 swoich reprezentantów. W zimowej edycji igrzysk kraj ten zadebiutował podczas Zimowych Igrzysk Olimpijskich 1936, na których wystąpił Dimitrios Negrepontis. Aż do 2010 roku Grecy wystartowali we wszystkich zimowych igrzyskach olimpijskich poza igrzyskami w Squaw Valley w 1960 roku, jednak w żadnych z nich nie zdobyli medalu. Najliczniejszą, trzynastoosobową, reprezentację Grecy wystawili podczas igrzysk w Nagano. Ponadto w 2002 roku reprezentacja liczyła dziesięć osób, w 1994 – dziewięć, a w 1992 – osiem osób. 
Podczas poprzednich zimowych igrzysk, które odbyły się w 2006 roku w Turynie, grecka kadra liczyła pięcioro reprezentantów, w tym trzech mężczyzn oraz dwie kobiety. Najlepsze wyniki osiągnęli Vasilios Dimitriadis w alpejskim slalomie (23. miejsce) i Lefteris Fafalis w biegach narciarskich w sprincie indywidualnym (29. miejsce). Grecy wystąpili w tych samych dyscyplinach, co w Vancouver.
Występy olimpijczyków w mistrzostwach świata.
Greccy biathloniści wystąpili na rozegranych rok przed igrzyskami mistrzostwach świata w Pjongczangu. Podczas tych mistrzostw Atanasios Tsakiris zajął 87. miejsce w sprincie i 74. w biegu na 20 kilometrów, a Panajota Tsakiri była 102. w sprincie i 106. w biegu na 15 kilometrów.
Również w tym roku rozegrano mistrzostwa świata w narciarstwie klasycznym w Libercu. W reprezentacji Grecji znaleźli się między innymi późniejsi olimpijczycy z Vancouver – Maria Danu i Lefteris Fafalis. Danu została sklasyfikowana na 82. pozycji w sprincie i na 61. miejscu w biegu łączonym na 15 kilometrów. Fafalis został zgłoszony do biegu sprinterskiego, jednak ostatecznie w nim nie wystartował.
W alpejskich mistrzostwach świata w Val d’Isère greccy zawodnicy wystąpili w slalomie i slalomie gigancie. Greczynka Sofia Rali zajęła w mistrzostwach 40. miejsce w slalomie i 46. w slalomie gigancie. W rywalizacji mężczyzn Stefanos Tsimikalis uplasował się na 69. pozycji w slalomie gigancie. W slalomie Tsimikalis nie ukończył drugiego przejazdu w rundzie eliminacyjnej i nie został sklasyfikowany. Nie został sklasyfikowany również Vasilios Dimitriadis, który nie ukończył pierwszego przejazdu.
Sztafeta olimpijska.
W październiku 2009 startujący w Vancouver narciarz alpejski Vasilios Dimitriadis rozpoczął 2180-kilometrową sztafetę z ogniem olimpijskim.
Wyjazd na igrzyska olimpijskie.
Grecka reprezentacja wyruszyła 7 lutego 2010 roku do Londynu, skąd udała się w dalszą podróż do Vancouver. Poza siedmioosobową kadrą sportowców na igrzyska pojechali delegaci – Vasilis Katsoras (attaché olimpijski), Maria Liakopoulou, Stratos Carrey, Manolis Katsiadakis i Spyros Kapralos, lekarz kadry – Chronis Drougou, a także trenerzy – Timoleon Tsourekas i Alexander Mišković.
Przed rozpoczęciem igrzysk attaché olimpijski Grecji – Vasilis Katsoras – powiedział, że sukcesem greckich reprezentantów będzie zajęcie miejsca w pierwszej trzydziestce zawodów olimpijskich, biorąc pod uwagę, że w każdych z nich bierze udział ponad 100 zawodników.
Skład reprezentacji.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Grecji wzięła udział w trzech. Troje Greków wystąpiło w konkurencjach alpejskich, dwoje w biegach narciarskich i dwoje w biathlonie.
Troje z greckich olimpijczyków z Vancouver wystąpiło także na poprzednich igrzyskach, które odbyły się w Turynie. Byli to: Panajota Tsakiri, Lefteris Fafalis i Vasilios Dimitriadis. Tsakiri podczas igrzysk w Turynie wystąpiła w biegach narciarskich, a w Vancouver startowała w biathlonie. Spośród trojga olimpijczyków, którzy startowali w 2006 i 2010 roku, najlepszy wynik w Turynie osiągnął alpejczyk Dimitriadis, zajmując 23. miejsce w slalomie.
W kadrze olimpijskiej w Vancouver znalazł się również Atanasios Tsakiris, dla którego były to piąte igrzyska w karierze. Startował w zawodach olimpijskich w Calgary (1988), Albertville (1992), Lillehammer (1994) i Nagano (1998). Nie uczestniczył natomiast w kolejnych dwóch zimowych igrzyskach w Salt Lake City (2002) i Turynie (2006).
W poniższej tabeli przedstawiono skład greckiej reprezentacji na igrzyskach w Vancouver. W przypadku, gdy dany zawodnik wystąpił również na poprzednich igrzyskach, podano miejsca, które zajął w poszczególnych konkurencjach.
Wyniki.
Biathlon.
Na igrzyskach w Vancouver wystąpiło dwoje greckich biathlonistów – jeden mężczyzna i jedna kobieta. Panajota Tsakiri zajęła 86. miejsce w sprincie, wyprzedzając dwie zawodniczki – Victorię Padial z Hiszpanii oraz Tanję Karišik z Bośni i Hercegowiny. W biegu na 15 kilometrów Tsakiri była 85., ponownie pokonując te same biathlonistki. W rywalizacji mężczyzn Grecję reprezentował Atanasios Tsakiris, który jako jedyny nie ukończył biegu sprinterskiego na 10 kilometrów i nie został sklasyfikowany. Po drugim strzelaniu zajmował 87. miejsce w stawce 88 zawodników. W biegu na 20 kilometrów Grek zajął 80. miejsce, tym samym wyprzedzając ośmiu zawodników. Do zwycięzcy zawodów – Emila Hegle Svendsena – stracił 9 minut i 19,6 sekundy.
Greccy biathloniści w wywiadzie dla greckiego magazynu sportowego wyznali, że są rozczarowani osiągniętymi w Vancouver wynikami, gdyż liczyli na lepsze rezultaty – miejsca w czołowej trzydziestce zawodów traktowaliby tak, jakby zdobyli medal olimpijski, a oboje zajęli miejsca na końcu stawki.
Biegi narciarskie.
W biegach narciarskich na igrzyskach w Vancouver wystąpiło dwoje greckich reprezentantów – Maria Danu w jednej konkurencji kobiet i Lefteris Fafalis w jednej konkurencji mężczyzn. Danu zajęła 72. miejsce w biegu na 10 kilometrów stylem dowolnym, pokonując pięć sklasyfikowanych zawodniczek. Do Charlotte Kalli – zwyciężczyni biegu – straciła 7 minut i 16,2 sekundy. Fafalis wystąpił natomiast w indywidualnym sprincie, w którym został sklasyfikowany na 50. miejscu wśród 62 zawodników.
Narciarstwo alpejskie.
W kadrze Grecji na igrzyska w Vancouver znalazło się troje alpejczyków – dwóch mężczyzn i jedna kobieta. Wystartowali oni w slalomie i slalomie gigancie. Najwyżej sklasyfikowany został Vasilios Dimitriadis w slalomie, w którym zajął 33. miejsce w gronie 48 zawodników, którzy ukończyli zawody. Ponadto jeszcze trzykrotnie Grecy zostali sklasyfikowani – 47. miejsce w slalomie i 53. w slalomie gigancie zajęła Sofia Rali, a 65. miejsce w slalomie gigancie zajął Stefanos Tsimikalis.

</doc>
<doc id="1895491" url="https://pl.wikipedia.org/wiki?curid=1895491" title="Dom Rodzinny Jana Pawła II w Wadowicach">
Dom Rodzinny Jana Pawła II w Wadowicach



</doc>
<doc id="1895492" url="https://pl.wikipedia.org/wiki?curid=1895492" title="Biskupi Port-au-Prince">
Biskupi Port-au-Prince

Biskupi Port-au-Prince - lista biskupów pełniących swoją posługę w archidiecezji Port-au-Prince na Haiti.

</doc>
<doc id="1895493" url="https://pl.wikipedia.org/wiki?curid=1895493" title="Henri Meilhac">
Henri Meilhac

Henri Meilhac, także Henri Majak (ur. 21 lutego 1831 w Paryżu, zm. 6 lipca 1897 tamże) – francuski dramaturg i librecista. Obok Eugène'a Scribe'a i Ludovica Halévy'ego należący do największych francuskich librecistów XIX wieku.
Pracował w różnych zawodach – był bibliotekarzem, karykaturzystą i dziennikarzem, by wreszcie zająć się pisaniem. Razem z Halévym stworzył jeden z najlepszych w historii duet librecistów. Wspólnie, na podstawie noweli Prospera Mériméego, napisali libretto do opery Georges'a Bizeta "Carmen". Inną ich operą, która zyskała szerokie uznanie, była "Manon" Jules'a Masseneta. Obaj libreciści tworzyli też teksty do operetek, m.in. do "Pięknej Heleny" i "Życia paryskiego" Jacques'a Offenbacha.
Henri Meilhac współpracował również z innymi kompozytorami i pisał wspólnie z innymi librecistami, a jako dramaturg dał się poznać jako autor m.in. sztuki "L'attaché de légation", na podstawie której powstało libretto "Wesołej wdówki" Franza Lehára. Także "Zemsta nietoperza" Johanna Straussa syna jest dziełem powstałym na podstawie twórczości Meilhaca i Halévy'ego.
Akademia Francuska przyjęła go w poczet swoich członków i od 1888 Meilhac zasiadał w fotelu nr 15.

</doc>
<doc id="1895494" url="https://pl.wikipedia.org/wiki?curid=1895494" title="Pazuzu (figurka z Luwru)">
Pazuzu (figurka z Luwru)

Pazuzu – brązowa, pełnoplastyczna figurka przedstawiająca demona z mitologii mezopotamskiej reprezentującego świat podziemny. Dzieło jest datowane na początek I tysiąclecia p.n.e. Pochodzi z terenów dawnej Mezopotamii (obecnie Irak). Przykład plastyki asyryjskiej. Od roku 1872 w zbiorach paryskiego Luwru.
Pełnoplastyczna figurka ma wysokość 15 cm. Ma formę hybrydy łączącej formy antropomorficzne i zwierzęce; nagiego mężczyznę z dwiema parami skrzydeł. Ciało ma pokryte łuskami. Głowa o grymaśnej twarzy przypomina smoka o psim pysku. Lewą rękę ma opuszczoną, a prawą podniesioną wysoko do góry. Podudzia przypominają ptasie nogi z pazurami. Na skrzydłach od strony tylnej widoczna jest inskrypcja określająca charakter demona: "Jestem Pazuzu, synem Hanpy, królem złych duchów powietrza, który wydaje gwałtowny powiew z gór powodujący ogromne spustoszenie".
Demon Pazuzu był utożsamiany z wiatrami przynoszącymi choroby, szczególnie z wiatrem zachodnim, który przynosił różnego rodzaju plagi. Stworzenie to, o dość szpetnym, pokrytym łuskami ciele, paradoksalnie miało odrzucać siły zła, co może oznaczać, iż było w pewnych okolicznościach duchem ochronnym. Pazuzu, demon z piekielnego podziemia, miał siłę odstraszania innych demonów, szczególnie Lamasztu, która miała przynosić choroby i zabijać kobiety w ciąży lub w połogu, a także nowo narodzone dzieci.
Pazuzu był często przedstawiany w sztuce asyryjskiej w okresie pierwszego tysiąclecia przed naszą erą. Oprócz licznych figurek brązowych demon widniał na amuletach ochronnych wykonywanych z różnorakiego materiału, od terakoty, po steatyt i jaspis. Na ten okres przypada kult demona szczególnie w postaci magicznych praktyk. Pierścień na wierzchołku figurki z Luwru sugeruje, iż stanowił naszyjnik. Podobne naszyjniki z kultur bliskowschodnich przedstawiały innych bogów-demonów m.in. Humbabe czy Besa.

</doc>
<doc id="1895496" url="https://pl.wikipedia.org/wiki?curid=1895496" title="Kultura Sîntana Mureş">
Kultura Sîntana Mureş



</doc>
<doc id="1895497" url="https://pl.wikipedia.org/wiki?curid=1895497" title="Mumbai (dystrykt)">
Mumbai (dystrykt)

Mumbai (marathi मुंबई जिल्हा, ang. "Mumbai district") – dystrykt obejmuje centrum miasta nazywanego w Polsce Bombaj i jest najmniejszym (69 km²) z trzydziestu pięciu dystryktów indyjskiego stanu Maharasztra.
Położenie.
Jest to miasto portowe na zachodnim wybrzeżu tego stanu, nad Morzem Arabskim. Od północy sąsiaduje z dystryktem Mumbai Suburban, a od wschodu z dystryktem Raigad, od którego dzieli go Zatoka Thane.

</doc>
<doc id="1895500" url="https://pl.wikipedia.org/wiki?curid=1895500" title="Międzynarodowe Szachowe Stowarzyszenie Osób Niepełnosprawnych Narządu Ruchu">
Międzynarodowe Szachowe Stowarzyszenie Osób Niepełnosprawnych Narządu Ruchu

Międzynarodowe Szachowe Stowarzyszenie Osób Niepełnosprawnych Narządu Ruchu (ang. "International Physically Disabled Chess Association", IPCA) – międzynarodowe stowarzyszenie mające na celu popularyzację gry w szachy wśród niepełnosprawnych z dysfunkcją narządu ruchu oraz organizowanie szachowych imprez międzynarodowych.
IPCA organizuje takie turnieje jak:
IPCA została uznana przez Międzynarodową Federacja Szachową.
Międzynarodowe szachowe drużyny niepełnosprawnych z dysfunkcją narządu ruchu zostały dopuszczone, na prawach państwa, do rozgrywek olimpijskich mężczyzn i kobiet.

</doc>
<doc id="1895502" url="https://pl.wikipedia.org/wiki?curid=1895502" title="Augustin Souchy">
Augustin Souchy

Augustin Souchy (ur. 28 sierpnia 1892 w Raciborzu, zm. 1 stycznia 1984 w Monachium) – niemiecki anarchista, antymilitarysta i dziennikarz.
I wojna światowa.
W chwili wybuchu I wojny światowej przeniósł się do Austrii, aby uniknąć poboru do wojska. Został jednak deportowany, dodatkowo sąd nakazał mu noszenie na szyi obroży z napisem: „Uwaga: Anarchista!”, później ten napis da tytuł jego wspomnieniom. Souchy wyemigrował następnie do neutralnej Szwecji, ale i tam miał problemy z powodu swoich antymilitarystycznych przekonań i trafił do więzienia na polecenie rządu. Po ucieczce z więzienia przebywał w Danii i Norwegii. Wrócił do Niemiec dopiero w 1919 i dołączył do ruchu anarchistyczno-syndykalistycznego. Podróżował także do Rosji, gdzie rozmawiał z Leninem, a także odwiedzał Komintern. Spotykał się także z jednym z największych teoretyków anarchizmu Piotrem Kropotkinem, który zwrócił mu uwagę na rewolucjonistów, którzy robią rewolucję jedynie dla zagarnięcia władzy, jak zrobili to bolszewicy w Rosji.
Republika weimarska.
W 1921 mieszkał wraz z żoną Teresą i synem Jeanem we Francji, skąd został wydalony jako anarchista. Po powrocie do Niemiec był przez następne dziesięciolecie redaktorem pisma „Syndykalista” (Der Syndykalist). Wspólnie z Rudolfem Rockerem działał w ramach Międzynarodowego Stowarzyszenia Pracowników, mającego być alternatywą na polu międzynarodowym dla opanowanego przez bolszewików Profinternu.
Wygnanie.
W 1936 Souchy ponownie uciekł do Francji i zamieszkał w Paryżu. Po wybuchu hiszpańskiej wojny domowej próbował organizować pomoc dla anarchistyczno-syndykalistycznego związku CNT-FAI. Później kilkakrotnie podróżował do Hiszpanii, wygłaszając odczyty na wiecach, pisał także wiele na temat kolektywizacji w Katalonii. Po klęsce hiszpańskiej rewolucji próbował przedostać się do Francji, ale trafił na dwa lata do obozu pracy. W 1942 uciekł do Meksyku, gdzie mieszkał do 1948 roku, wiele pisząc o socjalizmie wolnościowym i o hiszpańskim kolektywizmie. W 1952 podróżował do Izraela, aby studiować życie w kibucach. W 1963 Międzynarodowa Organizacja Pracy zatrudniła go jako kształcącego eksperta. Aż do tej pory pracował tylko i wyłącznie na potrzeby organizacji anarchistycznych i anarcho-syndykalistycznych. Żartując, Souchy stwierdził: „Wyobraźcie sobie, że w wieku 71 lat, kiedy wszyscy już dawno są na emeryturze, ja dostałem swoją pierwszą pracę.”
Powrót do Niemiec.
W 1966 Souchy powrócił do Niemiec i osiadł w Monachium. Kilkakrotnie udzielał wywiadów w prasie i w radio. Cały czas publikuje także prace teoretyczne. W 1983 spotkał po raz pierwszy od 1937 Clarę Thalmann, powrócili razem na 6 tygodni do Hiszpanii, gdzie współpracowali z niemieckimi dokumentalistami na filmem o walce z faszyzmem. Film ten pojawił się w 1984 pod tytułem "Upragniona nadzieja" (Die lange Hoffnung). Souchy umarł w wieku 91 lat na zapalenie płuc 1 stycznia 1984 w szpitalu w Monachium. Zgodnie z jego wolą, nie odbyła się ani ceremonia pogrzebowa, nie ma też grobu, ciało przekazano nauce.

</doc>
<doc id="1895505" url="https://pl.wikipedia.org/wiki?curid=1895505" title="Ołeksandr Wojtiuk">
Ołeksandr Wojtiuk

Ołeksandr Rostysławowycz Wojtiuk (ukr. Олександр Ростиславович Войтюк, ros. Александр Ростиславович Войтюк, "Aleksandr Rostisławowicz Wojtiuk"; ur. 5 stycznia 1965 w Łucku) – ukraiński piłkarz, grający na pozycji obrońcy, a wcześniej pomocnika, trener piłkarski.
Kariera piłkarska.
Kariera klubowa.
W 1984 rozpoczął karierę piłkarską w klubie SKA Karpaty Lwów. Od 1989 często zmieniał kluby, bronił barw klubów Wołyń Łuck, Hałyczyna Drohobycz, Bukowyna Czerniowce, Torpedo Zaporoże, Weres Równe, Skała Stryj i Hazowyk Komarno. W 1996 przeszedł do rosyjskiego klubu Łucz Władywostok. Karierę piłkarską kończył w zespole Dynamo Lwów.
Kariera trenerska.
Po zakończeniu kariery piłkarskiej najpierw trenował dzieci w Akademii Piłkarskiej Myrona Markewicza. Od lutego 2006 pomagał trenować drugą drużynę Karpat Lwów. Potem pomagał trenować drużynę rezerw Karpat.

</doc>
<doc id="1895507" url="https://pl.wikipedia.org/wiki?curid=1895507" title="II prawo Mendla">
II prawo Mendla



</doc>
<doc id="1895509" url="https://pl.wikipedia.org/wiki?curid=1895509" title="Nirvana (brytyjski zespół muzyczny)">
Nirvana (brytyjski zespół muzyczny)

Nirvana – brytyjski zespół rockowy założony przez Patricka Campbella-Lyonsa i Alexa Spyropoulosa 1967.
Członkowie zespołu.
Obecnie w skład grupy wchodzą:
Byli członkowie:
Dyskografia.
Na dyskografię zespołu składają się następujące albumy studyjne: 

</doc>
<doc id="1895510" url="https://pl.wikipedia.org/wiki?curid=1895510" title="Wierny Rusłan">
Wierny Rusłan

Wierny Rusłan (ros. Верный Руслан) – powieść rosyjskiego pisarza Gieorgija Władimowa.
Fabuła.
Jest to historia wartowniczego psa o imieniu "Rusłan", który po zlikwidowaniu obozu zostaje również uwolniony (wyrzucony). Jako pies całym swoim psim sercem oddany obozowej służbie i zależny od swojego opiekuna (strażnika), nie potrafi odnaleźć się w nowej rzeczywistości na wolności. Po kilkutygodniowej tułaczce, żyjąc wspomnieniami wspaniałej przeszłości psa wartowniczego, zdycha w końcu koło publicznej latryny, nie rozumiejąc całej sytuacji, majacząc w ostatnich chwilach swojego psiego żywota o służbie...
Powieść jest w gruncie rzeczy tragiczną satyrą, mającą za pomocą metafory ukazać losy jednostki w totalitarnym systemie.
O powieści.
Przez krytyków uważana jest za jedno z najwybitniejszych dzieł epoki zastoju (1964-1985), tj. okresu pomiędzy obaleniem Chruszczowa a pieriestrojką Gorbaczowa. Jest to jedna z najbardziej trafnych i ostrych analiz totalitaryzmu.
Geneza powieści.
Powieść miała złożona genezę. Autor pisał ja trzykrotnie: po raz pierwszy i drugi w początkach lat 60., w okresie odwilży i po raz trzeci w 1975 roku, po propozycji jej wydania za granicą.
Kanwą powieści stała się zasłyszana historia o bezpańskich psach: na dalekiej północy zlikwidowano obóz, zwolniono ludzi i wypuszczono "na wolność" obozowe owczarki. Psy poszły do pobliskiej osady, wtopiły się w jej pejzaż i mimo całej nietypowości zachowania (choć skrajnie wychudzone – od nikogo nie przyjmowały jedzenia, wytresowane by brać je tylko od swoich opiekunów) stały się z czasem niezauważalne dla mieszkańców. Aż do pierwszej majowej czy październikowej manifestacji. Gdy przez osadę ruszył pochód, pojawiły się nagle, zbiegając ze wszystkich zakątków osady, otoczyły go i zwartym szykiem poprowadziły przed trybunę i dalej za miasto do bramy zrujnowanego obozu. Pochód milczących, przerażonych ludzi był eskortowany przez psy, które w myśl starej łagrowej zasady: "Krok w bok będzie uważany za próbę ucieczki" zajadle atakowały każdego kto próbował się z niego wyłamać. Dały się odwołać dopiero umundurowanym milicjantom którzy przybyli wezwani na miejsce.
Wydania.
Powieść w całości została zatrzymana przez cenzurę w ZSRR i po raz pierwszy wydana w 1975 przez emigracyjne wydawnictwo "Possev" we Frankfurcie n. Menem na podstawie przemyconego maszynopisu. W ZSRR po raz pierwszy legalnie, ukazała się dopiero w 1989 roku (wcześniej krążyła w samizdacie). Aż trzykrotnie była wydawana w l. 80. w nielegalnym obiegu w Polsce.

</doc>
<doc id="1895511" url="https://pl.wikipedia.org/wiki?curid=1895511" title="Lilianna Mitelman">
Lilianna Mitelman

Lilianna Mitelman, z domu Abramson (ur. 15 sierpnia 1950 w Łodzi) – polska działaczka społeczności żydowskiej, w latach 1998–2001 przewodnicząca łódzkiego oddziału Towarzystwa Społeczno-Kulturalnego Żydów w Polsce, popularyzatorka kultury żydowskiej. Jako pierwsza w Polsce, w połowie lat 90. zorganizowała kursy języka jidysz.
Jest członkiem Gminy Wyznaniowej Żydowskiej w Łodzi. W 2009 odznaczona Złotym Krzyżem Zasługi za działalność na rzecz dialogu polsko-żydowskiego. Jest żoną Jankiela Mitelmana.

</doc>
<doc id="1895514" url="https://pl.wikipedia.org/wiki?curid=1895514" title="Funkcja (muzyka)">
Funkcja (muzyka)

Funkcja - akord (a właściwie jego rola) w kontekście harmonicznym.
W nazewnictwie harmonii klasycznej funkcjami są np. tonika, subdominanta, dominanta. W harmonii jazzowej (i popowej), funkcją jest np. AMaj7, D6 czy E7.
Większość utworów można zanalizować pod kątem występowania w nim konkretnych funkcji, nawet jeśli niektóre fragmenty można określić jednocześnie na kilka sposobów.

</doc>
<doc id="1895515" url="https://pl.wikipedia.org/wiki?curid=1895515" title="Market Place">
Market Place

Market Place - jedna z głównych ulic w centrum miasta St Albans (hrabstwo Hertfordshire, Anglia).
Począwszy od IX wieku, w środy i soboty, na ulicy Market Place oraz na pobliskiej St Peter's Street odbywa się targ, będący najstarszym wciąż działającym targiem w Wielkiej Brytanii.
Poza targiem w środy i soboty, odbywają się tu też: pchli targ (sezonowo w co drugą niedzielę miesiąca od 10 marca), targ europejski (produkty spożywcze z Hiszpanii, Francji i Włoch), targ rolniczy (co druga niedziela; warzywa, owoce, pieczywo, wyroby cukiernicze).
Przywileje targowe zostały ponownie uznane przez królów Jana w roku 1202 oraz Edwarda w 1535.
W okresie Wojny Dwóch Róż, 22 lutego 1461, na ulicach Market Place oraz St Peter's Street doszło do najkrwawszej bitwy między wojskami Lancasterów i armią Yorków. W bitwie poległo ok. 6000 osób.
Linki zewnętrzne.
Zdjęcia targu z XIX wieku na stronie St Albans and Hertfordshire Architectural and Archaeological Society.

</doc>
<doc id="1895516" url="https://pl.wikipedia.org/wiki?curid=1895516" title="Blokada Porto Bello">
Blokada Porto Bello

Blokada Porto Bello – nieudana brytyjska operacja militarna wymierzona przeciwko hiszpańskiemu miastu portowemu Porto Bello na wybrzeżach dzisiejszej Panamy w latach 1726–1727 podczas wojny angielsko-hiszpańskiej. Brytyjczycy przystąpili do blokady w celu zatrzymania konwojów statków ze srebrem, które stąd wysyłane były do Hiszpanii. Po wielu miesiącach tej nieefektywnej i kosztownej akcji Brytyjczycy musieli się ostatecznie wycofać.
Podłoże.
Przyczyn konfliktu Hiszpanii z Wielką Brytanią w latach dwudziestych XVIII wieku było wiele: oba kraje walczyły w zakończonej w roku 1720 wojnie Hiszpanii z koalicją angielsko-francusko-austriacką). Głównymi były nieporozumienia handlowe i obawy Brytyjczyków, że Hiszpania wejdzie w sojusz ze Świętym Cesarstwem przez wypowiedzeniem wojny Wielkiej Brytanii i sprzymierzonej z nią Francji. Brytyjczycy postanowili spróbować osłabić Hiszpanię poprzez uniemożliwianie przedostawania się z Ameryki do Europy konwojów zw złotem i srebrem, od których Hiszpania była uzależniona.
W roku 1726 na wody Nowej Hiszpanii wysłana została ekspedycja pod wodzą kontradmirała Francisa Hosiera z zadaniem blokowania hiszpańskich galeonów w portach albo zajmowania ich, gdyby chciały blokadę przerwać. Zaraz po przybyciu eskadry na miejsce zostało schwytanych kilka hiszpańskich statków.
Blokada.
Hosier przystąpił do wykonania rozkazów Roberta Walpole'a polecającego, by zablokować Porto Bello, lecz nie zdobywać i – pozostając na redzie – nie wpuszczać ani nie wypuszczać z portu żadnego statku bez dokonania dokładnej rewizji.
Na pokładach stojących na zewnątrz okrętach wybuchła żółta febra, która po sześciu miesiącach zebrała tak obfite żniwo, że Hosier musiał zawrócić na Jamajkę. W dwa miesiące później ponownie wyszedł w morze, tym razem kierując się ku Cartagenie, wciąż tracąc ludzi z powodu chorób. Co więcej, sytuację wykorzystali Hiszpanie. W styczniu 1727 roku Antonio de Caztañeta, na czele swej Srebrnej Armady z ładunkiem wartym 31 milionów pesos, ominął brytyjską blokadę i bezpiecznie doprowadził ją w pierwszych dniach marca do Hiszpanii.
Ogółem życie straciło 4 000 brytyjskich marynarzy. Ofiarą zarazy padł też sam Hosier, który zmarł 23 sierpnia i został czasowo zastąpiony przez Edwarda St. Lo. St. Lo kontynuował blokowanie Porto Bello, ale gdy doszedł do wniosku, że statki hiszpańskie są w tak złym stanie, iż nie będą mogły wyjść w morze, pożeglował na Jamajkę dla uzupełnienia załóg i zaopatrzenia statków. Na Jamajce zastąpił go w styczniu 1728 Edward Hopson, ale zachorował i zmarł w maju tego samego roku. St. Lo wrócił więc do dowodzenia i kontynuował blokadę Porto Bello do kwietnia 1729 roku, kiedy i on padł ofiarą choroby tropikalnej. Zbiegło się to w czasie z zawieszeniem działań, więc eskadra mogła wrócić domu.
Wojna została formalnie zakończona w listopadzie 1729 roku wraz z podpisaniem traktatu sewilskiego.
Skutki.
Niepowodzenie blokady i liczba ofiar wywołały w Wielkiej Brytanii ogromne niezadowolenie, a nieżyjący Hosier został kozłem ofiarnym: oskarżono go o brak inicjatywy. Gdy w roku 1739 wybuchła wojna o ucho Jenkinsa pamiętano jeszcze o tamtej nieszczęśliwej operacji. Poeta Richard Glover napisał bardzo popularną w tamtych czasach balladę Duch Hosiera, która podburzała Brytyjczyków przeciw Hiszpanom. 
Zdobycie Porto Bello 21 listopada 1739 przez admirała Edwarda Vernona było uważane za rewanż za niepowodzenie blokady sprzed dziesięciu z górą lat.

</doc>
<doc id="1895517" url="https://pl.wikipedia.org/wiki?curid=1895517" title="Elżbieta (żona Alberta I)">
Elżbieta (żona Alberta I)



</doc>
<doc id="1895518" url="https://pl.wikipedia.org/wiki?curid=1895518" title="Pomnik Jana Pawła II w Wadowicach">
Pomnik Jana Pawła II w Wadowicach

Pomnik Jana Pawła II w Wadowicach – pomnik papieża na Placu Jana Pawła II w Wadowicach przed Bazyliką Ofiarowania NMP.
Historia.
Dwu i półmetrowy pomnik, wykonany z brązu, przedstawia uśmiechniętego papieża w stroju pontyfikalnym stojącego na granitowej skale; w lewej dłoni papież trzyma pastorał, a prawą rękę ma wyciągniętą w geście błogosławieństwa.
Autorem pomnika jest rzeźbiarz Maksymilian Biskupski.
Pomnik został odsłonięty 30 sierpnia 2006 przez metropolitę krakowskiego kardynała Stanisława Dziwisza oraz burmistrz Wadowic Ewę Filipiak. Pomnik stoi w miejscu, w którym papież spotykał się z mieszkańcami miasta podczas wizyt w swoim rodzinnym mieście w 1979 i 1999 roku. Monument ufundował wadowicki samorząd.
Pomnik jest podobny do dukielskiego pomnika Jana Pawła II, który został wykonany w 1997 przez tego samego autora. Z tego powodu Maksymilian Biskupski został posądzony o autoplagiat.
W Wadowicach znajduje się także inny pomnik Jana Pawła II - dłuta włoskiego rzeźbiarza Luciano Minguzziego (stojący przed kościołem św. Piotra Apostoła) oraz rzeźba przedstawiająca głowę papieża przed salą sesyjną wadowickiego ratusza.

</doc>
<doc id="1895519" url="https://pl.wikipedia.org/wiki?curid=1895519" title="Apamea (ujednoznacznienie)">
Apamea (ujednoznacznienie)

Apamea (Apameja) – nazwa kilku miast w państwie Seleucydów pochodząca od imienia pierwszej żony Seleukosa I Nikatora – Apamy. Najbardziej znanym z tych miast jest Apamea nad Orontesem w Syrii.
Miasta antyczne o nazwie Apamea:
Zobacz też:

</doc>
<doc id="1895522" url="https://pl.wikipedia.org/wiki?curid=1895522" title="L’Homme qui marche I">
L’Homme qui marche I

L’Homme qui marche I (tłum. Idący człowiek I) – rzeźba z brązu autorstwa Alberta Giacomettiego, powstała w 1960 roku w 6 egzemplarzach.
Rzeźba przedstawia człowieka naturalnego wzrostu i mierzy 183 cm.
Jeden z sześciu istniejących odlewów został sprzedany 3 lutego 2010 podczas aukcji w domu aukcyjnym Sotheby’s w Londynie za  funtów i tym samym rzeźba zyskała tytuł najdrożej sprzedanego na aukcji dzieła sztuki w historii. Nabywczynią rzeźby była prawdopodobnie milionerka Lily Safra, wdowa po bankierze Edmondzie J. Safrze.

</doc>
<doc id="1895524" url="https://pl.wikipedia.org/wiki?curid=1895524" title="Shunichi Miyamoto">
Shunichi Miyamoto



</doc>
<doc id="1895528" url="https://pl.wikipedia.org/wiki?curid=1895528" title="Masanobu Ando">
Masanobu Ando



</doc>
<doc id="1895529" url="https://pl.wikipedia.org/wiki?curid=1895529" title="Mogens Fensbo">
Mogens Fensbo

Mogens Frits Fensbo (ur. 22 lutego 1909 we Frederiksbergu) – duński pilot wojskowy, ochotnik w armii fińskiej podczas wojny zimowej 1939–1940.
Na pocz. lat 30. wstąpił do armii duńskiej. W 1933 r. ukończył przeszkolenie lotnicze jako pilot. W późniejszym okresie pracował prywatnie jako pilot. Na pocz. 1940 r. przyjechał przez Szwecję do Finlandii, walczącej od 30 listopada 1939 r. z ZSRR. 22 grudnia tego roku wstąpił ochotniczo do fińskiego lotnictwa wojskowego. Dostał w stopniu porucznika przydział do 28 Eskadry Lotniczej. Latał na myśliwcu Morane-Saulnier MS.406. 9 marca 1940 r. w rejonie Viipurinlahti zestrzelił sowiecki myśliwiec I-153. Po zakończeniu działań wojennych powrócił do Danii. W 1963 r. zmienił nazwisko na Funch-Fensbo.
Linki zewnętrzne.
Biografia por. Mogensa Fensbo (jęz. angielski)

</doc>
<doc id="1895531" url="https://pl.wikipedia.org/wiki?curid=1895531" title="Erhardt K.J. Frijs">
Erhardt K.J. Frijs

Erhardt K.J. Frijs, Erhardt Kragh-Juel-Vind-Frijs (ur. 17 kwietnia 1912 w Juellinge, zm. 19 lutego 1940 w rejonie Käkisalmi) – duński pilot wojskowy, ochotnik w armii fińskiej podczas wojny zimowej 1939–1940.
Pochodził z książęcego rodu. Na pocz. lat 30. wstąpił do armii duńskiej. 20 września 1934 r. awansował do stopnia podporucznika. W 1937 r. przeszedł przeszkolenie lotnicze jako pilot. 1 lutego 1939 r. został porucznikiem rezerwy. Pod koniec 1939 r. przyjechał do Finlandii, walczącej od 30 listopada z ZSRR. Wstąpił ochotniczo do fińskiego lotnictwa wojskowego. Otrzymał przydział w stopniu porucznika do LLv24. Latał na myśliwcu Fokker D.XXI. Uzyskał 1 i 1/2 zwycięstwa powietrznego, zestrzeliwując wespół z 2 innymi pilotami 30 stycznia 1940 r. w rejonie Virolahti bombowiec SB-2, zaś 17 lutego w okolicy Kämäränjärvi kolejny SB-2. 19 lutego nad Käkisalmi został zestrzelony przez myśliwiec Polikarpow I-16.
Linki zewnętrzne.
Biografia por. Erhardta K. J. Frijsa (jęz. angielski)

</doc>
<doc id="1895532" url="https://pl.wikipedia.org/wiki?curid=1895532" title="Kumiko Aso">
Kumiko Aso



</doc>
<doc id="1895533" url="https://pl.wikipedia.org/wiki?curid=1895533" title="Shô Kosugi">
Shô Kosugi



</doc>
<doc id="1895534" url="https://pl.wikipedia.org/wiki?curid=1895534" title="Shinya Tsukamoto">
Shinya Tsukamoto



</doc>
<doc id="1895537" url="https://pl.wikipedia.org/wiki?curid=1895537" title="Związek gmin Kirchspielslandgemeinden Eider">
Związek gmin Kirchspielslandgemeinden Eider

Związek gmin Kirchspielslandgemeinden Eider (niem. "Amt Kirchspielslandgemeinden Eider") – związek gmin w Niemczech w kraju związkowym Szlezwik-Holsztyn, w powiecie Dithmarschen. Siedziba związku gmin znajduje się w miejscowości Hennstedt. 
W skład związku gmin wchodzą 34 gminy:

</doc>
<doc id="1895538" url="https://pl.wikipedia.org/wiki?curid=1895538" title="A. Schaaffhausen’scher Bankverein">
A. Schaaffhausen’scher Bankverein

A. Schaaffhausen’scher Bankverein – najstarszy bank w formie spółki akcyjnej w Niemczech (wówczas Prusy), założony w 1848, z siedzibą w Kolonii.
W 1929 został przejęty przez Deutsche Bank.

</doc>
<doc id="1895539" url="https://pl.wikipedia.org/wiki?curid=1895539" title="Związek gmin Marne-Nordsee">
Związek gmin Marne-Nordsee

Związek gmin Marne-Nordsee (niem. "Amt Marne-Nordsee") – związek gmin w Niemczech w kraju związkowym Szlezwik-Holsztyn, w powiecie Dithmarschen. Siedziba związku gmin znajduje się w mieście Marne.
W skład związku gmin wchodzi 13 gmin:

</doc>
<doc id="1895540" url="https://pl.wikipedia.org/wiki?curid=1895540" title="Marne-Nordsee">
Marne-Nordsee



</doc>
<doc id="1895541" url="https://pl.wikipedia.org/wiki?curid=1895541" title="Grobowce dynastii Ming">
Grobowce dynastii Ming

Grobowce dynastii Ming (chiń. 明朝十三陵, pinyin "Míng cháo shísānlíng", dosł. "Trzynaście grobów dynastii Ming") – kompleks nekropolii obejmujący obszar około 40 km². Stanowi miejsce spoczynku 13 spośród 16 cesarzy dynastii Ming. Zlokalizowany około 50 kilometrów na północ od centrum Pekinu. W 2003 roku wraz z grobami władców z dynastii Qing został wpisany na listę światowego dziedzictwa UNESCO. Większą część kompleksu zniszczono w 1644 roku, podczas powstania Li Zichenga. W chwili obecnej jedynie trzy groby są odrestaurowane i dostępne dla zwiedzających: Changling, Dingling i Zhaoling.
Nekropolia powstała za czasów cesarza Yongle (1402-1424) i odtąd chowano tu wszystkich jego następców, z wyjątkiem Jingtaia (1449-1457), który jako uzurpator został pochowany w mniej eksponowanym miejscu. Założyciel dynastii, Hongwu (1368-1398) został pochowany w mauzoleum Ming Xiaoling nieopodal Nankinu, zaś cesarz Jianwen (1398-1402) zaginął w czasie wojny domowej i jego ciała nigdy nie znaleziono.
Miejsce na cesarską nekropolię, położoną w kotlinie otoczonej z trzech stron górami, wybrano ściśle według zasad feng shui. Od północy chroniona jest przed złymi duchami łańcuchem wzgórz Tianshoushan. Ponieważ dawniej na tym obszarze zabroniony był wyrąb lasów i uprawa ziemi, wzgórza te porośnięte są starodrzewem. Po bokach kotlinę zamykają wzgórza Longshan (Góry Smoka) i Hushan (Góry Tygrysa). Od południa przerwa między wzgórzami zamknięta jest ceglanym murem, którego bez zezwolenia nie wolno było przekraczać żadnemu śmiertelnikowi. Straż nad grobowcami trzymał garnizon wojskowy stacjonujący w Changping.
Pawilon Steli.
Pierwszą budowlę kompleksu stanowi umieszczona w zamykającym nekropolię od południa murze wykonana z białego marmuru ozdobna brama o pięciu wejściach, wzniesiona w 1540 roku (). Właściwym wejściem jest jednak zbudowana w tym samym roku Wielka Czerwona Brama ("Dahongmen", ), za którą znajduje się wzniesiony w 1435 roku Pawilon Steli ("Beiting", ), z umieszczoną wewnątrz tablicą pamiątkową na grzbiecie kamiennego żółwia. Przy każdym z rogów Pawilonu Steli znajduje się marmurowa kolumna huabiao zwieńczona rzeźbą mitycznego zwierzęcia, zaś po obydwu stronach drogi znajdują się dwie kolumny ozdobione wyobrażeniami chmur.
Droga duchów.
Od Wielkiej Czerwonej Bramy do grobowców wiedzie siedmiokilometrowa rytualna droga, zwana w chińskiej tradycji drogą duchów ("shendao"). Jej kilkusetmetrowy odcinek za Pawilonem Steli ozdobiony jest po bokach ustawionymi w 12 par posągami zwierząt, zarówno realnych (słonie, wielbłądy, konie), jak i mitycznych (qilin, xiezhi). Za nimi znajduje się 12 posągów mandarynów. Koniec drogi duchów wieńczy wykuta w marmurze ozdobna Brama Smoka i Feniksa ("Longfengmen", ).
Changling.
Po przekroczeniu Bramy Smoka i Feniksa droga wiedzie wprost do rozlokowanego na 120 tysiącach m² grobowca cesarza Yongle i jego żony Xu Shi, nazywanego "Changling"(长陵, ). Jest to największy i najlepiej zachowany ze wszystkich 13 grobowców. Wejście do niego stanowi potrójna brama, umieszczona w okalającym go murze. Wewnątrz znajduje się porośnięty sosnami podwórzec, pośrodku którego wznosi się Pawilon Stałych Łask (祾恩殿, "Ling’endian"). Wysoki dach budowli wsparty jest na 32 drewnianych kolumnach, niższą część dachu wspiera 28 kolumn. Wewnątrz pawilonu znajduje się stół rytualny z tabliczką z imieniem zmarłego, przy której składano ofiary. Ze znajdującej się na tyłach pawilonu grobowego Yongle Czerwonej Bramy przechodzi się na kolejny podwórzec, pośrodku którego wznosi się marmurowa brama oraz ołtarz ofiarny. Podwórzec zamknięty jest Wieżą Steli ("Minglou"). W tej wznoszącej się na licowanej kamieniem budowli z łukowatym wejściem pagodzie znajduje się tabliczka przodka z wyrytym imieniem Yongle. Jest to kopia, oryginał umieszczono w Pawilonie Stałych Łask, gdzie również odprawiano obrzędy ku czci zmarłego. Dalej wznosi się porośnięty drzewami kopiec grobowy, otoczony blankowanym murem. W pobliżu znajdują się groby szesnastu konkubin, które w zaświatach miały służyć swojemu zmarłemu panu. Wnętrze grobowca Yongle nie zostało dotychczas przebadane i nadal pozostaje zamknięte dla zwiedzających.
Dingling.
Grobowiec cesarza Wanli (1572-1620), nazywany "Dìnglìng" (定陵, ) odkopano podczas prac archeologicznych w 1956 roku. Wybudowano go w latach 1584-1588 za olbrzymią wówczas sumę 8 milionów taeli. Użytą do budowy cegłę transportowano z Shandongu, kamień z Henanu, zaś drewno aż z Syczuanu.
Naziemne zabudowania grobowca zostały niemal w całości zniszczone podczas najazdu Mandżurów. Odbudowane z rozkazu Qianlonga zostały ponownie zrównane z ziemią podczas powstania bokserów. Jedynie niewielkie elementy przetrwały do naszych czasów.
W położone 27 metrów pod powierzchnią podziemia kopca schodzi się drogą wybitą podczas wykopalisk. Podziemna hala została wybudowana na planie krzyża. Po przejściu dwóch bram, idzie się długim korytarzem do kolejnych wrót. Za nimi znajduje się komnata główna, wewnątrz której znajdują się trzy ołtarze, poświęcone cesarzowi i jego dwóm żonom: Xiaoduan i Xiaojing. Pierwotnie Xiaojing jako drugą żonę pochowano w innym miejscu i dopiero za panowania Tianqi została pośmiertnie awansowana i złożona obok męża.
Z komnaty głównej odchodzą trzy korytarze, z których każde zakończone jest następnym pomieszczeniem. Przeznaczenie lewego i prawego pozostaje nieznane, gdyż znaleziono je zupełnie puste. Trzeci korytarz wiedzie do największego ze wszystkich pomieszczeń, w którym umieszczono sarkofagi cesarza i jego żon. W sali tej odkryto także liczne skarby: regalia monarsze, złote i srebrne naczynia, biżuterię, wyroby z jadeitu, porcelany i jedwabiu oraz liczne figurki grobowe.
Zhaoling.
Zhaoling (昭陵, ) jest ostatnim z trzech odrestaurowanych i udostępnionych grobowców. Znajduje się w zachodniej części kompleksu. Pochowano w nim cesarza Longqing (1566-1572) wraz z jego trzema żonami. Budowę zajmującego ponad 34000 m² grobowca rozpoczął w 1539 roku cesarz Shizong, pragnąć tam pochować swoich rodziców. Prace budowlane po jakimś czasie przerwano, ostatecznie zostały dokończone w 1572 roku przez Longqinga z przeznaczeniem na jego własne miejsce pochówku. Grobowiec posiada typową konstrukcję: dwa podwórce z bramami i pawilonami, końcowy pawilon z umieszczoną w nim stelą pośmiertną, za którym znajduje się otoczony owalnym murem kurhan kryjący podziemne komnaty grobowe.
Grobowiec został częściowo zniszczony podczas najazdu Mandżurów. Odbudowany w latach 1785-1787 został ponownie zniszczony na przełomie XIX i XX wieku. W 1987 rząd Chińskiej Republiki Ludowej rozpoczął prace renowacyjne i w 1989 roku odrestaurowany Zhaoling został udostępniony zwiedzającym.
Pozostałe grobowce.
Pozostałe grobowce znajdujące się na terenie kompleksu:
Wpisanie kompleksu na listę światowego dziedzictwa UNESCO spowodowało decyzję o podjęciu prac renowacyjnych przy nieodrestaurowanych wcześniej grobowcach, na początek Deling i Kangling oraz Qingling i Tailing. 11 stycznia 2006 roku rząd chiński przeznaczył 35 milionów juanów na czteroletni program renowacji grobowców Tailing, Maoling, Yuling i Yongling. Wszystkie odrestaurowane groby w trosce o ochronę zabytków pozostały jednak zamknięte, a turyści nadal mogą zwiedzać jedynie Changling, Dingling i Zhaoling.
17 lipca 2009 roku rozpoczęto restaurację grobowca Maoling, który również po zakończeniu prac nie będzie udostępniony zwiedzającym. Koszt przedsięwzięcia wyceniany jest na 12 milionów juanów. W najbliższym czasie planowane są także prace przy grobowcach Yuling i Jingling.

</doc>
<doc id="1895543" url="https://pl.wikipedia.org/wiki?curid=1895543" title="Związek gmin Mitteldithmarschen">
Związek gmin Mitteldithmarschen

Związek gmin Mitteldithmarschen (niem. "Amt Mitteldithmarschen") – związek gmin w Niemczech w kraju związkowym Szlezwik-Holsztyn, w powiecie Dithmarschen. Siedziba związku gmin znajduje się w mieście Meldorf. Powstał 25 maja 2008.
W skład związku gmin wchodzą 24 gminy:

</doc>
<doc id="1895545" url="https://pl.wikipedia.org/wiki?curid=1895545" title="Mitteldithmarschen">
Mitteldithmarschen



</doc>
<doc id="1895548" url="https://pl.wikipedia.org/wiki?curid=1895548" title="Przystań Zatoka we Wrocławiu">
Przystań Zatoka we Wrocławiu

Przystań Zatoka – przystań na rzece Odra, położona w rejonie osiedla Szczepin i Popowice we Wrocławiu, przy ulicy Długiej. Przystań znajduje się przy Harcerskim Ośrodku Wodnym "Zatoka" prowadzonym w ramach Związku Harcerstwa Rzeczypospolitej. Działają na nim 2 drużyny: 
- 3 Wrocławska Wodna Drużyna Harcerek "Kosodrzewina" im. Poznańskich Żab 
- 25 Wrocławska Żeglarska Drużyna Harcerzy im. Harcerskiego Batalionu Szturmowego "Parasol". 
Port położony jest na lewym brzegu rzeki, na dolnym odcinku Odry śródmiejskiej. 
Teren przy rzece, na którym położona jest przystań, to terasa zalewowa, pomiędzy brzegiem jej koryta, a wałem przeciwpowodziowym. Po przeciwnej stronie rzeki znajduje się Port Miejski. Na tym szlaku żeglugowym, w górę rzeki w kierunku Śródmiejskiego Węzła Wodnego, znajduje się "Mieszczański Stopnień Wodny", w ramach którego można przeprawić się przez Śluzę Mieszczańską. W dół rzeki istnieją trzy drogi wodne: zgodnie z biegiem Odry przez Śluzy Rędzin, lub po przepłynięciu tego odcinka szlaku można zawrócić w górę rzeki na dwie drogi wodne: Starą Odrą przez Śluzę Miejską, lub Główną Drogą Wodną przez Śluzę Różanka. 
Położenie przystani nieco na uboczu zapewnia jednocześnie wygodny dostęp do centrum miasta: odległość do Rynku to około 1800 m, a do najbliższego centrum handlowego około 800 m. Przystań posiada wydzielone akwatorium, na które składa się niewielka zatoka przy rzece. Dostępna jest podstawowa infrastruktura taka jak slip, nabrzeże, pole biwakowe, energia elektryczna, bieżąca woda, toalety itd.

</doc>
<doc id="1895552" url="https://pl.wikipedia.org/wiki?curid=1895552" title="Mohamed Armoumen">
Mohamed Armoumen

Mohamed Armoumen (ur. 19 września 1979) - marokański piłkarz grający na pozycji napastnika.
Kariera klubowa.
Karierę piłkarską Armoumen rozpoczął w klubie FAR Rabat. W 1998 roku zadebiutował w jego barwach w pierwszej lidze marokańskiej. Pierwszy sukces w karierze osiągnął w 1999 roku, gdy zdobył Puchar Maroka. Latem 1999 został wypożyczony do Rai Casablanca, z którą w 2000 roku został mistrzem kraju. Następnie wrócił do FAR, a w 2002 roku znów odszedł na wypożyczenie, tym razem do katarskiego Al-Arabi. W 2004 roku zdobył z FAR puchar kraju, a w 2005 - mistrzostwo i Afrykański Puchar Konfederacji.
W 2005 roku Armoumen został piłkarzem Al-Kuwait Kaifan. W latach 2006 i 2007 dwukrotnie wywalczył mistrzostwo Kuwejtu. Na początku 2007 roku odszedł do KSC Lokeren, a 3 lutego 2007 zadebiutował w pierwszej lidze belgijskiej w przegranym 1:3 wyjazdowym meczu z KAA Gent.
W 2008 roku Armoumen wrócił do Maroka i ponownie grał w Rai Casablanca. W 2009 roku wywalczył mistrzostwo kraju. Po tym sukcesie odszedł do Wydadu Casablanca, a na początku 2010 roku znów został zawodnikiem FAR Rabat. Następnie grał w Wydad Fez i JS Massira.
Kariera reprezentacyjna.
W reprezentacji Maroka Armoumen zadebiutował w 2002 roku. W 2006 roku został powołany do kadry na Puchar Narodów Afryki 2006, ale nie rozegrał na nim żadnego spotkania.

</doc>
<doc id="1895553" url="https://pl.wikipedia.org/wiki?curid=1895553" title="Hotel spa">
Hotel spa

Hotel spa – hotel oferujący usługi odnowy biologicznej, relaksacyjne oraz wypoczynkowe, mające na celu zregenerowanie sił zarówno fizycznych, jak i psychicznych, poprawę zdrowia i kondycji organizmu, zrelaksowanie się. Nazwa pochodzi o łacińskiego stwierdzenia sanitas per aquam – co oznacza: zdrowie przez wodę.
Hotele spa oferują pakiety zabiegów, dobrane pod kątem wieku, płci, stanu zdrowia, mające na celu poprawienie kondycji fizycznej i samopoczucia. Często zabiegi mają także na celu pomoc w walce z nadwagą, cellulitem, starzeniem, zniszczoną skórą. Ponadto hotele te oferują dodatkowe atrakcje z dziedziny rekreacyjnej i sportowej. Obiekty te w większości położone są z dala od miast.
W hotelach spa pracują specjaliści z zakresu zdrowia i urody – kosmetycy, kosmetolodzy, dietetycy, dermatolodzy, masażyści, fryzjerzy itp., a także animatorzy, którzy zapewniają gościom rozrywkę.
Jedną z odmian hoteli spa są beach spa, które mają dostęp do plaży i dysponują szerokim zakresem sportów wodnych.

</doc>
<doc id="1895558" url="https://pl.wikipedia.org/wiki?curid=1895558" title="Połączenie owijane">
Połączenie owijane

Połączenie owijane (ang. "wire wrap") – technika realizacji połączenia elektrycznego w urządzeniach elektronicznych polegająca na nawinięciu kilku zwojów cienkiego drutu na posiadającej ostre krawędzie cienkiej końcówce montażowej (np. o przekroju kwadratowym lub prostokątnym) grubości ok. 1 milimetra.
Dobry kontakt elektryczny przewodu z końcówką montażową powstaje w wyniku wciśnięcia, podczas procesu owijania drutu wokół niej, jej ostrych krawędzi w strukturę powierzchni drutu. Ten rodzaj połączenia nie wymaga dodatkowego lutowania (aczkolwiek go nie wyklucza) i zapewnia wystarczającą trwałość zarówno mechaniczną, jak i elektryczną. Stosowany jest powszechnie w urządzeniach (szczególnie przemysłowych), w których występuje znaczna liczba połączeń, np. w centralach telefonicznych, ale także w komputerach.
Historia.
Technologia połączeń owijanych opracowana została przez The Bell Laboratory (Western Electric Company) w roku 1952. W Polsce zaczęto je stosować w komputerach od Odry 1204 z 1967 roku, a szerzej około połowy lat 70. XX wieku, w tym samym czasie, kiedy wprowadzone zostały tu pierwsze francuskie centrale telefoniczne systemu Pentaconta.

</doc>
<doc id="1895560" url="https://pl.wikipedia.org/wiki?curid=1895560" title="Śmiertelność ekologiczna">
Śmiertelność ekologiczna



</doc>
<doc id="1895561" url="https://pl.wikipedia.org/wiki?curid=1895561" title="Śmiertelność minimalna">
Śmiertelność minimalna



</doc>
<doc id="1895562" url="https://pl.wikipedia.org/wiki?curid=1895562" title="Efekt Joule'a Thomsona">
Efekt Joule'a Thomsona



</doc>
<doc id="1895563" url="https://pl.wikipedia.org/wiki?curid=1895563" title="Hafid Abdessadek">
Hafid Abdessadek

Hafid Abdessadek (ur. 24 lutego 1974) – marokański piłkarz grający na pozycji pomocnika.
Kariera klubowa.
Karierę piłkarską Abdessadek rozpoczął w klubie FAR Rabat. W 1994 roku zadebiutował w jego barwach w pierwszej lidze marokańskiej. Pierwszy sukces w karierze osiągnął w 1999 roku, gdy zdobył Puchar Maroka. Wraz z FAR dwukrotnie został mistrzem kraju w 2005 i 2008 roku i jeszcze czterokrotnie zdobył krajowy puchar w latach 2003, 2004, 2007 i 2008. W 2005 roku zdobył Afrykański Puchar Konfederacji.
Na początku 2008 roku Abdessadek odszedł do Olympicu Safi, a w 2009 roku został zawodnikiem Maghrebu Fez.
Kariera reprezentacyjna.
W reprezentacji Maroka Abdessadek zadebiutował 9 stycznia 2006 roku w wygranym 3:0 towarzyskim meczu z Demokratyczną Republiką Konga. W tym samym roku został powołany do kadry na Puchar Narodów Afryki 2006, ale nie rozegrał na nim żadnego spotkania.

</doc>
<doc id="1895568" url="https://pl.wikipedia.org/wiki?curid=1895568" title="Asz-Szanfara">
Asz-Szanfara

Asz-Szanfara – poeta arabski, żyjący w VI wieku.
Wygnany z plemienia, należał do tzw. "poetów-wagabundów".
Autor kasydy "Lamijat al-Arab", która została przetłumaczona na wiele języków. W literaturze polskiej znana w przekładzie Spitznagela oraz z parafraz Mickiewicza i Słowackiego "Szanfary".
Asz-Szanfara napisał również zbiór poetycki (tzw. "dywan"), w którym opisywał życie na pustyni. W Polsce przekłady niektórych utworów z tego zbioru znalazły się w antologii "Poezja arabska: wiek VI-XIII" w 1997.

</doc>
<doc id="1895571" url="https://pl.wikipedia.org/wiki?curid=1895571" title="Rokometni Klub Velenje">
Rokometni Klub Velenje



</doc>
<doc id="1895577" url="https://pl.wikipedia.org/wiki?curid=1895577" title="Perypat">
Perypat



</doc>
<doc id="1895584" url="https://pl.wikipedia.org/wiki?curid=1895584" title="Armenia na Zimowych Igrzyskach Olimpijskich 2010">
Armenia na Zimowych Igrzyskach Olimpijskich 2010

Armenię na Zimowych Igrzyskach Olimpijskich 2010 reprezentowało 4 zawodników.

</doc>
<doc id="1895585" url="https://pl.wikipedia.org/wiki?curid=1895585" title="Guan Yu">
Guan Yu

Guan Yu, imiona publiczne: Changsheng, chiń 長生, później Yunchang, 雲長. Od roku 1615 znany także jako Guandi, 關帝 (ur. w Xiezhou w Shanxi, zm. w grudniu 219 w pobliżu dzisiejszego Dangyangu) – dowódca w służbie Liu Beia, po śmierci stopniowo uznany za boga chroniącego Cesarstwo Chińskie i jego ludność.
Życiorys.
Guan Yu urodził się w miejscowości Xiezhou w komanderii Hedong, w dzisiejszej prowincji Shanxi. Data jego urodzin i pochodzenie są nieznane. Z niejasnych dla historyków powodów bojąc się o swoje życie, uciekł do komanderii Zhuo (część dzisiejszej prowincji Hebei), gdzie dołączył do Liu Beia, który wówczas formował swoją prywatną armię. Według Kroniki Trzech Królestw Liu Bei, Guan Yu i Zhang Fei mieli być dla siebie jak bracia. Wspólnie brali oni udział w kampaniach Liu Beia na wschodzie. Na początku roku 200 Cao Cao pokonał Liu Beia, który po tej klęsce dołączył do Yuan Shao, i pojmał Guan Yu. Cao Cao traktował Guan Yu z wielkim szacunkiem i ustanowił go swoim generałem-porucznikiem ("pian jiangjun"). W służbie Cao Cao Guan Yu jeszcze w tym samym roku zabił Yan Lianga, generała Yuan Shao, ścinając jego głowę po ataku w pojedynkę na szeregi jego armii. Cao Cao uczynił go wówczas Markizem ("tinghou") Hanshou, i czasami Guan Yu znany jest właśnie pod tytułem. Niemniej nadal czuł się on bardziej związany z Liu Beiem i wkrótce potem uciekł do niego. Cao Cao w uznaniu jego zasług i lojalności wobec Liu Beia zabronił go ścigać.
Niedługo potem Liu Bei dołączył do Liu Biao. Guan Yu wraz z Zhang Feiem byli zazdrośni o wpływy nowego doradcy Liu Beia, Zhuge Lianga, gdy jednak ich wódz zaczął naciskać, że potrzebuje jego rad, zaakceptowali jego obecność. Kiedy Liu Biao zmarł w roku 208, Liu Bei powierzył Guan Yu dowództwo nad flotą rzeki Han i ten poprowadził ją w dół rzeki, by mogła ona wziąć udział w bitwie o Czerwone Klify. Po tym zwycięstwie Guan Yu został mianowany przez Liu Beia generałem ("jiangjun") i dowódcą obrony terenów na północ od Xiangyangu. Kiedy w roku 214 Liu Bei zdobył prowincję Yi (dzis. Syczuan), Guan Yu został postawiony na czele całej prowincji Jing, obejmującej komanderię Nanyang, ze stolicą w Wan (dzis. Nanyang), i rozciągającej się dalej na południe na tereny dzisiejszych prowincji Hubei i Hunan. W roku 215 Sun Quan zażądał od Liu Beia oddania mu prowincji Jing, która miała rzekomo kiedyś do niego należeć. Liu Bei odmówił, a kiedy Sun Quan wysłał swoich urzędników by ci przejęli władzę w komanderiach Changsha, Lingling i Guaying Guan Yu ich przepędził. Jednak dobrze zaplanowana kampania dowódców Sun Quana, Lu Su i Lü Menga, jak również zagrożenie ze strony Cao Cao zmusiły Liu Beia do zawarcia porozumienia, w którym oddawał Sun Quanowi komanderię Guaying i większą część Changsha. Odtąd granicą pomiędzy nimi była rzeka Xiang.
Wczesną wiosną roku 219 Liu Bei odniósł znaczące zwycięstwo nad siłami Cao Cao w bitwie pod Górą Dingjun i zajął kotlinę Hanzhong Pendi. W związku z tym przyjął on tytuł króla ("wang") Hanzhongu, a Guan Yu nadał tytuł Generała Straży Przedniej ("qian jiangjun"). Ten jednak początkowo nie mógł się pogodzić z tym, iż musi dzielić najwyższą rangę z Zhang Feiem, Huang Zhongiem i Ma Chao, chociaż ostatecznie zaakceptował swój nowy tytuł. To zachowanie miało swoje źródło prawdopodobnie także w zażenowaniu faktem, że ostatni sukces w Hanzhongu został osiągnięty bez niego i związanym z tym poczuciem pewnej utraty znaczenia. Jeszcze w tym samym roku, w środku jesieni, w ramach ogólnej ofensywy Liu Beia na terytorium Cao Cao Guan Yu wyruszył na północ, chcąc zaatakować bronione przez Cao Rena Xiangyang. Cao Cao na pomoc Cao Renowi wysłał armię pod dowództwem Yu Jina, wkrótce jednak nadeszły ogromne jesienne ulewy, i żołnierze tego ostatniego w obliczu powodzi znaleźli się odseparowani od siebie na odizolowanych wzgórzach. W takich warunkach dysponujący flotą Guan Yu doszczętnie rozbił armię Yu Jina, z której wielu żołnierzy potonęło, a jego samego wziął do niewoli. Siły Cao Rena nadal broniły się jednak w Xiangyangu i jego bliźniaczym mieście Fen (dzisiaj tworzą jedno miasto), zaś w nadziei na ostateczny sukces Guan Yu zaczął ściągać rezerwy z linii Jangcy. Tym samym zlekceważył on jednak możliwe zagrożenie ze strony sił Sun Quana, którymi dowodził Lü Meng. Ten utwierdzał go w złudnym poczuciu bezpieczeństwa z jego strony, by w grudniu 219 roku zaatakować tyły wojsk Guan Yu w prowincji Jing. Kiedy Guan Yu odstąpił od oblężenia Cao Rena i pomaszerował przeciwko Lü Mengowi większość jego ludzi przeszła na stronę nieprzyjaciela, ponieważ był on w posiadaniu ich rodzin. Guan Yu został odizolowany w rejonie dzisiejszego Dangyangu, pomiędzy rzekami Jangcy i Han, i po odmowie poddania się w ostatniej potyczce został pojmany wraz z synem Guan Pingiem, po czym obaj zostali ścięci. Głowę Guan Yu Sun Quan miał odesłać Cao Cao, zaś resztę jego ciała pochować z wszelkimi honorami.
Późniejszy kult.
Demon i lokalne bóstwo.
Zgodnie z chińskimi ludowymi wierzeniami ludzie, którzy wiedli życie pełne przemocy i zginęli gwałtowną śmiercią, w szczególności żołnierze jak Guan Yu, często stawali się po śmierci demonami. Zasadniczo stanowiły one dla ludzi zagrożenie, jeśli jednak składano im odpowiednie ofiary i sprawowano właściwe rytuały, mogły one także odgrywać bardziej pozytywną rolę. Czasami pierwotny ryt przebłagalny prowadził do rozwoju kultu określonego demona, którego proszono o użycie swojej potężnej siły w celu pomocy ludziom. Tak też stało się z Guan Yu, wokół którego rozwinął się lokalny kult w miejscu jego śmierci i pochówku, w pobliżu góry Yuquan shan w rejonie dzisiejszego Dangyangu. Najwcześniejszą świątynię poświęcono mu właśnie w tym rejonie w roku 713. W późnym okresie Tang Guan Yu zaczęto wiązać z buddyjskim klasztorem na górze Yuquan shan. Pogrążony w medytacji na górze założyciel szkoły tiantai Zhiyi (538–597) miał ujrzeć Guan Yu, który zaczął domagać się od niego zwrotu swojej głowy. W odpowiedzi Zhiyi udzielił mu lekcji karmy, mówiąc, że kto ścina innym głowy, sam ginie od ścięcia głowy. Pod wrażeniem karmicznej logiki Guan Yu miał przyjąć od Zhiyi nauki dharmy, zbudować dla niego klasztor na górze i zostać jego strażnikiem. Klasztorna inskrypcja z 722 roku nie wspomina o Guan Yu, mówiąc także raczej o Shenxiu (605–706) niż Zhiyi. Dopiero w inskrypcji z 820 roku pojawia się Guan Yu i Zhiyi, a w pełni rozwinięta wersja legendy znajduje się w inskrypcji z 1081 roku. Mamy tu zatem do czynienia z buddyjską adaptacją lokalnego, początkowo czysto chińskiego kultu, który za pomocą odpowiedniej opowieści został powiązany ze stworzeniem klasztoru.
Guan Yu i taoizm.
Początkowo główną rolę w rozprzestrzenianiu kultu Guan Yu odgrywał jednak nie buddyzm, ale taoizm. Niektórzy taoistyczni duchowni mieli posiadać moc przywoływania lokalnie czczonych demonów, takich jak Guan Yu, w celu odpędzenia innych niebezpiecznych demonów. Do takiego zdarzenia miało dojść w okresie Song, kiedy rząd napotkał trudności w dalszym wydobywaniu soli ze słonego jeziora Xiechi w rodzinnym powiecie Guan Yu. Według pochodzącej z przełomu XIII i XIV wieku wersji wydarzeń kiedy cesarz Zhenzong (998–1022) wyniósł Huangdi do rangi pierwszego przodka dynastii Song i nakazał, by w każdej taoistycznej świątyni znajdowała się sala poświęcona temu Świętemu Przodkowi, Xiechi nagle zaczęło mieć zbyt mało wody. Przybyłemu na miejsce w celu zbadania sprawy urzędnikowi we śnie ukazał się zabity niegdyś przez Huangdi Chiyou, oświadczając że poczuł się bardzo urażony wystawieniem świątyń swojemu zabójcy. W odwecie za tę zniewagę wyczerpał on wodę jeziora (należy tutaj zauważyć, że w okresie Tang i Song wierzono, iż po śmierci Chiyou jego posolona przez Huangdi krew została zamieniona w wody jeziora Xiechi, które okresowo przybierały kolor czerwony). W odpowiedzi za radą Wang Qinruo (962–1025) cesarz wysłał osobę mającą sprawować lokalny kult Chiyou, ten jednak ukazał się jej domagając się zniszczenia świątyń poświęconych Huangdi, inaczej wyczerpie on wody jeziora, wstrzyma wzrost pięciu zbóż i spowoduje że Zachodni Barbarzyńcy zaczną sprawiać kłopoty na granicy. Tym razem za radą Wang Qinruo cesarz wezwał taoistycznego Niebiańskiego Mistrza, który przywołał Guan Yu, prawdopodobnie z powodu jego osobistych związków z regionem. Ten na rozkaz cesarza wydał walkę Chiyou i pokonał go, stając na czele armii żołnierzy-cieni. Po pięciu dniach burz jezioro Xiechi powróciło do swojego dawnego stanu. Według innej tradycji, mniej sławnej, ale najprawdopodobniej bliższej prawdzie historycznej, do egzorcyzmu miało dojść na zlecenie cesarza Huizonga (1101–1126), który poprosił o niego w związku z powodzią, uważaną za dzieło smoka. Przywołany przez Niebiańskiego Mistrza Zhang Jixiana (1092–1126) Guan Yu pokonał smoka. Wydarzenie to, odnotowane w źródłach zarówno taoistycznych jak i innych, odegrało decydującą rolę w legitymizacji tradycji Niebiańskich Mistrzów i zaowocowało budową znacznej liczby świątyń poświęconych Guan Yu. Guan Yu otrzymał od Huizonga tytuł króla ("wang") (już od czasów dynastii Tang posiadał tytuł księcia ("gong") oraz zaczął być czczony przez taoistów jako "yuanshuai", niebiański strażnik chroniący taoistyczną wiarę. Odgrywał on odtąd prominentną rolę jako bóstwo przywoływane podczas taoistycznych egzorcyzmów w celu walki z demonami.
Rozwój kultu Guan Yu w okresie Yuan i Ming.
Kiedy dynastia Song została zagrożona przez inwazje kolejnych barbarzyńców, Guan Yu "chronił tyle miast przed atakiem, że skończył jako bóg miasta w wielu municypiach". W okresie Yuan Guan Yu zastąpił Jiang Taigonga jako oficjalny bóg wojny. Ważniejsze dla rozprzestrzenienia jego kultu były jednak inne zjawiska. Historia jego walki z Chiyou była częstym tematem dramatów tego okresu, to także wtedy rozpoczęło się tworzenie opowieści zebranych potem na początku okresu Ming jako "Opowieści o Trzech Królestwach". Obraz Guan Yu w tej niezwykle popularnej powieści, gdzie jest on symbolem rycerskości, lojalności wobec przyjaciół i prawowitej dynastii oraz zarazem obrońcą prostych ludzi bardzo przyczynił się do dalszego wzrostu jego kultu. W okresie Ming kupcy zaczęli odwoływać się do niego jako bóstwa mającego zapewniać bezpieczeństwo ich podróży oraz gwarantującego wzajemną uczciwość kontrahentów. Po pewnym czasie Guan Yu stał się po prostu bogiem bogactwa. Dla członków tajnych stowarzyszeń i zwykłych związków przestępczych Guan Yu był gwarantem wzajemnej lojalności. W triadach rytuały inicjacji oraz karania zdrajców odbywały się przed ołtarzami jego oraz założycieli organizacji. Demoniczne i wojownicze aspekty pierwotnego kultu Guan Yu zostały stopniowo niemal zapomniane i buddyści zaadaptowali go jako obrońcę swoich świątyń, co było dodatkowym czynnikiem rozprzestrzeniania się czci dla niego. To powiązanie z buddyzmem stało się jednym z dominujących aspektów jego obrazu i wcześniejsze związki z taoizmem w chińskiej świadomości uległy osłabieniu. Do dnia dzisiejszego w świątyniach buddyjskich na Tajwanie Guan Yu jest bogiem strzegącym ich wejścia. W przypadku wieśniaków bóstwo chroniące świątynie szybko stało się bóstwem chroniącym wiejskie społeczności i chłopi zaczęli poszukiwać u Guan Yu ochrony przed klęskami żywiołowymi, chorobami i po prostu szczęścia. Ostatecznym świadectwem wzrostu znaczenia kultu Guan Yu w okresie Ming było przyznanie mu w roku 1615 tytułu cesarza ("di"), oraz uznanie go za protektora cesarstwa. Od tej pory Guan Yu zaczął być nazywany Guandi.
Kult Guandi w okresie Qing i później.
Dynastia Qing podniosła oficjalny kult Guandi na jeszcze wyższy poziom. Odnalezienie jego rzekomej genealogii pozwoliło na zapełnienie luki, jaką dotychczas stanowiło jego nieznane pochodzenie, co było niezwykle ważne z punktu widzenia konfucjańskiej cnoty miłości synowskiej. Z tej okazji w roku 1693 wydano jego oficjalny żywot, w którym został on opisany jako znawca konfucjańskich pism, w szczególności zaś zasad Kroniki Wiosen i Jesieni. Według autorów żywota w przeciwieństwie do Sima Qiana, który miał być odzwierciedleniem ideału uczonego, Guandi miał uosabiać czynny aspekt konfucjanizmu. W roku 1725 przodkowie Guandi trzy pokolenia wstecz otrzymali tytuł księcia. Dla państwa i związanego z nim konfucjanizmu Guandi był przede wszystkim obrońcą cesarstwa i jego instytucji. Podczas powstania Białego Lotosu w roku 1813 cesarz Jiaqing publicznie ogłosił pojawienie się Guandi po stronie cesarskich wojsk. W roku 1853, podczas inspirowanej chrześcijaństwem rebelii tajpingów, która wydawała się zagrażać nie tylko cesarstwu, ale samym podstawom konfucjańskiego systemu, kult Guandi otrzymał tę samą rangę co kult Konfucjusza. Cesarze dynastii Qing dążyli do rozpowszechnienia kultu Guandi na wszystkie wioski, co było jednym z powodów tego, iż "prawdopodobnie był on najbardziej popularnym bogiem czczonym w wioskach północnych Chin". Stele Guandi znajdowane w wielu wsiach pokazują, że z jego obrazem wiązano przede wszystkim wartości konfucjańskie i lojalność wobec istniejącej władzy. Niemniej zwykli chłopi prosili go o wszelkie możliwe dobrodziejstwa, włącznie z deszczem i uzdrowieniem.
W roku 1914 Yuan Shikai nakazał budowę świątyni wojskowych bohaterów w której czczono Guandi, Yue Fei i dwudziestu czterech pomniejszych herosów. W okresie Republiki nadal czczono Guandi, a podobno nawet opierano na tym lojalność tajnej policji Kuomintangu. Niemniej polityka niszczenia świątyń i innych wiejskich instytucji religijnych w celu znalezienia środków na budowę lokalnych szkół i policji podkopała podstawy jego kultu. Republikański reżim podjął także kilka kampanii walki z "zabobonami", co utorowało drogę późniejszym, zakrojonym na dużo większą skalę działaniom komunistów. Generalnie "dwudziesty wiek w Chinach był czasem, kiedy kult Guandi zaczął słabnąć, jak zresztą większość innych religijnych kultów".

</doc>
<doc id="1895586" url="https://pl.wikipedia.org/wiki?curid=1895586" title="Mohamed Fakhir">
Mohamed Fakhir

Mohamed Fakhir (ur. 19 października 1953 w Casablance) - były marokański piłkarz grający na pozycji pomocnika.
Kariera piłkarska.
Przez całą karierę piłkarską Fakhir związany był z zespołem Raja Casablanca. W pierwszej lidze marokańskiej grał w latach 1972-1982. W 1974 i 1977 roku dwukrotnie wywalczył z Rają mistrzostwo Maroka.
Kariera trenerska.
Po zakończeniu kariery piłkarskiej Fakhir został trenerem. Od 1983 do 1996 roku pracował w Rai Casablanca, z którą w 1996 roku został mistrzem Maroka. Następnie prowadził kolejno: RS Settat, Union Sidi Kacem, Hassanię Agadir (mistrzostwo w 2002 i 2003 roku) i FAR Rabat (mistrzostwo w 2005, Puchar Maroka w 2003 i 2004 oraz Afrykański Puchar Konfederacji w 2005). W 2006 roku został selekcjonerem reprezentacji Maroka, którą poprowadził w Pucharze Narodów Afryki 2006. Potem trenował Moghreb Tétouan i ponownie FAR Rabat (mistrzostwo w 2008). Od 2010 roku znów prowadzi Moghreb Tétouan.

</doc>
<doc id="1895588" url="https://pl.wikipedia.org/wiki?curid=1895588" title="Gorenje Velenje">
Gorenje Velenje



</doc>
<doc id="1895590" url="https://pl.wikipedia.org/wiki?curid=1895590" title="EIA/TIA-568B">
EIA/TIA-568B



</doc>
<doc id="1895594" url="https://pl.wikipedia.org/wiki?curid=1895594" title="Podział administracyjny Kościoła katolickiego w Kostaryce">
Podział administracyjny Kościoła katolickiego w Kostaryce

Podział administracyjny Kościoła katolickiego w Kostaryce – w ramach Kościoła katolickiego w Kostaryce funkcjonuje obecnie jedna metropolia, w której skład wchodzi jedna archidiecezja i siedem diecezji.
Jednostki administracyjne Kościoła katolickiego obrządku łacińskiego w Kostaryce:

</doc>
<doc id="1895597" url="https://pl.wikipedia.org/wiki?curid=1895597" title="IHF">
IHF



</doc>
<doc id="1895600" url="https://pl.wikipedia.org/wiki?curid=1895600" title="Podział administracyjny Kościoła katolickiego w Salwadorze">
Podział administracyjny Kościoła katolickiego w Salwadorze

Podział administracyjny Kościoła katolickiego w Salwadorze – w ramach Kościoła katolickiego w Salwadorze funkcjonuje obecnie jedna metropolia, w której skład wchodzi jedna archidiecezja i osiem diecezji. Ponadto istnieje wojskowy ordynariat polowy podlegający bezpośrednio do Rzymu.
Jednostki administracyjne Kościoła katolickiego obrządku łacińskiego w Salwadorze:

</doc>
<doc id="1895604" url="https://pl.wikipedia.org/wiki?curid=1895604" title="Hilariusz Illinicz">
Hilariusz Illinicz

Hilariusz (Hilary) Illinicz (ur. 1894 - zm. 1981) – z wykształcenia prawnik, z zawodu biegły księgowy, działacz krajoznawstwa łódzkiego, przewodnik, prekursor turystyki motorowej w Łodzi.
Urodził się 22 listopada 1894 w Łodzi.
W okresie międzywojennym pracował w Zarządzie Miejskim, po wojnie początkowo członek (wraz z Janem Waltratusem) Prezydium Tymczasowego Zarządu Miejskiego Łodzi, zatwierdzonego 22 stycznia 1945 przez Pełnomocnika Rządu Tymczasowego, a potem w Sądzie Wojewódzkim.
Z turystyką zetknął się w 1910 podczas wycieczki organizowanej przez Łódzki Oddział Polskiego Towarzystwa Krajoznawczego (PTK) (pod kierownictwem prezesa Oddziału Wacława Klossa) do Ojcowa. O swych młodzieńczych wycieczkach i podróżach krajoznawczych napisał wspomnienia drukowane w Biuletynie ZW PTTK w Łodzi (istnieje do dziś, obecnie to Kwartalnik Krajoznawczy Regionalnej Pracowni Krajoznawczej PTTK w Łodzi "Wędrownik", w 2008 r. ukazał się numer 400.).
Do PTK wstąpił w 1919, a członkiem Polskiego Towarzystwa Tatrzańskiego (PTT) został w 1923. W okresie międzywojennym był przez kilka lat członkiem Komisji Rewizyjnej Oddziału PTK. Po reaktywowaniu Oddziału w 1946 wszedł w skład Komisji Rewizyjnej, a od marca 1951 do śmierci był członkiem, wiceprzewodniczącym i przez 1 kadencję (1962-1963) przewodniczącym Komisji Rewizyjnej Łódzkiego Oddziału Polskiego Towarzystwa Turystyczno-Krajoznawczego (PTTK).
Działał w Towarzystwie Cyklistów, a w 1932 był współorganizatorem oddziału Polskiego Związku Motorowego w Łodzi i do wybuchu wojny pełnił funkcję prezesa tej organizacji. Jako jeden z pierwszych w Łodzi nabył duży motocykl i uczył jak wykorzystywać ten środek lokomocji do poszerzania wiedzy krajoznawczej.
W 1938 stworzył Komisję Wczasów dla Pracowników Zarządu Miejskiego w Łodzi i stanął na jej czele. Na organizowanych wczasach (głównie zimowych) pełnił - obok funkcji organizacyjnych - obowiązki instruktora narciarskiego. Działalność Komisji Wczasów opisał także we wspomnianym Biuletynie ZW PTTK w Łodzi.
W latach 30. XX w. dokonał przejścia grzbietami Karpat Wschodnich jako przewodnik grupy kilku kobiet - działaczek organizacji kobiecej. Wspomnienia z tej wyprawy opublikowali przewodnicy studenccy z Warszawy w swoim wydawnictwie.
Brat: Antoni Illinicz, sędzia i wiceprezes (1930-IX 1937) Sądu Okręgowego w Łodzi; od IX 1937 sędzia apelacyjny w Warszawie.
Odznaczony był m.in.:
Zmarł 14 października 1981 w Łodzi.
Pochowany na Starym Cmentarzu przy ul. Ogrodowej w Łodzi.
Bibliografia.
Biogram opracowany na podstawie materiałów Oddziałowej Komisji Historycznej Oddziału Łódzkiego PTTK oraz "Słownik biograficzny łódzkich działaczy krajoznawstwa i turystyki" praca zbiorowa pod red. Jacka Ciesielskiego Łódź 1985 Polskie Towarzystwo Turystyczno-Krajoznawcze Zarząd Wojewódzki w Łodzi Komisja Historyczna.
A ponadto wykorzystano:

</doc>
<doc id="1895606" url="https://pl.wikipedia.org/wiki?curid=1895606" title="Hilariusz (Hilary) Illinicz">
Hilariusz (Hilary) Illinicz



</doc>
<doc id="1895611" url="https://pl.wikipedia.org/wiki?curid=1895611" title="Mołdawia na Zimowych Igrzyskach Olimpijskich 2010">
Mołdawia na Zimowych Igrzyskach Olimpijskich 2010

Mołdawia na Zimowych Igrzyskach Olimpijskich 2010 – występ narodowej reprezentacji Mołdawii na zimowych igrzyskach olimpijskich w Vancouver w 2010 roku.
W kadrze znalazło się siedmioro zawodników – pięciu mężczyzn i dwie kobiety. Wystąpili oni w dziesięciu konkurencjach olimpijskich w czterech dyscyplinach sportowych – biathlonie, biegach narciarskich, narciarstwie alpejskim i saneczkarstwie. Najlepszym rezultatem uzyskanym przez reprezentantów Mołdawii było 28. miejsce osiągnięte przez Christophe Roux w slalomie mężczyzn.
Był to piąty start reprezentacji Mołdawii na zimowych igrzyskach olimpijskich i dziewiąty start olimpijski, wliczając w to letnie występy.
Tło startu.
Występy na poprzednich igrzyskach.
Reprezentacja Mołdawii zadebiutowała w igrzyskach olimpijskich w 1994 roku, podczas zimowych igrzysk w Lillehammer, wcześniej sportowcy z Mołdawii startowali w barwach Związku Socjalistycznych Republik Radzieckich i Wspólnoty Niepodległych Państw. Mołdawska reprezentacja w Lillehammer liczyła dwoje sportowców – jednego mężczyznę i jedną kobietę. Podczas kolejnego startu olimpijskiego, w 1996 roku na letnich igrzyskach w Atlancie reprezentanci Mołdawii zdobyli pierwsze medale olimpijskie dla swojego kraju – srebro w kajakarstwie wywalczyła dwójka Wiktar Raniejski i Nicolae Juravschi, a brąz w zapasach – Serghei Mureico. 
Reprezentanci Mołdawii startowali we wszystkich kolejnych igrzyskach olimpijskich – letnich i zimowych. Przed igrzyskami w Vancouver zdobyli łącznie pięć medali – dwa srebrne i trzy brązowe, wszystkie jednak w edycjach letnich. W igrzyskach zimowych przed 2010 rokiem uczestniczyli w trzech dyscyplinach sportowych – biathlonie, biegach narciarskich i saneczkarstwie. Najlepszym rezultatem w historii startów reprezentantów Mołdawii na zimowych igrzyskach olimpijskich i zarazem jedynym miejscem w czołowej dziesiątce rywalizacji była ósma pozycja Natalii Lewczenkowej w biathlonowym biegu indywidualnym na igrzyskach w Turynie w 2006 roku.
Występy w sezonie przedolimpijskim.
Reprezentanci Mołdawii, Christophe Roux i Urs Imboden, wzięli udział w rozegranych w lutym 2009 roku alpejskich mistrzostwach świata w Val d’Isère. Wystąpili w dwóch konkurencjach – w slalomie Imboden zajął dziewiąte miejsce, a Roux nie ukończył pierwszego przejazdu. W slalomie gigancie z mołdawskich reprezentantów wystąpił tylko Roux, który zajął w pierwszym przejeździe 36. miejsce i nie awansował do dalszej części rywalizacji.
W sezonie przedolimpijskim odbyły się mistrzostwa świata w biathlonie w Pjongczangu. W konkurencjach kobiet podczas tych zawodów wystąpiła Natalia Lewczenkowa – zajęła 8. miejsce w biegu pościgowym, 18. w biegu indywidualnym i 25. w biegu masowym. W zawodach mężczyzn wystąpił Victor Pînzaru i zajął 87. miejsce w biegu indywidualnym oraz 101. w sprincie.
W lutym 2009 roku rozegrano mistrzostwa świata w saneczkarstwie w Lake Placid. Nie wystąpił w nich Bogdan Macovei. Startował natomiast w tym sezonie w zawodach Pucharu Świata, zajmując 46. miejsce w klasyfikacji generalnej.
Również w lutym 2009 roku reprezentanci Mołdawii wzięli udział w mistrzostwach świata w narciarstwie klasycznym w Libercu. Kadrę mołdawskich sportowców stanowiło troje biegaczy narciarskich – Victor Pînzaru, Sergiu Balan i Alexandra Camenscic. Wszyscy oni wystąpili w sprincie (kobiet i mężczyzn) i odpadli w rundzie kwalifikacyjnej – Pînzaru zajął 84. miejsce, Camenscic była 85., a Balan uplasował się na 100. pozycji.
Szanse medalowe.
Przewodniczący Narodowego Komitetu Olimpijskiego Republiki Mołdawii, Nicolae Juravschi nie spodziewał się zdobycia medalu olimpijskiego przez żadnego z reprezentantów Mołdawii. Oczekiwał jednak, że Natalia Lewczenkowa lub Urs Imboden zajmą w zawodach olimpijskich miejsce w czołowej dziesiątce.
Finansowanie.
Narodowy Komitet Olimpijski Republiki Mołdawii przeznaczył na przygotowania olimpijczyków do igrzysk w Vancouver kwotę około 2 milionów lei mołdawskich. Ministerstwo Młodzieży i Sportu Republiki Mołdawii przewidziało nagrody finansowe dla zawodników, którzy podczas igrzysk w Vancouver zajęliby miejsce w czołowej szóstce zawodów. Kwoty zwolnione były z podatku i wynosiły odpowiednio: 50 000 euro za mistrzostwo olimpijskie, 30 000 euro za wicemistrzostwo olimpijskie, 15 000 euro za brązowy medal olimpijski, 10 000 euro za czwarte miejsce, 5000 euro za miejsce piąte i 3000 euro za szóste.
Sprzęt sportowy dla mołdawskich olimpijczyków ufundował rosyjski producent „Ultra”, będący oficjalnym sponsorem komitetu olimpijskiego.
Prawa transmisyjne.
Prawa do transmisji zimowych igrzyskach olimpijskich w Vancouver miał rumuński publiczny nadawca radiowo-telewizyjny, Televiziunea Română, będący członkiem Europejskiej Unii Nadawców. Realizował on transmisję na obszarze Rumunii, ale odbiór możliwy jest również w Mołdawii. Ponadto transmisje za pośrednictwem telewizji kablowej i satelitarnej oraz transmisje internetowe prowadziła stacja Eurosport.
Delegacja olimpijska.
Mołdawska delegacja olimpijska na igrzyska w Vancouver liczyła piętnaście osób – siedmioro sportowców, czterech trenerów, trzech szefów drużyn oraz szef misji olimpijskiej. Poza sportowcami w skład delegacji weszli m.in.: Petru Bria – trener biathlonu, trenerzy Valentin Ciumac i Vasile Bejenariu oraz Grigore Popovici – szef misji olimpijskiej. Delegacja wyleciała do Kanady w środę, 3 lutego 2010 roku.
Skład reprezentacji.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Mołdawii wzięła udział w czterech. W trzech z nich – biathlonie, biegach narciarskich i narciarstwie alpejskim – wystąpiło dwóch mołdawskich reprezentantów, natomiast w saneczkarstwie – jeden.
Udział w ceremoniach otwarcia i zamknięcia igrzysk.
Rolę chorążego reprezentacji Mołdawii podczas ceremonii otwarcia zimowych igrzysk olimpijskich w Vancouver, przeprowadzonej 12 lutego 2010 roku w hali BC Place Stadium, pełnił biathlonista Victor Pînzaru. Reprezentacja Mołdawii weszła na stadion olimpijski jako 53. w kolejności – pomiędzy ekipami z Meksyku i Monako. Pînzaru był również chorążym reprezentacji Mołdawii podczas ceremonii zamknięcia, zorganizowanej 28 lutego 2010 roku.
Wyniki.
Biathlon.
Zawody olimpijskie w biathlonie na igrzyskach w Vancouver przeprowadzono w dniach 13–26 lutego 2010 roku w Whistler. Mołdawską kadrę stanowiło dwoje zawodników – Victor Pînzaru i Natalia Lewczenkowa, którzy wystąpili w pięciu konkurencjach rozegranych od 13 do 18 lutego.
Pierwszym występem był udział Lewczenkowej w sprincie kobiet, w którym zajęła ona 53. miejsce w gronie 88 zawodniczek. W sprincie mężczyzn, przeprowadzonym dzień po zmaganiach kobiet, Victor Pînzaru był 70. wśród 87 sklasyfikowanych zawodników. 16 lutego Lewczenkowa wystartowała w biegu pościgowym i została w nim sklasyfikowana na 56. miejscu – wyprzedziła jedynie Łotyszkę Gerdę Krūmiņę oraz zawodniczki, które nie ukończyły biegu. Reprezentanci Mołdawii wystąpili jeszcze w biegach indywidualnych – w biegu kobiet Lewczenkowa była 37. na 86 sklasyfikowanych zawodniczek, a w biegu mężczyzn Pînzaru zanotował 85. miejsce i wyprzedził trzech rywali.
Biegi narciarskie.
Konkurencje biegowe na igrzyskach w Vancouver rozegrane zostały między 15 a 28 lutego 2010 roku w Whistler. Reprezentanci Mołdawii zaprezentowali się w biegach indywidualnych techniką dowolną (10 km kobiet i 15 km mężczyzn), które odbyły się 15 lutego.
W mołdawskiej kadrze znaleźli się Alexandra Camenscic i Sergiu Balan. Camenscic zajęła 70. miejsce w stawce 77 sklasyfikowanych zawodniczek, do zwyciężczyni biegu – Charlotte Kalli – straciła ponad 6 minut. Balan był natomiast 86. w gronie 95 sklasyfikowanych biegaczy, tracąc ponad 8,5 minuty do mistrza olimpijskiego – Dario Cologni. 
Narciarstwo alpejskie.
Rywalizacja olimpijska w narciarstwie alpejskim na igrzyskach w Vancouver odbyła się w dniach 15–27 lutego 2010 w Whistler Creekside. Reprezentację Mołdawii stanowiło dwóch zawodników szwajcarskiego pochodzenia – Christophe Roux i Urs Imboden. Roux zaprezentował się w dwóch konkurencjach, a Imboden w jednej. Dla Imbodena był to już drugi występ olimpijski – osiem lat wcześniej w Salt Lake City zajął piąte miejsce w slalomie, reprezentując jeszcze barwy Szwajcarii. Występ mołdawskich alpejczyków w Vancouver był debiutem reprezentacji Mołdawii w narciarstwie alpejskim na zimowych igrzyskach olimpijskich.
Pierwszą konkurencją alpejską na igrzyskach w Vancouver, w której wziął udział reprezentant Mołdawii, był slalom gigant mężczyzn, rozegrany 23 lutego. W rywalizacji uczestniczył Christophe Roux. W pierwszym przejeździe uzyskał 51. czas w gronie 89 sklasyfikowanych zawodników, w drugim był 41. na 81 zawodników. Łącznie dało mu to 45. miejsce ze stratą 5,43 s do mistrza olimpijskiego, Szwajcara Carlo Janki. Obaj reprezentanci Mołdawii – Roux i Imboden – wzięli udział w zorganizowanych trzy dni później zawodach w slalomie. Imboden nie ukończył pierwszego przejazdu – z powodu gęstej mgły wycofał się z rywalizacji po przejechaniu ok. 100 m, w efekcie nie został sklasyfikowany. Z kolei Roux w pierwszym przejeździe uzyskał 35. czas w gronie 54 sklasyfikowanych narciarzy, a w drugim był 28., pokonując 20 rywali. W łącznej klasyfikacji zajął 28. miejsce. Do złotego medalisty, Włocha Giuliano Razzoliego, stracił 6,43 s. Osiągnięte przez Roux miejsce w slalomie było najlepszym rezultatem uzyskanym przez reprezentację Mołdawii na igrzyskach w Vancouver.
Saneczkarstwo.
Konkurencje saneczkarskie na igrzyskach w Vancouver rozegrano w dniach 13–17 lutego 2010 roku na torze Whistler Sliding Centre. W zawodach wystąpił jeden reprezentant Mołdawii – Bogdan Macovei, który zaprezentował się w jedynkach mężczyzn. Dla zawodnika był to drugi start olimpijski w karierze – cztery lata wcześniej w Turynie zajął 30. miejsce.
Jedynki mężczyzn przeprowadzono 13 i 14 lutego – po dwa ślizgi w każdym dniu. W poszczególnych ślizgach Macovei zajmował kolejno: 35., 32., 33. i 33. miejsce, co dało mu 33. lokatę w łącznej klasyfikacji zawodów ze stratą 8,269 s do mistrza olimpijskiego, Niemca Felixa Locha. Najlepszy czas Macovei uzyskał w drugim ślizgu, pokonując trasę w 50,175 s. W końcowej klasyfikacji reprezentant Mołdawii wyprzedził pięciu zawodników.
Po igrzyskach.
Mołdawscy olimpijczycy powrócili do kraju 5 marca 2010 roku. 
W mołdawskiej kadrze olimpijskiej znalazło się czworo naturalizowanych Mołdawian – Christophe Roux i Urs Imboden (z pochodzenia Szwajcarzy), Natalia Lewczenkowa (z pochodzenia Rosjanka) i Bogdan Macovei (z pochodzenia Rumun). Po zakończeniu igrzysk komitet olimpijski zastanawiał się nad tym, czy nie należy zakończyć procesu naturalizacji zagranicznych sportowców i dołączania ich do reprezentacji Mołdawii. Mimo to, niedługo później – w kwietniu 2010 roku – komitet ogłosił, że Lewczenkowa będzie reprezentowała Mołdawię również podczas kolejnych zimowych igrzysk olimpijskich, w 2014 roku w Soczi.

</doc>
<doc id="1895614" url="https://pl.wikipedia.org/wiki?curid=1895614" title="Podział administracyjny Kościoła katolickiego w Gwatemali">
Podział administracyjny Kościoła katolickiego w Gwatemali

Podział administracyjny Kościoła katolickiego w Gwatemali – w ramach Kościoła katolickiego w Gwatemali funkcjonują obecnie dwie metropolie, w których skład wchodzą dwie archidiecezje i dziesięć diecezji. Ponadto istnieje prałatura terytorialna i dwa wikariaty apostolskie podlegające bezpośrednio do Rzymu.
Jednostki administracyjne Kościoła katolickiego obrządku łacińskiego w Gwatemali:

</doc>
<doc id="1895620" url="https://pl.wikipedia.org/wiki?curid=1895620" title="Podział administracyjny Kościoła katolickiego w Hondurasie">
Podział administracyjny Kościoła katolickiego w Hondurasie

Podział administracyjny Kościoła katolickiego w Hondurasie – w ramach Kościoła katolickiego w Hondurasie funkcjonuje obecnie jedna metropolia, w której skład wchodzi jedna archidiecezja i dziewięć diecezji. 
Jednostki administracyjne Kościoła katolickiego obrządku łacińskiego w Hondurasie:

</doc>
<doc id="1895624" url="https://pl.wikipedia.org/wiki?curid=1895624" title="Podział administracyjny Kościoła katolickiego w Nikaragui">
Podział administracyjny Kościoła katolickiego w Nikaragui

Podział administracyjny Kościoła katolickiego w Nikaragui – w ramach Kościoła katolickiego w Nikaragui funkcjonuje obecnie jedna metropolia, w której skład wchodzi jedna archidiecezja i osiem diecezji.
Jednostki administracyjne Kościoła katolickiego obrządku łacińskiego w Nikaragui:

</doc>
<doc id="1895628" url="https://pl.wikipedia.org/wiki?curid=1895628" title="Kościół św. Marcina w Słubicach">
Kościół św. Marcina w Słubicach

Kościół św. Marcina w Słubicach – kościół w diecezji łowickiej o wyznaniu katolickim. 
Kościół został zbudowany w 1791 roku, a poświęcony w 1854. Zbudowany z kamienia i cegły. Na samym szczycie wieży znajduje się zegar który założono w 2004 roku. Wieża kościoła wynosi 13 i pół metra wysokości nad ziemią. Obecnie jest to najwyższy budynek w Słubicach.

</doc>
<doc id="1895632" url="https://pl.wikipedia.org/wiki?curid=1895632" title="Bernardo degli Uberti">
Bernardo degli Uberti



</doc>
<doc id="1895634" url="https://pl.wikipedia.org/wiki?curid=1895634" title="Bałtycka Biblioteka Cyfrowa">
Bałtycka Biblioteka Cyfrowa

Bałtycka Biblioteka Cyfrowa – regionalna biblioteka cyfrowa z województwa pomorskiego. Utworzona 8 grudnia 2008 r. w Miejskiej Bibliotece Publicznej im. Marii Dąbrowskiej w Słupsku, od 2010 r. współprowadzona z Wojewódzką i Miejską Biblioteką Publiczną im. Josepha Conrada Korzeniowskiego w Gdańsku. W Bałtyckiej Bibliotece Cyfrowej udostępniane są cyfrowe wersje książek, czasopism oraz materiałów ikonograficznych, kartograficznych i dokumentów życia społecznego. Zadaniem Bałtyckiej Biblioteki Cyfrowej jest zapewnienie dostępu do materiałów dotyczących Pomorza (głównie Wschodniego / Gdańskiego i Środkowego), zabezpieczanie i udostępnianie regionalnego dziedzictwa kulturowego.
Współtwórcy.
Bałtycką Bibliotekę Cyfrowa współtworzą:
Partnerzy:
Bałtycka Biblioteka Cyfrowa należy do Federacji Bibliotek Cyfrowych. Zbiory Bałtyckiej Biblioteki Cyfrowej są również udostępniane w Europejskiej Bibliotece Cyfrowej Europeana.
Społeczna Pracownia Digitalizacji.
Skanowaniem zbiorów udostępnianych w Bałtyckiej Bibliotece Cyfrowej zajmuje się Społeczna Pracownia Digitalizacji przy Miejskiej Bibliotece Publicznej w Słupsku, która bazuje na pracy wolontariuszy. Ze Społeczną Pracownią Digitalizacji może współpracować każdy. Druga Pracownia Digitalizacji funkcjonuje przy Dziale Regionalnym Wojewódzkiej i Miejskiej Biblioteki Publicznej im. Josepha Conrada Korzeniowskiego w Gdańsku.
Wyróżnienia.
W 2009 roku Miejska Biblioteka Publiczna w Słupsku zajęła III miejsce w finale konkursu Samorządowy Lider Zarządzania w kategorii kultura za projekt Bałtyckiej Biblioteki Cyfrowej.

</doc>
<doc id="1895636" url="https://pl.wikipedia.org/wiki?curid=1895636" title="Podział administracyjny Kościoła katolickiego w Panamie">
Podział administracyjny Kościoła katolickiego w Panamie

Podział administracyjny Kościoła katolickiego w Panamie – w ramach Kościoła katolickiego w Panamie funkcjonuje obecnie jedna metropolia, w której skład wchodzi jedna archidiecezja, pięć diecezji i prałatura terytorialna. Ponadto istnieje wikariat apostolski podlegający bezpośrednio do Rzymu.
Jednostki administracyjne Kościoła katolickiego obrządku łacińskiego w Panamie:

</doc>
<doc id="1895639" url="https://pl.wikipedia.org/wiki?curid=1895639" title="Pruski Pomnik Poległych w Bydgoszczy">
Pruski Pomnik Poległych w Bydgoszczy

Pruski Pomnik Poległych – nieistniejący pomnik w formie obelisku, położony na skwerze przy ul. Bernardyńskiej w Bydgoszczy, wzniesiony ku czci poległych w wojnach toczonych przez Królestwo Prus. 
Historia.
Bydgoski „Pomnik Poległych” (niem. "Kreis-Kriegerdenkmal für die Gefallenen der Einigungskriege 1864, 1866 und 1870/71") wzniesiono dla upamiętnienia oficerów i żołnierzy poległych na frontach kampanii wojennych prowadzonych przez Królestwo Prus. Rezultatem zwycięskich wojen z Danią (1864), Austrią (1866) i Francją (1870-1871) było zjednoczenie państw niemieckich i utworzenie II Rzeszy Niemieckiej.
2 września 1875 r. uczczono w Bydgoszczy po raz pierwszy rocznicę bitwy pod Sedanem (2 IX 1870), która stała się pruskim świętem państwowym. 14 maja 1876 r. z inicjatywą budowy pomnika ku czci poległych żołnierzy wystąpił Bromberger Landwehrverein. 24 lutego 1877 r. podczas pierwszego zebrania organizacyjnego podjęto decyzję o powołaniu stowarzyszenia (niem. "Verein zur Errichtung eines Kriegerdenkmal"), które zajęło się wszelkimi pracami związanymi z budową pomnika.
Do 1880 r. zebrano w składkach społecznych i loteriach 6,5 tys. marek. Wykonanie pomnika zlecono firmie rzeźbiarsko-kamieniarskiej F.A. Sperling z Frankfurtu nad Odrą. Odsłonięcie monumentu nastąpiło 2 września 1880 r. w 10. rocznicę bitwy pod Sedanem. Uczestnicy, wśród których znajdowali się członkowie korpusu oficerskiego, urzędnicy organów administracji państwowej, przedstawiciele organizacji społecznych i cechów rzemieślniczych przeszli w pochodzie z Placu Wolności przez Stary Rynek na skwer przed Ewangelickim Męskim Seminarium Nauczycielskim. Odsłonięcia pomnika dokonał prezydent Regencji w Bydgoszczy Anton von Wegnern.
Obelisk w latach 1880-1919 był miejscem, przed którym odbywały się oficjalne uroczystości państwowe, ojczyźniane i kombatanckie. Po powrocie Bydgoszczy do Polski 20 stycznia 1920 r. nie został wywieziony do Niemiec. 23 kwietnia 1921 r. utrącono krzyż na szczycie obelisku oraz oderwano tablice, co wzbudziło protesty niemieckich radnych w Bydgoszczy. W 1922 r. uprzątnięto resztki pomnika. W jego miejscu w 1925 r. bydgoszczanie ustawili Pomnik Nieznanego Powstańca Wielkopolskiego.
Opis.
„Pomnik Poległych” miał formę obelisku z kamiennym krzyżem na jego szczycie. 
Stał na środku skweru przed Ewangelickim Męskim Seminarium Nauczycielskim, w otoczeniu zieleni. Ustawiono go na trzystopniowej podstawie na planie kwadratu. W dolnej części obelisku na każdej jego stronie zawieszono kamienne tablice pamiątkowe. Na tablicy umieszczonej z przodu pomnika wykuto sentencję, zaś na bocznych wypisano nazwy miejscowości, w których toczono większe bitwy.

</doc>
<doc id="1895640" url="https://pl.wikipedia.org/wiki?curid=1895640" title="EIA/TIA-568A">
EIA/TIA-568A



</doc>
<doc id="1895642" url="https://pl.wikipedia.org/wiki?curid=1895642" title="Europejska Federacja Piłki Ręcznej">
Europejska Federacja Piłki Ręcznej

Europejska Federacja Piłki Ręcznej (oficjalny skrót EHF, od ang. European Handball Federation) – międzynarodowa organizacja sportowa, zrzeszająca 50 krajowych związków piłki ręcznej oraz 3 członków specjalnych, mająca na celu organizowanie, koordynowanie i promowanie całości spraw związanych z tą dyscypliną sportu (również wersji plażowej) w Europie – zwłaszcza wszelkich, oficjalnych rozgrywek międzynarodowych - klubowych i reprezentacyjnych - we wszystkich kategoriach wiekowych (seniorskich, młodzieżowych, juniorskich) u kobiet oraz mężczyzn.
Historia.
EHF została założona 17 listopada 1991 w Berlinie. 5 czerwca 1992 - podczas pierwszego kongresu organizacji - zdecydowano, że od 1 sierpnia 1992 siedziba EHF będzie się mieściła w Wiedniu. Przez kolejne lata działalności liczba członków federacji zwiększyła się z 29 założycielskich do obecnych 50 (oraz 3 członków specjalnych).
Od sezonu 1993/1994 EHF organizuje wszystkie rozgrywki w ramach europejskich pucharów, dzięki czemu od edycji 1993/1994 dla najlepszych europejskich drużyn klubowych przeprowadzane są zmagania w formacie Ligi Mistrzów oraz Ligi Mistrzyń (wcześniej były to: Puchar Europy Mistrzów Krajowych i Puchar Europy Mistrzyń Krajowych). W 1994 EHF po raz pierwszy zorganizowała mistrzostwa Europy mężczyzn oraz kobiet, które od tego czasu odbywają się co 2 lata.
Członkowie.
Członkowie specjalni

</doc>
<doc id="1895644" url="https://pl.wikipedia.org/wiki?curid=1895644" title="Clematis jouiniana">
Clematis jouiniana



</doc>
<doc id="1895652" url="https://pl.wikipedia.org/wiki?curid=1895652" title="Jedward">
Jedward

John i Edward Grimesowie (ur. 16 października 1991 w Dublinie), znani jako Jedward – irlandzki duet piosenkarzy i osobowości telewizyjnych, którzy szerszą rozpoznawalność zyskali w 2009 dzięki udziałowi w szóstej edycji programu "The X Factor".
Dwukrotni reprezentanci Irlandii w Konkursie Piosenki Eurowizji (2011, 2012). Wydali trzy albumy studyjne: "Planet Jedward", "Victory" i "Young Love". Pierwsze dwa albumy zdobyły certyfikat podwójnej platynowej płyty w Irlandii.
Poza działalnością muzyczną, prowadzili program dla dzieci "Jedward's Big Adventure" oraz "OMG! Jedward's Dream Factory" oraz brali udział w ósmej edycji brytyjskiego programu "Celebrity Big Brother".
Życiorys.
Bliźnięta John Paul Henry Daniel Richard Grimes i Edward Peter Anthony Kevin Patrick Grimes urodzili się w Rathangan. John jest dziesięć minut starszy od Edwarda. Mają starszego o rok brata Kevina. Po rozwodzie rodziców w 2001, synowie zamieszkali z matką w Dublinie, ale pozostali w bliskich stosunkach z ojcem.
Ze względu na nietypowy wygląd i uwielbienie do muzyki pop John i Edward Grimesowie byli obiektem agresji w szkole King’s Hospital i po czterech latach zostali przeniesieni do Institute of Education. Uczestniczyli w szkolnych konkursach talentów i w zawodach lekkoatletycznych.
Kariera.
W 2009 wzięli udział jako duet Jedward w przesłuchaniach do szóstej edycji programu "The X Factor". Ich występ wzbudził kontrowersje wśród opinii publicznej, głównie ze względu na ich niecodzienny wygląd. Simon Cowell opisał ich jako „niezbyt dobrych i bardzo irytujących”, mimo to dostali się do kolejnego etapu programu, w którym ich mentorem został Louis Walsh. Zakwalifikowali się do odcinków na żywo. W trakcie udziału w programie zyskali popularność w lokalnej prasie. Odpadli w siódmym odcinku, emitowanym 22 listopada.
Po udziale w "X Factorze" zaangażowali się w radiową kampanię promocyjną Turystyki Irlandii oraz podpisali kontrakt z wytwórnią menedżmentową Modest! Management. W styczniu 2010 zawarli umowę z wytwórnią muzyczną Sony Music Entertainment, opiewający na sumę 90 tys. funtów. Niedługo potem wydali debiutancki singiel „Under Pressure (Ice Ice Baby)”, będący mashupem piosenek „Under Pressure” i „Ice Ice Baby”, z którym dotarli do pierwszego miejsca irlandzkiej listy przebojów i do drugiego miejsca notowania w Wielkiej Brytanii. Od lutego do kwietnia występowali w ramach trasy koncertowej "X Factor' Live". W marcu zakończyli współpracę z Sony Music, po czym podpisali umowę z irlandzkim oddziałem Universal Music. W kwietniu rozpoczęli pierwszą samodzielną trasę koncertową pod nazwą "Planet Jedward Tour", obejmującą 27 koncertów na terenie Irlandii. W maju zostali ambasadorami kampanii reklamowej irlandzkiej restauracji fast food Abrakebabra. W lipcu wystąpili w koncercie "T4 on the Beach" w Weston-super-Mare, gdzie Edward niefortunnie upadł, wskutek czego zerwał więzadła w lewym kolanie, co wymagało operacji korygującej. Również w lipcu zaprezentowali singiel „All the Small Things”, będący ich interpretacją utworu Blink-182, z którym dotarli do 21. miejsca listy przebojów w Irlandii i do 6. miejsca w Wielkiej Brytanii. Utwór umieścili na debiutanckim albumie studyjnym pt. "Planet Jedward", który ukazał się w lipcu i dotarł do pierwszego miejsca Irish Albums Chart i do 17. miejsca UK Albums Chart. W ramach promocji płyty wystąpili gościnnie w reality show Channel 4 "Big Brother", wykonując piosenkę „All the Small Things” jako część zadania uczestników programu, którzy mieli „ignorować rzucające się w oczy rzeczy”. W sierpniu telewizja ITV2 wyemitowała trzyczęściowy film dokumentalny "Jedward: Let Loose", którego byli bohaterami. Program promował debiutancki album duetu, dokumentował kontuzję Edwarda podczas koncertu "T4 on the Beach" oraz produkcję teledysków do singli „Under Pressure (Ice Ice Baby)” i „All the Small Things”. We wrześniu byli bohaterami programu "OMG! It's Jedward!". Od 22 grudnia 2010 do 9 stycznia 2011 występowali w pantomimie "Kopciuszek" wystawianej w Teatrze Olimpijskim w Dublinie.
W 2011 wzięli udział z piosenką „Lipstick” w krajowych eliminacjach do Konkursu Piosenki Eurowizji. 11 lutego zwyciężyli w finale selekcji, zostając reprezentantami Irlandii podczas 56. Konkursu Piosenki Eurowizji w Düsseldorfie. Ich konkursowa piosenka dotarła do pierwszego miejsca na listach przebojów w Irlandii. Przed udziałem w konkursie rozpoczęli ogólnokrajową trasę koncertową "Bad Behaviour Tour". W maju pomyślnie przeszli przez półfinał Eurowizji i awansowali do finału, w którym zajęli ósme miejsce. Po udziale w konkursie singiel „Lipstick” został wydany cyfrowo w Europie oraz pojawił się na listach przebojów w krajach, takich jak Belgia, Szwecja, Niemcy czy Austria, a także w Korei Południowej (8. miejsce na liście międzynarodowych hitów). Piosenka została wykorzystana w kampanii reklamowej firmy Hyundai w Azji Południowo-Wschodniej. Pod koniec maja bracia zagrali minikoncert w College Green w Dublinie przed przemową Prezydenta Stanów Zjednoczonych, Baracka Obamy oraz wzięli udział w kampanii reklamowej sieci komórkowej Three Ireland, która stworzyła model telefonu komórkowego o nazwie "Jedward". W kolejnych miesiącach wzięli udział w kampaniach reklamowych dla przewoźników kolejowych East Midlands Trains, słodyczy Rowntree's Randoms, gry "Dragon Quest IX" na Nintendo DS, trasy koncertowej "Scooby-Doo: Mystery Machine" oraz marek Disney Universe i Travel Supermarket, której reklama została zakazana w Wielkiej Brytanii z powodu rzekomego wprowadzania konsumentów w błąd. W lipcu wydali singiel „Bad Behaviour”, który dotarł do pierwszego miejsca irlandzkiej listy przebojów. Utwór umieścili na swoim drugim albumie studyjnym pt. "Victory". Pod koniec miesiąca rozpoczęli pierwszą część trasy koncertowej "The Carnival Tour", składającej się z 12 koncertów zagranych w Irlandii i Irlandii Północnej. We wrześniu zagrali pierwszą europejską trasę koncertową – wystąpili w Szwecji, Niemczech i Wielkiej Brytanii. W tym samym roku wystąpili w ósmej brytyjskiej edycji programu "Celebrity Big Brother", zajmując ostatecznie trzecie miejsce w finale. W sierpniu wydali singiel „Wow Oh Wow”, a w grudniu zagrali w pantomimie "Jedward i magiczna fasola" będącej komediowo-musicalową wersją baśni "Jaś i magiczna fasola".
W styczniu 2012 rozpoczęli europejską część trasy "Victory Tour", obejmującej koncerty w Austrii, Niemczech, Szwecji, Finlandii i Estonii. 24 lutego z piosenką „Waterline” wygrali irlandzkie eliminacje eurowizyjne, zostając reprezentantami Irlandii w 57. Konkursie Piosenki Eurowizji w Baku. W marcu wystąpili na zakończeniu maratonu w Los Angeles. W maju pomyślnie przeszli przez półfinał Eurowizji i dostali się do finału, w którym zajęli 19. miejsce. Również w maju wydali charytatywny singiel i nieoficjalną irlandzką piosenkę na Mistrzostwa Europy w Piłce Nożnej 2012 – „Put the Green Cape On”, będącą nową interpretacją utworu „Lipstick” z nowymi słowami napisanymi przez DJ-a Colma Hayesa. Dochód ze sprzedaży singla został przekazany Stowarzyszeniu na rzecz Przeciwdziałania Przemocy wobec Dzieci w Irlandii. W czerwcu wydali trzeci album studyjny pt. "Young Love", który dotarł do pierwszego miejsca notowania najczęściej kupowanych płyt w Irlandii, a także znalazł się w zestawieniach sprzedaży w Szwecji, Korei Południowej, Finlandii, Austrii, Niemczech czy Wielkiej Brytanii. 6 czerwca pobiegli w sztafecie z ogniem olimpijskim podczas Letnich Igrzysk Olimpijskich 2012 w Dublinie. W lipcu zagrali koncert w Singapurze. W sierpniu rozpoczęli krajową część trasy "Young Love Tour". W sierpniu wystąpili w sztuce "Jedward i magiczna lampa". We wrześniu telewizja UK TV wyemitowała serię "Jedward’s Weird Wild World", w której bracia prezentowali popularne filmy w Internecie. W październiku wydali singiel „Luminous”, który pojawił się na listach przebojów w Irlandii i Korei Południowej. W tym samym czasie nagrali akustyczną wersją przeboju Adele „Skyfall”. W listopadzie przedstawili nagrodę dla „najlepszej niezależnej firmy produkcyjnej” na gali rozdania Dziecięcych Nagród Befta. W grudniu pojawili się jako goście muzyczni w jednym z odcinków drugiej rumuńskiej edycji programu "The Voice of Romania".
W maju 2020 roku wystąpili w projekcie "Eurovision Home Concerts", w którym wykonali „Lipstick” i cover kompozycji „Satellite” niemieckiej piosenkarki Leny.
Filantropia.
Bracia angażują się w wiele projektów charytatywnych, dzięki czemu w 2011 zdobyli tytuł jednych z najlepiej ocenianych ambasadorów charytatywnych w Irlandii. Są ambasadorami Stowarzyszenia na rzecz Przeciwdziałania Przemocy wobec Dzieci w Irlandii (ISPCC) Dochody z charytatywnego singla promującego Irlandię podczas Mistrzostw Europy w Piłce Nożnej 2012, "Put The Green Cape On", również został przeznaczony na ISPCC. W latach 2010–2012 wystąpili na koncercie "ChildLine" wraz z podopiecznymi irlandzkiej akcji charytatywnej ChildLine. Zaangażowali się również w organizacje charytatywne: "Comic Relief", "Sport Relief" i "Children in Need", w Wielkiej Brytanii. Znajdują też czas na odwiedzanie dzieci w szpitalach.
Reakcje.
Bracia Jedward byli tematem komentarzy użytkowników serwisów społecznościowych i mediów. Fenomen bliźniaków komentowało również wielu celebrytów. Fanami duetu są m.in. Peaches Geldof, Pixie Lott, Westlife, Robbie Williams i Brian Cowen. Brytyjska piosenkarka Leona Lewis wyznała, że „martwi się o nich”. Podczas trwania programu "The X Factor" Liam Gallagher skrytykował bliźniaków słowami: "Jak ich nie uderzyć? Wiem wszystko o irytujących cholernych braciach, ale nikt nie podchodzi blisko nich. Co się do cholery dzieje z brytyjską muzyką? I co to za rzeczy na ich głowach?". Członkowie zespołu Queen – gitarzysta Brian May oraz perkusista Roger Taylor – również wyrazili negatywne opinie o Jedward. W listopadzie 2009 Taylor w wywiadzie dla BBC News stwierdził, że „nie są dobrymi wokalistami”, a May przyznał, że „ludzie albo ich kochają albo nienawidzą, a to zawsze dobry znak”.
Swoje zdanie o duecie wyrazili również irlandzcy i brytyjscy politycy. Przewodniczący dwóch najważniejszych partii brytyjskich, Partii Pracy i Partii Konserwatywnej, wydali na potrzeby kampanii wyborczej plakaty parodiujące bliźniaków. Były premier Wielkiej Brytanii Gordon Brown opisał braci jako „nie za dobrych”, ale później przeprosił za te słowa. Brytyjski premier David Cameron przyznał, że lubił oglądać program "The X Factor" i że Jedward byli jego faworytami&lt;ref name="rte2009/1105"&gt;&lt;/ref&gt;.
Magazyn „Irish Independent” nazwał ich „bliźniakami, którym słoń na ucho nadepnął”

</doc>
<doc id="1895657" url="https://pl.wikipedia.org/wiki?curid=1895657" title="Mamadi Kaba">
Mamadi Kaba

Mamadi Kaba (ur. 15 czerwca 1982 w Kankanie) – gwinejski piłkarz grający na pozycji środkowego obrońcy.
Kariera klubowa.
Karierę piłkarską Kaba rozpoczął w klubie AS Kaloum Star. W 2000 roku zadebiutował w jego barwach w pierwszej lidze gwinejskiej. W 2001 roku zdobył z nim Puchar Gwinei. W połowie 2001 roku odszedł do szwajcarskiego AC Lugano i rozegrał w nim 6 spotkań w szwajcarskiej lidze.
W 2002 roku Kaba wrócił do AS Kaloum Star. W 2005 roku zdobył swój drugi gwinejski puchar, a w połowie roku odszedł do francuskiego drugoligowca FC Gueugnon. W 2007 roku znów powrócił do AS Kaloum Star i w tamtym roku wywalczył z nim pierwsze w karierze mistrzostwo kraju.
Kariera reprezentacyjna.
W reprezentacji Gwinei Kaba zadebiutował w 2005 roku. W 2006 roku został powołany do kadry na Puchar Narodów Afryki 2006 i rozegrał tam jedno spotkanie, z Tunezją (3:0). Wcześniej w 2004 roku był w kadrze na Puchar Narodów Afryki 2004, ale nie wystąpił tam ani razu.

</doc>
<doc id="1895659" url="https://pl.wikipedia.org/wiki?curid=1895659" title="Dół skroniowy">
Dół skroniowy

Dół skroniowy (łac. "fossa temporalis") – płytki dół na bocznej powierzchni czaszki ograniczony kresami skroniowymi i grzebieniem podskroniowym. Jest całkowicie wypełniony przez mięsień skroniowy, od którego też wzięła się jego nazwa.
Zawartość.
Całość pokryta jest powięzią skroniową. Na jej powierzchni zewnętrznej przebiegają:

</doc>
<doc id="1895660" url="https://pl.wikipedia.org/wiki?curid=1895660" title="Mistrzostwa Świata w Lekkoatletyce 2009 – bieg na 400 m przez płotki kobiet">
Mistrzostwa Świata w Lekkoatletyce 2009 – bieg na 400 m przez płotki kobiet

Bieg na 400 metrów przez płotki kobiet – jedna z konkurencji rozegranych podczas 12. Mistrzostw Świata w Lekkoatletyce na Stadionie Olimpijskim w Berlinie.
Wymagane przez IAAF minimum kwalifikacyjne A do udziału w mistrzostwach wynosiło 55,50, natomiast minimum B 56,55 sekund. Jedyną reprezentantką Polski w tej konkurencji była Anna Jesień.
Rezultaty.
Eliminacje.
Do zawodów zgłoszono 39 zawodniczek z 28 krajów. Płotkarki zostały podzielone na pięć grup. Aby dostać się do półfinału, w którym startowały 24 zawodniczki, należało zająć w swym biegu eliminacyjnym jedno z pierwszych czterech miejsc (Q). Dodatkowo do kolejnej rundy mogły awansować cztery sportsmenki legitymujące się najlepszymi rezultatami wśród przegranych (q). 
Półfinał.
Rozegrano trzy biegi półfinałowe. Awans do finału gwarantowało zajęcie pierwszych dwóch pierwszych miejsc w swojej rundzie. Skład finału został uzupełniony o dwie biegaczki, które legitymowały się najlepszymi czasami wśród przegranych.

</doc>
<doc id="1895667" url="https://pl.wikipedia.org/wiki?curid=1895667" title="Dół zażuchwowy">
Dół zażuchwowy

Dół zażuchwowy (łac. "fossa retromandibularis") – okolica anatomiczna należąca do okolicy głębokiej twarzy. Jest zawarta między gałęzią żuchwy a wyrostkiem sutkowatym. W głąb sięga do wyrostka rylcowatego i bocznej ściany gardła.

</doc>
<doc id="1895668" url="https://pl.wikipedia.org/wiki?curid=1895668" title="Zasada jednej odpowiedzialności">
Zasada jednej odpowiedzialności

Zasada pojedynczej odpowiedzialności () – zasada mówiąca, że "nigdy nie powinno być więcej niż jednego powodu do istnienia klasy bądź metody".
Zasada została sformułowana po raz pierwszy przez Toma DeMarco oraz Meilir Page-Jonesa pod nazwą "zasady spójności", a spopularyzowana i podana w obecnym brzmieniu przez Roberta C. Martina w artykule "Principles of Object Oriented Design" oraz książce "Agile Software Development: Principles, Patterns, and Practices".
Zastosowanie zasady.
Martin utożsamia odpowiedzialność klasy z powodem do jej modyfikacji. Możemy rozważyć moduł, który generuje i drukuje raport. Odpowiada on za dwa procesy, a tym samym mogą wystąpić dwa powody do jego modyfikacji. Po pierwsze, może zmienić się treść generowanego raportu, po drugie – format, w jakim jest on drukowany. Zasada pojedynczej odpowiedzialności mówi, że oba te procesy powinny być niezależne i zaimplementowane w postaci dwóch oddzielnych klas lub modułów, które komunikują się ze sobą za pomocą publicznych interfejsów.

</doc>
<doc id="1895675" url="https://pl.wikipedia.org/wiki?curid=1895675" title="Acheront">
Acheront



</doc>
<doc id="1895676" url="https://pl.wikipedia.org/wiki?curid=1895676" title="Smaragd (Łatyszenko)">
Smaragd (Łatyszenko)

Smaragd, imię świeckie Paweł Antonowicz Łatyszenko, w starszych dokumentach Łatyszenkow (ur. 4 stycznia (starego stylu) 1885, zm. po 1935) – rosyjski duchowny prawosławny. 
Życiorys.
Urodził się w rodzinie kapłana prawosławnego, służącego w eparchii wileńskiej i litewskiej. Miał starszego brata Michaiła. Ukończył seminarium duchowne w Wilnie jako najlepszy absolwent w swoim roczniku i został skierowany na dalsze kształcenie w Petersburskiej Akademii Duchownej. Studia zakończył w 1909 z drugą lokatą wśród 47 absolwentów. Po przyjęciu święceń kapłańskich pełnił posługę w guberni wileńskiej. Na początku 1911 r. i udał się do Chełma, gdzie został początkowo etatowym duchownym przy miejscowym domu biskupim, a następnie 17 lutego 1911 r. złożył śluby mnisze na ręce miejscowego biskupa Eulogiusza, przyjmując imię zakonne Smaragd. Jeszcze w tym samym roku został wykładowcą miejscowego seminarium duchownego, gdzie prowadził zajęcia z teologii zasadniczej, moralnej i dogmatycznej. Następnie dzięki wsparciu Eulogiusza został inspektorem seminarium. 
W czasie I wojny światowej, podczas rosyjskiej okupacji Galicji Wschodniej, przebywał we Lwowie jako bliski współpracownik nadzorującego i rozbudowującego struktury prawosławne w Galicji arcybiskupa Eulogiusza. Gdy Rosjanie musieli wycofać się z Galicji, hieromnich Smaragd powrócił do Chełma i stamtąd w czerwcu 1915 r. ewakuował się do Moskwy razem z innymi wykładowcami i słuchaczami seminarium, konsystorzem eparchialnym i biskupem Anastazym. W Moskwie seminarium znalazło tymczasową siedzibę w monasterze Zaikonospasskim, a hieromnich Smaragd w kwietniu 1916 r. został jego rektorem. W Moskwie duchowny nadal zasiadał w radzie misyjnej eparchii. Planował po zakończeniu wojny i powrocie Chełmszczyzny pod kontrolę rosyjską walczyć z unią, mazepiństwem (tzn. ukraińskim ruchem narodowym), a także „żydostwem i wojującym polskim katolicyzmem”. Także zmiany w Rosji w 1917 r. i upadek caratu nie zmieniły jego konserwatywnych i szowinistycznych poglądów.
Jesienią 1918 r., po rewolucji październikowej, po której nastąpiły represje przeciwko Cerkwi, a także wobec utraty państwowego finansowania szkół duchownych Smaragd (Łatyszenko) razem z całym personelem seminarium chełmskiego udał się do Kijowa, na terytorium Ukraińskiej Republiki Ludowej. Powrót do Chełma, gdzie władze niepodległej Polski nie godziły się na ponowne otwarcie prawosławnego seminarium duchownego, był niemożliwy. Szkoła wznowiła działalność w Krzemieńcu, a biskup wołyński Dionizy był skłonny powierzyć archimandrycie Smaragdowi obowiązki rektora. Ten jednak w 1920 r. porzucił szkołę i udał się w kierunku Charkowa, mając nadzieję na zdobycie urzędu biskupiego w Rosyjskim Kościele Prawosławnym. Po drodze, na kontrolowanym przez URL Podolu, został aresztowany za agitację antyukraińską. Odzyskał wolność dzięki pomocy ministra wyznań religijnych URL Iwana Ohijenki. Po powrocie do Krzemieńca Smaragd próbował stanąć na czele seminarium, jednak władze polskie, wiedząc o jego wcześniejszej rusyfikatorskiej działalności na Chełmszczyźnie, zablokowały jego kandydaturę. Nie bronił go także biskup Dionizy. 
Należał do nacjonalistycznie nastawionego duchowieństwa pochodzenia rosyjskiego, które sprzeciwiało się utworzeniu w Polsce autokefalicznego Kościoła prawosławnego. Z tego powodu znalazł się w konflikcie z metropolitą warszawskim Jerzym, który opowiadał się za autokefalią. Archimandryta Smaragd uważał wszelkie próby oderwania się go od Rosyjskiego Kościoła Prawosławnego za sprzeczne z kanonami Cerkwi i popierał działania biskupów wileńskiego Eleuteriusza i białostockiego Włodzimierza przeciwko działaniom metropolity. 
W 1922 r. metropolita Jerzy suspendował archimandrytę Smaragda za nieposłuszeństwo. Archimandryta zignorował tę decyzję i samowolnie udał się do eparchii grodzieńskiej, kierowanej tymczasowo przez biskupa białostockiego Włodzimierza. 12 października 1922 również biskup Włodzimierz został ukarany przez Synod w Warszawie – usunięty z katedry. Wcześniej biskupi sprzeciwiający się autokefalii Cerkwi w Polsce zwrócili się do patriarchy moskiewskiego i całej Rusi Tichona z prośbą o zgodę na dokonanie chirotonii biskupiej archimandryty Smaragda. Według A. Switicza otrzymali zgodę na wyświęcenie go na biskupa słuckiego, wikariusza eparchii mińskiej. Do chirotonii tej ostatecznie nie doszło. 
Zdaniem ks. Mariana Bendzy zarówno różnice zdań w sprawie przyszłości Kościoła, jak i poczucie osobistej krzywdy doprowadziły archimandrytę do tego, że postanowił zamordować metropolitę warszawskiego. W ocenie Wołodymyra Borszczewycza o jego działaniach zdecydowały szowinistyczne poglądy, przeświadczenie o tym, że oddzielanie się struktur cerkiewnych w nowo powstałych państwach od Patriarchatu Moskiewskiego jest zdradą prawosławia. 
W celu dokonania zamachu archimandryta Smaragd zakupił rewolwer i zaczął samodzielnie uczyć się strzelania. 8 stycznia 1923 duchowny towarzyszył swojemu przyjacielowi, biskupowi Włodzimierzowi (Tichonickiemu), do miejsca przymusowego pobytu – monasteru w Dermaniu. Stamtąd udał się do Warszawy, najpewniej już zdecydowany na dokonanie zamachu. 
8 lutego 1923 Smaragd (Łatyszenko) odbył z metropolitą Jerzym dwugodzinną rozmowę, w czasie której usiłował przekonać go do rezygnacji ze starań o autokefalię. Gdy jego starania zakończyły się fiaskiem, zawołał "To dla ciebie, kacie prawosławia!" i trzykrotnie wystrzelił, zabijając metropolitę strzałem w skroń. Za swój czyn został usunięty ze stanu duchownego, przed sądem stawał już jako osoba świecka. 
Skazany za zabójstwo na 12 lat pozbawienia wolności, odbył całą karę w więzieniu mokotowskim. Po odbyciu wyroku wyemigrował do Czechosłowacji.

</doc>
<doc id="1895679" url="https://pl.wikipedia.org/wiki?curid=1895679" title="APIA Leichhardt Tigers FC">
APIA Leichhardt Tigers FC

APIA Leichhardt Tigers Football Club, znany również jako APIA Tigers i Sydney Tigers australijski klub piłkarski z siedzibą w Sydney w stanie Nowa Południowa Walia.
Historia.
Klub APIA Leichhardt Tigers założony został w 1954 w Sydney jako "A.P.I.A Leichhard". Klub został założony przez Australijczyków włoskiego pochodzenia. Od 1961 roku APIA występowała w I lidze stanu Nowa Południowa Walia – New South Wales Division 1. Występowała w niej do 1978 roku, po czym przystąpiła do National Soccer League. W NSL występowała do 1992, wygrywając ją w 1987 roku. Po rezygnacji z udziału w NSL z powodu kłopotów finansowych, APIA od 1993 do 2000 roku APIA występowała w Super League New South Wales. Od 2001 występuje w nowo utworzonej NSW Premier League.

</doc>
<doc id="1895680" url="https://pl.wikipedia.org/wiki?curid=1895680" title="APIA Leichhardt">
APIA Leichhardt



</doc>
<doc id="1895681" url="https://pl.wikipedia.org/wiki?curid=1895681" title="Bidon">
Bidon



</doc>
<doc id="1895682" url="https://pl.wikipedia.org/wiki?curid=1895682" title="Podział administracyjny Kościoła katolickiego w Meksyku">
Podział administracyjny Kościoła katolickiego w Meksyku

Podział administracyjny Kościoła katolickiego w Meksyku – w ramach Kościoła katolickiego w Meksyku funkcjonuje obecnie dziewiętnaście metropolii, w których skład wchodzi dziewiętnaście archidiecezji, siedemdziesiąt trzy diecezji i cztery prałatury terytorialne. Osobną organizację posiadają: Kościół katolicki obrządku ormiańskiego, Kościół maronicki i Kościół melchicki.

</doc>
<doc id="1895688" url="https://pl.wikipedia.org/wiki?curid=1895688" title="Jean Vigo">
Jean Vigo

Jean Vigo (ur. 26 kwietnia 1905 w Paryżu, zm. 5 października 1934 w Paryżu) – francuski reżyser i scenarzysta filmowy, przedstawiciel kina awangardowego.
Życiorys.
Urodził się w Paryżu. Był synem anarchisty Eugena Bonaventure de Vigo, który zmarł w więzieniu, gdy reżyser miał 12 lat.
Już od wczesnej młodości Jean miał poważne problemy zdrowotne (chorował na gruźlicę), co zaważyło na całym jego późniejszym życiu. W wieku 21 lat poważnie zachorował, 2 lata później powstał jego pierwszy film. Miał żonę (Elizabeth Łozińska – córka łódzkiego przemysłowca) i córkę Luce, która urodziła się w 1931. Wuj polskiego dokumentalisty Marcela Łozińskiego.
Zmarł w wyniku choroby mając 29 lat, nie doczekawszy premiery swojego pierwszego pełnometrażowego filmu.
Od 1951 jest przyznawana dla reżyserów nagroda jego imienia.
Twórczość.
Jean Vigo zdążył wyreżyserować zaledwie 4 filmy (wszystkie według własnego scenariusza). Dwa z nich ("A propos Nicei" i "Tais, roi de l'eau") to dokumenty, a dwa kolejne ("Pała ze sprawowania" i "Atalanta") – fabuły. Z powodu "Pały ze sprawowania" miał kłopoty z cenzurą, z kolei "Atalanta" jest uważana za jedno z największych osiągnięć francuskiego kina międzywojennego.
Vigo stworzył w swych filmach niepowtarzalny klimat, były one przesiąknięte radością płynącą z tworzenia kina. Mimo niezwykle skromnego dorobku jest uważany za jednego z najciekawszych twórców europejskiej awangardy filmowej. Nazywany jest „Rimbaudem filmu”.
Do fascynacji jego twórczością przyznaje się chociażby brytyjski reżyser Julien Temple, który nakręcił o swoim idolu film biograficzny pt. "Vigo".

</doc>
<doc id="1895691" url="https://pl.wikipedia.org/wiki?curid=1895691" title="Dzieci bawiące się z gęsią">
Dzieci bawiące się z gęsią

Dzieci bawiące się z gęsią – rzeźba-fontanna znajdująca się w Bydgoszczy na Starym Rynku.
Jest jedną z najstarszych zachowanych rzeźb publicznych w mieście i od początku swego istnienia upiększa Stary Rynek.
Historia.
Fontanna zwana „Studzienką” została odsłonięta 4 października 1909. Twórcą był rzeźbiarz Karol Kowalczewski, a jej fundatorem właściciel apteki „Pod Złotym Orłem” doktor farmacji Alfred Kupffender. Fundacja nastąpiła z okazji jubileuszu 100-lecia posiadania apteki przez rodzinę Kupffenderów. Fontannę z rzeźbą ustawiono na Starym Rynku przy zachodniej pierzei, naprzeciw wejścia do apteki „Pod Złotym Orłem”.
Gdy w 1940 niemieccy naziści przystąpili do burzenia kościoła pojezuickiego i całej zachodniej pierzei Starego Rynku, rozebrano również „Studzienkę”. Części rzeźby, złożone w składnicy ogrodów miejskich, szczęśliwie przetrwały okres okupacji. Uratował je zawiadowca magazynu Franciszek Górski, chociaż brąz z rzeźby był przeznaczony na cele wojenne.
Po zakończeniu II wojny światowej zrekonstruowaną „Studzienkę” ustawiono w dniu 1 maja 1948 na Starym Rynku przed gmachem biblioteki.
Opis.
Rzeźba jest wykonana z brązu i przedstawia dwoje dzieci: dziewczynkę i chłopca, bawiących się z gęsią. Spoczywa ona na szczycie kamiennego obelisku, który znajduje się w misie fontanny. Zarówno obelisk, jak i misa wykonane są z wapienia muszlowego. Woda wypływa z otworów w obelisku, jak również z misy fontanny do zbiornika położonego niżej. Zarówno rzeźba jak i cała fontanna zachowała się w formie oryginalnej z 1909.
We wrześniu-październiku 2014 rzeźba została gruntownie odrestaurowana.

</doc>
<doc id="1895693" url="https://pl.wikipedia.org/wiki?curid=1895693" title="Herb powiatu brzozowskiego">
Herb powiatu brzozowskiego

Herb powiatu brzozowskiego przedstawia w polu błękitnym pół orła dwugłowego, ukoronowanego, złotego, pod którym ostrzew brzozowa barwy naturalnej w pas, z odrastającymi w dół trzema liśćmi złotymi.
Historia herbu.
Herb został przyjęty pod koniec 2009 roku, po uzyskaniu pozytywnej opinii Komisji Heraldycznej. Wcześniej Komisja odrzuciła jeden projekt. Stroną heraldyczno-historyczną projektu zajął się Włodzimierz Chorązki z Uniwersytetu Jagiellońskiego, zaś wykonaniem graficznym - Mariusz Paluch, absolwent Akademii Sztuk Pięknych w Krakowie, pracownik Uniwersytetu Jagiellońskiego. 
Symbolika.
Dwugłowy orzeł w obu projektach nawiązuje do herbu ziemi sanockiej, której tereny obecnego powiatu brzozowskiego były częścią od lat siedemdziesiątych XIV wieku do roku 1772. Brzoza natomiast nawiązuje do nazwy stolicy powiatu, Brzozowa, jak również do starego herbu miasta, używanego do 2009 roku. Błękit pola tarczy odwołuje się do barw z herbu ziemi sanockiej, a także symbolizuje czyste niebo i rzekę San, przepływającą przez powiat. Błękit jest również kolorem wiary i Matki Bożej. Natomiast złoto (żółcień) symbolizuje Boski majestat, a także króla, jako Pomazańca Bożego, objawienie Ducha Świętego oraz szlachetność.
Bibliografia.
Informacja na stronie powiatu

</doc>
<doc id="1895696" url="https://pl.wikipedia.org/wiki?curid=1895696" title="Morlaye Cissé">
Morlaye Cissé

Morlaye Cissé (ur. 19 grudnia 1983 w Konakry) - gwinejski piłkarz grający na pozycji obrońcy.
Kariera klubowa.
Karierę piłkarską Cissé rozpoczął w klubie Horoya AC. W 2001 roku zadebiutował w jego barwach w pierwszej lidze gwinejskiej i w debiutanckim sezonie wywalczył z nim mistrzostwo Gwinei.
Jeszcze w 2001 roku Cissé wyjechał do Francji i został zawodnikiem klubu LB Châteauroux, grającego w Ligue 2. Przez 2 lata rozegrał tam 6 spotkań ligowych i w 2003 roku odszedł do czwartoligowego GSI Pontivy. Z kolei w sezonie 2005/2006 był piłkarzem rezerw CS Sedan. Następnie grał w piątoligowych ES Viry-Châtillon i ASOA Issy, a od 2009 roku występował w czwartej lidze, w FC Mulhouse. W latach 2011-2013 grał w EGS Gafsa.
Kariera reprezentacyjna.
W reprezentacji Gwinei Cissé zadebiutował w 2004 roku. W 2006 roku został powołany do kadry na Puchar Narodów Afryki 2006 i rozegrał tam jedno spotkanie, z Tunezją (3:0).

</doc>
<doc id="1895697" url="https://pl.wikipedia.org/wiki?curid=1895697" title="Morlaye Cisse">
Morlaye Cisse



</doc>
<doc id="1895698" url="https://pl.wikipedia.org/wiki?curid=1895698" title="Antropologia historyczna">
Antropologia historyczna

Antropologia historyczna a. antropologia historii – dziedzina brytyjskiej antropologii społecznej zajmująca się etnograficznym odczytywaniem historii, która wyłoniła się w latach 1960. wraz z upadkiem paradygmatu funkcjonalistycznego zorientowanego na badania synchroniczne. Pierwszym antropologiem brytyjskim, który otwarcie ogłosił potrzebę powrotu do badań historycznych był Edward Evans-Pritchard.
W odróżnieniu od tradycyjnej historiografii, koncentrującej się na analizie empirycznych "faktów historycznych", antropologia historyczna w centrum swojego zainteresowania stawia mniej uchwytną kulturę. Antropologia historyczna znajduje się pod silnym wpływem francuskiej mikrohistorii.
Najbardziej znani antropolodzy historyczni to związani z Oxfordem (gdzie pracował Edward Evans-Pritchard) Edwin Ardener, Kirsten Hastrup, Malcolm Chapman. 
Odpowiednikiem antropologii historycznej w amerykańskiej antropologii kulturowej jest etnohistoria.
W 2011 roku wyszedł pierwszy numer Rocznika Antropologii Historii . Czasopismo publikuje raz w roku Bibliografie Antropologii Historii.

</doc>
<doc id="1895699" url="https://pl.wikipedia.org/wiki?curid=1895699" title="Ahmad Ismail">
Ahmad Ismail



</doc>
<doc id="1895701" url="https://pl.wikipedia.org/wiki?curid=1895701" title="Sekouba Camara">
Sekouba Camara

Sekouba Camara (ur. 10 sierpnia 1983) – gwinejski piłkarz grający na pozycji obrońcy.
Kariera klubowa.
W swojej karierze Camara grał w klubie AS Kaloum Star ze stolicy Gwinei, Konakry. W 2004 roku zadebiutował w jego barwach w pierwszej lidze gwinejskiej. Swój pierwszy sukces w karierze osiągnął w 2005 roku, gdy zdobył Puchar Gwinei. Z kolei w 2007 roku wywalczył zarówno mistrzostwo kraju, jak i jego puchar.
Kariera reprezentacyjna.
W reprezentacji Gwinei Camara zadebiutował w 2005 roku. W 2006 roku został powołany do kadry na Puchar Narodów Afryki 2006 i rozegrał tam jedno spotkanie, z Tunezją (3:0).

</doc>
<doc id="1895702" url="https://pl.wikipedia.org/wiki?curid=1895702" title="Juan van Deventer">
Juan van Deventer



</doc>
<doc id="1895703" url="https://pl.wikipedia.org/wiki?curid=1895703" title="Scarface (raper)">
Scarface (raper)

Scarface, właściwie Brad Jordan (ur. 9 listopada 1970 r. w Houston) – amerykański raper.
Karierę w świecie rapu rozpoczął od działalności w grupie Geto Boys. Wydając album "We Can't Be Stopped" (nakładem Rap-a-Lot) grupie udało się osiągnąć platynę, nawet pomimo tego, że ich teksty pełne przemocy były trzymane z daleka od radia i MTV. W końcu na swój pierwszy, solowy album Scarface zdecydował się w 1991 r. Płyta nosiła tytuł "Mr. Scarface Is Back", udało się jej osiągnąć złoto, co przysporzyło Scarface'owi wielu nowych fanów.
Raper opuścił Geto Boys i wydał serię solowych albumów, z których część osiągnęła platynę i złoto. W 2000 r. otrzymał nagrodę za najlepsze teksty przyznawaną przez The Source, dzięki albumowi "The Last of a Dying Breed". Jego umiejętności zostały również docenione przez wytwórnię Def Jam, która stworzyła nową firmę zajmującą się rapem z południa, a opiekę nad nią sprawował właśnie Scarface.
Obecnie Scarface jest jednym z najbardziej szanowanych raperów. Obdarzony unikalnym głosem i techniką rapowania jest uważany za legendę rapu z południa. Obok bogatej dyskografii ma na swoim koncie współpracę z takimi sławami rapu jak: Gang Starr, Raekwon, Too Short, Dr. Dre, Nas, 2Pac, Ice Cube, Jay-Z, Jadakiss, Faith Evans, Beanie Sigel, Bun B, Young Jeezy, Master P, G-Unit i Chamillionaire. Pojawił się również na pośmiertnie wydanej płycie Notorious B.I.G. "" (2005).

</doc>
<doc id="1895704" url="https://pl.wikipedia.org/wiki?curid=1895704" title="PSD Bank Meeting 2010">
PSD Bank Meeting 2010

PSD Bank Meeting 2010 – halowy mityng lekkoatletyczny, który odbył się 3 lutego 2010 w niemieckim Düsseldorfie. 
Najbardziej wartościowe rezultaty uzyskano w biegu na 5000 metrów mężczyzn (m.in. 4. oraz 5. wynik w historii światowej lekkoatletyki). Prowadzący przez drugą część dystansu Daniel Kipchirchir Komen pomylił ilość okrążeń i finiszował 200 metrów za wcześnie, przez co ukończył bieg dopiero na drugiej pozycji.
Rekordy.
Podczas mityngu ustanowiono 5 krajowych rekordów w kategorii seniorów:

</doc>
<doc id="1895705" url="https://pl.wikipedia.org/wiki?curid=1895705" title="Józef Zielonka">
Józef Zielonka

Józef Zielonka, Józef Zielonko (en. "Joseph Zielonka, Joseph Zielonko") (ur. 1873, zm. 1961) – amerykański duchowny starokatolicki polskiego pochodzenia, arcybiskup Polskiego Kościoła Starokatolickiego w Ameryce.
Życiorys.
Józef Zielonka vel Józef Zielonko z zawodu był organistą. Przed emigracją do Stanów Zjednoczonych Ameryki pracował w parafii rzymskokatolickiej w Bądkowie. 
Po przyjeździe do USA związał się z Polskim Kościołem Reformowanym, który powstał w 1897 w Scranton. W 1906 został ordynowany przez Franciszka Hodura na duchownego Polskiego Kościoła Reformowanego z zadaniem prowadzenia misji w Filadelfii. W latach 1908-1911 administrował polską parafią narodową Świętego Krzyża w Baltimore. W 1911 skłócony z biskupem Franciszkiem Hodurem odszedł z Polskiego Narodowego Kościoła Katolickiego i założył własną denominację religijną. W 1911, wykorzystując konflikt rzymskokatolickiego arcybiskupa Filadelfii z Polonią, stanął na czele polskiej parafii niezależnej św. Walentego w Filadelfii.
W 1913 w Filadelfii otrzymał prawdopodobnie warunkowo święcenia kapłańskie, a następnie sakrę biskupią z rąk włoskiego biskupa Paolo Miraglia Gulloti, który był sufraganem arcybiskupa Josepha Vilatte. Następnie przeniósł się do Newark, gdzie zorganizował kolejny polonijny związek wyznaniowy. W tym czasie podjął współpracę z lokalnym zborem baptystów. Po jakimś czasie wstąpił do niego i zajął się ulicznym kaznodziejstwem. W 1925 powrócił do doktryny starokatolicyzmu. Wstąpił jako biskup sufragan do Kościoła Starokatolickiego w Ameryce. Z uwagi na podejrzenia o nieważność uzyskanych wcześniej święceń miał zostać w tym samym roku ponownie konsekrowany "sub conditione" przez biskupa Williama Francisa Brothersa. 
W okresie międzywojennym Józef Zielonka prowadził misję starokatolicką w Polsce, która była konkurencyjna dla diecezji misyjnej Polskiego Narodowego Kościoła Katolickiego. W 1927 nawiązał współpracę ze Starokatolickim Kościołem Mariawitów, z którym wszedł w krótkotrwałą unię kościelną. Współpracował też z księdzem Andrzejem Huszno i Polskim Narodowym Kościołem Prawosławnym.
Od 1937 rezydował w New Jersey, gdzie był zwierzchnikiem Polskiego Kościoła Starokatolickiego w Ameryce liczącego około 7 000 wiernych.

</doc>
<doc id="1895711" url="https://pl.wikipedia.org/wiki?curid=1895711" title="Aboubacar Bangoura">
Aboubacar Bangoura

Aboubacar Bangoura (ur. 1 stycznia 1982) - gwinejski piłkarz grający na pozycji bramkarza.
Kariera klubowa.
Bangoura karierę piłkarską rozpoczął we Francji w piątoligowym klubie AS Châteauneuf-Neuvic. Grał też w drużynie Royan-Vaux AFC.
Kariera reprezentacyjna.
W 2006 roku Bangoura, mając mając na koncie 1 występ w reprezentacji Gwinei, został powołany do kadry na Puchar Narodów Afryki 2006, gdzie był rezerwowym bramkarzem dla Naby'ego Diarso.

</doc>
<doc id="1895712" url="https://pl.wikipedia.org/wiki?curid=1895712" title="Ołeh Haras">
Ołeh Haras

Ołeh Zinowijowycz Haras, ukr. Олег Зіновійович Гарас, ros. Олег Зиновьевич Гарас, "Oleg Zinowjewicz Garas" (ur. 5 grudnia 1976 we wsi Wistowa, w obwodzie iwanofrankowskim) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek DJuSSz nr 1 w Kałuszu (trener Petro Olijnyk), a potem Internatu Sportowego we Lwowie (trenerzy Ołeh Rodin i Lew Browarski). W 1993 rozpoczął karierę piłkarską w Karpatach Lwów, ale po 1 meczu przeniósł się do FK Lwów. Latem 1996 został zaproszony do Lokomotiwa Moskwa. W końcu roku doznał ciężkiej kontuzji nogi i cały rok 1997 leczył się. Potem często też otrzymywał kontuzje. W 2000 został wypożyczony do Fakiełu Woroneż. Latem 2002 wrócił do Karpat, ale po kolejnej kontuzji był zmuszony zakończyć karierę piłkarską w wieku 24 lat.
Kariera reprezentacyjna.
Przez swoją krótką karierę piłkarską zdążył pograć we wszystkich reprezentacjach Ukrainy, poczynając od juniorskiej kończąc młodzieżową.
Kariera trenerska.
Na początku 2012 został zaproszony do FK Lwów, w którym pełnił funkcje grającego trenera.

</doc>
<doc id="1895714" url="https://pl.wikipedia.org/wiki?curid=1895714" title="Wolfgang Steinbach">
Wolfgang Steinbach

Wolfgang Steinbach (ur. 21 września 1954 w Schönebeck (Elbe)) – były niemiecki piłkarz występujący na pozycji pomocnika.
Kariera klubowa.
Steinbach treningi rozpoczął w klubie BSG Chemie Schönebeck. W 1968 roku trafił do juniorskiej ekipy zespołu 1. FC Magdeburg. W 1971 roku został włączony do jego pierwszej drużyny. Spędził tam 16 lat. W tym czasie zdobył z klubem trzy mistrzostwa NRD (1972, 1974, 1975), cztery Puchary NRD (1973, 1978, 1979, 1983), a także Puchar Zdobywców Pucharów w 1974 roku. W 1987 roku odszedł do Motoru Schönebeck. W 1988 roku powrócił do Magdeburga.
W 1990 roku odszedł do zachodnioniemieckiego VfB Oldenburg, grającego w 2. Bundeslidze. W tych rozgrywkach zadebiutował 28 lipca 1990 w przegranym 1:2 meczu z 1. FSV Mainz 05. 8 sierpnia 1990 w zremisowanym 1:1 spotkaniu z Fortuną Kolonia strzelił pierwszego gola w trakcie gry w 2. Bundeslidze. W 1993 roku spadł z klubem do Oberligi. Wówczas zakończył karierę.
Kariera reprezentacyjna.
W reprezentacji NRD Steinbach zadebiutował 4 kwietnia 1978 w przegranym 0:1 towarzyskim meczu ze Szwecją. 13 kwietnia 1983 w wygranym 3:0 towarzyskim spotkaniu z Bułgarią strzelił pierwszego gola w drużynie narodowej. Po raz ostatni w kadrze zagrał 13 marca 1985 w zremisowanym 1:1 towarzyskim pojedynku z Algierią. W latach 1978–1985 w drużynie narodowej rozegrał w sumie 28 spotkań i zdobył jedną bramkę.
Kariera trenerska.
Po zakończeniu został trenerem. Jego pierwszym klubem był VfB Oldenburg. W 2002 roku został szkoleniowcem zespołu SV Wilhelmshaven. Trenował go do kwietnia 2007 roku. Potem pracował w Preußen Magdeburg. Od kwietnia 2009 ponownie trenuje SV Wilhelmshaven.

</doc>
<doc id="1895715" url="https://pl.wikipedia.org/wiki?curid=1895715" title="Living Sacrifice">
Living Sacrifice

Living Sacrifice – amerykański zespół chrześcijański, wykonujący death metal, thrash metal, metalcore. 
Pochodzi z Little Rock, Arkansas. Został założony w latach 80. Wydał 8 albumów studyjnych: "Living Sacrifice" (1991), "Nonexistent" (1992), "Inhabit" (1994), "Reborn" (1997), "The Hammering Process" (2000), "Conceived in Fire" (2002) i "The Infinite Order" (2010). Oprócz tego wydał EP: "Not Yielding to Ungodly" (1989 – było to pierwsze demo zespołu wydane w 300 egzemplarzach), "In Memoriam" (kompilacja najlepszych utworów zespołu, 2005), "Death Machine EP" (2008) oraz "The Infinite Order" (2010). W 2003 roku zespół postanowił zakończyć działalność. 
W 2008 roku dwóch członków z oryginalnego składu – Bruce Fitzhugh oraz Lance Garvin – reaktywowali grupę. Obecny skład zespołu to: Bruce Fitzhugh (głos, gitara), Rocky Gray (gitara, głos), Lance Garvin (perkusja), Arthur Green (gitara basowa, głos). Wszyscy członkowie kapeli są chrześcijanami, co potwierdzają teksty utworów. Living Sacrifice uznawani są za ojców chrześcijańskiego metalcore'u. Zdobyli uznanie nie tylko w środowisku chrześcijańskim, również poza nim.
Członkowie.
Obecni:
Byli członkowie:

</doc>
<doc id="1895716" url="https://pl.wikipedia.org/wiki?curid=1895716" title="Stéphane Robert">
Stéphane Robert

Stéphane Robert (ur. 17 maja 1980 w Montargis) – francuski tenisista.
Kariera tenisowa.
W roku 2001 Robert rozpoczął karierę zawodową.
W grze pojedynczej Francuz wielokrotnie wygrywał turnieje rangi ATP Challenger Tour. W rozgrywkach z cyklu ATP World Tour Francuz w roku 2010 doszedł do finału turnieju w Johannesburgu. Po drodze wyeliminował m.in. Davida Ferrera; spotkanie o tytuł przegrał z Feliciano Lópezem.
W grze podwójnej Robert wygrał swój pierwszy turniej w rozgrywkach ATP World Tour w 2014 roku w Barcelonie, gdzie grał wspólnie z Jessem Hutą Galungiem.
Najwyżej w rankingu ATP singlistów był na 50. miejscu w październiku 2016 roku, z kolei w zestawieniu deblistów w kwietniu 2014 roku był na 99. pozycji.

</doc>
<doc id="1895717" url="https://pl.wikipedia.org/wiki?curid=1895717" title="Grimm">
Grimm



</doc>
<doc id="1895719" url="https://pl.wikipedia.org/wiki?curid=1895719" title="Numeryczny model terenu">
Numeryczny model terenu

NMT, "Numeryczny Model Terenu" – jest numeryczną, dyskretną (punktową) reprezentacją wysokości topograficznej powierzchni terenu wraz z algorytmem interpolacyjnym umożliwiającym odtworzenie jej kształtu w określonym obszarze. Tak zdefiniowany model zawiera informacje o relacjach topologicznych łączących poszczególne punkty w terenie. Zdefiniowanie topologii następuje w wyniku zastosowania algorytmów interpolacyjnych, odtwarzających ukształtowanie modelowanej powierzchni w odniesieniu do dowolnej analizowanej cechy środowiska.
NMT.
W polskiej literaturze naukowej pod nazwą NMT często występują zamiennie dwa terminy angielskie: DEM (Digital Elevation Model) i DTM (Digital Terrain Model). W literaturze proponuje się ich polskie odpowiedniki, dla DEM – CMW (cyfrowy model wysokościowy), a dla DTM – NMT (numeryczny model terenu).
W systemach komputerowych, przez oprogramowanie GIS najczęściej są tworzone dwa podstawowe typy NMT: regularny w postaci prostokątnej siatki punktów (GRID, model pseudorastrowy) i nieregularny w postaci siatki trójkątów (TIN, model trójkątowy, ang. Triangular Irregular Network). Na obszarze Polski są dostępne następujące cyfrowe modele wysokościowe przedstawiające rzeźbę terenu, w oparciu o które można numerycznie opracować numeryczne modele terenu:
Doskonałe odtworzenie powierzchni terenu odzwierciedlającej dowolną cechę środowiska przez numeryczny model terenu nie jest możliwe, ze względu na ograniczenia wielkości zbioru danych, czasowe oraz ekonomiczne. Nie można pomierzyć ani wyrazić całej złożoności powierzchni terenu. Podstawowe problemy jakie dotyczą numerycznego modelu terenu to:
Cyfrowe modele wysokościowe służą do rozwiązania zadania polegającego na określeniu trzeciej współrzędnej punktu (wysokości), którego współrzędne płaskie są znane. Służą także do automatycznej interpolacji warstwic, obliczania spadków terenu i określania jego ekspozycji, obliczeń inżynierskich, obliczania przekrojów przez teren, wizualizacji terenu i wielu innych.
Zasadniczo w systemach informacji geograficznej spotkamy się z trzema rodzajami geometrycznych baz danych:
Pozyskiwanie.
W czasach współczesnych cyfrowy model wysokościowy może zostać pozyskany na podstawie:
Modele danych cyfrowego modelu wysokościowego.
Model rastrowy.
Wykorzystuje do reprezentacji rzeźby terenu macierz elementów, zwanych też oczkami siatki, komórkami czy gridami. Każdy element macierzy przechowuje średnią wysokość pola elementarnego, którego wymiar zależy od przyjętej rozdzielczości przestrzennej CMW. Musi ona być dobrana w taki sposób, aby mogła prawidłowo odzwierciedlać elementy rzeźby terenu, które charakteryzują się największą nieregularnością. Wymóg ten sprawia, iż zapis danych w modelu rastrowym wykazuje miejscami nadmiar informacji, np. dla fragmentów, gdzie dominuje krajobraz równinny. Zaletą tego modelu jest prostota zapisu danych oraz łatwość w obliczaniu charakterystyk morfometrycznych.
Model triangulacyjny.
Powierzchnia terenu jest dzielona na trójkąty elementarne, których wierzchołki odpowiadają punktom wysokościowym. Wprowadzając dane do tego modelu należy pamiętać o uwzględnieniu wszelkich linii strukturalnych rzeźby (linie szkieletowe, linie nieciągłości, granice wyłączeń obszarów poziomych, lokalne ekstrema). Model ten pozwala na obliczanie charakterystyk morfometrycznych rzeźby, jednak wymaga to zwiększenia stopnia skomplikowania takich obliczeń. Niewątpliwie zaletą takiego sposobu zapisu danych jest zmienna rozdzielczość przestrzenna, pozwalająca na oszczędny zapis danych w miejscach, gdzie rzeźba terenu jest wyrównana i może zostać opisana mniejszą ilością punktów. Model TIN jest często stosowany w programach GIS, wykorzystujących wektorowy model danych oraz tam, gdzie wymagana jest duża precyzja CMW.
Model poziomicowy.
Deskrypcja (opis) rzeźby terenu następuje za pomocą izolinii, które tworzą wektor o współrzędnych (x, y, z). Najczęściej jest on wykorzystywany jako pomocnicza warstwa tematyczna, którą można łączyć z innymi warstwami w celu wzbogacenia treści mapy. Model pozwala na uzyskanie przybliżonego obrazu morfologii terenu i obliczenie niektórych charakterystyk (np. wymiar fraktalny). Dane zapisane w modelu poziomicowym często bywają wykorzystywane do obliczeń innych modeli (np. triangulacyjnego i rastrowego).
Model hybrydowy.
Stanowi jedno z najlepszych rozwiązań pod względem dokładności odwzorowania powierzchni. Punkty pomiarowe zostają przeliczone na siatkę interpolacyjną podobnie jak w sieci regularnej. Baza danych modelu uzupełniona jest danymi wektorowymi, opisującymi położenie pewnych punktów pomiarowych oraz charakterystycznych linii.

</doc>
<doc id="1895720" url="https://pl.wikipedia.org/wiki?curid=1895720" title="Samuel Hill-Wood">
Samuel Hill-Wood

Sir Samuel Hill Hill-Wood (ur. 21 marca 1872 – zm. 4 stycznia 1949) – był brytyjskim przedsiębiorcą, członkiem partii Konserwatywnej, krykiecistą oraz działaczem piłkarskim. W latach 1929–1936 i 1946–1949 był prezesem angielskiego klubu Arsenal F.C.

</doc>
<doc id="1895722" url="https://pl.wikipedia.org/wiki?curid=1895722" title="Tola (postać biblijna)">
Tola (postać biblijna)

Tola (hebr. תּוֹלָע) – postać biblijna, syn Puy, sędzia starożytnego Izraela. Wywodził się z pokolenia Issachara. Mieszkał w miejscowości o nazwie w Szamir, na górze Efraima, tam został również pochowany. Jako sędzia panował przez 23 lata.

</doc>
<doc id="1895723" url="https://pl.wikipedia.org/wiki?curid=1895723" title="Eflornityna">
Eflornityna

Eflornityna (łac. "Eflornithinum") – organiczny związek chemiczny, pochodna ornityny. Stosowana jako lek w leczeniu śpiączki afrykańskiej, a zwłaszcza jej zachodniej odmiany powodowanej przez świdrowca gambijskiego ("Trypanosoma brucei gambiense"). Obecnie jest także stosowany w przypadku hirsutyzmu.
Leczenie hirsutyzmu.
Eflornityna blokuje działanie dekarboksylazy ornityny - enzymu kontrolującego wytwarzanie trzonu włosa. Zablokowanie tego enzymu hamuje wzrost włosów. Jest ona sprzedawana pod nazwą "Vaniqa" - białego kremu zawierającego 11,5% eflornityny (substancji czynnej).
Dawkowanie.
W zwalczaniu śpiączki afrykańskiej podawana jest dożylnie w dawce 50 mg/kg na każde sześć godzin przez 14 dni. W leczeniu hirsutyzmu, na skórę nakłada się krem dwa razy dziennie, zachowując min. ośmiogodzinną przerwę między każdorazowym zastosowaniem.

</doc>
<doc id="1895728" url="https://pl.wikipedia.org/wiki?curid=1895728" title="Szamgar">
Szamgar

Szamgar syn Anata ("Samgar", hebr. שמגר) – postać biblijna, jeden z sędziów starożytnego Izraela, następca Ehuda. Jego najbardziej znanym wyczynem było opisane w Księdze Sędziów rozgromienie 600 Filistynów przy pomocy ościenia na woły.

</doc>
<doc id="1895735" url="https://pl.wikipedia.org/wiki?curid=1895735" title="Du Bois-Reymond">
Du Bois-Reymond



</doc>
<doc id="1895736" url="https://pl.wikipedia.org/wiki?curid=1895736" title="Sir Duke">
Sir Duke

Sir Duke – drugi singiel Steviego Wondera promujący album "Songs in the Key of Life". 
21 maja 1977 zajął pierwsze miejsce na amerykańskiej liście Billboard Hot 100. Piosenka ta, to hołd złożony zmarłemu w 1974 r. wybitnemu jazzmanowi, Duke'owi Ellingtonowi.

</doc>
<doc id="1895741" url="https://pl.wikipedia.org/wiki?curid=1895741" title="Braxton Bragg">
Braxton Bragg

Braxton Bragg (ur. 22 marca 1817 w Warrenton, zm. 27 września 1876 w Galveston) – amerykański wojskowy, oficer artylerii, kształcony w West Point, generał Konfederacji i jeden z głównych dowódców zachodniego teatru walk podczas wojny secesyjnej. Prócz tego brał udział w II wojnie Seminolów i wojnie amerykańsko-meksykańskiej, gdzie wyróżnił się pod Buena Vistą. Miał reputację kłótliwego rygorysty chętnego do zwady nawet z przełożonymi.
Życiorys.
Bragg urodził się w Warrenton w Karolinie Północnej, jako syn cieśli i młodszy brat późniejszego prokuratora generalnego Thomasa Bragga. Będąc dzieckiem, był często wyśmiewany z powodu matki, która odsiadywała wyrok w więzieniu. W 1837 roku ukończył Akademię Wojskową w West Point z piątą lokatą spośród klasy pięćdziesięciu kadetów, po czym otrzymał awans na podporucznika i skierowanie do 3 Regimentu Artylerii.
Bragg odbywał służbę na Florydzie podczas kolejnych konfliktów, w których brały udział Stany Zjednoczone. W uznaniu zasług i odwagi zyskiwał kolejne awanse – brevet kapitana za oblężenie Fortu Teksas (maj 1846), brevet majora za Monterrey (wrzesień 1846), brevet podpułkownika za Buena Vistę. Jego postawa podczas wojny z Meksykiem zaskarbiła mu szacunek przełożonego gen. Zacharego Taylora oraz przychylność pułkownika Jeffersona Davisa (Bragg ocalił jego oddział). W czerwcu 1846 został awansowany na kapitana w ramach armii regularnej.
Z okresu tego pochodzi anegdota dotycząca zdyscyplinowania Bragga i wypełniania rozkazów co do joty. Jako dowódca kompanii posterunku frontowego, był jednocześnie kwatermistrzem. Chcąc uzupełnić zapasy oddziału, napisał prośbę o dostarczenie zaopatrzenia, a następnie, jako kwatermistrz, swojej prośbie odmówił. Jako dowódca napisał ponowną prośbę, uwzględniając dodatkowe powody, ale jako kwatermistrz ponownie ją odrzucił. Zdając sobie sprawę z impasu, zwrócił się z prośbą o pomoc do komendanta posterunku, który wykrzyknął: „Mój Boże, Bragg, kłóciliście się ze wszystkimi oficerami armii, a teraz kłócicie się z samym sobą!”. Postawa Bragga miała także doprowadzić do prób zabójstwa go przez własnych żołnierzy.
W styczniu 1856 Bragg zrezygnował ze służby czynnej w armii USA i zajął się uprawą trzciny cukrowej w Thibodaux w Luizjanie. Był również komisarzem robót publicznych.
Wojna secesyjna.
W przededniu wojny Bragg, pułkownik milicji stanu Luizjana, został awansowany na generała brygady. Dowodził wojskami wokół Nowego Orleanu aż do 16 kwietnia 1861, mimo że 7 marca uzyskał przeniesienie do świeżo utworzonej armii Konfederacji. Pod egidą Południa sprawował dowództwo nad Departamentem Zachodniej Florydy, uzyskując 12 września stopień generała-majora. Oddziały przez niego wyszkolone miały opinię najbardziej zdyscyplinowanych w całej armii.
Bragg przeniósł swoje siły do Corinthu w stanie Missisipi; jego zadaniem było poprawienie dyscypliny zebranych tam wojsk. Podczas bitwy pod Shiloh dowodził korpusem, atakując wzdłuż drogi zwanej „Gniazdem Szerszeni” (ang. "Hornet’s Nest"). Po śmierci gen. Alberta Sidneya Johnstona Bragg został mianowany generałem, przejmując dowództwo nad armią Mississippi. Następnego dnia Konfederaci zostali wyparci do Corinthu. Po oblężeniu głównodowodzący armii gen. P.G.T. Beauregard wyjechał z miasta, skarżąc się na zły stan zdrowia. Prezydent Davis poszukiwał kogoś na zastępstwo. W czerwcu 1862 Bragg został mianowany głównodowodzącym armii Tennessee.
Kampania w Kentucky.
W sierpniu 1862 Bragg najechał Kentucky, chcąc pozyskać popleczników dla sprawy i zaangażować siły Unii gen. mjr. Dona Carlosa Buella, stacjonującego nad rzeką Ohio. Zebranie wojsk w Chattanoodze w Tennessee umożliwiało zastopowanie marszu Buella i kooperację z gen. br. Edmundem Kirbym Smithem. Pod Munfordville udało im się schwytać 4000 jeńców, a z kolei skrzydło armii pod generałem Polkiem odniosło zwycięstwo nad Buellem pod Perryville. Kirby Smith próbował namówić Bragga, aby wydał Buellowi walną bitwę, na co ten początkowo przystał, jednakże dowiedziawszy się o porażkach Earla Van Dorna i Sterlinga Price’a pod Corinthem oraz Roberta E. Lee w kampanii marylandzkiej zadecydował o odwrocie. Jak zanotował obserwator, „wahanie i niepewność”, które okazał Bragg, „wydały się po prostu zatrważające dla Smitha, Hardeego oraz Polka”.
Mimo że kampania w Kentucky była przegrana, a Bragg krytykowany przez gazety oraz własnych podwładnych, Polka i Hardeego, wojska Unii potrzebowały ponad roku, aby odzyskać stracone pozycje w Alabamie oraz środkowym Tennessee. Odpowiedzialnością, według historyków, należy obarczyć sztab generalny, niemogący skoordynować działań Bragga i Kirby’ego.
Stones River i Tullahoma.
W grudniu Bragg starł się nad Stones River z wojskami gen. dyw. Williama Rosecransa, prawie pokonując go, jednakże za namową dowódców korpusów Polka i Hardeego, wycofał wojska do Tullahomy. Ataki na osobę generała ponowiły się, a wielu z jego popleczników odwróciło się od niego.
Odpowiedzialność za porażkę nad Stones należy rozdzielić pomiędzy kilku generałów. Bragg błędnie wybrał teren walk, oferujący niewiele przewag dla wojsk Konfederacji, a więcej broniącym się unionistom. Obrał także błędny cel ataku, przez co doszło do zacieśnienia linii Północy, podczas gdy jego własne coraz bardziej się rozciągały. Nierozważny rozkaz ataku wydany Breckinridge’owi 2 stycznia 1863 osłabił armię, nie przynosząc żadnych korzyści.
Dowódcy niższego szczebla również nie pozostają bez winy. Niedoświadczony gen. mjr. John P. McCown został skazany za nieposłuszeństwo wobec rozkazów Bragga, przez co siły Konfederacji wdały się w niepotrzebne przepychanki z Jankesami, co prawdopodobnie kosztowało ich zwycięstwo. Oskarżenia pod adresem Cheathama były jak najbardziej zasadne – świadkowie zeznawali, że był on tak pijany, iż spadł z konia prowadząc atak. Polka i Hardeego należy obciążyć za nieskoordynowanie ataków i natarcie "en echelon", co doprowadziło do zamieszania w liniach. Prezydent Davis również nie pozostaje bez winy – jego rozkaz cofnięcia ludzi gen. mjr. Cartera L. Stevensona do obrony Vicksburga osłabiła siły Bragga.
Polk i Hardee słali list za listem do Davisa, prosząc o zmianę głównodowodzącego i uczynienie nim któregoś z nich. Prezydent, nie chcąc wybierać pomiędzy nimi dwoma, wybrał Josepha Egglestona Johnstona. Bragg został przeniesiony do Chattanoogi, aby uwiązać wojska Rosencransa, „panoszące się” w Georgii.
Chickamauga.
Po zebraniu wojsk w Chattanoodze, gen. Rosencrans rozpoczął działania w północnej Georgii, chcąc wypędzić stamtąd Bragga. Świeżo złożony z głównego dowództwa zachodniego frontu Bragg borykał się z niesubordynacją podwładnych. 10 września generałowie dyw. Thomas Hindman oraz Daniel Hill odmówili ataku na mniej liczną kolumnę wojsk federalnych gen. bryg. Jamesa Negleya. 13 września Bragg rozkazał Leonidasowi Polkowi zaatakowanie gen. mjr. Thomasa Crittendena, jednakże Polk zignorował rozkaz i zażądał posiłków, samemu spodziewając się ataku Unii. Rosencrans wykorzystał dany mu czas i zebrał rozproszone siły. Ostatecznie 19 i 20 września Bragg zebrał dwie dywizje z Missisipi, dywizję oraz parę brygad z Departamentu Wsch. Tennessee oraz dwie dywizje pod gen. br. Jamesem Longstreetem z Armii Północnej Wirginii i mimo dużych strat pokonał Rosencransa pod Chickamaugą. Bitwa okazała się później być największym zwycięstwem konfederatów na zachodnim froncie. Wojska Rosencransa uszły do Chattanoogi, którą Bragg obległ.
Zwyciężywszy, Bragg postanowił wykorzystać wiktorię i pozbyć się przeciwników z dowództwa. Udało mu się uzyskać przeniesienie Polka i D.H. Hilla. Bragg oskarżał tego pierwszego o wielokrotne nieposłuszeństwo. Hill, jako sojusznik przeniesionego, tak bardzo krytykował Bragga, iż Jefferson Davis wydalił go z dowództwa i zablokował awans na generała-porucznika.
W sztabie głównym Konfederacji wrzało. Niektórzy z podwładnych Bragga byli sfrustrowani tym, co im wydawało się brakiem zdecydowania w wykorzystaniu zwycięstwa nad Unią. Polk był oburzony swoim przeniesieniem. Dysydenci, a wśród nich wielu dowódców korpusów i dywizji, spotykali się potajemnie, przygotowując petycję do prezydenta. Choć autor nie jest znany, przypuszcza się, że był nim Simon Buckner, którego podpis widnieje jako pierwszy na liście. Gen. Longstreet pisał do sekretarza wojny, iż „nic poza ręką Boga nie może nas ocalić, dopóki mamy takiego dowódcę”. Nathan Bedford Forrest zrażony długotrwałą współpracą z Braggiem, zły z powodu niewykorzystanej wiktorii pod Chattanoogą, odmówił dalszej służby pod jego dowództwem. Twarzą w twarz wyraził Braggowi swój niesmak, mówiąc, „odegrał pan rolę przeklętego łajdaka... jeśli kiedykolwiek spróbuje pan mi przeszkodzić, będzie to pod groźbą utraty życia”.
Armia Tennessee była na skraju buntu, co skłoniło prezydenta Davisa do przyjazdu do Chattanoogi i załagodzenia zatargu. Mimo że Bragg chciał ustąpić, Davis zdecydował się pozostawić go na stanowisku głównodowodzącego, określając oskarżenia zbuntowanych generałów „zaporami złośliwości”.
Chattanooga.
Wzmocniona i dowodzona przez Ulyssesa Granta armia Unii rozerwała pierścień oblężenia i odparła konfederatów pod Lookout Mountain 24 listopada, a następnego dnia pod Missionary Ridge. Bitwa pod Chattanoogą zakończyła się pogromem południowców, którym ledwo udało się ujść w kierunku Georgii.
Na polecenie Davisa Bragg wysłał Longstreeta oraz Simona Bucknera wraz z dywizjami do Knoxville w Tennessee, aby oblegli siły gen. dyw. Ambrose’a Burnside’a. Dopiero po porażce pod Chattanoogą prezydent Konfederacji przyjął rezygnację Bragga, mianując na jego miejsce Josepha Johnstona, który poprowadził armię przeciw gen. Shermanowi.
Ostatnie dni wojny.
W lutym 1864 Bragg został wysłany do Richmond – jego oficjalnym rozkazem była „kontrola nad operacjami militarnymi Stanów Skonfederowanych”, jednakże w praktyce był doradcą wojskowym Davisa, bez konkretnego przydziału. Bragg używał swych zdolności organizacyjnych, walcząc z korupcją i usprawniając system zaopatrzenia. Zmienił system poboru poprzez usprawnienie łańcucha dowodzenia i zmniejszenie ilości dróg jakimi rekruci mogli się odwoływać. Później zawiadywał obroną Wilmingtonu, Augusty, Savannah oraz Charlestonu. Jego postawa pod Fort Fisher kosztowała konfederatów przegraną. Braggowi udało się uciec z siłami garnizonu i odnieść drobne zwycięstwo pod Kinston. Pod koniec wojny służył jako dowódca korpusu w Armii Tennessee Johnstona, toczącego boje z gen. Shermanem w obu Karolinach.
Po wojnie.
Po wojnie Bragg został nadzorcą nowoorleańskiego systemu wodnego, a następnie głównym inżynierem w Alabamie, dozorując prace przy ulepszaniu nabrzeża w Mobile. Później przeniósł się do Teksasu i został inspektorem kolejowym. Zmarł tamże. Według zeznań przyjaciela, spacerowali wzdłuż ulicy w Galveston, kiedy Bragg przewrócił się i zmarł. Lokalna legenda mówi, iż w pobliżu miejsca jego śmierci znajduje się dziwne światło, zwane „światełkiem Bragga”.
Został pochowany na Magnolia Cemetery.
Kontrowersyjna spuścizna.
James McPherson podsumowuje: „to niedojdy takie jak Bragg, Pemberton czy Hood przegrały Zachód”, co w pewnym stopniu odzwierciedla ocenę współczesnych historyków. Do wad Bragga zaliczały się: stosowanie szablonowej taktyki, zwłaszcza jeśli chodzi o rolę ataku frontalnego („Gniazdo Szerszeni” pod Shiloh, atak Breckinridge’a nad Stones River oraz wiele pomniejszych zdarzeń pod Chickamaugą) oraz brak działań mających na celu pełne wykorzystanie zwycięstw, co zmieniało wygrane i remisy w strategiczne rozczarowania (Perryville i Chickamauga). Jego szorstkość, upodobanie do obwiniania innych za porażki oraz słabe zdolności interpersonalne przyniosły mu więcej krytyki, niż wielu współczesnym, a równie nieudolnym generałom.
W ciągu ostatnich lat pojawiło się niewiele kontrargumentów. Judith Lee Hallock nazwała obwinianie Bragga za porażki Konfederatów na zachodzie „syndromem Bragga”. Choć wielu historyków zgadza się, iż nie był on najlepszym dowódcą, niektórzy, jak Steven Woodworth czy Hallock, podkreślają jego zdolności organizacyjne, dodając, że wiele porażek było po części winą niekompetentnych podwładnych, z Polkiem na czele.
Co do przeciwników – Bragg osobiście uważał Hardeego za solidnego żołnierza. Polk, chociaż odważny i charyzmatyczny, był po prostu przeciętnym taktykiem, znanym z niesubordynacji. Niestety był również bliskim przyjacielem Davisa, który nie miał zamiaru zdejmować go ze stanowiska. Bragg nigdy nie miał poparcia prezydenta, jakim cieszyli się Lee czy Johnston. Fakt tego, iż jego zdolności były odpowiednio użyte pomiędzy 1861 a 1864, dowodzi, iż zarząd Konfederacji nie był w stanie właściwie użyć umiejętności swoich generałów. Pomimo błędów, Bragg był w stanie zaimponować swoim przełożonym – Taylorowi, Davisowi, Beauregardowi i Johnstonowi.
McWhiney i Woodworth zauważają, że wbrew obiegowej opinii Davis i Bragg nie byli przyjaciółmi – w latach powojennych zażarcie kłócili się. Bragg imponował Davisowi, jednakże prezydent chciał złożyć go ze stanowiska już w 1863 r. Nie uczynił tego, gdyż nie było nikogo odpowiedniego, kto mógłby go zastąpić. Nawet najzażartsi krytycy Bragga przyznają temu rację.

</doc>
<doc id="1895744" url="https://pl.wikipedia.org/wiki?curid=1895744" title="Ibrahima Sory Souare">
Ibrahima Sory Souare

Ibrahima Sory Souare (ur. 14 lipca 1982 w Konakry) – gwinejski piłkarz grający na pozycji pomocnika.
Kariera klubowa.
Karierę piłkarską Souare rozpoczął w klubie Hirondellese Konakry. W 1998 roku zadebiutował w jego barwach w pierwszej lidze gwinejskiej. Następnie odszedł do francuskiego Stade Rennes, ale przez 3 lata grał jedynie w rezerwach tego klubu. Kolejne sezony spędził w takich jak: piątoligowe US Changéenne i Stade Beaucairois, trzecioligowy ASOA Valence, czwartoligowy Jura Sud Foot i trzecioligowy FC Martigues.
W 2008 roku Souare trafił do Grecji i został piłkarzem Apollonu Kalamaria. Po pół roku gry odszedł do drugoligowego AO Kerkyra z wyspy Korfu. Po zakończeniu sezonu 2008/2009 rozwiązał kontrakt z Kerkyrą i pozostaje bez przynależności klubowej.
Kariera reprezentacyjna.
W reprezentacji Gwinei Souare zadebiutował w 2006 roku. W tym samym roku został powołany do kadry na Puchar Narodów Afryki 2006, gdzie rozegrał 2 mecze: z Tunezją (3:0) i ćwierćfinałowy z Senegalem (2:3).

</doc>
<doc id="1895746" url="https://pl.wikipedia.org/wiki?curid=1895746" title="Jaufre Rudel">
Jaufre Rudel



</doc>
<doc id="1895747" url="https://pl.wikipedia.org/wiki?curid=1895747" title="Janusz Pierzak">
Janusz Pierzak

Janusz Pierzak (ur. 4 maja 1958 w Gdańsku) – bard, poeta, satyryk. Autor lapidarnych opowiadań.
Życiorys.
Od 1980 roku mieszkaniec Gdyni. Absolwent Akademii Wychowania Fizycznego w Gdańsku. Wiersze i prozę publikował w pismach literackich. ("Akant", "Autograf", "Twój Dobry Humor"), jak również w prasie lokalnej ("Dziennik Bałtycki", "Kurier Gdyński", "Przegląd Chyloński", „Gazeta Świętojańska”). W 1997 r. wydał autorską płytę z piosenkami poetyckimi pt. "Bilet do bezsenności". W roku 1999 ukazał się tomik poezji zatytułowany "Wiersze" i drugi krążek CD pt. "Niewidzialne znaki". Zwycięzca turniejów satyrycznych w 2002 r. w Gdyni i w Pucku. Trzykrotnie wyróżniany w Konkursie Satyrycznym "O Grudę Bursztynu". W 2004 r. wydał trzecią autorską płytę pt. "Na ulicy Sztormowej". W tym samym roku wziął udział w Pierwszym Ogólnopolskim Festiwalu Piosenki Kabaretowej (O.B.O.R.A. – 2004 – Poznań). Autor muzyki do tekstów gdyńskiej poetki – Izabeli Łaskawskiej. („Westchnienie”). W 2008 r. otrzymał Nagrodę Marszałka Województwa Pomorskiego w Tczewskim Konkursie Twórczości (kategoria – twórczość własna). Współautor książki „Śmiertelnie absurdalne zebranie” (Warszawskie wydawnictwo „Indigo – 2008”), oraz tomu poezji "Poetycki Grabówek" (Wydawnictwo "in gremio"). W 2010 roku wydał czwartą płytę o zabarwieniu literacko-poetyckim „Ballady utkane z piasku i mgły”. W 2012 roku kolejna książka - "Krawędź mijania - wiersze nie do końca z wyboru" (Wydawnictwo "in gremio"). W roku 2013 podjął współpracę z Mirellą Hinc, urodzoną w Toruniu pieśniarką, aranżerką, autorką tekstów i muzyki. Ich wspólne płyty to "Twoja nieobecność" (2014), oraz "Dwa" (2016). Janusz Pierzak oprócz piosenek własnego autorstwa, wykonywanych z akompaniamentem gitary i harmonijki ustnej, prezentuje również pieśni Bułata Okudżawy, Włodzimierza Wysockiego, Georgesa Brassensa, Edwarda Stachury.

</doc>
<doc id="1895753" url="https://pl.wikipedia.org/wiki?curid=1895753" title="Samgar">
Samgar



</doc>
<doc id="1895755" url="https://pl.wikipedia.org/wiki?curid=1895755" title="Portugalia na Zimowych Igrzyskach Olimpijskich 2010">
Portugalia na Zimowych Igrzyskach Olimpijskich 2010

Portugalię na Zimowych Igrzyskach Olimpijskich 2010 reprezentował jeden zawodnik.

</doc>
<doc id="1895760" url="https://pl.wikipedia.org/wiki?curid=1895760" title="Oddbjørn Hagen">
Oddbjørn Hagen

Oddbjørn Hagen (ur. 3 lutego 1908 w Ytre Rendal, zm. 25 czerwca 1983 w Skedsmo) – norweski narciarz klasyczny specjalizujący się w kombinacji norweskiej, odnoszący także sukcesy w biegach narciarskich, trzykrotny medalista olimpijski i czterokrotny medalista mistrzostw świata.
Kariera.
Urodził się w miejscowości Ytre Rendal, w regionie Hedmark. Pierwotnie trenował skoki narciarskie, jednak po tym jak przeniósł się do Oslo w 1931 roku postanowił skupić się na biegach oraz kombinacji norweskiej. Już w 1932 roku odniósł swój pierwszy sukces wygrywając zawody w kombinacji w Holmenkollen. Pokonał tam między innymi mistrza olimpijskiego z igrzysk w Lake Placid Johana Grøttumsbråtena.
Igrzyska olimpijskie w Garmisch-Partenkirchen były pierwszymi i zarazem ostatnimi w jego karierze. Triumfował tam w zawodach kombinacji norweskiej, wyprzedzając dwóch swoich rodaków: Olafa Hoffsbakkena i Sverre Brodahla. Ponadto wspólnie z Olafem Hoffsbakkenem, Sverre Brodahlem i Bjarne Iversenem wywalczył srebrny medal w sztafecie biegowej 4x10 km. Na tych samych igrzyskach zdobył także srebrny medal w biegu na 18 km techniką klasyczną, ulegając jedynie Erikowi Larssonowi ze Szwecji. Wobec tego Hagen zdobył medale we wszystkich konkurencjach, w których wziął udział.
W 1934 roku wystartował na mistrzostwach świata w Sollefteå, gdzie zajął pierwsze miejsce w kombinacji przed swoimi rodakami Sverre Kolterudem i Hansem Vinjarengenem. Na tych mistrzostwach był też szósty w biegu na 18 km oraz czwarty w sztafecie biegowej. Rok później, podczas mistrzostw świata w Wysokich Tatrach, obronił tytuł mistrza świata w kombinacji norweskiej. Ponadto wraz ze Sverre Brodahlem, Bjarne Iversenem i Olafem Hoffsbakkenem wywalczył srebrny medal w sztafecie, a indywidualnie zajął drugie miejsce w biegu na 18 km, w którym lepszy okazał się jedynie reprezentant Finlandii Klaes Karppinen.
Hagen łącznie trzy razy wygrywał konkursy kombinacji norweskiej podczas Holmenkollen Ski Festival: w 1932, 1934 i 1935 roku. W 1934 r. otrzymał medal Holmenkollen.

</doc>
<doc id="1895762" url="https://pl.wikipedia.org/wiki?curid=1895762" title="Oddbjorn Hagen">
Oddbjorn Hagen



</doc>
<doc id="1895764" url="https://pl.wikipedia.org/wiki?curid=1895764" title="Vida">
Vida

Vida (l.mn. vidas) – krótka biografia trubadura pisana prozą w języku prowansalskim (oksytańskim). Słowo "vida" w staroprowansalskim oznacza "życie". W średniowiecznych chansonnierach, zbiorach manuskryptów zawierających poezję trubadurów, do dzieł konkretnych autorów dodane są często krótkie – często obfitujące w zdarzenia fantastyczne – biografie. Pojawiają się także tzw. razos – noty wyjaśniające genezę utworu.
Vida Jaufre Rudela.
"Jaufre Rudel z Blaye był wysoko urodzonym księciem Blaye; i zakochał się on w hrabinie Tripoli, nie ujrzawszy jej ani razu, ale słysząc o niej wiele dobrego od pielgrzymów powracających z Antiochii. Skomponował wiele pieśni o niej, chwaląc ją w pięknych melodiach i smutnych słowach. Pragnąc ją ujrzeć, wziął krzyż i wyruszył w morze; na łodzi zaś zachorował. Przyniesiono go, ledwo już żywego, do gospody w Tripoli i powiedziano o tym hrabinie; ta zaś przyszła do niego i wzięła go w ramiona. Poznał, że to musi być ona, i odzyskał zmysły słuch i woni, i chwalił Boga za to, że mógł dożyć chwili, gdy jego ukochana znalazła się przy nim. I tak umarł w jej ramionach, a ona pochowała go z honorami w świątyni i jeszcze tego samego dnia pogrążyła się w głębokim smutku."

</doc>
<doc id="1895765" url="https://pl.wikipedia.org/wiki?curid=1895765" title="Vidas">
Vidas



</doc>
<doc id="1895770" url="https://pl.wikipedia.org/wiki?curid=1895770" title="Henry Mutambikwa">
Henry Mutambikwa

Henry Tonderai Mutambikwa (ur. 3 czerwca 1976 w Zimbabwe) – zimbabwejski piłkarz, grający na pozycji napastnika, reprezentant Zimbabwe.
Kariera piłkarska.
Kariera klubowa.
Karierę piłkarską rozpoczął w miejscowym klubie CAPS United Harare, skąd w 1997 przeszedł do Dynamos Harare. Potem wyjechał za granicę, gdzie został piłkarzem Chełmianki Chełm. W sezonie 2000/01 występował najpierw w CWKS Resovia Rzeszów, a potem w Stali Rzeszów. W lipcu 2001 przeniósł się do lwowskich Karpat, ale po jednym występie powrócił do Polski, gdzie bronił barw klubu Świt Nowy Dwór Mazowiecki, a w rundzie wiosennej Stali Rzeszów. Potem występował w MTL Wanderers Blantyre.
Kariera reprezentacyjna.
Był kandydatem do reprezentacji Zimbabwe.

</doc>
<doc id="1895771" url="https://pl.wikipedia.org/wiki?curid=1895771" title="Cédric Mongongu">
Cédric Mongongu

Cédric Mongongu (ur. 22 czerwca 1989 w Kinszasie) – kongijski piłkarz występujący na pozycji obrońcy. Posiada również francuskie obywatelstwo.
Kariera klubowa.
Cédric Mongongu przybył do Monako w 2005 roku. Przez pierwsze 3 lata pobytu w tym klubie występował w rezerwach. W 2007 roku zadebiutował w kadrze pierwszej drużyny. 3 lipca 2009 podpisał swój pierwszy profesjonalny kontrakt. Następnie grał w Evian Thonon Gaillard FC i Eskişehirsporze. W 2016 przeszedł do Montpellier HSC.
Kariera reprezentacyjna.
Mongongu zadebiutował w reprezentacji Kongo w 2008 roku. Dotychczas zagrał w niej sześciokrotnie.

</doc>
<doc id="1895775" url="https://pl.wikipedia.org/wiki?curid=1895775" title="Sebastien Puygrenier">
Sebastien Puygrenier



</doc>
<doc id="1895777" url="https://pl.wikipedia.org/wiki?curid=1895777" title="Augusto Tamburini">
Augusto Tamburini

Augusto Tamburini (ur. 1848 w Ankonie, zm. 1919 w Riccione) – włoski lekarz psychiatra. Kierował zakładem psychiatrycznym San Lazzaro w Reggio nell'Emilia. Był zwolennikiem niestosowania przymusu fizycznego wobec chorych psychicznie ("no-restraint"). Przewodniczący Società Freniatrica Italiana.

</doc>
<doc id="1895779" url="https://pl.wikipedia.org/wiki?curid=1895779" title="Parafia św. Gerarda w Gliwicach">
Parafia św. Gerarda w Gliwicach

Parafia Świętego Gerarda (Majelli) w Gliwicach – parafia metropolii katowickiej, diecezji gliwickiej, dekanatu Gliwice-Łabędy Kościoła katolickiego obrządku łacińskiego. Powstała w 1951.

</doc>
<doc id="1895780" url="https://pl.wikipedia.org/wiki?curid=1895780" title="Minnesinger">
Minnesinger



</doc>
<doc id="1895781" url="https://pl.wikipedia.org/wiki?curid=1895781" title="Parafia św. Jadwigi w Gliwicach-Brzezince">
Parafia św. Jadwigi w Gliwicach-Brzezince

Parafia Świętej Jadwigi Śląskiej w Gliwicach-Brzezince – parafia metropolii katowickiej, diecezji gliwickiej, dekanatu Gliwice-Łabędy Kościoła katolickiego obrządku łacińskiego. Powstała w 1447.

</doc>
<doc id="1895783" url="https://pl.wikipedia.org/wiki?curid=1895783" title="Guðni Bergsson">
Guðni Bergsson

Guðni Bergsson (ur. 21 lipca 1965 w Reykjavíku) – islandzki piłkarz, środkowy obrońca. W lipcu 2003 roku zakończył karierę. Grał w Valurze Reykjavík, TSV 1860 Monachium, Tottenhamie Hotspur i Boltonie Wanderers, grał także w reprezentacji Islandii. Uważany jest za jednego z najlepszych islandzkich piłkarzy w historii.

</doc>
<doc id="1895785" url="https://pl.wikipedia.org/wiki?curid=1895785" title="Akimsola Boussari">
Akimsola Boussari

Akimsola Boussari (ur. 10 marca 1986 w Enugu) – togijski piłkarz pochodzenia nigeryjskiego grający na pozycji obrońcy.
Kariera.
Karierę rozpoczął w AS Douanes Lomé. W latach 2008–2009 grał w nigeryjskim Enugu Rangers. W 2009 roku reprezentował barwy marokańskiego Difaa El Jadida. W sezonie 2010/2011 grał w Warri Wolves. Został powołany na PNA 2010, lecz reprezentacja Togo wycofała się z turnieju.

</doc>
<doc id="1895787" url="https://pl.wikipedia.org/wiki?curid=1895787" title="Parafia św. Jerzego w Gliwicach-Łabędach">
Parafia św. Jerzego w Gliwicach-Łabędach

Parafia Świętego Jerzego w Gliwicach-Łabędach – parafia metropolii katowickiej, diecezji gliwickiej, dekanatu Gliwice-Łabędy Kościoła katolickiego obrządku łacińskiego. Powstała w 1939 r.
Początki.
Inicjatorem budowy kościoła był ks. Emanuel Maleika. 8 listopada 1936 roku łabędzka rada parafialna postanowiła zakupić teren pod budowę kościoła.
Pierwotny projekt świątyni w stylu neobarokowym wykonał architekt Theodor Ehl. Niestety z powodu przygotowań do wojny władze lokalne nie zatwierdziły projektu budowy kościoła, ponieważ wymagała ona zbyt dużej ilości żelaza i stali. Wykonano zatem drugi, skromniejszy projekt. 28 października 1937 r. parafia otrzymała zezwolenie na budowę kościoła. Budowa rozpoczęła się 3 listopada 1937, a zakończyła w czerwcu 1939 r. 24 czerwca 1939 r. ks. kardynał Adolf Bertam konsekrował kościół i erygował nową parafię pod wezwaniem św. Jerzego.
Pierwszym proboszczem parafii św. Jerzego w Łabędach został ks. Franciszek Budek. Wówczas parafia składała się z 5970 wiernych.
W 1945 roku na terenie kościoła władze sowieckie utworzyły obóz przejściowy. Z tego miejsca wywieziono wielu Ślązaków w głąb ZSRR. Przy kościele natomiast, na skraju lasu utworzono cmentarz, na którym grzebano zmarłych w obozie jeńców. Cmentarz przetrwał do dziś i nadal chowa się na nim zmarłych zarówno z parafii św. Jerzego jak i św. Anny.
W styczniu 1958 r. rozpoczęto prace przy budowie plebanii.

</doc>
<doc id="1895790" url="https://pl.wikipedia.org/wiki?curid=1895790" title="Parafia Wniebowzięcia Najświętszej Maryi Panny w Gliwicach-Łabędach">
Parafia Wniebowzięcia Najświętszej Maryi Panny w Gliwicach-Łabędach

Parafia Wniebowzięcia Najświętszej Maryi Panny w Gliwicach-Łabędach – parafia metropolii katowickiej, diecezji gliwickiej, dekanatu Gliwice-Łabędy Kościoła katolickiego obrządku łacińskiego. Powstała w 1300.

</doc>
<doc id="1895794" url="https://pl.wikipedia.org/wiki?curid=1895794" title="Parafia Narodzenia Najświętszej Maryi Panny w Gliwicach-Bojkowie">
Parafia Narodzenia Najświętszej Maryi Panny w Gliwicach-Bojkowie

Parafia Narodzenia Najświętszej Maryi Panny w Gliwicach-Bojkowie – parafia metropolii katowickiej, diecezji gliwickiej, dekanatu Gliwice-Sośnica (poprzednio, do 25 marca 2019 r. – do dekanatu Gliwice-Ostropa), Kościoła katolickiego obrządku łacińskiego. Powstała w 1260.
Terytorium parafii.
Do parafii należą wierni mieszkający w Gliwicach-Bojkowie (ulice: Św. Brata Alberta, Bojkowska, Chmielna, Dożynkowa, Glebowa, Gronowa, Jeziorna, Knurowska, Koniczynowa, Lniana, Łanowa, Łąkowa, Miodowa, Parkowa, Plonowa, Rolników, Sienna, Snopowa, Spacerowa, Urodzajna, Warzywna, Zielna, Żeńców i Żytnia).
Cmentarz.
Cmentarz parafialny przy ul. Plonowej.
Księgi metrykalne.
Parafia prowadzi księgi metrykalne, chrztów od 1750 roku, ślubów i zgonów od 1766 roku.

</doc>
<doc id="1895798" url="https://pl.wikipedia.org/wiki?curid=1895798" title="Parafia Ducha Świętego w Gliwicach-Ostropie">
Parafia Ducha Świętego w Gliwicach-Ostropie

Parafia Ducha Świętego – rzymskokatolicka parafia znajdująca się w Gliwicach-Ostropie. Parafia należy do dekanatu Gliwice-Łabędy (poprzednio, do 25 marca 2019 r. - do dekanatu Gliwice-Ostropa), w diecezji gliwickiej, metropolii katowickiej.
Historia parafii.
Parafia została erygowana w 1807 roku.

</doc>
<doc id="1895800" url="https://pl.wikipedia.org/wiki?curid=1895800" title="Skazany na piekło">
Skazany na piekło

Skazany na piekło (, 2003) – amerykański film fabularny (dramat sensacyjny) z gwiazdorem kina akcji, Jean-Claude’em Van Damme’em, obsadzonym w roli głównej (tytułowej).
Film nakręcono w Bułgarii.
Fabuła.
Kyle LeBlanc, Amerykanin pracujący w Rosji, zostaje skazany za zabójstwo mordercy swojej żony. Trafia do więzienia o zaostrzonym rygorze. Musi stoczyć tam walki na śmierć i życie.

</doc>
<doc id="1895803" url="https://pl.wikipedia.org/wiki?curid=1895803" title="Parafia św. Antoniego w Gliwicach-Wójtowej Wsi">
Parafia św. Antoniego w Gliwicach-Wójtowej Wsi

Parafia Świętego Antoniego w Gliwicach-Wójtowej Wsi – parafia metropolii katowickiej, diecezji gliwickiej, dekanatu Gliwice (poprzednio, do 25 marca 2019 r. - do dekanatu Gliwice-Ostropa) Kościoła katolickiego obrządku łacińskiego. Powstała w 1918.

</doc>
<doc id="1895807" url="https://pl.wikipedia.org/wiki?curid=1895807" title="Olaf Hoffsbakken">
Olaf Hoffsbakken

Olaf Hoffsbakken (ur. 2 września 1908 w Snertingdal, zm. 23 listopada 1986 w Gjøviku) – norweski narciarz klasyczny specjalizujący się w kombinacji norweskiej, odnoszący także sukcesy w biegach narciarskich, dwukrotny medalista olimpijski oraz trzykrotny medalista mistrzostw świata.
Kariera.
Igrzyska olimpijskie w Garmisch-Partenkirchen były pierwszymi i zarazem ostatnimi w jego karierze. W zawodach kombinacji norweskiej zdobył srebrny medal ulegając jedynie swemu rodakowi Oddbjørnowi Hagenowi. Wystartował także w biegu na 18 km zajmując piąte miejsce oraz w sztafecie biegowej 4x10 km, w której Norwegowie w składzie: Oddbjørn Hagen, Olaf Hoffsbakken, Sverre Brodahl i Bjarne Iversen wywalczyli srebrny medal.
W 1934 roku wystartował na mistrzostwach świata w Sollefteå, gdzie zajął czwarte miejsce w sztafecie biegowej oraz szóste miejsce w kombinacji. Rok później, podczas mistrzostw świata w Vysokich Tatrach zajął czwarte miejsce w kombinacji, przegrywając walkę o brązowy medal z reprezentantem III Rzeszy Willym Bognerem. Na tych samych mistrzostwach zdobył brązowy medal w biegu na 18 km, ulegając jedynie zwycięzcy Klaesowi Karppinenowi z Finlandii oraz drugiemu na mecie Hagenowi. W Vysokich Tatrach wywalczył także srebrny medal w sztafecie wspólnie z Sverre Brodahlem, Bjarne Iversenem i Oddbjørnem Hagenem. Na mistrzostwach świata w Lahti w 1938 roku został mistrzem świata w kombinacji oraz zajął ósme miejsce w biegu na 18 km. Jego ostatnią międzynarodową imprezą były mistrzostwa świata w Zakopanem w 1939 roku, gdzie wraz z kolegami z reprezentacji zajął czwarte miejsce w sztafecie 4x10 km, a w kombinacji był dwunasty.
Dwukrotnie wygrał zawody w kombinacji w Holmenkollen, w 1936 i 1939 roku. Co więcej w 1935 i 1938 roku wygrał najstarszy norweski maraton narciarski Birkebeinerrennet. W 1937 r. otrzymał medal Holmenkollen wraz z dwoma rodakami: biegaczem narciarskim Martinem Pederem Vanglim oraz skoczkiem narciarskim i narciarzem alpejskim Birgerem Ruudem.

</doc>
<doc id="1895809" url="https://pl.wikipedia.org/wiki?curid=1895809" title="Parafia Matki Boskiej Częstochowskiej w Gliwicach">
Parafia Matki Boskiej Częstochowskiej w Gliwicach

Parafia Matki Boskiej Częstochowskiej w Gliwicach – parafia metropolii katowickiej, diecezji gliwickiej, dekanatu Gliwice Kościoła katolickiego obrządku łacińskiego. Powstała w 1988.
Historia.
Budowę kościoła rozpoczęto 4 października 1981 roku, gdy ks. bp Antoni Adamiuk poświęcił krzyż i plac budowy. Pierwszą cegłę na fundamencie kościoła ks. bp Jan Wieczorek położył 16 maja 1983 roku. Kamień węgielny został wmurowany przez bp Alfonsa Nossola 4 grudnia 1984 roku. Parafia została erygowana przez bp Alfonsa Nosola 27 sierpnia 1988 roku. Jej terytorium wydzielono z parafii św. Michała oraz z parafii katedralnej św. Piotra i Pawła. 

</doc>
<doc id="1895811" url="https://pl.wikipedia.org/wiki?curid=1895811" title="Parafia Podwyższenia Krzyża Świętego w Gliwicach">
Parafia Podwyższenia Krzyża Świętego w Gliwicach

Parafia Podwyższenia Krzyża Świętego w Gliwicach – parafia metropolii katowickiej, diecezji gliwickiej, dekanatu Gliwice Kościoła katolickiego obrządku łacińskiego. Powstała w 1980. Opiekę nad kościołem sprawują ojcowie redemptoryści.

</doc>
<doc id="1895814" url="https://pl.wikipedia.org/wiki?curid=1895814" title="Burg (Dithmarschen)">
Burg (Dithmarschen)

Burg (Dithmarschen) – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, siedziba związku gmin Burg-Sankt Michaelisdonn.

</doc>
<doc id="1895815" url="https://pl.wikipedia.org/wiki?curid=1895815" title="Serafin (Lade)">
Serafin (Lade)

Serafin, imię świeckie Alfred Lade lub Karl Georg Albert Lade (ur. 4 czerwca 1883 w Lipsku, zm. 14 września 1950 w Monachium) – metropolita Rosyjskiego Kościoła Prawosławnego poza granicami Rosji.
Urodzony w Lipsku w rodzinie protestanckiej, w 1904 przeszedł na prawosławie. Żonaty z Mariną Iwanową, przez osiem pierwszych lat swojej kariery duchownej był białym duchownym. W latach 1907–1912 był jednym z kapłanów w soborze w Nowogrodzie Wołyńskim. W 1916 ukończył studia w akademii duchownej w Petersburgu, według niektórych źródeł przez trzy lata po uzyskaniu dyplomu pracował jako wykładowca języka niemieckiego w seminarium duchownym w Charkowie, jak również służył w parafiach eparchii charkowskiej. W 1920 stracił żonę i cztery lata później złożył śluby zakonne. Był już wtedy czynnym zwolennikiem ruchu Żywej Cerkwi, w której w 1923 lub w 1924 niekanonicznie otrzymał chirotonię biskupa charkowskiego, zaś w 1927 został przeniesiony na katedrę achtyrską.
W 1929 lub w 1930 za zgodą władz radzieckich wyjechał do Niemiec, gdzie – być może na osobiste polecenie metropolity Antoniego (Chrapowickiego) – został przyjęty w poczet kapłanów Rosyjskiego Kościoła Prawosławnego poza granicami Rosji. Jego święcenia biskupie uznano za ważne; w tym samym roku mianowany biskupem monachijskim i bawarskim (według innych źródeł: poczdamskim lub tegelskim), zaś w 1938 podniesiony do godności metropolity berlińskiego i niemieckiego (według innych źródeł, bp Serafin otrzymał godność metropolity w 1942). Po podbiciu Polski przez III Rzeszę zarządzał całym Kościołem prawosławnym na ziemiach Generalnego Gubernatorstwa, jednak już 23 września 1940 został odsunięty od tych zadań, gdy metropolita warszawski i całej Polski Dionizy (Waledyński) złożył przed Hansem Frankiem deklarację lojalności wobec władz hitlerowskich. Grzegorz Pelica określa biskupa Serafina jako „umiarkowanie lojalnego” wobec nazistów. Po usunięciu z urzędu wrócił do Monachium, gdzie w 1950 zmarł.

</doc>
<doc id="1895816" url="https://pl.wikipedia.org/wiki?curid=1895816" title="Parafia Katedralna Świętych Apostołów Piotra i Pawła w Gliwicach">
Parafia Katedralna Świętych Apostołów Piotra i Pawła w Gliwicach

Parafia Katedralna Świętych Apostołów Piotra i Pawła w Gliwicach – parafia metropolii katowickiej, diecezji gliwickiej, dekanatu Gliwice Kościoła katolickiego obrządku łacińskiego. Powstała w 1908.

</doc>
<doc id="1895819" url="https://pl.wikipedia.org/wiki?curid=1895819" title="Averlak">
Averlak

Averlak – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1895821" url="https://pl.wikipedia.org/wiki?curid=1895821" title="Parafia św. Michała Archanioła w Gliwicach">
Parafia św. Michała Archanioła w Gliwicach

Parafia św. Michała Archanioła w Gliwicach – rzymskokatolicka parafia metropolii katowickiej. Parafia należy do dekanatu Gliwice w diecezji gliwickiej.
Historia parafii.
Została erygowana 3 czerwca 1936 poprzez wydzielenie z parafii Świętych Apostołów Piotra i Pawła w Gliwicach. Początkowo parafia funkcjonowała bez własnego kościoła a nabożeństwa odbywały się w tymczasowej kaplicy w budynku na lotnisku. Od października 1939 roku w kaplicy św. Małgorzaty, a po jej spaleniu 26 stycznia 1945 w kaplicy Konwiktu Biskupiego "Albertinum". Od sierpnia 1963 kaplica ta stanowi kościół parafialny, a w budynku konwiktu, w którym przez wiele lat funkcjonowało Studium Wojskowe gliwickiej Politechniki, mieści się od 1992 r. gliwicka kuria biskupia. W 1988 z parafii wydzielono parafię Matki Boskiej Częstochowskiej. 
12 listopada 2017 roku biskup Jan Kopiec poświęcił kościół parafii św. Michała Archanioła. Zachowano oryginalne wezwanie, które budynek kurii otrzymał 85 lat temu – św. Alberta Wielkiego. 
Nazwa „kościół św. Michała” była potoczna i pochodziła od wezwania parafii. Na początku mszy proboszcz wyjaśnił, że decyzja o poświęceniu kościoła zapadła po stworzeniu nowego wystroju i ołtarza oraz spełnieniu określonych wymagań. W homilii biskup zauważył, że dla wielu mogło być zaskoczeniem, dlaczego kościół, który służy od 85 lat został dopiero poświęcony. Podczas uroczystości namaścił też 12 krzyży umieszczonych w bocznych ścianach oraz ołtarz z relikwiami świętych Loetusa i Felicissimy.
20 lutego 2023 do rejestru zabytków nieruchomych województwa śląskiego pod numerem A/1132/23 wpisano budynek kościoła pw. św. Alberta Wielkiego w Gliwicach, wraz z figurą Matki Boskiej z Dzieciątkiem, ulokowaną nad wejściem głównym do budynku kościoła (na elewacji pd.-zach.) oraz budynek plebanii przy ul. Bolesława Krzywoustego 1.

</doc>
<doc id="1895822" url="https://pl.wikipedia.org/wiki?curid=1895822" title="Lemuria czerwonobrzucha">
Lemuria czerwonobrzucha

Lemuria czerwonobrzucha, lemur czerwonobrzuchy ("Eulemur rubriventer") – gatunek ssaka naczelnego z rodziny lemurowatych (Lemuridae) występujący na wschodnim Madagaskarze, w lasach deszczowych.
Zasięg występowania.
Lemuria czerwonobrzucha występuje we wschodnim Madagaskarze, w słabo rozproszonych populacjach od masywu Tsaratanana na północy, na południe wzdłuż cienkiego pasma wschodnich lasów deszczowych do Pic d’lvohibe Special Reserve i rzeki Manampatrana; kiedyś najwyraźniej zasięg "E. rubriventer" dochodził aż do rzeki Mananara. Nieobecny na półwyspie Masoala.
Taksonomia.
Gatunek po raz pierwszy naukowo opisał w 1850 roku francuski zoolog Isidore Geoffroy Saint-Hilaire nadając mu nazwę "Lemur rubriventer". Jako miejsce typowe odłowu holotypu autor wskazał Tamatave, na Madagaskarze.
Wśród populacji "E. rubriventer" występuje pewne zróżnicowanie geograficzne; samce z regionu Andasibe mają bardziej charakterystyczny czerwonawy brzuch w porównaniu z populacjami położonymi dalej na południe (np. Park Narodowy Ranomafana). Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 35–40 cm, długość ogona 43–53 cm; masa ciała 2 kg. Sierść brązowa, z białymi otoczkami wokół oczu, samice wyróżniają się białym brzuchem i szyją. Ogon koloru czarnego. Samce posiadają po bokach głowy gruczoły zapachowe, którymi oznaczają swój teren.
Ekologia.
Tryb życia.
Żyją w niewielkich grupach liczących ok. 5 osobników, które zazwyczaj tworzy para dorosłych i ich młode. Stadu przewodzi samica. Prowadzą dzienny tryb życia. Żywią się głównie roślinami – kwiatami, owocami i liśćmi, czasem zjadają też bezkręgowce. Porozumiewają się za pomocą głosu, a także za pomocą sygnałów zapachowych. W kontaktach między osobnikami dużą rolę odgrywa również iskanie.
Rozmnażanie.
Zwierzęta te są monogamiczne, łączą się w pary na całe życie. Okres godowy wypada w maju i czerwcu, samica po ok. 127 dniach ciąży rodzi 1-2 młode, które następnie karmi mlekiem przez ok. 5 miesięcy. Przez pierwsze dwa tygodnie młodymi zajmuje się wyłącznie matka, potem samiec zaczyna pomagać przy opiece. Po pięciu tygodniach często zdarza się, że dziećmi zajmuje się głównie ojciec. Lemury czerwonobrzuche osiągają dojrzałość płciową w wieku 2 lat, na wolności żyją 20-25 lat.
Status zagrożenia i ochrona.
Lemurie czerwonobrzuche zostały zakwalifikowane jako gatunek zagrożony wyginięciem. Ich populacja liczy 10 000 do 100 000 osobników. Głównym zagrożeniem jest dla nich wycinka lasów deszczowych. Zwierzęta te są także chwytane przez ludzi i gatunki przybyłe na Madagaskar z człowiekiem, takie jak psy i koty. Naturalnymi wrogami lemurów są fossy i węże.

</doc>
<doc id="1895824" url="https://pl.wikipedia.org/wiki?curid=1895824" title="Parafia Wniebowzięcia Najświętszej Maryi Panny w Gliwicach">
Parafia Wniebowzięcia Najświętszej Maryi Panny w Gliwicach

Rzymskokatolicka Parafia Wniebowzięcia Najświętszej Maryi Panny w Gliwicach – parafia metropolii katowickiej, diecezji gliwickiej, dekanatu Gliwice Kościoła katolickiego obrządku łacińskiego. Powstała 1 lipca 2004 poprzez wydzielenie z Parafii Podwyższenia Krzyża Świętego w Gliwicach. Kościołem parafialnym ustanowiony został, będący uprzednio kościołem rektorskim, Kościół Wniebowzięcia Najświętszej Maryi Panny w Gliwicach, znajdujący się w Gliwicach, przy ul. Kozielskiej 29.
Duchowni.
Duchowni aktualnie posługujący w parafii: 
Duchowni poprzednio posługujący w parafii:

</doc>
<doc id="1895825" url="https://pl.wikipedia.org/wiki?curid=1895825" title="Eulemur rubriventer">
Eulemur rubriventer



</doc>
<doc id="1895826" url="https://pl.wikipedia.org/wiki?curid=1895826" title="Jan Nepomucen (pomnik w Bydgoszczy)">
Jan Nepomucen (pomnik w Bydgoszczy)

Pomnik św. Jana Nepomucena – nepomuk położony w pobliżu katedry w Bydgoszczy.
Jedna z najstarszych wolno stojących rzeźb św. Jana Nepomucena w północnej Polsce.
Historia.
Nie są znane dokładnie wczesne dzieje figury. Jej istnienie po raz pierwszy wzmiankuje wizytacja parafii bydgoskiej w 1745 r., a zatem wykonanie posągu można odnosić do pierwszych lat po kanonizacji kapłana, dokonanej w 1729 r. Pierwotnie figura była umieszczona po południowej stronie prezbiterium kościoła farnego, na czynnym do początku XIX wieku cmentarzu parafialnym. Stała na ceglanym słupie o wysokości 3 metrów. Głowę świętego wieńczyła aureola z pięcioma gwiazdami. W 1762 r. władze Bydgoszczy ufundowały „"lampę do świętego Jana Nepomucena"”, co świadczy o tym, że jeszcze w XVIII wieku figura była iluminowana. 
Przeniesienie pomnika nad brzeg Brdy wiąże się z działaniami konserwatorskimi, przeprowadzanymi w latach 50. XX w. przez proboszcza fary ks. Franciszka Ksawerego Hanelta. Niwelacja gruntu w 1954 r. spowodowała konieczność rozbiórki ceglanego słupa, na którym stała figura. Podczas przenosin na granitowy postument usunięto gwieździstą aureolę posągu.
Opis.
Posąg znajduje się na skwerze, po północnej stronie katedry św. Marcina i Mikołaja, nad brzegiem Brdy, w sąsiedztwie Jazu Farnego. Figura jest wykuta z piaskowca i mierzy 1,4 m wysokości. Znajduje się na granitowym postumencie o wysokości 1,63 m.
Postać świętego odziana jest w szaty kapłańskie skrojone na barokową modłę. Na szaty składa się sutanna, komża w typie zastrzeżonym dla prałatów i kanoników, humerał, rzymski kołnierz oraz biret na głowie. W obu rękach trzyma krucyfiks, do którego przywiązany był odpust zupełny pod pewnymi warunkami, możliwy do uzyskania w godzinie śmierci. 
Nie jest znany twórca dzieła, a zdradza ono rękę wytrawnego artysty.
Inne wizerunki św. Jana Nepomucena w Bydgoszczy.
Z wizytacji kanonicznej kościoła mariackiego Karmelitów (1816) wiadomo, że wizerunek św. Jana Nepomucena zdobił ołtarz Przemienienia Pańskiego w tej świątyni. Obraz ten, datowany na początek XIX wieku, został w 1817 r. przeniesiony do bocznego ołtarza pokarmelickiego kościoła w Kcyni, z powodu kasacji bydgoskiego klasztoru karmelitów.

</doc>
<doc id="1895829" url="https://pl.wikipedia.org/wiki?curid=1895829" title="Brickeln">
Brickeln

Brickeln – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1895830" url="https://pl.wikipedia.org/wiki?curid=1895830" title="Parafia Najświętszej Maryi Panny Matki Kościoła w Gliwicach">
Parafia Najświętszej Maryi Panny Matki Kościoła w Gliwicach

Parafia Najświętszej Maryi Panny Matki Kościoła w Gliwicach – parafia metropolii katowickiej, diecezji gliwickiej, dekanatu Gliwice Kościoła katolickiego obrządku łacińskiego. Powstała w 1988.
Ulice należące do parafii.
Bekasa, Biegusa, Cyraneczki, Czajki, Czapli, Derkacza, Kormoranów, Krucza, Mewy, Olchowa, Perkoza, Pliszki, Rybitwy, Wilgi, Zimorodka, Żurawia.

</doc>
<doc id="1895831" url="https://pl.wikipedia.org/wiki?curid=1895831" title="Mistrzostwa Europy w Piłce Siatkowej Mężczyzn 2011 (eliminacje)">
Mistrzostwa Europy w Piłce Siatkowej Mężczyzn 2011 (eliminacje)

Eliminacje do Mistrzostw Europy w Piłce Siatkowej Mężczyzn 2011 rozpoczęły się w maju 2010 roku. Wzięło w nich udział 30 reprezentacji. Losowanie par i grup eliminacji odbyło się 24 października 2009 w NH Hotel w Luksemburgu.
Eliminacje składały się z trzech rund. W pierwszej reprezentacje zostały rozlosowane w pary. Każda para rozegrała ze sobą dwumecz. O awansie decydowały kolejno: liczba wygranych meczów, stosunek setów, stosunek małych punktów. W drugiej rundzie zespoły mierzyły się w grupowych turniejach. Zwycięzca turnieju uzyskał awans do Mistrzostw, a drużyna z drugiego miejsca grała w trzeciej rundzie (barażu). Baraże grane były tym samym systemem co pierwsza runda.
Bezpośredni awans do Mistrzostw Europy 2011 uzyskali gospodarze oraz 5 najlepszych reprezentacji Mistrzostw Europy 2009. Eliminacje wyłoniły pozostałych 9 finalistów.
Pierwsza runda.
Drużyny oznaczone czcionką pogrubioną awansowały do drugiej rundy, a "kursywą" odpadły z eliminacji.
Druga runda.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Grupa D.
Tabela
Wyniki
Grupa E.
Tabela
Wyniki
Grupa F.
Tabela
Wyniki
Trzecia runda – baraże.
Drużyny oznaczone czcionką pogrubioną awansowały do Mistrzostw Europy 2011, a "kursywą" odpadły z eliminacji.

</doc>
<doc id="1895833" url="https://pl.wikipedia.org/wiki?curid=1895833" title="Parafia Wszystkich Świętych w Gliwicach">
Parafia Wszystkich Świętych w Gliwicach

Parafia Wszystkich Świętych w Gliwicach – parafia metropolii katowickiej, diecezji gliwickiej, dekanatu Gliwice Kościoła katolickiego obrządku łacińskiego. 
Duszpasterze.
Obecnie w parafii posługują księża:
Historia.
Erygowanie parafii wiąże się z powstaniem Gliwic w 1250 roku. Pierwsze wzmianki o wspólnocie pochodzą z 1279 roku, wymieniony został ksiądz Henryk, prawdopodobnie był on pierwszym proboszczem.
W 1476 roku w dokumentach pojawił się zapis o "kościele farnym Kochanych Wszystkich Świętych".
W latach późniejszych rozpoczęła się budowa kościoła murowanego w stylu późnogotyckim. Wieżę wybudowano w 1504 roku, o czym świadczy data umieszczona na jej południowym portalu.
Kościół wielokrotnie ucierpiał w pożarach, m.in. w latach 1601 i 1711. Zniszczeń nie udało się naprawić. Zachowała się jedynie gotycka polichromia w kaplicy Matki Boskiej, wnętrze odnowiono w stylu barokowym.
Remont z lat 1929-1942 nadał kościołowi obecną formę, jedynie w 1950 roku, z okazji 700-lecia miasta i parafii, postawiono na wieży kościelnej nowy krzyż.

</doc>
<doc id="1895834" url="https://pl.wikipedia.org/wiki?curid=1895834" title="E21 (trasa europejska)">
E21 (trasa europejska)

E21 – trasa europejska pośrednia północ-południe, wiodąca z Metz we Francji do Genewy w Szwajcarii.
Stary system numeracji.
Do 1985 obowiązywał poprzedni system numeracji, według którego oznaczenie E21 dotyczyło trasy Aosta – Savona i Genua o następującym przebiegu: Aosta – Turyn – Savona i Genua. Arteria E21 była wtedy zaliczana do kategorii „A”, w której znajdowały się główne trasy europejskie. Istniały także dwa odgałęzienia – E21a oraz E21b – które łączyły Aostę z Martigny oraz Genewą. One również były zaliczane do kategorii „A”.
Drogi w ciągu dawnej E21.
"Lista dróg opracowana na podstawie materiału źródłowego"
Drogi w ciągu dawnej E21a.
"Lista dróg opracowana na podstawie materiału źródłowego"
Drogi w ciągu dawnej E21b.
"Lista dróg opracowana na podstawie materiału źródłowego"

</doc>
<doc id="1895835" url="https://pl.wikipedia.org/wiki?curid=1895835" title="Tsega Gelaw">
Tsega Gelaw

Tsega Gelaw (ur. 9 października 1990) – etiopska lekkoatletka, specjalistka od długich dystansów.
W 2009 zajęła 12. miejsce w biegu juniorek podczas rozegranych w Ammanie mistrzostw świata w biegach przełajowych. Był to jednak dopiero szósty wynik wśród etiopskich lekkoatletek w tych zawodach, zatem Gelaw nie przypadł złoty medal tej imprezy w drużynie. Brązowa medalistka mistrzostw Afryki juniorów (bieg na 3000 m, Bambous 2009).

</doc>
<doc id="1895836" url="https://pl.wikipedia.org/wiki?curid=1895836" title="Tsaga Gela Reta">
Tsaga Gela Reta



</doc>
<doc id="1895841" url="https://pl.wikipedia.org/wiki?curid=1895841" title="Godzilla (serial animowany)">
Godzilla (serial animowany)



</doc>
<doc id="1895849" url="https://pl.wikipedia.org/wiki?curid=1895849" title="Zdzisław Kaczmarczyk">
Zdzisław Kaczmarczyk

Zdzisław Antoni Kaczmarczyk (ur. 19 sierpnia 1911 w Krakowie, zm. 9 sierpnia 1980 w Poznaniu) – polski prawnik, historyk, niemcoznawca, zaangażowany w procesy polonizacji i zagospodarowywania Ziem Północnych i Zachodnich, dyrektor Instytutu Zachodniego w Poznaniu w latach 1964–1965, prezes Poznańskiego Towarzystwa Przyjaciół Nauk w latach 1975–1980, poseł na Sejm PRL III kadencji.
Życiorys.
Syn Kazimierza (dyrektora Archiwum Państwowego w Poznaniu) i Władysławy z domu Nicolai. Ukończył gimnazjum w Poznaniu (1929). Następnie studiował prawo na Uniwersytecie Poznańskim. W 1933 otrzymał dyplom magistra praw. Rozpoczął pracę jako asystent w Katedrze Historii Ustroju Polski UP i w 1936 otrzymał stopień doktora. W 1938 ożenił się z Marią Tensiorowską (geograf i nauczycielką), z którą miał córkę Elżbietę. Do 1939 awansował na starszego asystenta.
Podczas II wojny światowej habilitował się w Warszawie na Uniwersytecie Ziem Zachodnich (1944). Brał udział w tajnym nauczaniu.
Po wojnie, w 1946, został mianowany profesorem nadzwyczajnym, następnie w 1957 – zwyczajnym.
Sprawował kierownicze funkcje w Poznańskim Towarzystwem Przyjaciół Nauk (w latach 1975–1980), Polskim Towarzystwie Historycznym, Instytucie Zachodnim (jako jeden z założycieli, sekretarz w latach 1946–1958, a w latach 1964–1965 dyrektor), Klubie Demokratycznej Profesury. Od 1954 był redaktorem naczelnym "Studiów i Materiałów do Dziejów Wielkopolski i Pomorza". W latach 1961–1965 pełnił mandat posła na Sejm PRL z ramienia Polskiej Zjednoczonej Partii Robotniczej z okręgu Poznań.
Do grona jego uczniów należał m.in. Edwin Rozenkranz, późniejszy profesor Uniwersytetu Gdańskiego.
Został pochowany na Cmentarzu Junikowo w Poznaniu.

</doc>
<doc id="1895853" url="https://pl.wikipedia.org/wiki?curid=1895853" title="Stephen Kovacevich">
Stephen Kovacevich

Stephen Kovacevich, również Stephen Bishop i Stephen Bishop-Kovacevich (ur. 17 października 1940 w San Pedro) – amerykański pianista klasyczny oraz dyrygent.
Życiorys.
Urodził się w San Pedro w Los Angeles. Jego ojciec był Chorwatem, a matka Amerykanką.
Naukę gry na fortepianie rozpoczął mając 8 lat u Leva Schorra. Jako pianista zadebiutował w wieku 11 lat. Mając lat 18 przeniósł się do Londynu, aby studiować na stypendium u Myry Hess i tam też zamieszkał. Aktualnie mieszka w Hampstead. W 1961 sensacyjnie zadebiutował w Europie grając w Wigmore Hall sonatę, którą skomponował Alban Berg, trzy preludia i fugi Bacha oraz Wariacje na temat Diabellego Beethovena. W 1964 grał z Jacqueline du Pré, z którą później pozostawał w związku. W 1967 Kovacevich zadebiutował w Nowym Jorku i od tego czasu wiele koncertuje w Europie, USA, na Bliskim Wschodzie, w Australii, Nowej Zelandii i Ameryce Południowej.
Jako solista i dyrygent najbardziej jest znany dzięki swoim interpretacjom repertuaru klasycznego, w tym Mozarta, Beethovena, Schuberta, Brahmsa i Bartóka. Jego międzynarodowa reputacja opiera się na koncertach słynących z przemyślenia i odtwórczej intensywności oraz na szeroko uznanych nagraniach.
Poza działalnością solową, Stephen Kovacevich posiada dobre kontakty z orkiestrami jako dyrygent i dyrygujący od fortepianu pianista. Prowadził w ten sposób London Mozart Players, Royal Liverpool Philharmonic oraz Vancouver Symphony Orchestra. Do jego partnerów w zakresie kameralistyki należą Jacqueline du Pré, Martha Argerich, Steven Isserlis, Nigel Kennedy, Lynn Harrell, Sarah Chang, Gautier Capuçon, Renaud Capuçon oraz Emmanuel Pahud.
Prywatnie od 1974 roku był trzecim mężem Marthy Argerich, z którą miał córkę Stephanie.
Linki zewnętrzne.
Strona internetowa Stephena Kovacevicha (w Agencji Van Walsum)

</doc>
<doc id="1895855" url="https://pl.wikipedia.org/wiki?curid=1895855" title="Igor Jovićević">
Igor Jovićević

Igor Jovićević (ur. 30 listopada 1973 w Zagrzebiu, Jugosławia) – chorwacki piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu Dinamo Zagrzeb. Utalentowanego piłkarza, którego nazywali następcą Zvonimira Bobana zauważyli skauci Realu Madryt i piłkarz zgodził się na przejście. W królewskim klubie spędził 5 lat, ale nie potrafił przebić do gwiazdorskiego składu i występował przeważnie w drugiej drużynie - Real Madryt Castilla. Przeszkodziły mu w tym częste kontuzję oraz punkt w kontrakcie, zgodnie którego po debiucie w głównej drużynie klub musiałby dopłacać piłkarzowi premię w wysokości 1 mln dolarów. W 1996 powrócił do ojczyzny, gdzie został piłkarzem NK Zagreb. W 1999 przeszedł do japońskiego Yokohama Marinos, a w następnym sezonie do brazylijskiego Guarani FC. W roku 2001 występował najpierw w NK Zagreb, a potem w francuskim FC Metz. W 2003 wyjechał do Chin, gdzie bronił barw klubu Shenyang Jinde. W lutym 2003 podpisał kontrakt z Karpatami Lwów. 9 kwietnia 2003 zadebiutował w koszulce Karpat. W 2004 przeniósł się do chińskiego klubu Zuhai Anping, ale potem odniósł kontuzję kolana i był zmuszony zakończyć karierę piłkarską.
Kariera reprezentacyjna.
Występował w juniorskiej oraz młodzieżowej reprezentacji Jugosławii. W latach 1994–1995 bronił barw młodzieżowej reprezentacji Chorwacji. 11 czerwca 1995 w meczu z Ukrainą doznał kontuzji, po czym półtora roku nie grał.
Kariera szkoleniowa.
Po zakończeniu kariery piłkarskiej rozpoczął pracę szkoleniową. Na początku trenował drużynę dzieci do lat 12. Nuovo Andalucia występującej w regionalnych mistrzostwach. Oprócz tego prowadził własny biznes, posiadając dwa młodzieżowe centra rozrywkowe w hiszpańskim mieście Marbella oraz budując mieszkania w Czarnogórze. Latem 2007 prezes ukraińskich Karpat Petro Dyminski zaproponował mu stanięcie na czele szkółki piłkarskiej jego klubu. W październiku 2010 podpisał 5-letni kontrakt na stanowisko dyrektora sportowego Karpat Lwów. Potem prowadził juniorskie i młodzieżowe drużyny Karpat. Od 18 czerwca 2014 roku pełnił obowiązki głównego trenera lwowskiego klubu, a 1 września 2015 został mianowany na stanowisko głównego trenera, w którym pracował do wygaśnięcia kontraktu 1 stycznia 2016.

</doc>
<doc id="1895857" url="https://pl.wikipedia.org/wiki?curid=1895857" title="Grupa Operacyjna Jermakowa">
Grupa Operacyjna Jermakowa

Grupa Operacyjna Jermakowa - jedna z grup operacyjnych Związku Radzieckiego. Jesienią 1941 wchodziła w skład Frontu Briańskiego gen. por. Andrieja I. Jeriomienko.
Dowódcą grupy był gen. mjr Arkady M. Jermakow.

</doc>
<doc id="1895858" url="https://pl.wikipedia.org/wiki?curid=1895858" title="Footscray JUST">
Footscray JUST

Footscray Jugoslav United Soccer Team, znany jako Footscray JUST - nieistniejący australijski klub piłkarski z siedzibą w Footscray, na przedmieściach Melbourne w stanie Viktoria działający w latach 1950-1990.
Historia.
Klub Footscray Jugoslav United Soccer Team założony został w 1950 w Footscray, na przedmieściach Melbourne przez emigrantów z Jugosławii, głównie Serbów, Chorwatów i Bośniaków. Od 1953 roku Footscray występował w I lidze stanu Wiktoria - Victorian League Division 1. Występował w niej do 1976 roku, pięciokrotnie ją wygrywając, po czym przystąpił do nowo utworzonej National Soccer League. W NSL występował do 1989. Po spadku z NSL Footscray grał w Victorian State League, po czym po zakończeniu sezonu 1990, klub został rozwiązany.

</doc>
<doc id="1895860" url="https://pl.wikipedia.org/wiki?curid=1895860" title="Ordo">
Ordo

Ordo (łac. "kolejność, następstwo"; l.mn. ordines) – określone następstwo szeregu stóp rytmicznych (modi) w średniowiecznej notacji modalnej. Wprowadzenie "ordines" przypisuje się Leoninusowi i Perotinusowi ze Szkoły Notre-Dame (ok. 1200). 
"Ordines" oddzielane były od siebie kreską ("divisio modi"), dziś transkrybowaną jako pauzę. "Ordo" wskazuje, ile razy należy powtórzyć schemat rytmiczny określonego "modus".

</doc>
<doc id="1895863" url="https://pl.wikipedia.org/wiki?curid=1895863" title="3 Armia (ZSRR)">
3 Armia (ZSRR)

3 Armia () – związek operacyjny Armii Czerwonej podczas II wojny światowej.
Historia.
3 Armia została sformowana 15 września 1939 roku w Białoruskim Specjalnym Okręgu Wojskowym z Witebskiej Grupy Armijnej. Po raz pierwszy do walki weszła we wrześniu 1939 roku, biorąc udział w operacji na Białorusi i w Polsce. W operacji tej Armia Czerwona zajęła wschodnią Polskę, w wyniku paktu Ribbentrop-Mołotow. 
3 Armia brała udział w wielu akcjach we ważnych sektorach walk na froncie wschodnim. Armia wzięła udział w operacjach Frontu Zachodniego, Centralnego, Briańskiego, a także 1., 2. i 3 Białoruskiego podczas obrony Grodna, Lidy i Nowogródka. 
3 Armia brała także udział w wielu ważnych bitwach jak np. bitwa pod Smoleńskiem, w której niemieccy żołnierzy zdobyli miasto w dwumiesięcznej ciężkiej kampanii oraz w bitwie pod Moskwą, w której kontratak zimowy Armii Czerwonej dowodzony przez marszałka Gieorgija Żukowa odrzucił Grupę Armii „Środek” o ponad 110 km na zachód Moskwy. W drugiej połowie walk na froncie wschodnim 3 Armia wzięła udział w bitwie na łuku kurskim, w której przeważające liczebnie wojska radzieckie, dzięki użyciu dobrej obrony przeciwpancernej, pokonały wojska niemieckie, powstrzymując operację "Zitadelle" i tym samym niszcząc wszelkie nadzieje Wehrmachtu na zwycięstwo na froncie wschodnim. W czasie bitwy dowództwo armii tworzyli następujący oficerowie: dowódca Aleksandr Gorbatow, szef sztabu M. Iwaszeczkin, członkowie rady wojennej I. Kononow i I. Pinczuk oraz szef zarządu politycznego N. Amasow.
3 Armia brała udział w operacjach przeciwko Briańskowi, Homlowi–Rzeczycy oraz Rohaczywowi–Żłobinowi. Podczas ostatnich faz wojny armia ta wzięła udział w atakach na Białoruś, Prusy Wschodnie i wschodnie Niemcy, gdzie wzięła udział w bitwie o Berlin.
Po zakończeniu wojny kwatera główna armii została wycofana do Białoruskiej SRR, gdzie została zreorganizowana w sierpniu 1945 roku jako krótko funkcjonująca kwatera główna Białorusko-Litewskiego Okręgu Wojskowego. Białorusko-Litewski Okręg Wojskowy istniał od 31 grudnia 1944 do 9 lipca 1945 roku, a następnie został zastąpiony przez Miński Okręg Wojskowy. W tym czasie armia składała się z trzech korpusów strzeleckich z dziewięcioma dywizjami strzeleckimi. W późniejszym czasie wszystkie te dywizje, oprócz 120 Rohaczewskiej Gwardyjskiej Dywizji Strzeleckiej, zostały rozwiązane.
Skład armii.
w czerwcu 1941 roku:
w październiku 1941:
1 maja 1945 roku:

</doc>
<doc id="1895865" url="https://pl.wikipedia.org/wiki?curid=1895865" title="13 Armia (ZSRR)">
13 Armia (ZSRR)

13 Armia () – związek operacyjny Armii Czerwonej, Armii Radzieckiej oraz Sił Zbrojnych Federacji Rosyjskiej.
Działania bojowe.
W czerwcu 1941 roku w skład Armii wchodziły dwa korpusy strzeleckie (6 dywizji strzeleckich) oraz dwa korpusy zmechanizowane (17 i 20). Dowódcą był generał major Piotr Fiłatow.
Jesienią 1941 roku Armia wchodziła w skład Frontu Briańskiego gen. por. Andrieja Jeriomienko. Uczestniczyła w bitwie kurskiej (5 lipca - 23 sierpnia 1943) w czasie której dowództwo frontu tworzyli następujący oficerowie: dowódca Nikołaj Puchow , szef sztabu Aleksandr Pietruszewski, członkowie rady wojennej M. Kozłow i N. Czernyszew oraz szef zarządu politycznego 
Nikołaj Woronow.
W 1944 roku w ramach operacji Bagration dotarła do ziem polskich. W pościgu za oddziałami niemieckiej Grupy Armii Północna Ukraina uczestniczyła wraz z 1 Gwardyjską Armią Pancerną, grupą konno-zmechanizowaną gen. Siergieja Sokołowa i 3 Gwardyjską Armią, która 20 lipca dotarła w rejon Hrubieszowa i Lubyczy Królewskiej. Wieczorem 29 lipca 1944 roku 350 Dywizja Piechoty (wchodząca w skład 13 Armii) dowodzona przez gen. mjra jako pierwsza dotarła do Wisły w rejonie Sandomierza. W walkach o uchwycenie przyczółka czołowe pułki 350 Dywizji Strzeleckiej rozpoczęły forsowanie rzeki w rejonie Baranowa Sandomierskiego. Pierwszy sforsował Wisłę 2 batalion z 1178 Pułku Strzeleckiego dowodzonego przez ppłk .
Struktura organizacyjna.
"w składzie Przykarpackiego Okręgu Wojskowego"

</doc>
<doc id="1895867" url="https://pl.wikipedia.org/wiki?curid=1895867" title="Ordines">
Ordines



</doc>
<doc id="1895870" url="https://pl.wikipedia.org/wiki?curid=1895870" title="SASR">
SASR



</doc>
<doc id="1895875" url="https://pl.wikipedia.org/wiki?curid=1895875" title="Aberu Kebede">
Aberu Kebede

Aberu Kebede (ur. 12 września 1989) – etiopska lekkoatletka, specjalistka od długich dystansów.
W 2007 zajęła 16. miejsce w biegu juniorek podczas rozegranych w Mombasie mistrzostw świata w biegach przełajowych. Był to jednak dopiero piąty wynik wśród etiopskich lekkoatletek w tych zawodach, zatem Gelaw nie przypadł brązowy medal tej imprezy w drużynie. Znalazła się w składzie Etiopii na mistrzostwa świata (bieg na 10 000 m, Berlin 2009), jednak ostatecznie nie wzięła udziału w tych zawodach. Największy sukces w dotychczasowej karierze odniosła podczas mistrzostw świata w półmaratonie (Birmingham 2009), kiedy to zdobyła brązowy medal indywidualnie oraz srebro w drużynie.

</doc>
<doc id="1895877" url="https://pl.wikipedia.org/wiki?curid=1895877" title="Port lotniczy Inagua">
Port lotniczy Inagua

Port lotniczy Inagua – port lotniczy zlokalizowany w mieście Matthew Town, na wyspie Wielka Inagua (Bahamy).

</doc>
<doc id="1895878" url="https://pl.wikipedia.org/wiki?curid=1895878" title="Slow Dance">
Slow Dance

Slow Dance to piosenka R&amp;B stworzona przez Keri Hilson, Justina Timberlaka, Johnkenuma Spivera, Jeroma Harmona i Kinga Logana na debiutancki album studyjny Hilson, "In a Perfect World..." (2009). Wyprodukowany przez The Royal Court oraz Jima Beanza, utwór wydany został jako piąty singel promujący wydawnictwo dnia 21 lipca 2009 jedynie w Stanach Zjednoczonych. Kompozycja nie zyskała sukcesu zajmując pozycję #49 na notowaniu "Billboard" Hot R&amp;B/Hip-Hop Songs.
Informacje o singlu.
„Slow Dance” został stworzony w roku 2007 przez Hilson oraz Timberlaka podczas trwania trasy koncertowej wokalisty, "FutureSex/LoveShow" w Wielkiej Brytanii. Kompozycja była jedną z wielu napisanych ówcześnie piosenek przez muzyków. W jednym z wywiadów piosenkarka wyznała, iż na jej debiutanckim krążku musiał znaleźć się jeden z utworów współstworzonych wraz z Timberlakem.
Przed produkcją piosenki, utwór doczekał się poprawek lirycznych udzielonych przez grupę The Royal Court złożoną z Jeroma Harmona, Johnkenuma Spivera i Kinga Logana, którzy wraz ze współpracownikiem Timbalanda Jimem Beanzem wyprodukowali kompozycję.
Teledysk.
Teledysk do singla nagrywany był w Los Angeles, w sierpniu 2009 oraz reżyserowany przez Chrisa Robinsona. Klip miał premierę dnia 11 września 2009 za pośrednictwem witryny internetowej "Yahoo! Music". Videoclip ukazuje Hilson przygotowującą się, a następnie uczestniczącą w imprezie klubowej. Podczas trwania teledysku wokalistka wykonuje zmysłowy układ taneczny. W klipie gościnnie występują Chris Brown, Omarion, Monica, Melody Thornton, producent Polow da Don oraz projektantka mody Melody Eshani.

</doc>
<doc id="1895880" url="https://pl.wikipedia.org/wiki?curid=1895880" title="Need blind">
Need blind

Need-blind – termin dotyczący uczelni amerykańskich. Określa on sposób przyjmowania studentów bez względu na to, czy mają oni możliwość opłacenia studiów. Jeśli student nie ma na to środków finansowych, szkoła pomaga mu w opłaceniu czesnego i pozostałych wydatków (akademik, wyżywienie, dodatkowe koszty, ubezpieczenie). 
Nie na każdej uczelni jednak status "need-blind" zapewnia pomoc wszystkim uczniom. 
"Full-need blind" lub "100% need blind" oznacza, że dana uczelnia pokrywa koszty nauki wszystkich potrzebujących tego studentów.

</doc>
<doc id="1895881" url="https://pl.wikipedia.org/wiki?curid=1895881" title="Uzbekistan na Zimowych Igrzyskach Olimpijskich 2010">
Uzbekistan na Zimowych Igrzyskach Olimpijskich 2010

Uzbekistan na Zimowych Igrzyskach Olimpijskich 2010 reprezentowało troje zawodników.

</doc>
<doc id="1895882" url="https://pl.wikipedia.org/wiki?curid=1895882" title="Kanaan (syn Chama)">
Kanaan (syn Chama)

Kanaan – postać biblijna występująca w Starym Testamencie, syn przeklętego wraz ze swoim potomstwem przez Noego Chama. W dziewiątym rozdziale Księgi Rodzaju pojawia się taki oto opis:
" (24) Kiedy Noe obudził się po odurzeniu winem i dowiedział się, co uczynił mu jego młodszy syn, (25) rzekł: «Niech będzie przeklęty Kanaan! Niech będzie najniższym sługą swych braci!» (26) A potem dodał: «Niech będzie błogosławiony Pan, Bóg Sema! Niech Kanaan będzie sługą Sema! (27) Niech Bóg da i Jafetowi dużą przestrzeń i niech on zamieszka w namiotach Sema, a Kanaan niech będzie mu sługą». "
Przekleństwo to było spowodowane tym, że prawdopodobnie Kanaan został poczęty w wyniku współżycia Chama z jedną z żon swojego ojca, Noego, w czasie gdy ten był upojony winem.
Biblia wymienia imiona dwóch synów Kanaana – Sydona i Cheta. Wskazuje ponadto, że od niego wywodzą się takie ludy jak Jebusyci, Girgaszyci, Chiwwici, Arkici, Sinici, Arwadyci, Semaryci i Chamatyci. Plemiona te były w historii wrogami Izraela, czego wytłumaczeniem jest genealogia pojawiająca się w Księdze Rodzaju. Potomkowie Kanaana zamieszkiwali ziemię Kanaan, gdzie w późniejszych czasach prowadzili walki z Izraelitami. Przekleństwem tym, przeniesionym na potomne plemiona, autorzy biblijni tłumaczyli późniejszą wrogość Izraelitów i Kananejczyków.
Zobacz też.
Przekleństwo Chama

</doc>
<doc id="1895883" url="https://pl.wikipedia.org/wiki?curid=1895883" title="Port lotniczy Eugenio Maria de Hostos">
Port lotniczy Eugenio Maria de Hostos

Port lotniczy Eugenio Maria de Hostos – port lotniczy zlokalizowany w portorykańskim mieście Mayaguez.

</doc>
<doc id="1895888" url="https://pl.wikipedia.org/wiki?curid=1895888" title="Nowe Fakty Kaliskie">
Nowe Fakty Kaliskie

„Nowe Fakty Kaliskie” – tygodnik regionalny wydawany w formie tabloidu; ukazywał się w nakładzie 7 000 egzemplarzy na terenie Kalisza, powiatu kaliskiego, Nowych Skalmierzyc (powiat ostrowski) i Gołuchowa (powiat pleszewski). Ostatni numer tygodnika ukazał się 30 stycznia 2001. Tytuł zamknięto z uwagi na malejącą sprzedaż.
Redaktor naczelną „Nowych Faktów Kaliskich” była Anna Miklas-Pęcherz.

</doc>
<doc id="1895890" url="https://pl.wikipedia.org/wiki?curid=1895890" title="Port lotniczy Kuito">
Port lotniczy Kuito

Port lotniczy Kuito – port lotniczy położony w mieście Kuito, w Angoli.

</doc>
<doc id="1895896" url="https://pl.wikipedia.org/wiki?curid=1895896" title="Teofil z Antiochii">
Teofil z Antiochii

Teofil z Antiochii (żył w II w. po Chrystusie) – siódmy patriarcha Antiochii, apologeta chrześcijański, m.in. autor dzieła "Do Autolika" ("Ad Autolycum").
Życiorys.
O życiu Teofila z Antiochii niewiele wiadomo. Urodził się i wychował w rodzinie pogańskiej. Chrześcijaństwo przyjął w wieku dojrzałym po dokładnej analizie Pisma Świętego. Został biskupem w Antiochii Syryjskiej.
Święty.
Teofil jest czczony jako święty w Kościele katolickim, gdzie wspomnienie liturgiczne obchodzone jest 13 października, jak i w Cerkwi prawosławnej – wspomnienie wypada 6 grudnia.
Nauczanie.
O grzechu pierworodnym.
Na temat upadku człowieka biskup Antiochii pisał w dziele "Do Autolika". Styl Teofila, jako biskupa, duszpasterza, był prosty i dzięki temu jaśniej ukazywał doktrynę chrześcijańską. Wskazywał na fakt stworzenia mężczyzny i kobiety razem, by było jasne, że zostali uczynieni przez tego samego, jedynego Boga. Była to aluzja anty-gnostycka. Zostali oni uczynieni "potencjalnie śmiertelnymi", tzn. nie mieli umrzeć, ale też nie byli nieśmiertelni. Adam był w stanie duchowego dziecięctwa, zdolny do zdobywania wiedzy stopniowo, według woli Opatrzności. Upadek i jego konsekwencje, opisane przez Księgę Rodzaju, Teofil rozumiał dosłownie. To, że opowiadanie biblijne jest prawdziwe, możemy stwierdzić poprzez nasze własne doświadczenie: bóle rodzenia, zawstydzenie węża, który wije się po ziemi. Bóg wygnał człowieka z raju na jakiś czas, by mógł odpokutować swoją winę.
Bibliografia.
Przekład polski jego dzieła:

</doc>
<doc id="1895900" url="https://pl.wikipedia.org/wiki?curid=1895900" title="Port lotniczy Chimoio">
Port lotniczy Chimoio

Port lotniczy Chimoio (port. Aeroporto Chimoio, IATA: VPY, ICAO: FQCH) – port lotniczy zlokalizowany w Chimoio, w Mozambiku.

</doc>
<doc id="1895904" url="https://pl.wikipedia.org/wiki?curid=1895904" title="Jamajka na Zimowych Igrzyskach Olimpijskich 2010">
Jamajka na Zimowych Igrzyskach Olimpijskich 2010

Jamajka na Zimowych Igrzyskach Olimpijskich 2010 – występ jednoosobowej reprezentacji Jamajki na igrzyskach olimpijskich w Vancouver w 2010 roku.
W składzie znalazł się niespełna 24-letni narciarz dowolny amerykańskiego pochodzenia Errol Kerr. W Vancouver zaprezentował się w jednej konkurencji – ski crossie, w którym dotarł do ćwierćfinału i w końcowej klasyfikacji zajął dziewiąte miejsce. Był to najlepszy w historii rezultat osiągnięty przez reprezentanta Jamajki na zimowych igrzyskach olimpijskich. Kerr pełnił rolę chorążego reprezentacji podczas ceremonii otwarcia i zamknięcia igrzysk.
Był to szósty start reprezentacji Jamajki na zimowych igrzyskach olimpijskich i dwudziesty drugi start olimpijski, wliczając w to letnie występy.
Tło startu.
Występy na poprzednich igrzyskach.
Za organizację udziału reprezentacji Jamajki w igrzyskach olimpijskich odpowiada Jamajski Komitet Olimpijski, powołany w 1936 roku i w tym samym roku uznany przez Międzynarodowy Komitet Olimpijski. Po raz pierwszy komitet wysłał reprezentację olimpijską na igrzyska w Londynie w 1948 roku. Już w pierwszym olimpijskim starcie Jamajczycy zdobyli trzy medale olimpijskie w biegach lekkoatletycznych – na 400 m złoto zdobył Arthur Wint, a srebro Herb McKenley, Wint wywalczył ponadto srebro na dystansie dwa razy dłuższym.
Debiut olimpijski Jamajki na zimowych igrzyskach miał miejsce w 1988 roku podczas igrzysk w Calgary. W zawodach olimpijskich wzięła wówczas udział dwójka i czwórka bobslejowa – Dudley Stokes, Devon Harris, Michael White i Chris Stokes. Stokes i White zajęli 30. miejsce w dwójkach, a w czwórkach Jamajczycy nie zostali sklasyfikowani. Występ Jamajczyków, dodający kolorytu zimowym igrzyskom w Calgary, był inspiracją do wyprodukowanego w 1993 roku filmu pt. "Reggae na lodzie" (ang. "Cool Runnings").
W kolejnych edycjach zimowych igrzysk olimpijskich Jamajczycy również startowali w zawodach bobslejowych mężczyzn. Najlepszy rezultat w latach 1988–2002 osiągnęli podczas igrzysk w Lillehammer w 1994 roku, kiedy 14. miejsce w czwórkach zajęli Dudley Stokes, Winston Watts, Chris Stokes i Wayne Thomas. Jamajka nie wystawiła swoich reprezentantów na igrzyska olimpijskie w Turynie w 2006 roku.
Występy w sezonie przedolimpijskim.
W sezonie 2008/2009 odbyły się mistrzostwa świata w narciarstwie dowolnym w Inawashiro, rozegrane w marcu 2009 roku. Wziął w nich udział reprezentant Jamajki, Errol Kerr i zajął dziesiąte miejsce w ski crossie. W tej samej konkurencji brał udział również w Pucharze Świata 2008/2009 i czterokrotnie uplasował się w pierwszej trzydziestce zawodów – w styczniu 2009 roku w St. Johann in Tirol zajął 30. miejsce, w Lake Placid był 16., w lutym tego roku w Whistler był 17., a w marcu w Haslibergu uplasował się na 22. miejscu. Startował również bez większych osiągnięć w zawodach niższej rangi w narciarstwie alpejskim.
Kwalifikacje olimpijskie.
Kryterium kwalifikacyjnym do igrzysk olimpijskich w Vancouver dla narciarzy dowolnych było zajęcie miejsca w pierwszej trzydziestce zawodów Pucharu Świata lub mistrzostw świata oraz zdobycie co najmniej 100 punktów FIS w danej konkurencji w okresie kwalifikacyjnym. Okres kwalifikacyjny obejmował sezony 2008/2009 i 2009/2010, zatem wliczono do niego Puchar Świata w narciarstwie dowolnym 2008/2009 i 2009/2010 oraz Mistrzostwa Świata w Narciarstwie Dowolnym 2009. Na tej podstawie sporządzona została światowa lista rankingowa Międzynarodowej Federacji Narciarskiej, wedle której przyznawane były kwoty narodowe. Po obsadzeniu maksymalnej liczby zawodników z danego państwa (po czterech na konkurencję), wolne miejsca rozdzielano pomiędzy kolejne kraje według listy rankingowej.
Kwalifikację olimpijską uzyskał jeden reprezentant Jamajki – Errol Kerr, który spełnił kryterium kwalifikacyjne w ski crossie w narciarstwie dowolnym. Wypełnił również minimum w narciarstwie alpejskim, jednak Jamajka nie wystawiła reprezentanta w tej dyscyplinie. Kerr spełnił wymóg kwalifikacyjny w ski crossie dzięki punktom do klasyfikacji generalnej Pucharu Świata oraz dzięki wysokiej lokacie podczas mistrzostw świata w Inawashiro w 2009 roku.
O kwalifikację olimpijską starali się również jamajscy bobsleiści w konkurencjach dwójek (Hanukkah Wallace i Joel Alexander) i czwórek. Nie znaleźli się jednak w pierwszej trzydziestce listy rankingowej i nie zostali dopuszczeni do startu w igrzyskach. Były to drugie z rzędu igrzyska, na które jamajscy bobsleiści nie zdołali się zakwalifikować. O prawo startu w igrzyskach ubiegała się także skeletonistka Rindy Loucks. Do awansu zabrakło jej kilku miejsc, przed igrzyskami plasowała się na 44. miejscu w światowym rankingu.
Prawa transmisyjne.
Na obszarze Jamajki prawo do transmisji zimowych igrzyskach olimpijskich w Vancouver miał jamajski kanał sportowy SportsMax.
Skład reprezentacji.
W składzie reprezentacji Jamajki na igrzyska olimpijskie w Vancouver znalazł się jeden zawodnik – narciarz dowolny startujący w ski crossie Errol Kerr. Urodził się on 12 kwietnia 1986 roku w Stanach Zjednoczonych jako syn amerykańskiej matki i jamajskiego ojca. Zawodnik ma podwójne obywatelstwo – jamajskie i amerykańskie. W delegacji olimpijskiej, poza samym zawodnikiem, znaleźli się: Chris Stokes – szef misji olimpijskiej (czterokrotny olimpijczyk w latach 1988–1998), Mike Fennell – prezes Jamajskiego Komitetu Olimpijskiego oraz Eric Holmer – trener jamajskiej reprezentacji narciarskiej. Jamajska delegacja przybyła do Vancouver 11 lutego 2010 roku. Errol Kerr z lotniska udał się do Whistler, gdzie zamieszkał w wiosce olimpijskiej.
Udział w ceremoniach otwarcia i zamknięcia igrzysk.
Rolę chorążego reprezentacji Jamajki podczas ceremonii otwarcia igrzysk pełnił Errol Kerr – jedyny reprezentant tego kraju podczas igrzysk w Vancouver. Jamajska delegacja olimpijska weszła na stadion jako 42. w kolejności – pomiędzy ekipami z Włoch i Japonii. Kerr niósł również jamajską flagę podczas zorganizowanej 28 lutego 2010 roku ceremonii zamknięcia.
Wyniki.
Narciarstwo dowolne.
Podczas igrzysk w Vancouver rywalizacja w narciarstwie dowolnym przeprowadzona została w dniach 13–25 lutego 2010 roku w Cypress Mountain Resort w Whistler. Reprezentant Jamajki, Errol Kerr wystąpił w debiutującej na tych igrzyskach konkurencji – ski crossie. Zawody rozegrano 21 lutego.
Kerr przystąpił do kwalifikacji z 27. numerem startowym. W rundzie kwalifikacyjnej uzyskał czas 1:13,71, który dał mu dziewiąte miejsce i awans do dalszej części rywalizacji. W 1/8 finału wystąpił w zielonym kasku, w drugiej grupie wraz z Davey Barrem, Simonem Sticklem i Andersem Rekdalem. Reprezentant Jamajki zwyciężył i wraz z Barrem awansował do ćwierćfinału. Obaj zawodnicy wystartowali w pierwszym ćwierćfinałowym przejeździe, w którym zmierzyli się z nimi jeszcze Michael Schmid i Erik Iljans. Kerr ponownie wystąpił w kasku zielonym. Do półfinałów awansowali Schmid (późniejszy mistrz olimpijski w tej konkurencji) i Barr, a Kerr zajął trzecie miejsce w grupie i odpadł z dalszej rywalizacji. Na podstawie czasu z rundy kwalifikacyjnej został sklasyfikowany na dziewiątej pozycji, miał zatem najlepszy wynik spośród wszystkich wyeliminowanych zawodników.
Osiągnięte przez Kerra dziewiąte miejsce w ski crossie jest najlepszym rezultatem uzyskanym przez reprezentanta Jamajki we wszystkich występach na zimowych igrzyskach olimpijskich.
Po zawodach olimpijskich.
Jeszcze w trakcie pobytu w Vancouver, 26 lutego 2010 roku, w restauracji Riddim &amp; Spice zorganizowane zostało spotkanie z zawodnikiem. Spotkanie miało na celu umożliwić kibicom spotkanie z zawodnikiem i złożenie gratulacji za osiągnięty podczas igrzysk wynik. Wydarzenie zorganizowane zostało przez jamajskie organizacje działające w Kolumbii Brytyjskiej – Jamaican Canadian Association of BC i Canadian Jamaican Medical Assistance Society. W spotkaniu, poza Kerrem, wzięli udział m.in. jamajska skeletonistka Rindy Loucks, której nie udało się awansować na igrzyska, a także Winston Chang – menadżer Sandals Resorts, Grace Cameron – redaktor naczelna magazynu „Jamaican Eats” oraz Glace Lawrence – producent i scenarzysta.

</doc>
<doc id="1895905" url="https://pl.wikipedia.org/wiki?curid=1895905" title="Jerko Mikulić">
Jerko Mikulić

Jerko Mikulić (ur. 26 sierpnia 1976 w Zadarze, Jugosławia) – chorwacki piłkarz, grający na pozycji obrońcy.
Kariera piłkarska.
Kariera klubowa.
Wychowanek klubu NK Zadar. Karierę piłkarską rozpoczął w klubie NK Hrvatski Vitez Posedarje. Po dwóch latach powrócił do rodzinnego klubu. W sezonie 1996/97 podczas służby wojskowej bronił barw wojskowej drużyny NK Dinara Knin. Po odejściu z wojska ponownie wrócił do NK Zadar. W grudniu 2002 przeszedł do Karpat Lwów. 9 marca 2003 zadebiutował w koszulce Karpat. Podczas przerwy zimowej sezonu 2004/05 wrócił po raz kolejny do NK Zadar. W 2008 zakończył karierę piłkarską.

</doc>
<doc id="1895906" url="https://pl.wikipedia.org/wiki?curid=1895906" title="Teofil (patriarcha Antiochii)">
Teofil (patriarcha Antiochii)



</doc>
<doc id="1895908" url="https://pl.wikipedia.org/wiki?curid=1895908" title="Corey St. Clair">
Corey St. Clair

Corey St. Clair (ur. 4 września 1976) – amerykański trójboista siłowy i profesjonalny strongman.
Życiorys.
Corey St. Clair trenuje sporty siłowe od 1996 r. Od 2000 r. trenuje jako strongman.
Jest trenerem sportów siłowych i prowadzi klub treningowy "St Clair Strength and Fitness" (SSF), umiejscowiony w Eagle (Idaho).
Mieszka w mieście Meridian (Idaho).
Wymiary:
Rekordy życiowe:

</doc>
<doc id="1895909" url="https://pl.wikipedia.org/wiki?curid=1895909" title="Port lotniczy Naypyidaw">
Port lotniczy Naypyidaw

Port lotniczy Naypyidaw – międzynarodowy port lotniczy położony w Naypyidaw, w Mjanmie.

</doc>
<doc id="1895914" url="https://pl.wikipedia.org/wiki?curid=1895914" title="Port lotniczy Kampong Chhnang">
Port lotniczy Kampong Chhnang

Port lotniczy Kampong Chhnang (IATA: KZC, ICAO: VDKH) – port lotniczy położony w Kampong Chhnang. Jest szóstym co do wielkości portem lotniczym w Kambodży.

</doc>
<doc id="1895915" url="https://pl.wikipedia.org/wiki?curid=1895915" title="Maroko na Zimowych Igrzyskach Olimpijskich 2010">
Maroko na Zimowych Igrzyskach Olimpijskich 2010

Maroko na Zimowych Igrzyskach Olimpijskich 2010 – występ jednoosobowej reprezentacji Maroka na igrzyskach olimpijskich w Vancouver w 2010 roku.
W składzie znalazł się niespełna 33-letni narciarz alpejski Samir Azzimani, mieszkający na co dzień we Francji. Dla zawodnika, który bez powodzenia starał się również o kwalifikację olimpijską na igrzyska w Salt Lake City i Turynie, występ w Vancouver był debiutem olimpijskim. W Vancouver zaprezentował się w dwóch konkurencjach – zajął 44. miejsce w slalomie i 74. w slalomie gigancie. Pełnił również rolę chorążego reprezentacji podczas ceremonii otwarcia. Podczas ceremonii zamknięcia funkcję tę sprawował Abdenbi Lerhenane.
Był to piąty start reprezentacji Maroka na zimowych igrzyskach olimpijskich i siedemnasty start olimpijski, wliczając w to letnie występy. Maroko po raz pierwszy od 1992 roku wystawiło reprezentację na zimowe igrzyska olimpijskie.
Tło startu.
Występy na poprzednich igrzyskach.
Marokański Narodowy Komitet Olimpijski został powołany w kwietniu 1959 roku, w maju tego roku został uznany przez Międzynarodowy Komitet Olimpijski. Po raz pierwszy wysłał reprezentację Maroka na letnie igrzyska olimpijskie w Rzymie w 1960 roku. Z kolei debiut tego państwa na zimowych igrzyskach miał miejsce w 1968 roku, podczas igrzysk w Grenoble.
W letnich startach do igrzysk w Pekinie w 2008 roku reprezentanci Maroka zdobyli 21 medali – 6 złotych, 5 srebrnych i 10 brązowych. Pierwszym medalistą został, już w pierwszym olimpijskim starcie, Rhadi Ben Abdesselam, który zdobył srebrny medal w biegu maratońskim.
W zimowych igrzyskach reprezentanci Maroka przed 2010 rokiem zaprezentowali się czterokrotnie, ani razu nie uplasowali się na podium olimpijskim. W czterech olimpijskich startach w barwach marokańskich wystąpili głównie narciarze alpejscy, podczas igrzysk w Albertville w 1992 roku również biegacze narciarscy. W czterech olimpijskich startach największym osiągnięciem było 38. miejsce Ahmada Ouachita w slalomie mężczyzn na igrzyskach w Sarajewie w 1984 roku. W 2002 i 2006 roku o awans na igrzyska starał się Samir Azzimani, jednak nie spełnił wymogów kwalifikacyjnych.
Występy w sezonie przedolimpijskim.
W lutym 2009 roku w Val d’Isère rozegrane zostały alpejskie mistrzostwa świata. Wziął w nich udział jeden reprezentant Maroka, Samir Azzimani. Zawodnik wziął udział w slalomie i slalomie gigancie, jednak w żadnej z konkurencji nie został sklasyfikowany – w slalomie nie ukończył pierwszego, a w slalomie gigancie drugiego przejazdu w rundzie kwalifikacyjnej.
Kwalifikacje olimpijskie.
Okres kwalifikacyjny do zimowych igrzysk olimpijskich w Vancouver dla narciarzy alpejskich trwał od lipca 2008 do 25 stycznia 2010. Kwalifikację olimpijską do zawodów w slalomie, slalomie gigancie i zjeździe uzyskali ci zawodnicy, którzy w okresie kwalifikacyjnym zdobyli przynajmniej 500 punktów do listy rankingowej publikowanej przez Międzynarodową Federację Narciarską. Z kolei, aby zakwalifikować się do supergiganta i superkombinacji należało zdobyć przynajmniej 120 punktów w tych konkurencjach. Na liście rankingowej FIS, opublikowanej w styczniu 2010 roku, znalazło się czternaścioro marokańskich narciarzy alpejskich, jednak żaden z nich nie spełnił wymaganego kryterium. Drugą możliwością kwalifikacji na igrzyska był występ w mistrzostwach świata w Val d’Isère w 2009 roku oraz zdobycie w okresie kwalifikacyjnym przynajmniej 140 punktów FIS. Ostatecznie kwalifikację olimpijską uzyskał Samir Azzimani, który co prawda nie ukończył żadnej z konkurencji podczas mistrzostw świata, ale sam udział w tych zawodach przy jednoczesnym spełnieniu wymogów punktowych dał mu awans na igrzyska.
Prawa transmisyjne.
Na obszarze Maroka prawo do transmisji zimowych igrzyskach olimpijskich w Vancouver miał należący do Europejskiej Unii Nadawców kanał sportowy Al Jazeera Sports. Transmisje telewizyjne i internetowe prowadziła również stacja Eurosport.
Skład reprezentacji.
W skład delegacji olimpijskiej Maroka na igrzyska olimpijskie w Vancouver weszły trzy osoby: Samir Azzimani – narciarz alpejski, jedyny reprezentant Maroka w zawodach olimpijskich, Abdenbi Lerhenane – szef misji olimpijskiej oraz Didier Schmidt – francuski trener narciarstwa alpejskiego.
Jedyny marokański uczestnik igrzysk w Vancouver, Samir Azzimani urodził się 22 października 1977 roku w Levallois-Perret, we Francji, jako syn marokańskich imigrantów.
Udział w ceremoniach otwarcia i zamknięcia igrzysk.
Rolę chorążego reprezentacji Maroka podczas ceremonii otwarcia zimowych igrzysk olimpijskich w Vancouver, przeprowadzonej 12 lutego 2010 roku w hali BC Place Stadium, pełnił Samir Azzimani – jedyny reprezentant tego kraju podczas igrzysk w Vancouver. Marokańska delegacja olimpijska weszła na stadion jako 51. w kolejności – pomiędzy ekipami z Litwy i Meksyku. Podczas zorganizowanej 28 lutego 2010 roku ceremonii zamknięcia flagę marokańską niósł szef misji olimpijskiej, Abdenbi Lerhenane.
Wyniki.
Narciarstwo alpejskie.
Rywalizacja olimpijska w narciarstwie alpejskim na igrzyskach w Vancouver odbyła się w dniach 15–27 lutego 2010 w Whistler Creekside. Reprezentant Maroka, Samir Azzimani, uczestniczył w dwóch konkurencjach, które przeprowadzono 23 i 27 lutego.
Pierwszą konkurencją, w której wziął udział, był przeprowadzony 23 lutego slalom gigant. W pierwszym przejeździe uzyskał 83. czas w gronie 89 sklasyfikowanych zawodników, w drugim był 72. na 81 zawodników. Łącznie dało mu to 74. miejsce ze stratą 28,80 s do mistrza olimpijskiego, Szwajcara Carlo Janki. Cztery dni później Marokańczyk wystąpił w slalomie. W pierwszym przejeździe uzyskał 50. czas w gronie 54 sklasyfikowanych narciarzy. W drugim przejeździe był 44. wśród 48 zawodników. W łącznej klasyfikacji zajął 44. miejsce. Do złotego medalisty, Włocha Giuliano Razzoliego, stracił 23,11 s.

</doc>
<doc id="1895916" url="https://pl.wikipedia.org/wiki?curid=1895916" title="Buchholz (powiat Dithmarschen)">
Buchholz (powiat Dithmarschen)

Buchholz – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1895917" url="https://pl.wikipedia.org/wiki?curid=1895917" title="Guiot de Dijon">
Guiot de Dijon



</doc>
<doc id="1895918" url="https://pl.wikipedia.org/wiki?curid=1895918" title="Port lotniczy Mauke">
Port lotniczy Mauke

Port lotniczy Mauke – port lotniczy zlokalizowany na wyspie Mauke (Wyspy Cooka).

</doc>
<doc id="1895921" url="https://pl.wikipedia.org/wiki?curid=1895921" title="Quickborn (Szlezwik-Holsztyn)">
Quickborn (Szlezwik-Holsztyn)

Quickborn – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1895922" url="https://pl.wikipedia.org/wiki?curid=1895922" title="Macedonia na Zimowych Igrzyskach Olimpijskich 2010">
Macedonia na Zimowych Igrzyskach Olimpijskich 2010

Macedonia na Zimowych Igrzyskach Olimpijskich 2010 – trzyosobowa kadra sportowców reprezentujących Macedonię na igrzyskach w 2010 roku w Vancouver. Oficjalnie reprezentacja występowała jako Była Jugosłowiańska Republika Macedonii.
W reprezentacji znalazło się dwóch mężczyzn i jedna kobieta. Wystąpili oni w czterech konkurencjach w dwóch dyscyplinach sportowych – w biegach narciarskich i narciarstwie alpejskim. Macedończycy nie zdobyli w Vancouver żadnego medalu. Najlepszy rezultat osiągnął alpejczyk Antonio Ristewski, który zajął 53. miejsce w slalomie gigancie mężczyzn.
Najmłodszą z trojga reprezentantów Macedonii była biegaczka Rosana Kiroska (19 lat i 25 dni w dniu otwarcia igrzysk), a najstarszym – biegacz Darko Damjanowski (28 lat i 216 dni). Zarówno podczas ceremonii otwarcia, jak i podczas ceremonii zamknięcia igrzysk, rolę chorążego reprezentacji Macedonii pełnił Antonio Ristewski. Macedońska reprezentacja podczas otwarcia weszła na stadion jako 28. w kolejności – pomiędzy ekipami z Finlandii i Francji.
Był to czwarty start Macedonii na zimowych igrzyskach olimpijskich od czasu osiągnięcia przez państwo niepodległości. Jednocześnie był to trzeci występ w zimowej edycji igrzysk, podczas której kadra Macedonii liczyła troje sportowców.
Skład reprezentacji.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Macedonii wzięła udział w dwóch. Dwoje zawodników wystąpiło w biegach narciarskich, a jeden w narciarstwie alpejskim.
Z trojga macedońskich olimpijczyków tylko Darko Damjanowski startował już wcześniej w zawodach tej rangi. Podczas igrzysk w Turynie zajął 84. miejsce w biegu na 15 kilometrów techniką klasyczną. Dla pozostałej dwójki występ w Vancouver był debiutem olimpijskim.
W poniższej tabeli przedstawiono skład macedońskiej reprezentacji na igrzyskach w Vancouver. W przypadku Damjanowskiego podano także miejsce, które zajął w poprzedniej edycji igrzysk.
Wyniki.
Biegi narciarskie.
W macedońskiej kadrze na igrzyska w Vancouver znalazło się dwoje biegaczy narciarskich. Wystąpili oni w dwóch biegach - Rosana Kiroska na dystansie 10 kilometrów, a Darko Damjanowski w biegu na 15 km. Kiroska zajęła 76. miejsce i wyprzedziła tylko Belmę Šmrković oraz zdyskwalifikowaną Kornelię Marek. Do zwyciężczyni biegu – Charlotte Kalli – straciła blisko 10 minut. Damjanowski był natomiast 85. w stawce 95 sklasyfikowanych zawodników. Do zwycięzcy zawodów – Dario Cologni – stracił ponad 8 minut.
Narciarstwo alpejskie.
W reprezentacji Macedonii wystąpił jeden narciarz alpejski – Antonio Ristewski, który wziął udział w slalomie i slalomie gigancie. W slalomie nie ukończył pierwszego przejazdu i nie został sklasyfikowany, natomiast w slalomie gigancie osiągnął 53. miejsce wśród 80 sklasyfikowanych zawodników. Do mistrza olimpijskiego – Carla Janki – zabrakło mu 14,7 sekundy.

</doc>
<doc id="1895923" url="https://pl.wikipedia.org/wiki?curid=1895923" title="Port lotniczy Ouvea">
Port lotniczy Ouvea

Port lotniczy Ouvea (IATA: UVE, ICAO: NWWV) – port lotniczy zlokalizowany w miejscowości Ouvéa (Nowa Kaledonia).

</doc>
<doc id="1895926" url="https://pl.wikipedia.org/wiki?curid=1895926" title="Quickborn (ujednoznacznienie)">
Quickborn (ujednoznacznienie)

Niemcy.
1 miasto:
1 gmina:

</doc>
<doc id="1895927" url="https://pl.wikipedia.org/wiki?curid=1895927" title="Edin Kunić">
Edin Kunić

Edin Kunić (ur. 17 lipca 1973 w Sarajewie) – bośniacki piłkarz, grający na pozycji obrońcy.
Kariera piłkarska.
Kariera klubowa.
Występował w klubie FK Željezničar i NK Bosna Visoko. Na początku 2003 przeszedł do Karpat Lwów, ale po jednym meczu klub zrezygnował z piłkarza. Potem bronił barw klubów NK Travnik i Croatia Sesvete.

</doc>
<doc id="1895928" url="https://pl.wikipedia.org/wiki?curid=1895928" title="Köttbullar">
Köttbullar

Köttbullar – usmażone lub upieczone niewielkie mięsne kulki z mielonego mięsa wołowego lub wołowo-wieprzowego, bywa że z dodatkiem jagnięciny. Przypominają znane w polskiej kuchni klopsiki, ale są od nich mniejsze, mają w przybliżeniu wielkość orzecha włoskiego. Tradycyjna potrawa kuchni szwedzkiej.
Sposób przyrządzenia.
Do mięsa dodaje się namoczoną w mleku bułkę lub utarte ziemniaki, jaja, utartą cebulę, sól, pieprz i niewielką ilość musztardy. Z masy powstałej z połączenia wszystkich składników formuje się niewielkie klopsiki i smaży na maśle aż do uzyskania złocistego koloru. Zamiast smażenia można klopsiki upiec w piekarniku.
Köttbullar tradycyjnie podaje się z ziemniakami i konfiturą z borówek oraz surówką z czerwonej kapusty lub piklami. Nie jest to jednak jedyna wersja, często zamiast ziemniaków podaje się je z makaronem. Jest to danie, które obowiązkowo musi się znaleźć na szwedzkim stole podczas Bożego Narodzenia.
Do rozpowszechnienia się szwedzkich "köttbullar" poza ich ojczyzną przyczynił się w dużym stopniu koncern IKEA, który w restauracjach zlokalizowanych przy sklepach meblowych serwuje "köttbullar" jako jedną ze sztandarowych potraw w menu.
Przepis.
Składniki.
300g mięsa mielonego (wołowego lub wieprzowego), pół szklanki bułki tartej, 1 średnia czerwona cebula, 1 jajko, sól i pieprz, masło lub oliwa do smażenia, 2 łyżki miodu, ćwierć szklanki śmietany
Przygotowanie.
Bułkę tartą połączyć ze śmietanką, odstawić na kilka minut. Cebulę posiekać, smażyć na patelni aż będzie miękka. W misce połączyć mięso mielone z jajkiem, miodem, solą i pieprzem, dodać wcześniej przygotowaną bułkę tartą ze śmietaną oraz cebulkę.
Mieszać, do uzyskania jednolitej masy. Uformować klopsiki wielkości niedużych piłeczek, smażyć na patelni aż do uzyskania złocistego koloru.

</doc>
<doc id="1895933" url="https://pl.wikipedia.org/wiki?curid=1895933" title="Pakistan na Zimowych Igrzyskach Olimpijskich 2010">
Pakistan na Zimowych Igrzyskach Olimpijskich 2010

Pakistan na Zimowych Igrzyskach Olimpijskich 2010 reprezentował jeden zawodnik. Był to pierwszy start Pakistanu na zimowych igrzyskach olimpijskich.

</doc>
<doc id="1895935" url="https://pl.wikipedia.org/wiki?curid=1895935" title="Dingen">
Dingen

Dingen – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1895936" url="https://pl.wikipedia.org/wiki?curid=1895936" title="Maria Karolina Habsburg">
Maria Karolina Habsburg



</doc>
<doc id="1895937" url="https://pl.wikipedia.org/wiki?curid=1895937" title="Antonio José Valencia">
Antonio José Valencia

Antonio José Valencia (ur. 5 maja 1925) – boliwijski piłkarz, reprezentant kraju. Uczestnik MŚ 1950, Copa América 1949, Copa América 1953.
Kariera piłkarska.
Karierę piłkarską Antonio Valencia rozpoczął w czterdziestych w klubie Litoral La Paz. Z Litoral zdobył mistrzostwo Boliwii w 1947 roku. W 1949 roku przeszedł do klubu Club Bolívar, w którym grał do 1953 roku. Z Bolivarem dwukrotnie zdobył mistrzostwo Boliwii w 1950 i 1953.
Kariera reprezentacyjna.
Antonio Valencia występował w reprezentacji Boliwii w latach czterdziestych i pięćdziesiątych. W 1949 Copa América 1949, na której Boliwia zajęła czwarte miejsce a Valencia wystąpił we wszystkich siedmiu meczach z Chile, Brazylią, Urugwajem, Ekwadorem, Peru, Paragwajem i Kolumbią. W 1950 wziął udział w mistrzostwach świata, gdzie zagrał w jedynym meczu Boliwii z Urugwajem. W 1953 roku po raz drugi wystąpił w Copa América, na którym Boliwia zajęła szóste miejsce. Na turnieju zagrał tylko w meczu z Brazylią.

</doc>
<doc id="1895939" url="https://pl.wikipedia.org/wiki?curid=1895939" title="Bernart de Ventadorn">
Bernart de Ventadorn

Bernart de Ventadour, Bernard de Ventadour (ur. ok. 1125 w Ventadour, zm. w Périgueux, ok. 1195) – trubadur, poeta i kompozytor.
Mimo niskiego pochodzenia (przypuszcza się, że ojciec Bernarta był piekarzem w zamku Ventadour), stał się jednym z najsławniejszych trubadurów. Działał na dworze Eleonory Akwitańskiej, zaślubionej Henrykowi II Plantagenetowi, a następnie w służbie Rajmunda z Poitiers, księcia Antiochii. Być może ostatnie lata życia spędził w klasztorze w Peregueux.
Spośród 40 utworów, które się mu przypisuje, około 18 – co jest znaczącą liczbą, jak na ten okres – posiada zachowaną melodię.
"Chansone".
Fragment "kansony" Bernarda z XII wieku w tłumaczeniu Edwarda Porębowicza:
i w oryginale

</doc>
<doc id="1895942" url="https://pl.wikipedia.org/wiki?curid=1895942" title="Bernard de Ventadour">
Bernard de Ventadour



</doc>
<doc id="1895944" url="https://pl.wikipedia.org/wiki?curid=1895944" title="Bernat del Ventadorn">
Bernat del Ventadorn



</doc>
<doc id="1895947" url="https://pl.wikipedia.org/wiki?curid=1895947" title="Bernard z Ventadour">
Bernard z Ventadour



</doc>
<doc id="1895949" url="https://pl.wikipedia.org/wiki?curid=1895949" title="Anastazy z Synaju">
Anastazy z Synaju

Anastazy z Synaju, również Anastazy Synaita lub Anastazy Synajski, cs. "Prepodobnyj Anastasij, igumien Sinajskoj gory" (ur. ok. 610 w Aleksandrii, zm. przed 700 na Górze Synaj) - egzegeta chrześcijański, jeden z ważniejszych wschodnich, greckojęzycznych pisarzy kościelnych VII wieku, kapłan, mnich, opat klasztoru św. Katarzyny na Synaju, czczony jako święty przez Kościół prawosławny jak i katolicki.
Nie należy mylić go z wcześniej żyjącym mnichem z klasztoru św. Katarzyny, późniejszym patriarchą Aleksandrii, Anastazym I (zm. 599).
Spuścizna teologiczna.
Podstawowe dzieła Anastazego to: 
W "Heksameronie" przestrzega przed zbyt literalnym odczytaniem opisu z Księgi Rodzaju.
W ten błąd popadają wszyscy ci, którzy nie potrafią duchowo odczytać opowiadania o owocach i drzewach w raju. Podobnie jak Manichejczycy i Ofici, czczą oni węża jako dobroczyńcę, który dostarczył ludziom pożywienia, dzięki któremu otworzyły się im oczy. Dzięki wężowi doszło do pożycia małżeńskiego, a w konsekwencji także i świata. W tej logice również i Wcielenie Syna Bożego zawdzięczamy wężowi.
Jego wspomnienie liturgiczne w Kościele prawosławnym i greckokatolickim, z uwagi na liturgię według kalendarza juliańskiego, obchodzone jest 20 kwietnia/3 maja, tj. 3 maja według kalendarza gregoriańskiego.
Niektóre źródła podają dzień 21 kwietnia, jako dzień pamięci w Kościele katolickim prawdopodobnie za Baroniuszem.

</doc>
<doc id="1895953" url="https://pl.wikipedia.org/wiki?curid=1895953" title="Anastazy Synaita">
Anastazy Synaita

Anastazy Synaita może odnosić się do dwóch świętych mnichów z klasztoru św. Katarzyny na Górze Synaj, wspominanych w Kościele katolickim 21 kwietnia a w prawosławnym 20 kwietnia/3 maja:

</doc>
<doc id="1895955" url="https://pl.wikipedia.org/wiki?curid=1895955" title="Anastazy Synajski">
Anastazy Synajski



</doc>
<doc id="1895959" url="https://pl.wikipedia.org/wiki?curid=1895959" title="Elementy ruchome">
Elementy ruchome



</doc>
<doc id="1895961" url="https://pl.wikipedia.org/wiki?curid=1895961" title="Senegal na Zimowych Igrzyskach Olimpijskich 2010">
Senegal na Zimowych Igrzyskach Olimpijskich 2010

Senegal na Zimowych Igrzyskach Olimpijskich 2010 – występ reprezentacji Senegalu na zimowych igrzyskach olimpijskich w Vancouver w 2010 roku.
W kadrze znalazł się jeden zawodnik – Leyti Seck, który wystąpił w narciarstwie alpejskim. Dla zawodnika był to drugi występ olimpijski w karierze, wystartował również w trzech konkurencjach alpejskich na igrzyskach w Turynie.
Seck pełnił funkcję chorążego reprezentacji Senegalu podczas ceremonii otwarcia i zamknięcia igrzysk w Vancouver. Reprezentacja Senegalu weszła na stadion olimpijski jako 68. w kolejności – pomiędzy ekipami z San Marino i Serbii.
Był to 5. start reprezentacji Senegalu na zimowych igrzyskach olimpijskich i 17. start olimpijski, wliczając w to letnie występy.
Skład reprezentacji.
Narciarstwo alpejskie.
Leyti Seck wystartował w dwóch konkurencjach alpejskich – w slalomie i slalomie gigancie. W slalomie gigancie zajął 73. miejsce w gronie 81 sklasyfikowanych zawodników. Do zwycięzcy zawodów, którym był Carlo Janka, stracił 28,31 sekundy. W slalomie nie ukończył pierwszego przejazdu i nie został sklasyfikowany.

</doc>
<doc id="1895962" url="https://pl.wikipedia.org/wiki?curid=1895962" title="La Couronne (1636)">
La Couronne (1636)

La Couronne - (fr. "Korona") - francuski XVII-wieczny dwupokładowy okręt liniowy.
Historia.
"La Couronne" został zamówiony w 1629 roku przez pełniącego funkcję pierwszego ministra kardynała Richelieu, który jako dobry polityk (wbrew późniejszej złej sławie) zdawał sobie sprawę z potrzeby posiadania przez Francję silnej floty ("La Royale Marine"), aby móc rywalizować z Hiszpanią, Anglią i Zjednoczonymi Prowincjami Niderlandów.
Okręt został zbudowany w bretońskim La Roche-Bernard pod kierunkiem szkutnika Charlesa Morieur z Dieppe. Był to pierwszy okręt liniowy zaprojektowany i zbudowany w całości we Francji (wcześniejsze konstrukcje zamawiano w Niderlandach). Powstały w tym samym czasie co angielski "Sovereign of the Seas", "La Couronne" był zbliżony do niego wielkością, ale posiadał bardziej konserwatywne rozmieszczenie artylerii. Główne uzbrojenie umiejscowione było na dwóch pokładach działowych wzdłuż burt, ale po 8 dział umieszczonych na nadbudówce dziobowej i rufowej skierowanych było do przodu i do tyłu, podobnie jak na galerach lub galeasach, co było wówczas rozwiązaniem przestarzałym i nieefektywnym.
W 1635 roku wybuchła wojna francusko-hiszpańska. W 1638 roku "La Couronne" jako flagowy okręt francuskiej floty wziął udział w nieudanym oblężeniu hiszpańskiej twierdzy Hondarribia. W następnym roku "La Couronne" uczestniczył w akcji przeciwko La Coruña.
"La Couronne" został rozebrany w 1645 roku.

</doc>
<doc id="1895966" url="https://pl.wikipedia.org/wiki?curid=1895966" title="PAN AM">
PAN AM



</doc>
<doc id="1895972" url="https://pl.wikipedia.org/wiki?curid=1895972" title="Puchar Świata w biegach narciarskich 1995/1996">
Puchar Świata w biegach narciarskich 1995/1996

Sezon 1995/1996 Pucharu Świata w biegach narciarskich rozpoczął się 25 listopada 1995 w fińskim mieście Vuokatti. Ostatnie zawody z tego cyklu rozegrano 17 marca 1996 w norweskim Oslo.
Puchar Świata rozegrany został w 7 krajach i 10 miastach. Najwięcej zawodów zorganizowali Norwegowie, którzy 4 razy gościli najlepszych biegaczy narciarskich świata.
Obrońcą Pucharu Świata wśród mężczyzn był Norweg Bjørn Dæhlie, a wśród kobiet Rosjanka Jelena Välbe.
W tym sezonie w pucharze świata triumfowała Manuela Di Centa wśród kobiet oraz ponownie Bjørn Dæhlie wśród mężczyzn.

</doc>
<doc id="1895973" url="https://pl.wikipedia.org/wiki?curid=1895973" title="Mr. Scarface Is Back">
Mr. Scarface Is Back

Mr. Scarface Is Back – jest to pierwszy solowy album rapera Scarface’a wydany w 1991 roku przez wytwórnię Rap-A-Lot Records.
Lista utworów.
Opracowano na podstawie źródła

</doc>
<doc id="1895975" url="https://pl.wikipedia.org/wiki?curid=1895975" title="Edward Anyamke">
Edward Anyamke

Edward Anyamke, właśc. Edward Tyover Anyamke (ur. 10 października 1978) – nigeryjski piłkarz grający na pozycji napastnika, a wcześniej pomocnika.
Kariera piłkarska.
Kariera klubowa.
Piłkarską karierę rozpoczął w 1996 w klubie BCC Lions Gboko. W 1999 bronił barw klubu Julius Berger FC. Potem wyjechał za granicę, gdzie został piłkarzem klubu Sheriff Tyraspol. Po dwóch sezonach przeszedł do ukraińskiego klubu Karpaty Lwów. Po zakończeniu kontraktu próbował swoich sił w szwedzkim Landskrona BoIS, ale nie potrafił przebić się do podstawowego składu. W 2005 wyjechał do Finlandii, gdzie występował w klubach Kuopion Palloseura, Sepsi-78 i PS Kemi Kings.
Kariera reprezentacyjna.
Zaliczył jeden występ w reprezentacji Nigerii. Wcześniej występował w juniorskiej i młodzieżowej reprezentacjach.

</doc>
<doc id="1895980" url="https://pl.wikipedia.org/wiki?curid=1895980" title="Marcabru">
Marcabru

Marcabru – trubadur działający w latach 1130–1150.
Najprawdopodobniej sierota niskiego pochodzenia, działał pod patronatem arystokracji prowansalskiej. Zyskał popularność dzięki swoim moralizującym pieśniom (poezja prowansalska), z których wiele odnosi się do sposobu życia jego protektorów. Spośród ponad 40 zachowanych utworów jedynie do czterech zachowała się oryginalna muzyka. Marcabru jest autorem najstarszych zachowanych pastoreli.

</doc>
<doc id="1895983" url="https://pl.wikipedia.org/wiki?curid=1895983" title="Ramiro Blacutt">
Ramiro Blacutt

Ramiro Blacutt Rodríguez (ur. 3 stycznia 1944) – piłkarz boliwijski, napastnik (prawoskrzydłowy). Później trener.
Często w literaturze i prasie można spotkać zapis Ramiro Blacut.
Piłkarz.
Blacutt karierę piłkarską rozpoczął w 1959 roku w klubie Club Bolívar. Jako piłkarz klubu Bolívar wziął udział w turnieju Copa América 1963, gdzie Boliwia zdobyła tytuł mistrza Ameryki Południowej. Blacutt zagrał w czterech meczach – z Peru (w trakcie meczu zmienił go Abdúl Aramayo), Paragwajem (wszedł na boisko za Abdúla Aramayo), Argentyną (zdobył bramkę) i Brazylią.
Po mistrzostwach kontynentanlnych Blacutt grał w latach 1963-1964 w argentyńskim klubie Ferro Carril Oeste, w którym rozegrał 11 meczów i zdobył 1 bramkę. W latach 1964-1965 grał także w Europie, w niemieckim klubie Bayern Monachium.
Latem 1965 roku wziął udział w eliminacjach do finałów mistrzostw świata w 1966 roku. Blacutt zagrał w czterech meczach – dwóch z Argentyną i dwóch z Paragwajem.
Razem z klubem Bolívar w 1966 roku zdobył mistrzostwo Boliwii i dzięki temu wziął udział w turnieju Copa Libertadores 1967. Bolívar zajął w grupie 4. miejsce na 6 klubów, a Blacutt zdobył 3 bramki.
Wziął udział w turnieju Copa América 1967, gdzie Boliwia zajęła ostatnie, szóste miejsce. Blacutt zagrał we wszystkich pięciu meczach – z Urugwajem, Argentyną, Paragwajem, Wenezuelą (zmienił go Jorge Urdidínea) i Chile. W 1968 roku zdobył drugi w swej karierze tytuł mistrza Boliwii.
W turnieju Copa Libertadores 1969 Bolívar był bliski awansu do ćwierćfinału. W meczu barażowym z paragwajskim klubem Club Olimpia Blacutt zdobył bramkę, która doprowadziła do dogrywki – tą jednak wygrała Olimpia. Latem 1969 roku wziął udział w eliminacjach do finałów mistrzostw świata w 1970 roku. Zagrał w czterech meczach – dwóch z Argentyną i dwóch z Peru. W ostatnim meczu z Argentyną zdobył jedyną i zwycięską bramkę, która przesądziła o tym, że w 1970 roku na meksykańskie finały pojechała drużyna Peru zamiast faworyzowanej Argentyny.
Podczas turnieju Copa Libertadores 1970 Bolívar ponownie nie zdołał awansować z grupy, jednak tym razem zadanie było trudniejsze, gdyż boliwijskie kluby zmierzyć się musiały z klubami z Argentyny. Blacutt zdobył w turnieju 1 bramkę.
W klubie Bolívar grał do 1971 roku, po czym przeniósł się do peruwiańskiego klubu FBC Melgar, gdzie występował w latach 1972-1973. W 1974 roku zakończył karierę piłkarską w klubie Club The Strongest, razem z którym zdobył swój trzeci tytuł mistrza Boliwii.
W reprezentacji Boliwii rozegrał łącznie 23 mecze i zdobył 3 bramki. Po zakończeniu kariery piłkarskiej został trenerem.
Blacutt nie był tak znakomitym technikiem, jak jego reprezentacyjny partner z napadu, Víctor Ugarte. Choć na ogół grał na prawym skrzydle, często zmieniał pozycje, przemieszczając się głównie na środek. Jego strzały były bardzo ostre i kąśliwe, oddawane w najmniej spodziewanych chwilach. Razem z Ugarte zaliczany jest do dwóch najlepszych boliwijskich piłkarzy lat 60.
Trener.
W 1979 roku Blacutt został trenerem w klubie Bolívar. Był trenerem reprezentacji Boliwii w czasie turnieju Copa América 1979, gdzie Boliwia zajęła w grupie drugie miejsce. Choć zespół Blacutta nie zdołał awansować dalej, przegrywając rywalizację z Brazylią, i tak sprawił wielką sensację, plasując się wyżej od Argentyny. Kierowana przez Blacutta Boliwia wygrała 2 mecze na własnym boisku (2:1 z Argentyną i 2:1 z Brazylią) oraz przegrała 2 mecze wyjazdowe (0:3 z Argentyną i 0:2 z Brazylią). Po turnieju w latach 1980-1981 pracował w klubie The Strongest.
W 1982 roku pracował w klubie Club Blooming, a w 1983 roku drugi raz w klubie Bolívar. W 1984 roku trenował drużynę klubu Chaco Petrolero La Paz, a w latach 1985-1986 znów był trenerem klubu Blooming.
W 1987 roku pracował w klubie Lítoral Cochabamba, po czym kolejny raz w latach 1988-1989 trenował drużynę klubu Bolívar.
W 1990 roku został trenerem klubu Blooming, po czym ponownie objął posadę trenera reprezentacji Boliwii, którą prowadził podczas turnieju Copa América 1991. Drużyna Blacutta w grupie B zremisowała 2 mecze (1:1 z Urugwajem i 0:0 z Kolumbią) oraz przegrała 2 mecze (1:2 z Brazylią i 0:4 z Ekwadorem), zajmując w grupie B ostatnie 5. miejsce. W 1992 roku posadę reprezentacyjnego trenera objął hiszpański trener Xabier Azkargorta, a Blacutt wrócił do pracy w klubie Blooming.
W 1994 roku pracował w klubie The Strongest, w 1995 roku Bolívar, a w 1996 roku znów w The Strongest. Następnie w 1997 roku był trenerem klubu Guabirá Montero, w 1998 roku Club Jorge Wilstermann, a w 1999 roku pracował w Real Santa Cruz.
W 1999 roku przeprowadził się do Ekwadoru, gdzie do 2000 roku trenował klub Aucas Quito, a w 2001 roku był trenerem klubu CD El Nacional.
Po raz trzeci jako trener poprowadził Boliwię w mistrzostwach kontynentalnych podczas turnieju Copa América 2004, gdzie Boliwia znów odpadła w fazie grupowej. Drużyna Blacutta zremisowała 2 mecze (2:2 z Peru i 1:1 z Wenezuelą) oraz przegrała 0:1 z Kolumbią, zajmując w grupie 3. miejsce. W następnym roku stanowisko reprezentacyjnego trenera objął Ovidio Messa.

</doc>
<doc id="1895984" url="https://pl.wikipedia.org/wiki?curid=1895984" title="Archidiecezja Meksyku">
Archidiecezja Meksyku

Archidiecezja Meksyku (łac.: "Archidioecesis Mexicana", hiszp.: "Arquidiócesis de México") – katolicka archidiecezja meksykańska położona w środkowej części kraju, obejmująca swoim zasięgiem część Dystryktu Federalnego. Siedziba arcybiskupa znajduje się w Katedrze Metropolitalnej w Meksyku. Siedziba prymasa Meksyku.
Terytorium.
Granice diecezji meksykańskiej nie były jasno określone zaraz po jej utworzeniu w XVI wieku. Wynikało to z tego, iż uważano Amerykę za część Azji. Dopiero w XIX wieku Stolica Apostolska zezwoliła królom Hiszpanii na określenie granic diecezji w Nowym Świecie. Archidiecezja meksykańska obejmowała terytorium na zachodzie od Pacyfiku po Atlantyk na wschodzie i Tampico na północy po Acapulco na południu.
W ciągu XIX wieku obszar archidiecezji uległ skurczeniu po wydzieleniu się z niej kolejnych diecezji. Obecnie jej terytorium obejmuje wyłącznie część Dystryktu Federalnego.
28 września 2019 na terenie miasta Meksyk powstały trzy diecezje wydzielone z archidiecezji meksykańskiej: Azcapotzalco, Iztapalapa i Xochimilco.
Historia.
Po przybyciu hiszpańskich konkwistadorów do Ameryki Północnej na początku XVI w. rozpoczął się podbój Państwa Azteków, który zakończył się utworzeniem hiszpańskiej kolonii – Wicekrólestwa Nowej Hiszpanii. Od samego początku rozpoczęła się również misja chrystianizacyjna Ameryki Środkowej.
Archidiecezja meksykańska została założona 9 lutego 1530 przez papieża Klemensa VII bullą "Sacri Apostolorum ministerio", z wydzielenia części terytorium z archidiecezji Puebla de los Angeles.
12 lutego 1546 diecezja meksykańska została przekształcona w archidiecezję i metropolię kościelną.
Podział administracyjny.
W skład archidiecezji meksykańskiej wchodzi obecnie 307 parafie, zgrupowane w 7 wikariatach.
Edukacja.
Na terytorium archidiecezji meksykańskiej działa wiele szkół katolickich różnego szczebla, prowadzonych przez zakony, które oferują swoim wychowanków wykształcenie w wielu dziedzinach wiedzy. Poza tym Kościół katolicki prowadzi siedem szkół wyższych:

</doc>
<doc id="1895987" url="https://pl.wikipedia.org/wiki?curid=1895987" title="Ramiro Blacut">
Ramiro Blacut



</doc>
<doc id="1895988" url="https://pl.wikipedia.org/wiki?curid=1895988" title="Hendrik Gruber">
Hendrik Gruber

Hendrik Gruber (ur. 28 września 1986) – niemiecki lekkoatleta, specjalizujący się w skoku o tyczce.

</doc>
