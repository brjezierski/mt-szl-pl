<doc id="1895994" url="https://pl.wikipedia.org/wiki?curid=1895994" title="Eparchia tulska">
Eparchia tulska

Eparchia tulska – jedna z eparchii Rosyjskiego Kościoła Prawosławnego. Jej obecnym zwierzchnikiem jest od 2002 arcybiskup Aleksy (Kutiepow), zaś katedrą – sobór Wszystkich Świętych w Tule. Od grudnia 2011 wchodzi w skład metropolii tulskiej. 
Samodzielna eparchia ze stolicą w Tule istniała od 31 grudnia 1799. Jej pierwszym biskupem został Metody (Smirnow). Została wyodrębniona ukazem carskim z eparchii moskiewskiej. Przed rewolucją październikową na jej terenie było czynnych 1089 cerkwi i kaplic, w tym trzy świątynie na prawach soboru. Po 1917 niemal wszystkie cerkwie i klasztory na obszarze eparchii zostały zamknięte, szereg świątyń zniszczono. Metropolita tulski i bielowski Juwenaliusz (Masłowski) został aresztowany przez władze stalinowskie i rozstrzelany. W momencie rozpadu ZSRR na terenie eparchii działały 32 cerkwie. W 2009 czynnych było 146 parafii, w których pracę duszpasterską prowadziło 231 kapłanów.
W 2011 Święty Synod Rosyjskiego Kościoła Prawosławnego wyodrębnił z terytorium eparchii tulskiej i bielowskiej odrębną eparchię bielowską. 
Ponadto na terenie eparchii działało (przed wydzieleniem eparchii bielowskiej) 5 monasterów męskich i 4 żeńskie. Po dokonaniu podziału, w eparchii tulskiej pozostało 5 monasterów (2 męskie i 3 żeńskie). Obecnie (2022) w skład eparchii wchodzi 10 dekanatów.
Zwierzchnicy.
Godność biskupa tulskiego pełnili następujący hierarchowie:

</doc>
<doc id="1895996" url="https://pl.wikipedia.org/wiki?curid=1895996" title="The World Is Yours">
The World Is Yours

The World Is Yours – drugi studyjny album rapera Scarface’a. Album nie był tak entuzjastycznie przyjęty jak debiutancki Mr. Scarface Is Back, ale sprzedawał się dobrze, wdrapując się na 7 miejsce listy Billboard 200 i osiągnął pierwsze miejsce na liście Top R&amp;B/Hip Hop Albums. Singiel "Let Me Roll" stał się hitem Billboard Hot 100 w 1993 roku.
Album zyskał status złotej płyty przez RIAA 20 października 1993.
Lista utworów.
Opracowano na podstawie źródła

</doc>
<doc id="1895998" url="https://pl.wikipedia.org/wiki?curid=1895998" title="Taijin kyofusho">
Taijin kyofusho

Taijin kyofusho (jap. 対人恐怖症 "taijin kyōfushō" lub TKS od ang. "taijin kyofusho symptoms") – japońska choroba przypominająca zachodnią fobię społeczną, objawiająca się lękiem przed związkami z innymi ludźmi lub przed znalezieniem się w sytuacjach towarzyskich. Chory na TKS obawia się, że swoją niezdarnością, przykrym zapachem czy innym wyobrażonym defektem fizycznym urazi lub zrani innych. W leczeniu stosuje się milnacipran, którego skuteczność wykazano w leczeniu fobii społecznej.

</doc>
<doc id="1896001" url="https://pl.wikipedia.org/wiki?curid=1896001" title="Trobairitz">
Trobairitz



</doc>
<doc id="1896004" url="https://pl.wikipedia.org/wiki?curid=1896004" title="Mátyás Pirity">
Mátyás Pirity

Mátyás Pirity (ur. 28 grudnia 1911, zm. 17 maja 2003 w Budapeszcie) – węgierski pilot wojskowy, ochotnik w armii fińskiej podczas wojny zimowej 1939–1940.
Służył w stopniu podporucznika w węgierskim lotnictwie wojskowym. Latał na myśliwcu Fiat CR.32. W marcu 1939 r. wziął udział w krótkotrwałych działaniach wojennych pomiędzy Węgrami i Słowakami, zestrzeliwując 24 marca lekki bombowiec Letov Š-328. Został odznaczony medalem wojskowym. Pod koniec 1939 r. wraz z Vilmosem Békássym przyjechał do Finlandii, walczącej od 30 listopada z ZSRR. 16 grudnia wstąpił ochotniczo do fińskiego lotnictwa wojskowego. Otrzymał przydział do LLv26, stacjonującego w Utti. W I poł. lutego 1940 r. brał udział w dostarczaniu myśliwców Fiat G.50 ze Szwecji do Finlandii. Od 2 marca uczestniczył na Fiacie G.50 w 22 lotach bojowych przeciwko sowieckim myśliwcom i bombowcom. Według części źródeł miał na swoim koncie 1 uszkodzony SB-2. Otrzymał fińskie odznaczenie lotnicze. 28 marca opuścił Finlandię, po czym 2 dni później przybył na Węgry. Powrócił do służby w węgierskim lotnictwie wojskowym. Pilotował transportowce Junkers Ju 52 na froncie wschodnim. W 1948 r. wyjechał do Australii. Na emigracji odznaczono go fińskim Medalem Kampanii Wojny Zimowej. W 1993 r. powrócił do ojczyzny.
Linki zewnętrzne.
Biografia Mátyása Pirity'ego (jęz. angielski)

</doc>
<doc id="1896006" url="https://pl.wikipedia.org/wiki?curid=1896006" title="Macedonia na Zimowych Igrzyskach Olimpijskich 2002">
Macedonia na Zimowych Igrzyskach Olimpijskich 2002

Macedonia na Zimowych Igrzyskach Olimpijskich 2002 – występ kadry sportowców reprezentujących Macedonię na igrzyskach olimpijskich w Salt Lake City w 2002 roku.
Kadra liczyła dwóch sportowców (mężczyzn), którzy wystąpili w czterech konkurencjach w dwóch dyscyplinach sportowych – biegach narciarskich i narciarstwie alpejskim.
Funkcję chorążego reprezentacji Macedonii podczas ceremonii otwarcia igrzysk pełniła niewystępująca w zawodach olimpijskich w Salt Lake City narciarka alpejska Jana Nikołowska. Reprezentacja Macedonii, oficjalnie występująca jako Była Jugosłowiańska Republika Macedonii, weszła na stadion olimpijski jako 25. w kolejności, pomiędzy ekipami z Finlandii i Francji.
Był to drugi start reprezentacji Macedonii na zimowych igrzyskach olimpijskich i czwarty start olimpijski, wliczając w to letnie występy. Uczestniczący w igrzyskach w Salt Lake City biegacz Ǵoko Dineski wystąpił także na poprzednich igrzyskach, zajmując 91. miejsce w biegu na 10 km.

</doc>
<doc id="1896007" url="https://pl.wikipedia.org/wiki?curid=1896007" title="Ma’an (muhafaza)">
Ma’an (muhafaza)

Ma’an (arab. محافظة معان) – prowincja (muhafaza) w Jordanii, w południowo-wschodniej części kraju. Największa pod względem powierzchni. Stolicą administracyjną jest Ma’an.
Populacja w roku 2007 szacowana była na około 104 tys. mieszkańców na powierzchni 33 163 km².

</doc>
<doc id="1896008" url="https://pl.wikipedia.org/wiki?curid=1896008" title="Syngnathoidei">
Syngnathoidei



</doc>
<doc id="1896009" url="https://pl.wikipedia.org/wiki?curid=1896009" title="Narymunt">
Narymunt

Gleb Narymunt", przed chrztem: Narymunt"' (starorus. "Нарымонт", ur. ok. 1301, zm. 2 lutego 1348 nad Strawą) – książę połocki i piński, pierwszy syn Giedymina, a także członek rodziny Giedyminowiczów'.
Pomimo pierwszeństwa sukcesji do tronu, nie mógł się o niego ubiegać z powodu przyjętego wcześniej chrztu. Narymunt za życia władał częścią Rzeczypospolitej Nowogrodzkiej, jednakże niedługo później przeniósł się do Połocka. Został wzięty do niewoli tatarskiej, a następnie sprzedany Moskwie. Po powrocie do Wielkiego Księstwa Litewskiego osiadł w Pińsku. 
W konflikcie jego braci o tron wielkoksiążęcy opowiedział się po stronie Jewnuty, co w konsekwencji spowodowało jego ucieczkę z kraju. Zginął w Bitwie nad Strawą w 1348 roku.
Narymunt jest protoplastą Narymuntowiczów i przodkiem Pińskich, Koreckich, Kurakinów, Golicynów i Chowańskich"".
Sukcesja.
W 1962 r. został po raz pierwszy wydany tzw. "Skrócony zwód Iatopisarski 1498 r"., Narymunt wystąpił tam jako „syn bolsze” (poprawnie „bolszyj”) Giedymina i spadkobierca jego tronu. Był zatem jego najstarszym synem. Uwaga o Narymuncie jako najstarszym synie Giedymina znajduje swe potwierdzenie w dawnym latopisie ruskim, począwszy co najmniej od zaginionego ogólnoruskiego zwodu metropolity Cypriana z 1408 roku, który umieszczał Narymunta na czele wykazu synów Giedymina.
Życiorys.
Początki.
Konkretna data urodzenia Narymunta nie jest znana. Z uwagi na fakt, że Narymunt miał już w 1338 roku dorosłego syna, uważa się, że bez wątpienia urodził się jeszcze w XIII w. lub przed 1301 rokiem, co potwierdza również jego starszeństwo w stosunku do pozostałych synów Giedymina, a jego młodszych braci.
Pierwsza wzmianka na temat Narymunta pochodzi z 1331 roku.
Przysięga Nowogrodzian.
W 1331 roku, metropolita całej Rusi – Cyprian – przysłał posłów do Nowogrodu Wielkiego z apelacją, aby tamtejszy pop – Bazyli – objął arcybiskupstwo nowogrodzkie. Tego samego lata, wskutek owego wezwania, Bazyli ruszył w drogę wraz z towarzyszącymi mu bojarami na Wołyń, gdzie przebywał wspomniany metropolita, aby oddać mu należyte honory oraz otrzymać święcenia na nową godność arcybiskupa. Podczas ich przejazdu przez Wielkie Księstwo Litewskie, pomimo pokoju z Rzeczpospolitą Nowogrodzką, miał zatrzymać ich wielki książę Giedymin, który nie chciał ich przepuścić, dopóki nie przyrzekli w imieniu miasta, że Narymunt, syn Giedymina, otrzyma kilka dziedzicznych dla niego i jego potomków miast w dzierżawę.
Nowogród Wielki.
Nowogród pozostający w stałych sporach z Wielkim Księstwem Moskiewskim, rządzonym przez Iwana Daniłowicza, potrzebował podpory ze strony Wielkiego Księstwa Litewskiego, a przynajmniej zabezpieczenia od nieprzyjacielskich napaści. 2 lata później, w 1333 roku, zwierzchnictwo miasta postanowiło wywiązać się z obietnicy, wymuszonej na kilku bojarach przemocą i utrzymać dobre porozumienie z Giedyminem.
Giedymin przysłał nowogrodzianom swego syna, Narymunta, który został przyjęty przez mieszkańców z wielkim poszanowaniem, a następnie złożył przysięgę wierności w Soborze św. Zofii. Dostał w dziedziczenie, dzierżenie miasta Ładogę, Orzechów, Kosielsk, ziemię kosielską i połowę Koporża', które miał również ochraniać przed Moskalami, Inflantami i Szwecją'.
Według "Kroniki nowogrodzkiej", Narymunt był już w tym czasie chrześcijaninem, a na chrzcie przyjął imię "Gleb"'. Choć według niektórych źródeł wziął chrzest w 1333 roku w Nowogrodzie Wielkim lub w jego okolicach'. Najprawdopodobniej chęć Giedymina do osadzenia jednego z synów w Nowogrodzie, doprowadziła do jego ochrzczenia, albowiem poganin nie mógłby mieć wpływu na strefę polityczną Rzeczypospolitej Nowogrodzkiej'. Należy również zaznaczyć, że wydarzenie to sprawiło, że nie mógł objąć władzy po swoim ojcu Giedyminie, pomimo dziedzicznego prawa do sukcesji tronu'.
Połock.
W 1338 roku przebywał już w Wielkim Księstwie Litewskim, a w Rzeczypospolitej Nowogrodzkiej pozostawił tylko namiestników'. Nowogrodzianie w obawie przed napaścią Szwedów, posłali po Narymunta do Wielkiego Księstwa Litewskiego, który jednak nie miał zamiaru uczestniczyć w tym sporze'. Kazał też opuścić Orzechów swojemu synowi, Aleksandrowi.
Przyczyną opuszczenia swych nowogrodzkich posiadłości, a nawet odwołanie z nich w 1338 roku syna było nadanie przez Giedymina Narymuntowi księstwa połockiego, opróżnionego po śmierci (Putuwerowicza), brata Giedymina, mimo że Woin pozostawił syna, kniazia Ljubka. 
Traktat połocko-ryski.
W latach 30. XIV w. została zawarta umowa handlowa pomiędzy Połockiem i Rygą, gwarantująca swobodny handel na Dźwinie (wcześniej błędnie datowano ją na 1330 rok). Umowa została uwierzytelniona załącznikiem z dwiema pieczęciami. Pierwsza z nich należy do biskupa połockiego Grzegorza, druga natomiast do księcia połockiego Gleba, czyli Narymunta. Pieczęć Gleba Narymunta przedstawia prymitywne wyobrażenie jeźdźca na koniu, będący pierwowzorem herbu Pogoń Litewska'. Należy przy tym zaznaczyć, że wyobrażenie jeźdźca na pieczęci Narymunta, wskazuje na używanie tego znaku także przez Giedymina, skoro wystąpił jeszcze za jego życia na pieczęci najstarszego syna'.
Traktat wielkolitewsko-ryski.
Wielki książę smoleński, Iwan Aleksandrowicz, zawierając około r. 1340 układ z Rygą, wspomniał w nim o innym, wcześniejszym układzie wielkolitewsko-ryskim, zawartym przez swego „starszego brata” Giedymina i jego synów Gleba i Olgierda. Tekst tego układu zachował się do dziś. Według niego, uczestniczyli w nim (poza Giedyminem) bezimienni książęta Połocka i Witebska. Imiona tych książąt wymienił – uzupełniając i wyjaśniając tekst układu w swoim dokumencie – dopiero wielki książę smoleński Iwan Aleksandrowicz. Wymieniony przez niego Olgierd to bezimienny książę witebski z tekstu traktatu, wobec, czego bezimiennego księcia połockiego identyfikujemy z Glebem Narymuntem. Traktat nie mógł wobec tego powstać później niż w 1338 r., gdyż w tym roku Gleb, został wzięty do niewoli przez Tatarów, w konsekwencji czego Giedymin odebrał mu Połock.
Niewola.
Autor "Skróconego zwodu latopisarskiego 1493 r.", podaje, że Narymunt znalazł się w niewoli tatarskiej jeszcze za życia Iwana Daniłowicza. Iwan Daniłowicz miał udać się w r. 1338 do Ordy, kiedy to wybuchła wojna litewsko-tatarska, a Gleb Narymunt został jeńcem tatarskim, wykupionym następnie przez przebywającego w Ordzie wielkiego księcia moskiewskiego Iwana.
Po schwytaniu przez Ordę Narymunta, należące do niego księstwo połockie przeszło zapewne w bezpośrednie posiadanie Wilna, a rodzina Narymunta objęła w jego imieniu księstwo pińskie, potwierdzone następnie Narymuntowi tzw. „Testamentem Giedymina” (patrz) . Być może już wówczas pieczę nad Połockiem i obronę wschodnich granic państwa przed Moskwą przejął po Narymuncie Olgierd. Świadczyć o tym może najazd Olgierda na moskiewski Możajsk, przeprowadzony jeszcze za życia Giedymina, 1 października 1341 roku.
Narymunt powrócił do Wielkiego Księstwa Litewskiego z niewoli tatarskiej dopiero po śmierci Giedymina, a więc najwcześniej w 1342 roku. Iwan Daniłowicz, a następnie jego syn i następca na tronie Szymon Iwanowicz, zatrzymali go zatem jako zakładnika w Moskwie.
Testament Giedymina.
W grudniu 1341 roku Giedymin zdążył przed śmiercią podzielić swoje państwo pomiędzy synów. Jewnuta otrzymał tron Wielkiego Księstwa w Wilnie. Kiejstut dostał Troki, Olgierd, będący już księciem witebskim, dostał Krewo. Narymunt zasiadł w Pińsku', a Koriat – jak świadczy ' – miał dostać Nowogródek, Wołkowysk i Mścibochów, rozciągające się do rzeki Słuczy, ', a więc całe późniejsze województwo nowogrodzkie, z wyjątkiem Słonimia na Rusi, który rzekomo miał dziedziczyć jego brat Monwid wraz z Kiernowem'. Wreszcie Lubart dziedziczył Wołyń po swoim teściu, nieznanym księciu włodzimierskim".
Każdy z nich oprócz dzielnicy miał również prowadzić coś w rodzaju ściślejszej polityki. Do Jawnuty, jako nowego władcy, należało dźwiganie ciężaru spraw ogólnopaństwowych. Olgierd miał kierować polityką wielkolitewską wobec północno-wschodniej Rusi. Koriat działał wraz z Narymuntem i Lubartem na Rusi południowej, utrzymywał stosunki, głównie z Tatarami. Lubart przede wszystkim z Zjednoczonym Królestwem Polskim, Kiejstut z Mazowszem, a zwłaszcza z zakonem krzyżackim. Monwidowi przypadała prawdopodobnie rola rzecznika wielkolitewskiego wobec zakonu inflanckiego".
Konflikt z braćmi.
Zimą pomiędzy 1344 a 1345 rokiem, Jawnuta został usunięty z tronu przez swoich dwóch braci'. Olgierd i Kiejstut opanowali Wilno bez rozlewu krwi', a kompletnie zaskoczony Jawnuta zbiegł do Moskwy'. Jeszcze jesienią tego samego roku', za zgodą Kiejstuta, nowym wielkim księciem litewskim został Olgierd'. Z Wielkiego Księstwa Litewskiego zbiegł również, wspierający Jawnutę, Narymunt'. Znalazł on schronienie u Złotej Ordy, jednakże rychło w 1346 roku powrócił do kraju i pojednał się z braćmi'. W ślad za nim poszedł Jawnuta, który nie otrzymawszy pomocy w Moskwie od szwagra Semena, powrócił do kraju w 1347 roku'. 
Śmierć.
Większość historyków, opierając się na przekazie kroniki i "Kroniki czterech zakonów jerozolimskich", stwierdza, że dwóch braci ówczesnego władcy wielkolitewskiego – Olgierda – zginęło 2 lutego 1348 roku w bitwie nad Strawą, będącą jedną z krucjat północnych przeprowadzanych przez Krzyżaków. Pierwszym z tych braci był Narymunt, zaś drugiego z nich badacze identyfikują z Monwidem. 
Rodzina.
Narymunt był synem Giedymina, protoplasty wszystkich Giedyminowiczów i prawdopodobnie Jewny'. Miał 7 braci: Jawnutę, Witolda, Olgierda, Kiejstuta, Lubarta, Koriata i Monwida, a także 6 sióstr: Elżbietę, Marię, Aldonę, Augustę i dwie nieznane z imienia: N. (Eufemia?) i N. (Helena?)'.
Z pierwszego małżeństwa miał jednego syna, Dymitra'. Z drugą żoną, Marią, miał pięciu synów: Aleksandra, Jerzego, Patryka, Szymona i Michała'.
Jan Werner w "Genealogii Jagiellońskiej" zaznaczył, że jedną z jego żon była córka władcy Taurydy.
Drzewo genealogiczne zostało sporządzone na podstawie prac Józefa Wolffa oraz Jana Tęgowskiego".
Herb.
Według tradycji rodziny Sapiehów, powstałej pod koniec XVII w. lub na początku XVIII w na podstawie nieznanych źródeł, herbem Narymunta miały być Trzy Lilie, a raczej częścią składową tego herbu. Herb ten przedstawiać miał się w sposób następujący: tarcza herbowa podzielona poziomo w pół; górna połowa podzielona pionowo na dwa pola: w pierwszym – trzy lilie, w drugim – Pogoń Litewska; w dolnej połowie tarczy – stylizowany herb Kolumny". 
Według "Miesięcznika Heraldycznego", herb księcia bełskiego Jerzego Narymuntowicza, syna Narymunta, miał być podobny do opisanego powyżej z drobną różnicą. Mianowicie tarcza była przedzielona poziomo na trzy części, przy czym w pierwszej części (górnej) znajdować się miał herb Rużyński. W drugiej obok siebie Trzy Lilie i Pogoń, a dolna nosiła Kolumny. Wszystkie pola poza pierwszym byłī tymi samymi znakami, co w domniemanym herbie Narymunta".
Według historyków, herby Narymunta i Jerzego opierają się na fantastyce, a nie na faktach".
Upamiętnienie.
O Narymuncie pisze Juliusz Słowacki w nie dokończonym dramacie "Wallenrod", chociaż prezentuje go jako brata Jagiełły, czyli o kilka wieków później.

</doc>
<doc id="1896012" url="https://pl.wikipedia.org/wiki?curid=1896012" title="Castelloza">
Castelloza

Castelloza – trobairitz (kobieta-trubadur) działająca we wczesnym XIII wieku. Pochodziła z Auvergne i była żoną Turc de Mairony. Zachowały się trzy (autorstwo czwartego jest niepewne) jej utwory, w formie canso, jednak tylko z tekstem – bez muzyki.

</doc>
<doc id="1896013" url="https://pl.wikipedia.org/wiki?curid=1896013" title="Macedonia na Zimowych Igrzyskach Olimpijskich 1998">
Macedonia na Zimowych Igrzyskach Olimpijskich 1998

Macedonię na Zimowych Igrzyskach Olimpijskich 1998 w Nagano reprezentowało 3 zawodników, którzy wystartowali w 2 dyscyplinach.

</doc>
<doc id="1896014" url="https://pl.wikipedia.org/wiki?curid=1896014" title="Daniel Salel">
Daniel Salel

Daniel Salel (ur. 11 grudnia 1990) – kenijski lekkoatleta specjalizujący się w biegach długodystansowych.

</doc>
<doc id="1896015" url="https://pl.wikipedia.org/wiki?curid=1896015" title="Lemashon Daniel Salel">
Lemashon Daniel Salel



</doc>
<doc id="1896016" url="https://pl.wikipedia.org/wiki?curid=1896016" title="E29 (trasa europejska)">
E29 (trasa europejska)

E29 – trasa europejska pośrednia północ-południe, wiodąca z Kolonii w Niemczech do Sarreguemines we Francji.

</doc>
<doc id="1896018" url="https://pl.wikipedia.org/wiki?curid=1896018" title="Śmierdzący Biskup">
Śmierdzący Biskup

Śmierdzący Biskup (ang. "Stinking Bishop") – angielski ser miękki, podpuszczkowy pochodzący z regionu Gloucestershire, wytwarzany z pasteryzowanego mleka krowiego. Zawartość tłuszczu wynosi 48%. Konsystencja jednolita, kremowa, półpłynna.
Produkcja.
Ser produkowany jest od 1972 w południowo-zachodniej Anglii (Gloucestershire) przez Karola Martel i jego syna na Laurel Farm w Dymock. Wytwarzany z mleka krów rasy Gloucester, która w 1972 była w zaniku: stado liczyło 68 sztuk. Ser został uratowany przed zagładą, w czasach kiedy rynek zalewały sery przemysłowe. W procesie produkcyjnym dodaje się także mleko bydła rasy fryzyjskiej z najbliższych okolic. Do sera nie dodaje się soli, celem zwiększenia aktywności bakterii.
Specyfikacja.
Kolor sera waha się od białego, przez beżowy, żółty, aż do pomarańczowego, natomiast skórka jest szarawa. Produkt wytwarzany jest w kręgach o średnicy 20 cm, masie 2 kg i grubości około 4 cm. Rocznie produkuje się około 20 ton tego sera. Cena 200 g w Internecie oscyluje w granicach 20-25 GBP.
Zapach.
Ser charakteryzuje silny zapach, przypominający nieświeże skarpety i mokre ręczniki. Pochodzi on z etapu produkcji, na którym, w czasie dojrzewania (4 miesiące), co 4 tygodnie myje się go w wywarze z lokalnych, aromatycznych gruszek o takiej samej nazwie ("Stinking Bishop"). Proces ten wywodzi się prawdopodobnie z tradycji lokalnych cystersów.
W kulturze.
Ser pojawił się w filmie "" i służył jako narzędzie przebudzenia Wallace’a z martwych. Po filmie popyt na ser wzrósł o około 500%.

</doc>
<doc id="1896020" url="https://pl.wikipedia.org/wiki?curid=1896020" title="Cypr na Zimowych Igrzyskach Olimpijskich 1998">
Cypr na Zimowych Igrzyskach Olimpijskich 1998

Cypr na Zimowych Igrzyskach Olimpijskich 1998 reprezentował jeden zawodnik – narciarz alpejski Andreas Wasili.

</doc>
<doc id="1896022" url="https://pl.wikipedia.org/wiki?curid=1896022" title="Kajmany na Zimowych Igrzyskach Olimpijskich 2010">
Kajmany na Zimowych Igrzyskach Olimpijskich 2010

Kajmany na Zimowych Igrzyskach Olimpijskich 2010 reprezentował jeden zawodnik. Był to pierwszy start Kajmanów na zimowych igrzyskach olimpijskich.

</doc>
<doc id="1896023" url="https://pl.wikipedia.org/wiki?curid=1896023" title="Austria na Zimowych Igrzyskach Olimpijskich 2010">
Austria na Zimowych Igrzyskach Olimpijskich 2010

Austria na Zimowych Igrzyskach Olimpijskich 2010 – występ kadry sportowców reprezentujących Austrię na igrzyskach w 2010 roku w Vancouver.
W reprezentacji znalazło się 82 zawodników – 55 mężczyzn i 27 kobiet. Wzięli oni udział w 43 konkurencjach w trzynastu dyscyplinach sportowych. Austriacy nie uczestniczyli jedynie w dwóch dyscyplinach zespołowych – curlingu i hokeju na lodzie.
Spośród powołanych zawodników, 75 sportowców (49 mężczyzn i 26 kobiet) wystąpiło przynajmniej w jednej konkurencji. Dla 37 z nich występ w Vancouver był zarazem debiutem olimpijskim. Największą liczbę debiutantów stanowili narciarze alpejscy – dziesięciu. Ponadto pierwszy olimpijski start zaliczyło siedmioro narciarzy dowolnych, sześcioro snowboardzistów, trzech bobsleistów, dwóch biathlonistów, dwóch kombinatorów norweskich, dwóch saneczkarzy, a także po jednym reprezentancie w biegach narciarskich, łyżwiarstwie figurowym, short tracku, skeletonie i skokach narciarskich.
Reprezentanci Austrii zdobyli w Vancouver szesnaście medali – cztery złote, sześć srebrnych i sześć brązowych. Mistrzami olimpijskimi zostali skoczkowie narciarscy (Andreas Kofler, Wolfgang Loitzl, Thomas Morgenstern i Gregor Schlierenzauer) i dwuboiści klasyczni (Mario Stecher, Felix Gottwald, David Kreiner i Bernhard Gruber) w konkursach drużynowych, Wolfgang i Andreas Linger w saneczkarskich dwójkach mężczyzn oraz Andrea Fischbacher w supergigancie kobiet. Najbardziej utytułowanym austriackim zawodnikiem podczas tych igrzysk został Gregor Schlierenzauer, który zdobył trzy medale (jeden złoty i dwa brązowe). Dwa medale (złoty i brązowy) wywalczył ponadto Bernhard Gruber.
Austriacy zdobyli medale w siedmiu dyscyplinach sportowych – narciarstwie alpejskim, saneczkarstwie, skokach narciarskich, kombinacji norweskiej, biathlonie, snowboardingu i narciarstwie dowolnym. Najwięcej, cztery medale, uzyskali alpejczycy.
Najmłodszą reprezentantką w kadrze była łyżwiarka figurowa Miriam Ziegler (w dniu otwarcia igrzysk miała 15 lat i 331 dni), natomiast najstarszą – narciarka dowolna Katharina Gutensohn (43 lata i 328 dni). Gutensohn uczestniczyła w igrzyskach olimpijskich w latach 1992–1998 i powróciła po dwunastu latach przerwy od startów olimpijskich. Chorążymi reprezentacji podczas ceremonii otwarcia igrzysk byli saneczkarze – Wolfgang i Andreas Linger, a podczas ceremonii zamknięcia – saneczkarka Nina Reithmayer.
Był to 21. start Austrii na zimowych igrzyskach olimpijskich. Austriacy uczestniczą w zimowej edycji igrzysk nieprzerwanie od pierwszych igrzysk w 1924 roku.
Tło startu.
Występy na poprzednich igrzyskach.
Austriacki Komitet Olimpijski został powołany w 1908 roku, a cztery lata później został oficjalnie uznany przez Międzynarodowy Komitet Olimpijski. W zimowych igrzyskach olimpijskich reprezentanci Austrii wystąpili już podczas pierwszej ich edycji w 1924 roku i startowali nieprzerwanie w każdych igrzyskach.
W latach 1924–2006 Austriacy na zimowych igrzyskach zdobyli 185 medali olimpijskich (51 złotych, 64 srebrne i 70 brązowych), z czego 101 (30 złotych, 34 srebrne i 37 brązowych) w narciarstwie alpejskim. Spośród trzynastu dyscyplin sportowych, w których wystartowali przynajmniej raz, we wszystkich poza hokejem na lodzie wywalczyli co najmniej jeden medal olimpijski.
Najliczniejsza austriacka reprezentacja na zimowych igrzyskach składała się z 96 sportowców, którzy uczestniczyli w zawodach olimpijskich w 1998 roku w Nagano. W 2002 roku w Salt Lake City kadra austriacka liczyła 90, a w 1964 roku w Innsbrucku – 83 osoby.
Podczas poprzednich zimowych igrzysk w Turynie reprezentanci Austrii zdobyli 23 medale – 9 złotych, 7 srebrnych i 7 brązowych. Był to najlepszy wynik Austriaków zarówno jeśli chodzi o łączną liczbę medali, jak i o liczbę medali złotych. W Turynie po dwa złote medale zdobyli: Felix Gottwald (kombinacja norweska), Michaela Dorfmeister (narciarstwo alpejskie), Thomas Morgenstern (skoki narciarskie) i Benjamin Raich (narciarstwo alpejskie). Gottwald wywalczył dodatkowo medal srebrny.
Szanse medalowe.
Wśród austriackich pretendentów do medali wymieniani byli przede wszystkim narciarze alpejscy – czterokrotny zwycięzca zawodów Pucharu Świata 2009/2010 w slalomie i wicemistrz olimpijski z Turynu – Reinfried Herbst, obrońca dwóch tytułów mistrza olimpijskiego w slalomie i slalomie gigancie – Benjamin Raich, dwukrotny triumfator zawodów Pucharu Świata w slalomie gigancie – Marcel Hirscher, mistrz świata w slalomie – Manfred Pranger, mistrzyni świata w superkombinacji i zwyciężczyni dwóch zawodów PŚ w sezonie olimpijskim w slalomie i slalomie gigancie – Kathrin Zettel, dwukrotna medalistka olimpijska z Turynu i zwyciężczyni dwóch konkursów PŚ w slalomie w sezonie olimpijskim – Marlies Schild. Ponadto nadzieje olimpijskie upatrywane były w wicemistrzu olimpijskim w zjeździe z Turynu, czterokrotnym medaliście mistrzostw świata i czterokrotnym zdobywcy miejsca na podium PŚ w sezonie olimpijskim w supergigancie i zjeździe – Michaelu Walchhoferze, trzykrotnym zdobywcy miejsca na podium PŚ w sezonie olimpijskim – Romedzie Baumannie, drugim zawodniku zawodów PŚ w Val Ghërdinie – Mario Scheiberze, zwyciężczyni zawodów PŚ w supergigancie w Lake Louise – Elisabeth Görgl, brązowej medalistce mistrzostw świata w supergigancie i zdobywczyni drugiego miejsca w zawodach PŚ w supergigancie w Sankt Moritz – Andrei Fischbacher oraz multimedalistce mistrzostw świata juniorek – Annie Fenninger.
Wśród narciarzy klasycznych faworytów do medali upatrywano w skoczkach narciarskich, z uwagi na ich dominację w sezonie olimpijskim, zwłaszcza w konkursie drużynowym. W indywidualnych konkursach skoków pretendentami do medalu byli zwycięzca ośmiu konkursów PŚ w sezonie olimpijskim i triumfator klasyfikacji w poprzednim sezonie – Gregor Schlierenzauer i obrońcy tytułów mistrzowskich – Thomas Morgenstern i Andreas Kofler. W konkursie na normalnej skoczni jednym z faworytów był ponadto mistrz świata z Liberca – Wolfgang Loitzl. W rywalizacji dwuboistów klasycznych szanse medalowe przewidywano głównie w zawodach drużynowych w składzie z trzykrotnym medalistą poprzednich igrzysk i kilkukrotnym zdobywcy miejsca na podium Pucharu Świata w sezonie 2009/2010 – Felixem Gottwaldem oraz mistrzem w drużynie i zwycięzcy jednego z konkursów PŚ w sezonie – Mario Stecherem.
W narciarstwie dowolnym austriackie nadzieje na medale wiązano z występami w skicrossie. W tej konkurencji złoty medal mistrzostw świata w 2009 roku w Inawashiro zdobył Andreas Matt, a ponadto zwyciężył i zajął drugie miejsce w ostatnich zawodach Pucharu Świata przed rozpoczęciem igrzysk. Wśród potencjalnych medalistów wymieniani byli także Thomas Zangerl – wicemistrz świata z Inawashiro oraz Patrick Koller – trzeci zawodnik zawodów Pucharu Świata w Blue Mountain w styczniu 2010 roku. Wśród kobiet szansę na medal miała Karin Huttary – wicemistrzyni świata w skicrossie i zdobywczyni trzeciego miejsca w zawodach Pucharu Świata w Les Contamines-Montjoie w styczniu 2010 roku.
W konkurencjach snowboardowych przewidywano jeden lub dwa medale olimpijskie dla Austriaków. W reprezentacji olimpijskiej znalazł się Markus Schairer – mistrz świata w snowcrossie z 2009 roku, jednak pojechał na igrzyska z niedoleczoną kontuzją żeber, co zmniejszało jego szanse na osiągnięcie dobrego rezultatu. Szanse upatrywano w Benjaminie Karlu – mistrzu świata w slalomie i Andreasie Prommeggerze – zwycięzcy zawodów Pucharu Świata w slalomie gigancie równoległym w Sudelfeld w lutym 2010 roku. Wśród kobiet przewidywano, że jedna z zawodniczek – Doris Günther, Claudia Riegler, Marion Kreiner i Ina Meschik – może awansować do wielkiego finału.
W pozostałych dyscyplinach sportowych nadzieje olimpijskie wiązano z męską sztafetą biathlonistów (głównie za sprawą trójki Christoph Sumann, Simon Eder i Daniel Mesotitsch), z dwójką saneczkarzy – obrońcami tytułu mistrzowskiego z Turynu (Andreasem i Wolfgangiem Lingerem) oraz z bobsleistą Wolfgangiem Stampferem – ósmym zawodnikiem mistrzostw świata w 2009 roku.
Stroje olimpijczyków.
Odzież dla członków austriackiej reprezentacji olimpijskiej zaprezentowana została w grudniu 2009 roku. Stroje na ceremonię otwarcia i zamknięcia igrzysk składały się z granatowych marynarek, czarnych spodni i białych koszul firmy Schneiders oraz złotych krawatów marki Romy Hubegger. Ponadto każdy z zawodników otrzymał zestaw odzieży zimowej firmy Schöffel, odzieży sportowej firmy Erima, a także wyposażenie niezbędne dla konkretnych dyscyplin sportu, np. kaski, rękawice narciarskie, obuwie marek Tecnica, Sioux i Reusch. Kobiety dostały dodatkowo torebki Utr Pöhl. Łączna wartość odzieży w przeliczeniu na jednego olimpijczyka wyniosła 3600 euro.
Nagrody finansowe.
Budżet Austriackiego Komitetu Olimpijskiego na zimowe igrzyska olimpijskie w Vancouver wyniósł między 2,7 a 2,8 miliona euro. Komitet przewidział nagrody dla medalistów igrzysk olimpijskich w Vancouver. Za zdobycie złotego medalu i tytułu mistrza olimpijskiego nagrodą były złote monety, których równowartość wyniosła ok. 27 000 euro, za medal srebrny – 21 000 euro, a za medal brązowy – 18 000 euro.
Znaczki i monety okolicznościowe.
W styczniu 2010 roku z okazji igrzysk w Vancouver Mennica Austriacka w Wiedniu wybiła serię monet okolicznościowych o wartości 5 euro każda. Monety wykonano ze srebra próby 800. Wyemitowano dwa rodzaje monet – jedna przedstawiała skoczka narciarskiego, a druga snowboardzistę. Monety zaprojektowane przez Helmuta Andexlingera i Thomasa Pesendorfera wydano nakładem 50 000 sztuk. We wrześniu 2010 roku austriacka poczta wyemitowała serię znaczków pocztowych z wizerunkiem mistrzów olimpijskich w saneczkarskich dwójkach – Andreasem i Wolfgangiem Lingerem.
Skład reprezentacji.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Austrii wzięła udział w trzynastu – we wszystkich poza curlingiem i hokejem na lodzie. Największą część kadry stanowili narciarze alpejscy, których było 22. Ponadto czternaścioro austriackich reprezentantów wystąpiło w snowboardingu, po dziewięcioro w saneczkarstwie i narciarstwie dowolnym, po sześciu w biathlonie i bobslejach, a po pięciu w kombinacji norweskiej i skokach narciarskich. Skład uzupełniło dwoje łyżwiarzy figurowych, jedna biegaczka narciarska, jedna panczenistka, jedna specjalistka short tracku i jeden skeletonista.
W styczniu 2010 roku Austriacki Komitet Olimpijski powołał skład liczący 84 osoby, spośród których dokonał wyboru 81 olimpijczyków, tym samym eliminując troje zawodników. Ostatecznie w reprezentacji nie znaleźli się: alpejka Stefanie Köhle oraz snowboardziści Heidi Neururer i Anton Unterkofler. W oficjalnie powołanym składzie było pięciu bobsleistów, jednak z uwagi na kontuzję Martina Lachkovicsa podczas jednego z treningów dwójek na torze w Whistler oraz w związku z chorobą Jürgena Loackera, które uniemożliwiłyby występ austriackiej czwórki bobslejowej, na kilka dni przed rozpoczęciem tej konkurencji do ekipy dołączył dodatkowo 82. austriacki członek kadry olimpijskiej – Johannes Wipplinger.
Z powodu kontuzji więzadła krzyżowego na igrzyska nie pojechał Hans-Jörg Unterrainer – mistrz zimowej uniwersjady z 2005 roku i siódmy zawodnik mistrzostw świata w snowboardingu w 2009 roku.
Trzydzieścioro dziewięcioro z powołanych do kadry austriackich olimpijczyków z Vancouver wystąpiło również na poprzednich zimowych igrzyskach, które odbyły się w Turynie. Byli to przedstawiciele dziesięciu dyscyplin – biathlonu, bobslejów, kombinacji norweskiej, łyżwiarstwa figurowego, łyżwiarstwa szybkiego, narciarstwa alpejskiego, narciarstwa dowolnego, saneczkarstwa, skoków narciarskich i snowboardingu. Największą ich część stanowili alpejczycy, spośród których jedenaścioro wystąpiło zarówno w Turynie, jak i w Vancouver. W składzie znalazło się dwanaścioro medalistów olimpijskich z Turynu. Dwukrotnego złota olimpijskiego – w slalomie i slalomie gigancie – bronił Benjamin Raich. Złotego i srebrnego medalu w konkursach indywidualnych oraz złotego w konkursie drużynowym (wspólnie z Christophem Bielerem i Mario Stecherem) bronił Felix Gottwald. W skokach narciarskich tytułu mistrza olimpijskiego na skoczni dużej bronił Thomas Morgenstern, a wicemistrza na tym obiekcie – Andreas Kofler. Obaj zawodnicy wspólnie z Martinem Kochem byli również mistrzami w zawodach drużynowych. Złotego medalu w saneczkarskich dwójkach broniła para braci – Andreas Linger i Wolfgang Linger. Ponadto w reprezentacji znaleźli się: Marlies Schild (srebrna medalistka w kombinacji i brązowa w slalomie), Reinfried Herbst (srebrny medalista w slalomie) i Siegfried Grabner (brązowy medalista w slalomie gigancie równoległym).
W poniższej tabeli przedstawiono skład austriackiej reprezentacji na igrzyskach w Vancouver. W składzie uwzględniono również siedmioro sportowców, którzy byli w kadrze, jednak nie wystąpili w żadnej konkurencji. W przypadku, gdy dany zawodnik wystąpił również na poprzednich igrzyskach, podano miejsca, które zajął w poszczególnych konkurencjach.
Udział w ceremoniach otwarcia i zamknięcia igrzysk.
Rolę chorążego reprezentacji Austrii podczas ceremonii otwarcia zimowych igrzysk olimpijskich w Vancouver, przeprowadzonej 12 lutego 2010 w hali BC Place Stadium, pełnili saneczkarze Wolfgang i Andreas Linger. Austriacka reprezentacja weszła na stadion jako ósma w kolejności – pomiędzy ekipami z Australii i Azerbejdżanu.
Podczas ceremonii zamknięcia igrzysk, zorganizowanej 28 lutego 2010, chorążym austriackiej reprezentacji była saneczkarka Nina Reithmayer. Z uwagi na brak udziału reprezentacji Algierii w ceremonii zamknięcia, Austria była tym razem siódmą reprezentacją w kolejności.
Zdobyte medale.
Austriacy zdobyli podczas igrzysk w Vancouver szesnaście medali – cztery złote, sześć srebrnych i sześć brązowych. Dzięki temu Austria zajęła dziewiąte miejsce w tabeli medalowej igrzysk. Pod względem liczby wszystkich zdobytych medali zajęli natomiast piąte miejsce.
Najbardziej utytułowanym austriackim zawodnikiem został Gregor Schlierenzauer, który jako jedyny zdobył trzy medale – złoty w drużynie i dwa brązowe w rywalizacji indywidualnej. Multimedalistami igrzysk z dorobkiem dwóch medali zostali: Bernhard Gruber (złoty i brązowy), Christoph Sumann (dwa srebrne) i Elisabeth Görgl (dwa brązowe). Medale zdobyło łącznie 21 austriackich zawodników, którzy stanęli na podium olimpijskim w siedmiu dyscyplinach sportowych, przy czym najwięcej, cztery medale zdobyli narciarze alpejscy.
Do 2006 roku Austriacy zdobyli 185 medali zimowych igrzysk olimpijskich. Dzięki temu, że w Vancouver zdobyli ich szesnaście, przekroczyli łączną liczbę dwustu medali. Dwusetnym zimowym medalem olimpijskim dla Austrii był zdobyty przez Marlies Schild srebrny medal w slalomie.
Wyniki.
Biathlon.
Do Vancouver pojechało sześciu biathlonistów, spośród których udział w zawodach wzięło czterech. Ani razu nie wystartowali Tobias Eberhard i Friedrich Pinter. Trenerem austriackich biathlonistów był wówczas Reinhard Gösweiner.
Austriaccy biathloniści dwukrotnie stanęli na drugim stopniu podium. Pierwszy srebrny medal i jedyny indywidualny zdobył Christoph Sumann w biegu pościgowym mężczyzn na 12,5 kilometra. Do złotego medalisty – Björna Ferry’ego – zabrakło mu 16,5 sekundy (Sumann pudłował dwukrotnie – w trzecim i czwartym strzelaniu, a Ferry tylko raz – w czwartym strzelaniu). Drugi srebrny medal zdobyła sztafeta 4x7,5 km, która wystąpiła w składzie: Simon Eder, Daniel Mesotitsch, Dominik Landertinger i Christoph Sumann. Do zwycięzców – reprezentantów Norwegii – stracili 38,6 sekundy, natomiast nad brązowymi medalistami – Rosjanami – po sprincie na finiszu uzyskali przewagę 0,2 sekundy.
Ponadto jeszcze siedmiokrotnie austriaccy biathloniści plasowali się w czołowej dziesiątce zawodów indywidualnych. Christoph Sumann był ósmy w biegu na 20 km i czwarty w biegu masowym, Simon Eder zajął czwarte miejsce w biegu pościgowym i szóste w biegu na 20 km, Daniel Mesotisch uzyskał dziewiąty rezultat w biegu na 20 km i piąty w biegu masowym, a Dominik Landertinger był siódmy w biegu masowym.
Biegi narciarskie.
Jedyną reprezentantką Austrii w biegach narciarskich podczas igrzysk w Vancouver była Kateřina Smutná, której trenerem był Radim Duda. Smutná wystąpiła w trzech konkurencjach – w sprincie, biegu łączonym i biegu masowym. Najlepszy rezultat osiągnęła w sprincie, który ukończyła na jedenastej pozycji. W biegu łączonym była 29., a w biegu masowym – 32.
Bobsleje.
Według pierwotnie przedstawionego składu reprezentacja austriackich bobsleistów liczyła pięciu zawodników. Z uwagi na kontuzję Martina Lachkovicsa i chorobę Jürgena Loackera, do ekipy już w trakcie igrzysk został dołączony Johannes Wipplinger. Austriacy wystawili dwie dwójki i jedną czwórkę. Jedynymi sklasyfikowanymi zawodnikami zostali Jürgen Loacker i Christian Hackl w zawodach dwójek. Po czterech przejazdach zajęli oni osiemnaste miejsce. Druga z austriackich dwójek (Wolfgang Stampfer i Jürgen Mayer) została zdyskwalifikowana za przekroczenie dopuszczalnej masy bobu z załogą (390 kg). W pierwszym przejeździe rywalizacji czwórek bob austriacki wywrócił się, co spowodowało uszkodzenie pojazdu i niedyspozycję Wolfganga Stampfera – wskutek wypadku zawodnik miał przecięty prawy palec wskazujący. Wypadek uniemożliwił Austriakom start w dalszej części rywalizacji.
Kombinacja norweska.
Do reprezentacji olimpijskiej powołanych zostało pięciu austriackich dwuboistów klasycznych. Każdy z nich wziął udział przynajmniej w jednym konkursie. Kadrę kombinatorów prowadził norweski szkoleniowiec – Bård Jørgen Elden.
Dwuboiści zdobyli dwa medale olimpijskie – złoty i brązowy. Indywidualnie trzecie miejsce i brązowy medal w zawodach indywidualnych na dużej skoczni zdobył Bernhard Gruber. Po skokach Gruber prowadził z przewagą 34 sekund nad Johnny Spillane. Po biegu finalnie zajął trzecie miejsce, tracąc do złotego medalisty – Billa Demonga – 10,8 sekundy. W tym samym konkursie ósme miejsce zajął Mario Stecher, dziesiąty był Christoph Bieler, a siedemnasty – trzykrotny medalista poprzednich igrzysk – Felix Gottwald. W konkursie drużynowym zamiast Bielera wystąpił David Kreiner. Zespół zdobył złoty medal z przewagą 5,2 sekundy nad drużyną ze Stanów Zjednoczonych. W zawodach indywidualnych na normalnej skoczni jedynym Austriakiem sklasyfikowanym w pierwszej dziesiątce był Mario Stecher, który uplasował się na piątej pozycji.
Łyżwiarstwo figurowe.
Do austriackiej reprezentacji olimpijskiej powołanych zostało dwoje łyżwiarzy figurowych – Miriam Ziegler i Viktor Pfeifer. Trenerem Ziegler był Aleksandr Wiedienin. Pfeifer zajął 21. miejsce w rywalizacji solistów, a Ziegler – 26. miejsce wśród solistek.
Łyżwiarstwo szybkie.
W Vancouver wystąpiła jedna austriacka panczenistka – Anna Rokita. Wystąpiła w dwóch biegach kobiet – na 1500 i 3000 metrów. Na krótszym dystansie zajęła 28. miejsce w gronie 36 sklasyfikowanych zawodniczek, tracąc 5,78 sekundy do złotej medalistki – Ireen Wüst. W biegu na 3000 metrów była szesnasta wśród 28 zawodniczek. Do zwyciężczyni biegu – Martiny Sáblíkovej – straciła 13,89 sekundy.
Narciarstwo alpejskie.
W austriackiej reprezentacji znalazło się 22 narciarzy alpejskich – trzynastu mężczyzn i dziewięć kobiet. Spośród nich w żadnej konkurencji olimpijskiej nie wystąpili Hannes Reichelt i Mario Matt. Szkoleniowcem kadry kobiet był Herbert Mandl, a kadry mężczyzn – Mathias Berthold. Alpejczycy zdobyli w Vancouver cztery medale – jeden złoty, jeden srebrny i dwa brązowe. Wszystkie medale zdobyły kobiety – Andrea Fischbacher zwyciężyła w supergigancie, Marlies Schild została wicemistrzynią w slalomie, a Elisabeth Görgl zdobyła brązowe medale w zjeździe i slalomie gigancie.
Narciarze alpejscy z Austrii wystąpili we wszystkich konkurencjach olimpijskich w Vancouver – w zjeździe, slalomie, slalomie gigancie, supergigancie i superkombinacji. Mężczyźni dziesięciokrotnie plasowali się w czołowej dziesiątce zawodów, jednak ani razu nie stanęli na podium olimpijskim. Trzykrotnie zajęli czwarte miejsce – Mario Scheiber w zjeździe, Marcel Hirscher w slalomie gigancie i Benjamin Raich w slalomie. Hirscher był ponadto piąty w slalomie, tak jak Romed Baumann w slalomie gigancie. W rywalizacji kobiet, poza pozycjami medalowymi, jeszcze siedmiokrotnie austriackie zawodniczki zajmowały miejsca w pierwszej dziesiątce. Najbliżej osiągnięcia medalu olimpijskiego, plasując się na czwartym miejscu, były Andrea Fischbacher w zjeździe i Kathrin Zettel w superkombinacji. Zettel była jeszcze piąta w slalomie gigancie, a brązowa medalistka w zjeździe i slalomie gigancie – Görgl była piąta w supergigancie.
Narciarstwo dowolne.
W reprezentacji Austrii znalazło się dziewięcioro narciarzy dowolnych – pięć kobiet i czterech mężczyzn. Mężczyźni wystąpili w skicrossie, a kobiety w skicrossie i jeździe na muldach. Do 2006 roku włącznie Austriacy nie zdobyli w narciarstwie dowolnym żadnego medalu. Przed startem austriaccy kibice oczekiwali, że pierwszą medalistką zostanie Margarita Marbler, jednak zajęła szóste miejsce. Pierwszy medal zdobył natomiast Andreas Matt. W skicrossie został wicemistrzem olimpijskim, przegrywając w wielkim finale z Michaelem Schmidem. Do finału w skicrossie kobiet awansowała także Karin Huttary, jednak zajęła w nim czwarte miejsce i pozostała bez medalu.
Pozostali austriaccy narciarze dowolni plasowali się w swoich konkurencjach w czołowej trzydziestce zawodów, jednak żaden z nich nie awansował do rundy finałowej.
Saneczkarstwo.
Do olimpijskiej kadry na igrzyska w Vancouver powołano dziewięcioro saneczkarzy. Wystąpili oni we wszystkich trzech konkurencjach – jedynkach kobiet i mężczyzn oraz dwójkach mężczyzn. Podczas jednego z treningów Manuel Pfister poprawił rekord świata w osiągniętej prędkości, uzyskując 154 km/h. Na treningach Austriak plasował się w czołówce stawki, niewiele tracąc do prowadzących, jednak ostatecznie w zawodach jedynek zajął dziesiąte miejsce. Szóste miejsce w męskich jedynkach osiągnął Daniel Pfister, a dziewiąty był Wolfgang Kindl.
W pozostałych dwóch konkurencjach Austriacy zdobyli dwa medale – złoty i srebrny. Mistrzami olimpijskimi w dwójkach zostali bracia Andreas i Wolfgang Linger, którzy tym samym obronili tytuł zdobyty cztery lata wcześniej. Srebrny medal w jedynkach kobiet zdobyła tego samego dnia (17 lutego) Nina Reithmayer – do złotego medalu osiągnętego przez Tatjanę Hüfner zabrakło jej ok. pół sekundy.
Short track.
Jedyną reprezentantką Austrii w short tracku była Veronika Windisch. Została tym samym pierwszą Austriaczką, która reprezentowała swój kraj w short tracku podczas zawodów olimpijskich. Wystąpiła w dwóch konkurencjach – w biegu na 1000 i 1500 metrów. Na krótszym z dystansów zajęła 22. miejsce, wyprzedzając sześć sklasyfikowanych zawodniczek. W biegu na 1500 metrów była natomiast 25. wśród 32 zawodniczek.
Skeleton.
W Vancouver wystartował jeden austriacki skeletonista – Matthias Guggenberger, którego trenerem był Thomas Platzer. Choć Guggenberger nie był uważany za faworyta w ślizgu, udało mu się ukończyć rywalizację w czołowej dziesiątce, na ósmym miejscu. Po pierwszym ślizgu plasował się na czwartym miejscu ze stratą 0,05 sekundy do Aleksandra Trietjakowa. Kolejne rezultaty Austriaka były już słabsze – kolejno 6., 13. i 10. rezultat, przez co ostatecznie zajął ósme miejsce ze stratą 2,08 sekundy do złotego medalisty zawodów – Jona Montgomery’ego.
Skoki narciarskie.
Kadrę austriackich skoczków narciarskich na igrzyska w Vancouver, prowadzoną przez trenera Alexandra Pointnera, stanowiło pięciu zawodników. W żadnym z trzech konkursów nie wystąpił Martin Koch. Austriaccy skoczkowie wywalczyli trzy medale – jeden złoty i dwa brązowe.
W obu konkursach indywidualnych, z uwagi na pozycję zajmowaną w Pucharze Świata, wszyscy czterej Austriacy mieli zagwarantowany udział w konkursie głównym i nie musieli brać udziału w serii kwalifikacyjnej. Dwukrotnym brązowym medalistą konkursów indywidualnych, zarówno na skoczni normalnej, jak i na dużej, został Gregor Schlierenzauer. W obu przypadkach przegrał z Simonem Ammannem i Adamem Małyszem. W zawodach na mniejszym obiekcie ósme miejsce zajął Thomas Morgenstern, jedenasty był Wolfgang Loitzl, a dziewiętnasty – Andreas Kofler, który dzielił tę pozycję z Janne Happonenem. W zawodach indywidualnych na dużej skoczni tuż za Schlierenzauerem uplasowali się Kofler i Morgenstern, a dziesiąty był Loitzl.
Wyrównany poziom wszystkich czterech skoczków pozwolił im zdobyć złoty medal w rywalizacji drużynowej. Austriacy zyskali przewagę nad drugą w klasyfikacji reprezentacją Niemiec, liczącą ponad 72 punkty. Tym samym zdobyli drugi w historii tytuł drużynowych mistrzów olimpijskich w skokach narciarskich dla Austrii.
Snowboarding.
Kadrę austriackich snowboardzistów na igrzyskach w Vancouver tworzyło czternaścioro zawodników – siedem kobiet i siedmiu mężczyzn. Wystąpili oni w snowboard crossie i slalomie gigancie równoległym, żaden Austriak nie wystartował natomiast w halfpipie. Reprezentanci Austrii zdobyli dwa medale w snowboardingu – wicemistrzem olimpijskim w slalomie gigancie równoległym mężczyzn został Benjamin Karl, a brązowy medal w tej samej konkurencji wśród kobiet zdobyła Marion Kreiner. Ponadto jeszcze ośmiokrotnie Austriacy plasowali się w pierwszej dziesiątce zawodów. Szóste miejsce w snowboard crossie mężczyzn zdobył Lukas Grüner, a w slalomie gigancie równoległym kobiet – Ina Meschik. W obu tych konkurencjach także na siódmym miejscu zostali sklasyfikowani Austriacy – Mario Fuchs wśród mężczyzn i Claudia Riegler wśród kobiet.
Podczas jednego ze zjazdów treningowych wstrząśnienia mózgu i ogólnych potłuczeń doznała Manuela Riegler. Obrażenia te nie pozwoliły zawodniczce wystartować w snowboard crossie, mimo że została zgłoszona do udziału w tej konkurencji.
Sytuacja po zawodach.
Wypowiedzi członków kadry olimpijskiej.
Po zajęciu czwartego miejsca w zjeździe, Mario Scheiber skomentował swój występ w następujący sposób:
Po zdobyciu przez Christopha Sumanna srebrnego medalu olimpijskiego w biathlonowym biegu pościgowym mężczyzn jego trener, Reinhard Gösweiner, powiedział:
Sam Christoph Sumann skomentował swój występ w taki sposób:
Wicemistrzyni olimpijska w saneczkarskich jedynkach, Nina Reithmayer, po zdobyciu medalu powiedziała:
Po indywidualnym konkursie skoków na skoczni dużej, w którym Gregor Schlierenzauer zdobył brązowy medal, zawodnik udzielił wywiadu, w którym powiedział:
Trener reprezentacji narodowej w skokach narciarskich, Alexander Pointner, skomentował występ swojego podopiecznego w następujący sposób:
Mistrzyni olimpijska w supergigancie, Andrea Fischbacher, udzieliła wywiadu, w którym powiedziała:
Oglądalność transmisji telewizyjnych.
Największą oglądalność transmisji telewizyjnych w ogólnokrajowej stacji Österreichischer Rundfunk (ORF) odnotowano podczas zawodów w slalomie gigancie mężczyzn. Rywalizację alpejczyków oglądało wówczas ok. 1 305 000 widzów. Na drugim miejscu pod względem oglądalności znalazł się zjazd mężczyzn (ok. 1 262 000 widzów), a na trzecim zjazd kobiet (ok. 1 247 000 widzów). W pierwszej dziesiątce najliczniej oglądanych transmisji znalazły się tylko dwie konkurencje niealpejskie – były to dwa konkursy skoków narciarskich na dużej skoczni – indywidualny i drużynowy. Łącznie transmisje telewizyjne w dniach od 12 do 28 lutego obejrzało ok. 5 542 000 widzów, co stanowiło 78% krajowej populacji w wieku od 12 lat.

</doc>
<doc id="1896026" url="https://pl.wikipedia.org/wiki?curid=1896026" title="Cypr na Zimowych Igrzyskach Olimpijskich 1994">
Cypr na Zimowych Igrzyskach Olimpijskich 1994

Cypr na Zimowych Igrzyskach Olimpijskich 1994 reprezentowała jedna zawodniczka – narciarka alpejska Karolina Fotiadu, która była chorążym ekipy.

</doc>
<doc id="1896027" url="https://pl.wikipedia.org/wiki?curid=1896027" title="Feudum">
Feudum



</doc>
<doc id="1896029" url="https://pl.wikipedia.org/wiki?curid=1896029" title="Cypr na Zimowych Igrzyskach Olimpijskich 1992">
Cypr na Zimowych Igrzyskach Olimpijskich 1992

Cypr na Zimowych Igrzyskach Olimpijskich 1992 w Albertville reprezentowało czworo zawodników.
Narciarstwo alpejskie.
Mężczyźni
Kobiety

</doc>
<doc id="1896030" url="https://pl.wikipedia.org/wiki?curid=1896030" title="PSA DW10">
PSA DW10

Silnik DW10 2.0 to pierwszy silnik koncernu PSA z wtryskiem common rail – nazwa handlowa HDi. Cylinder ma średnicę 85 mm (3,3 cala) i skok 88 mm (3,5 cala), całkowita pojemność skokowa wynosi 1997 cm³. Silnik ten zastąpił jednostkę XUD9 w 1999 roku. Początkowo charakteryzował się mocą 90 KM (66 kW) dwoma zaworami na cylinder bez intercoolera z turbo. Intercooler został dodany później, zwiększając moc do 107 KM (79 kW).
Początkowo dostępny w średniej wielkości modeli, takich jak Citroën Xsara, Xantia, Peugeot 306 oraz 406, szybko zaczęto montować go w innych, dostawczych pojazdach PSA, natomiast wersja 16-zaworowa z 109 KM (80 kW) była montowana w dużych minivanach zbudowanych we współpracy z Fiatem. Z kolei Suzuki zakupiło te silniki, wykorzystując je w europejskim modelu Vitara i Grand Vitara.
DW10 został wykorzystany jako podstawa dla nowej rodziny silników wysokoprężnych opracowanych wspólnie z Fordem, wykorzystywanych w Focusie C-Max i Mazdzie 5 oraz samochodach koncernu PSA.
Silnik DOHC 16-zaworowy został wyposażony w system common rail drugiej generacji i turbosprężarkę o zmiennej geometrii, podnosząc moc do 136 KM (100kW). Silnik współpracuje z sześciobiegową manualną skrzynią biegów lub sześciobiegową automatyczną skrzynią biegów (od lata 2006).

</doc>
<doc id="1896033" url="https://pl.wikipedia.org/wiki?curid=1896033" title="Cypr na Zimowych Igrzyskach Olimpijskich 1988">
Cypr na Zimowych Igrzyskach Olimpijskich 1988

Cypr na Zimowych Igrzyskach Olimpijskich 1988 w Calgary reprezentowało troje zawodników.

</doc>
<doc id="1896035" url="https://pl.wikipedia.org/wiki?curid=1896035" title="Eddelak">
Eddelak

Eddelak – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1896036" url="https://pl.wikipedia.org/wiki?curid=1896036" title="T49">
T49



</doc>
<doc id="1896038" url="https://pl.wikipedia.org/wiki?curid=1896038" title="Belgia na Zimowych Igrzyskach Olimpijskich 2010">
Belgia na Zimowych Igrzyskach Olimpijskich 2010

Belgia na Zimowych Igrzyskach Olimpijskich 2010 – występ kadry sportowców reprezentujących Belgię na igrzyskach olimpijskich w Vancouver w 2010 roku.
Reprezentacja liczyła ośmioro sportowców – czterech mężczyzn i cztery kobiety. Wystąpili oni w ośmiu konkurencjach w czterech dyscyplinach sportowych – bobslejach, łyżwiarstwie figurowym, narciarstwie alpejskim i short tracku. Reprezentanci Belgii nie zdobyli żadnego medalu w Vancouver. Najlepszym rezultatem było dziewiąte miejsce Pietera Gysela w biegu na 1500 m w short tracku.
Rolę chorążego reprezentacji podczas ceremonii otwarcia igrzysk pełnił panczenista Kevin van der Perren, a podczas ceremonii zamknięcia Pieter Gysel. Najmłodszą zawodniczką w kadrze była bobsleistka Elfje Willemsen, która w dniu otwarcia igrzysk miała 25 lat i 43 dni. Z kolei najstarszym był alpejczyk Jeroen van den Bogaert – 30 lat i 349 dni.
Był to 19. występ reprezentacji Belgii na zimowych igrzyskach olimpijskich i 44. start olimpijski, wliczając w to letnie występy.

</doc>
<doc id="1896039" url="https://pl.wikipedia.org/wiki?curid=1896039" title="1 Dywizja Ciężkiej Kawalerii">
1 Dywizja Ciężkiej Kawalerii

1 Dywizja Ciężkiej Kawalerii, franc. "1re division de grosse cavalerie" – jedna z dywizji w strukturze organizacyjnej Wielkiej Armii I Cesarstwa Francuskiego. Wchodziła w skład Korpusu Kawalerii Rezerwowej. Brała udział w wojnach napoleońskich, m.in. w bitwie pod Austerlitz (1805).
Jej dowódcą był gen. dyw. Nansouty.

</doc>
<doc id="1896040" url="https://pl.wikipedia.org/wiki?curid=1896040" title="Cypr na Zimowych Igrzyskach Olimpijskich 1984">
Cypr na Zimowych Igrzyskach Olimpijskich 1984

Cypr na Zimowych Igrzyskach Olimpijskich 1984 w Sarajewie reprezentowało pięcioro zawodników.
Narciarstwo alpejskie.
Mężczyźni
Kobiety

</doc>
<doc id="1896042" url="https://pl.wikipedia.org/wiki?curid=1896042" title="Eggstedt">
Eggstedt

Eggstedt – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1896043" url="https://pl.wikipedia.org/wiki?curid=1896043" title="Zoltán Tóth">
Zoltán Tóth

Zoltan Toth (oryg. węg. pisownia Tóth Zoltán), pseud. "Tozó" (ur. 23 lipca 1977) − profesjonalny węgierski kulturysta, instruktor fitness i trener.

</doc>
<doc id="1896044" url="https://pl.wikipedia.org/wiki?curid=1896044" title="2 Dywizja Ciężkiej Kawalerii">
2 Dywizja Ciężkiej Kawalerii

2 Dywizja Ciężkiej Kawalerii, franc. "2e division de cuirassiers" – jedna z dywizji w strukturze organizacyjnej Wielkiej Armii I Cesarstwa Francuskiego. Wchodziła w skład Korpusu Kawalerii Rezerwowej. Brała udział w wojnach napoleońskich, m.in. w bitwie pod Austerlitz (1805).
Jej dowódcą był gen. dyw. d'Hautpoul.

</doc>
<doc id="1896046" url="https://pl.wikipedia.org/wiki?curid=1896046" title="Cypr na Zimowych Igrzyskach Olimpijskich 1980">
Cypr na Zimowych Igrzyskach Olimpijskich 1980

Cypr na Zimowych Igrzyskach Olimpijskich 1980 w Lake Placid reprezentowało troje zawodników.
Narciarstwo alpejskie.
Mężczyźni
Kobiety

</doc>
<doc id="1896049" url="https://pl.wikipedia.org/wiki?curid=1896049" title="Frestedt">
Frestedt

Frestedt – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1896053" url="https://pl.wikipedia.org/wiki?curid=1896053" title="Apostoły">
Apostoły

Apostoły (, , ) – grupa turni wznosząca się w grani głównej Tatr Bielskich między Bujaczą Przełęczą (1912 m) a Bujaczym Wierchem (1947 m). Najwyższa z nich ma wysokość 1960 m i czasami uważana jest za najwyższy szczyt Bujaczgo Wierchu. Taką wersję np. podaje "Wielka encyklopedia tatrzańska". Według Władysława Cywińskiego jednak właściwy szczyt Bujaczego Wierchu to oddzielona płytką przełączką, równa i nieco tylko nachylona grań po wschodniej stronie Apostołów. Jej najwyższy punkt znajduje się w zachodniej części i ma wysokość 1947 m. Taką wysokość Bujaczego Szczytu podaje także mapa Polkartu. Mapa słowacka z 1993 roku podaje wysokość 1946,9 m, współczesna mapa słowacka 1950 m.
Apostoły, podobnie jak cały masyw Bujaczego Wierchu zbudowane są ze skał węglanowych. Poniżej Apostołów na południową stronę, do Doliny Kieżmarskiej, opadają dwie strome grzędy. Pomiędzy nimi jest trawiasty żleb, w dole łączący się z Rakuskim Żlebem. Najwyższa część grzęd jest trawiasto-piarżysta, około 100 m niżej zaś podcięte są uskokami o wysokości kilkudziesięciu metrów. Uskoki te są charakterystycznie warstwowane.
Przez Apostoły prowadzi ścieżka Magistrali Tatrzańskiej, obecnie zamknięta dla turystów. Obchodzi ona Apostoły po stronie Doliny Kieżmarskiej (0- w skali tatrzańskiej). Możliwe jest także przejście granią Apostołów (0+).

</doc>
<doc id="1896059" url="https://pl.wikipedia.org/wiki?curid=1896059" title="2 Dywizja Dragonów">
2 Dywizja Dragonów

2 Dywizja Dragonów – jedna z dywizji w strukturze organizacyjnej Wielkiej Armii I Cesarstwa Francuskiego. Brała udział w wojnach napoleońskich, m.in. w bitwie pod Austerlitz (1805) jako przydzielona do V Korpusu z rezerwy kawalerii.
Jej dowódcą był gen. dyw. Walther.

</doc>
<doc id="1896061" url="https://pl.wikipedia.org/wiki?curid=1896061" title="3 Dywizja Dragonów">
3 Dywizja Dragonów

2 Dywizja Dragonów - jedna z dywizji w strukturze organizacyjnej Wielkiej Armii I Cesarstwa Francuskiego. Brała udział w wojnach napoleońskich, m.in. w bitwie pod Austerlitz (1805) jako przydzielona do IV Korpusu z rezerwy kawalerii.
Jej dowódcą był gen. dyw. Beaumont.

</doc>
<doc id="1896067" url="https://pl.wikipedia.org/wiki?curid=1896067" title="4 Dywizja Dragonów">
4 Dywizja Dragonów

4 Dywizja Dragonów - jedna z dywizji w strukturze organizacyjnej Wielkiej Armii I Cesarstwa Francuskiego. Brała udział w wojnach napoleońskich, m.in. w bitwie pod Austerlitz (1805) jako przydzielona do III Korpusu z rezerwy kawalerii.
Jej dowódcą był gen. dyw. Bourcier.

</doc>
<doc id="1896068" url="https://pl.wikipedia.org/wiki?curid=1896068" title="Bitwa na Watling Street">
Bitwa na Watling Street

Bitwa na Watling Street – decydujące starcie powstania Boudiki, które miało miejsce w roku 61 n.e.
Kontekst.
Opuściwszy Londinium generał Paulinus skierował się na Watling Street w kierunku północno-zachodnim, gdzie spodziewał się nadejścia posiłków rzymskich. Zorientowawszy się, że te nie nadejdą generał zdecydował się na decydujące starcie z wojownikami Budyki. W rejonie Fenny Stratford lub jak podają inne źródła w okolicy Mancetter niedaleko granicy walijskiej Paulinus odesłał cywilów w bezpieczne miejsce, szykując się do bitwy z nadchodzącymi Brytami. Rzymianie rozbili obóz na południe od Watling Street, wybierając odpowiednie dla siebie miejsce do starcia. Wkrótce też nadeszły tu wojska Budyki rozbijając swój obóz w pobliżu miejsca bitwy – doliny otoczonej wzgórzami i zamkniętej od tyłu lasem. 
Pozycje.
Rzymianie zajęli z góry upatrzone pozycje uniemożliwiające przeciwnikowi okrążenie, stawając w szyku przodem do polany. W środku stanęli legioniści, obok nich wojska pomocnicze Batawów a na skrzydłach jazda rzymska. Łącznie siły rzymskie nie przekraczały 10 000 ludzi. Liczba wojowników Budyki szacowana jest natomiast na 120 000 do 230 000 ludzi. Brytowie stanęli w szeregu podzieleni na różne klany i plemiona, każde dowodzone przez swojego przywódcę. W tyle w półkolu ustawiono wozy obładowane łupami, na których znajdowały się ich żony obserwujące bitwę. Siły te uzupełniały: nieliczna jazda Brytów oraz rydwany stojące na przedzie. Na jednym z nich wśród wiwatów wjechała Budyka ze swoimi córkami, zagrzewając poszczególne klany do walki. 
Przebieg bitwy.
Bitwę rozpoczęła szarża rydwanów za którymi ruszyło natarcie piechoty Brytów. Tysiące wojowników popędziły w kierunku nieruchomych szeregów rzymskich. Tuż przed spotkaniem obu armii, Rzymianie utworzyli ze swoich szeregów nagle trzy kliny, które z impetem uderzyły na rozlaną masę zaskoczonych wojowników. Równocześnie kawaleria rzymska uderzyła z obu flanek zmiatając piechotę Brytów i zamykając tysiące z nich w okrążeniu. Próby przedarcia się wojowników przez szeregi Rzymian zakończyły się klęską a ich działania były nieskoordynowane. Wielu wojowników poległo zderzając się z atakującymi w dolinę kolejnymi grupami Brytów. Wkrótce też w ich szeregach wybuchła panika, ułatwiająca tylko Rzymianom walkę. Nacierająca z tyłu jazda spychała Brytów wprost na wystawione z klinów włócznie legionistów. Rzymianie napierając spychali dziesiątki tysięcy wojowników w kierunku wozów gdzie doszło do prawdziwej rzezi. Ginęli nie tylko wojownicy, ale także żony Brytów, próbujące ratować dobytek. Bitwa trwała zaledwie dwie godziny i pochłonęła 70 000 wojowników oraz 10 000 kobiet brytyjskich. Straty rzymskie to 400 zabitych i tyle samo rannych. Widząc klęskę Budyka opuściła na rydwanie pole bitwy. Według Tacyta królowa zażyła truciznę i została pochowana z wielkimi honorami. Klęska Brytów pod Watling Street zakończyła powstanie Budyki. 

</doc>
<doc id="1896069" url="https://pl.wikipedia.org/wiki?curid=1896069" title="Brigitte Graune">
Brigitte Graune

Brigitte Graune (ur. 14 marca 1961) – zachodnioniemiecka lekkoatletka, która specjalizowała się w rzucie oszczepem.
Dwukrotnie stawała na podium uniwersjady zdobywając brązowy medal w 1987 roku oraz srebrny dwa lata później. W roku 1990 zajęła 11. miejsce w mistrzostwach Europy. Pięciokrotna medalistka mistrzostw Niemiec. Rekord życiowy: 64,94 (2 lipca 1989, Dortmund).

</doc>
<doc id="1896070" url="https://pl.wikipedia.org/wiki?curid=1896070" title="Biskupi meksykańscy">
Biskupi meksykańscy

Biskupi meksykańscy – lista biskupów pełniących swoją posługę w diecezji, a następnie archidiecezji meksykańskiej.

</doc>
<doc id="1896072" url="https://pl.wikipedia.org/wiki?curid=1896072" title="Big If">
Big If

Big If – amerykański rockowy zespół, założony przez Ryana Keya – byłego członka zespołu Yellowcard.

</doc>
<doc id="1896076" url="https://pl.wikipedia.org/wiki?curid=1896076" title="Piernik lubelski">
Piernik lubelski

Piernik lubelski – produkt regionalny wywodzący się od piernika staropolskiego. Składa się z dwóch placków z ciasta biszkoptowo-tłuszczowego (piernikowego) sklejonych warstwą powideł ze śliwki węgierki. Na terenie Lubelszczyzny wypiekano go już przed drugą wojną światową. 
Jest to tzw. piernik dojrzewający – odznacza się zatem dużą trwałością, jednak jego produkcja jest czasochłonna ze względu na wymagane leżakowanie zarówno surowego ciasta, jak i gotowego wypieku. Gotowe ciasto jest miękkie, pulchne i porowate, o lekko pomarszczonej powierzchni. Charakterystyczny, lekko-słodki, korzenny smak powstaje dzięki dodatkowi miodu wielokwiatowego oraz kompozycji przypraw korzennych: goździków, imbiru, gałki muszkatołowej, kolendry, kardamonu i ziela angielskiego. Od piernika staropolskiego odróżnia go m.in. zastąpienie masła smalcem. Gotowy wyrób ma kształt prostopadłościanu. Tradycyjnie nie wykańcza się go żadną polewą. 
Piernik lubelski w roku 2009 został laureatem Wojewódzkiego Lidera Smaku (konkurs organizowany przez Regionalną Izbę Gospodarczą w Lublinie), a w roku 2013 otrzymał „Perłę” w konkursie „Nasze Kulinarne Dziedzictwo-Smaki Regionów”. W dniu 16 lipca 2009 został wpisany przez Ministerstwo Rolnictwa i Rozwoju Wsi na "Listę produktów tradycyjnych" w kategorii „Wyroby piekarnicze i cukiernicze” w województwie lubelskim.

</doc>
<doc id="1896078" url="https://pl.wikipedia.org/wiki?curid=1896078" title="Bangiophyceae">
Bangiophyceae



</doc>
<doc id="1896079" url="https://pl.wikipedia.org/wiki?curid=1896079" title="Bangiales">
Bangiales



</doc>
<doc id="1896082" url="https://pl.wikipedia.org/wiki?curid=1896082" title="Großenrade">
Großenrade

Großenrade – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1896083" url="https://pl.wikipedia.org/wiki?curid=1896083" title="Grossenrade">
Grossenrade



</doc>
<doc id="1896084" url="https://pl.wikipedia.org/wiki?curid=1896084" title="Aventicum">
Aventicum

Aventicum – największe miasto i stolica rzymskiej Szwajcarii (Helvetia lub Civitas Helvetiorum). Pozostałości tego grodu znajdują się obok współczesnego miasta Avenches.
Miasto zostało prawdopodobnie stworzone od podstaw w I wieku naszej ery, jako stolica dopiero co podbitego terytorium Helvetii, na drodze zbudowanej za czasów Klaudiusza łączącej Italię z Brytanią. Pod rządami cesarza Wespazjana, który tam dorastał, w 72 n.e. Aventicum zostało podniesione do statusu kolonii, i wtedy rozpoczęło swój złoty wiek. Mury miejskie miały wówczas 5.6 km długości a miasto obejmowało 228 ha powierzchni.
W czasach chrześcijańskich Aventicum było siedzibą biskupstwa. Najsłynniejszym z jej biskupów był św. Mariusz z Aventicum, którego zwięzła kronika obejmująca lata 455 do 581 jest jednym z nielicznych źródeł dotyczących dziejów Burgundczyków w V wieku. Wkrótce po Synodzie w Mâcon w roku 585, św. Mariusz przeniósł swoją siedzibę z szybko podupadającego Aventicum do Lozanny. Niektórzy przypuszczają, że w rzeczywistości przeniósł się jedynie tymczasowo chcąc przeczekać zagrożenie ze strony Germanów i Franków, dlatego zarówno on i jak dwóch następnych biskupów nazywało siebie "lausoniensis et aventicensis" (lozańskimi i awentyjskimi). Z upływem czasu zagrożenie to wcale nie malało i stolica biskupia pozostała już na stałe w Lozannie, Aventicum upadło zaś całkowicie i zostało zbudowane na nowo już jako Avenches.

</doc>
<doc id="1896086" url="https://pl.wikipedia.org/wiki?curid=1896086" title="Hochdonn">
Hochdonn

Hochdonn – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1896088" url="https://pl.wikipedia.org/wiki?curid=1896088" title="Kuden">
Kuden

Kuden – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1896094" url="https://pl.wikipedia.org/wiki?curid=1896094" title="Léonin">
Léonin



</doc>
<doc id="1896095" url="https://pl.wikipedia.org/wiki?curid=1896095" title="Porty wodne we Wrocławiu">
Porty wodne we Wrocławiu

Porty wodne we Wrocławiu – część infrastruktury śródlądowej drogi wodnej, w skład której wchodzi Odrzańska Droga Wodna, fragment międzynarodowej drogi wodnej, tzw. Europejskiej Drogi Wodnej E-30 oraz tzw. Wrocławski Węzeł Wodny – jeden z większych w Polsce. Znajdują się tu zarówno towarowe porty rzeczne przeznaczone do obsługi transportu towarowego, przeładownie i nabrzeża towarowe, jak i przystanie, mariny, przystanie żeglugi pasażerskiej (tzw. białej floty) oraz zimowiska i miejsca cumowania dla jednostek pływających. Znaczne zmniejszenie transportu towarowego drogą wodną spowodowało, że bardzo duża część infrastruktury portowej została zlikwidowana lub w znaczącym stopniu ograniczona. Urządzenia i budynki portów towarowych w wielu przypadkach zostały rozebrane lub zdemontowane, a także w dużej części przeznaczone na inną działalność. W ostatnim okresie nastąpił jednak rozwój żeglugi pasażerskiej, rekreacyjnej, sportowej, wycieczkowej i turystycznej. W mieście powstały nowe przystanie i mariny, wypożyczalnie małego sprzętu wodnego (łodzi i kajaków) oraz udostępniono dla żeglugi Śródmiejski Węzeł Wodny.
Historia.
Wzmianki o pierwszym porcie miejskim we Wrocławiu pochodzą z 1358. W latach 1670–1945 jako port wykorzystywano jedno z ramion rzeki, tzw. Odrę Południową. Na wyspie Kępa Mieszczańska funkcjonował żuraw portowy wybudowany w 1681. Druga połowa XIX wieku i początek XX wieku to szybki rozwój portów i nabrzeży. Powstały porty na Dolnej Odrze Wrocławskiej: Port Popowice w 1868, Port Miejski w latach 1897–1901, port przy moście kolejowym w 1903; a także na górnej Odrze śródmiejskiej Port Ujście Oławy w latach 1842–1844.
Kolejne porty i nabrzeża związane z rozwijającym się w mieście przemysłem, powstały przy kanałach żeglugowych: przy Kanale Miejskim wybudowanym w latach 1892–1897 dla lewobrzeżnych zakładów, m.in. Nabrzeże Browaru Piastowskiego, czy nabrzeże przeładunkowe zboża przy elewatorze oraz przy Kanale Żeglugowym wybudowanym w latach 1913–1917 powstały nabrzeża i przeładownie dla zlokalizowanych na prawym brzegu fabryk i zakładów przemysłowych. Zimowisko barek Osobowice (Zimowisko Osobowice 1) powstało w latach 1915–1932, a zimowisko barek Osobowice 2 w 1941. Okres powojenny to eksploatacja istniejących portów i nabrzeży oraz sukcesywne ich zamykanie. Stopniowo likwidowano kolejne urządzenia portowe w przeładowniach i wyłączano nabrzeża z eksploatacji.
Zimowiska, miejsca postoju.
Podobnie jak porty i przystanie, dla żeglugi śródlądowej, istotne są miejsca postoju dla jednostek pływających, miejsca postoju na czas wezbrań oraz zimowiska. Te ostatnie umożliwiają postój jednostek w okresach zimowej przerwy nawigacyjnej. Miejsca te określają przepisy wydane przez uprawnione organy administracji z zakresu gospodarki wodnej i żeglugi. Dla Wrocławia istotne jest zarządzenie dotyczące tej części Odrzańskiej Drogi Wodnej, które określa między innymi w § 5 „szczegółowe zasady ruchu i postoju statków”, że zgodnie z pkt 5, w okresie zamknięcia ruchu żeglugowego podczas nawigacyjnej przerwy zimowej, postoje statków są dozwolone na terenie Wrocławia: w dolnym kanale Śluzy Opatowice (lit. c), w górnym kanale Śluzy Szczytniki (lit. d), w Kanale Żeglugowym na odcinku od Śluzy Bartoszowice do Śluzy Zacisze (lit. e), w dolnym kanale Śluzy Różanka (lit. f), w dolnym kanale Śluzy Miejskiej (lit. g) i zarówno w górnym, jak i dolnym kanale Śluz Rędzin (lit. h). Zarządzenie to określa także inne warunki postoju różnych jednostek dla różnych warunków nawigacyjnych.
Dla Śródmiejskiego Węzła Wodnego warunki żeglugi i postoju określa komunikat RZGW we Wrocławiu w sprawie udostępnienia tego węzła dla żeglugi. Określono między innymi miejsca dopuszczalnego cumowania jednostek, w Kanale Młyna Maria przy Wyspie Słodowej. Ponadto oprócz portów istnieją we Wrocławiu dwa zimowiska: Zimowisko Osobowice 1 i Zimowisko Osobowice 2.

</doc>
<doc id="1896096" url="https://pl.wikipedia.org/wiki?curid=1896096" title="Alena Biernatowicz">
Alena Biernatowicz

Alena Biernatowicz (biał.: Алена Бернатовіч; ros.: Елена Бернатович, "Jelena Biernatowicz"; ur. 26 marca 1987) – białoruska siatkarka grająca na pozycji rozgrywającej. Była siatkarka klubu Pronar Zeto Astwa AZS Białystok, a obecnie AZS WSBiP KSZO Ostrowiec Świętokrzyski.

</doc>
<doc id="1896097" url="https://pl.wikipedia.org/wiki?curid=1896097" title="Stan McQuay">
Stan McQuay

Stan Michael McQuay (ur. 12 lipca 1973 w Yokosuce w regionie Kantō, Japonia) − profesjonalny amerykański kulturysta, członek federacji IFBB (International Federation of BodyBuilders).
Życiorys.
Urodzony w Yokosuce w Japonii, jest synem Japonki i Irlandczyka − żołnierza Marynarki Wojennej Stanów Zjednoczonych. Jako kilkulatek przeniósł się z rodziną do Stanów Zjednoczonych. Dojrzewając w Południowej Kalifornii, większość wolnego czasu poświęcał surfingowi oraz jeździe na deskorolce. W okresie studiów był uczelnianym mistrzem sztuk walki, w młodości zdobył zresztą dwa czarne pasy w oddzielnych dyscyplinach tego sportu. W wieku dziewięciu lat grywał także w piłkę nożną.
Następnie McQuay zaczął interesował się kulturystyką. Początkowo korzystał pomocy z osobistego trenera i brał udział w lokalnych zawodach kulturystycznych, lecz wkrótce jego kariera się rozwinęła. W 1997 roku zwyciężył w zawodach California Natural Championships federacji ABA, a już rok później debiutował jako profesjonalny kulturysta podczas prestiżowej Musclemanii, w trakcie której − w kategorii wagowej półśredniej − wywalczył drugie miejsce na podium.
Obecnie mieszka w Canoga Park, dzielnicy Los Angeles. Prócz kulturystyki, zajmuje się modelingiem (jest modelem fitness) oraz zarabia jako trener prywatny. Z zawodu jest kinezjologiem.
Warunki fizyczne:

</doc>
<doc id="1896101" url="https://pl.wikipedia.org/wiki?curid=1896101" title="Ousmane Bangoura">
Ousmane Bangoura

Ousmane Bangoura (ur. 1 grudnia 1979 w Konakry) - były gwinejski piłkarz grający na pozycji napastnika.
Kariera klubowa.
Karierę piłkarską Bangoura rozpoczął w klubie Étoile de Guinée Konakry. W 1996 roku zadebiutował w jego barwach w pierwszej lidze gwinejskiej. Następnie w 1997 roku odszedł do francuskiego Chamois Niortais FC. W drugiej lidze francuskiej zadebiutował 20 sierpnia 1997 w przegranym 0:3 wyjazdowym spotkaniu z FC Mulhouse. W Niort grał przez 7 sezonów. Rozegrał 181 meczów ligowych i strzelił 20 goli.
W 2004 roku Bangoura przeszedł do belgijskiego Royalu Charleroi. W pierwszej lidze belgijskiej zadebiutował 13 sierpnia 2004 w zwycięskim 2:1 meczu ze Standardem Liège. W Charleroi grał od końca 2005 roku, a na początku 2006 roku trafił do chińskiego Changsha Ginde. 7 lipca 2006 w spotkaniu z Qingdao Jonoon zawodnik rywali Lu Gang kopnął Bangourę w twarz uszkadzając mu oko. Gwinejczył stracił w nim wzrok i był zmuszony zakończyć karierę.
Kariera reprezentacyjna.
W reprezentacji Gwinei Bangoura zadebiutował w 2004 roku. W 2006 roku został powołany do kadry na Puchar Narodów Afryki 2006, gdzie rozegrał 3 mecze: z Republiką Południowej Afryki (2:0 i gol), z Tunezją (3:0 i gol) i ćwierćfinałowy z Senegalem (2:3). Od 2004 do 2006 roku rozegrał w kadrze narodowej 7 meczów, w których strzelił 5 goli.

</doc>
<doc id="1896103" url="https://pl.wikipedia.org/wiki?curid=1896103" title="Czesław Mojsiewicz">
Czesław Mojsiewicz

Czesław Mojsiewicz (ur. 1 stycznia 1925 w Miratyczach, pow. Nowogródek, zm. 4 maja 2009 w Poznaniu) – polski politolog, pułkownik Wojska Polskiego, profesor nauk humanistycznych, nauczyciel akademicki Uniwersytetu im. Adama Mickiewicza w Poznaniu.
Życiorys.
W latach 1940-1943 przebywał wraz z rodziną na zesłaniu w okolicach Archangielska. W 1943 wstąpił do Armii Polskiej w ZSRR i walczył jako żołnierz 1 Dywizji Piechoty im. Tadeusza Kościuszki w bitwie pod Lenino, a następnie w szeregach 5 Dywizji Piechoty. W 1954 ukończył studia na Uniwersytecie Warszawskim. Do września 1961 pełnił służbę w Wojskowej Akademii Technicznej im. Jarosława Dąbrowskiego w Warszawie, a w latach 1961-1966 zajmował stanowisko zastępcy komendanta Oficerskiej Szkoły Wojsk Pancernych w Poznaniu do spraw politycznych.
W 1966 zakończył służbę wojskową i rozpoczął pracę naukową na Uniwersytecie im. Adama Mickiewicza w Poznaniu. Członek Polskiego Towarzystwa Nauk Politycznych, Komitetu Nauk Politycznych PAN i International Political Science Association. Autor ponad 300 prac naukowych. Specjalizował się w socjologii stosunków politycznych i w problematyce stosunków międzynarodowych. W swojej karierze wypromował 30 doktorów. Tytuł profesorski otrzymał w 1979. W 1988 przeszedł na emeryturę. O swoim życiu opowiadał we wspomnieniach "Z ziemi nowogródzkiej do Wielkopolski (wspomnienia i refleksje)", wydanych w 1995. Pochowany na cmentarzu Jeżyce w Poznaniu (kwatera P, rząd 54b, grób 1).

</doc>
<doc id="1896104" url="https://pl.wikipedia.org/wiki?curid=1896104" title="Jelena Bernatowicz">
Jelena Bernatowicz



</doc>
<doc id="1896106" url="https://pl.wikipedia.org/wiki?curid=1896106" title="Eolia (kraina)">
Eolia (kraina)

Eolia, Eolida (gr. "Αιολίς Aiolís", "Αιολία Aiolía"; łac. "Aeolis", "Aeolia") – część starożytnej Grecji obejmująca fragment wybrzeża północno-zachodniej Azji Mniejszej od Hellespontu na północy do ujścia rzeki Hermos na południu (nadmorski pas krain Troada, Myzja i Lydia), oraz pobliskie wyspy (m.in. Lesbos). Jest to termin raczej etniczno-lingwistyczny niż stricte geograficzny lub polityczny – w czasach klasycznych oznaczał obszary w Azji i na wyspach zasiedlone przez Greków mówiących dialektem eolskim, którym w Grecji europejskiej posługiwali się wtedy tylko mieszkańcy Beocji i Tesalii. Na południe od Eolii leżały inne strefy greckiego osadnictwa w Azji Mniejszej – Jonia i Doryda.
Osadnictwo eolskie w Azji i na wyspach Morza Egejskiego.
Migracja Greków na tereny Eolii miała miejsce po upadku cywilizacji mykeńskiej w okresie tzw. wieków ciemnych, głównie z obszarów późniejszej Beocji i Tesalii w Grecji Środkowej. W pierwszej kolejności zasiedlono pobliskie wyspy Lesbos i Tenedos, by później kolonizować wybrzeża Troady i obszary położone na południe.
Lesbos.
Trudno oszacować kiedy Grecy eolscy po raz pierwszy pojawili się na Lesbos, dużej i żyznej wyspie tuż u wybrzeży Azji Mniejszej, ale niektóre poszlaki wskazują, że miało to miejsce jeszcze w epoce brązu, a najpóźniej zasiedlanie rozpoczęło się do ok. 1000 p.n.e. W okresie klasycznym istniało na wyspie sześć polis: Mitylena, Methymna, Antissa, Eresos, Pyrra oraz Arisba (zajęta przez Methymnę), dodatkowo autorzy starożytni wspominają o kilku opuszczonych miastach z czasów wcześniejszych. Mieszkańcy Lesbos wzięli później udział w zasiedlaniu pobliskich wybrzeży Azji Mniejszej.
Południowa Eolia.
Herodot (V wiek p.n.e.) wspomina o istnieniu związku dwunastu polis (dodekapolis) eolskich: Kyme, Larysy, Neotejchos (z gr. "Nowe Mury"), Temnos, Killa, Notion, Ajgiroessa, Pitana, Ajgaje, Myrina, Grynea i Smyrna (która później stała się polis jońskim) . Mimo że położenia niektórych miast z tej listy nie udało się jeszcze ustalić, można przyjąć, że leżały one (wraz z innymi miastami) między Zatoką Smyrneńską na południu a rzeką Kaikos (współczesna Bakırçay) na północy. Centrum religijnym związku polis eoliskich miałaby być świątynia Apollina w Grynei. Jeśli przyjąć za prawdziwe twierdzenia Herodota, że miasta te tworzyły związek zanim Smyrna z miasta eolskiego przekształciła się w jońskie (co według dowodów archeologicznych nastąpiło do VIII wieku p.n.e.), to czas powstania tych polis należałoby datować na ok. 1000 rok p.n.e.
Najważniejszym miastem regionu i być może liderem związku było Kyme, założone według tradycji przez mieszkańców Lokrydy w Grecji, i stanowiące metropolię dla około trzydziestu mniejszych ośrodków w Eolii. O innych polis regionu nie mamy zbyt wielu informacji aż do czasów hellenistycznych. Ta część Eolii pozostawała raczej na uboczu dziejów starożytnej Grecji. Nadbrzeżny teren żyznej ziemi oddzielony od reszty Azji Mniejszej niedostępnymi górami nie sprzyjał też kontaktom z miejscowymi ludami azjatyckimi. Sięgającymi najdalej w głąb lądu miastami tego regionu były: Magnezja koło Sipylosu i Ajgaje położone w górzystym terenie.
Północna Eolia, Troada.
Leżące dalej na północ wybrzeże przez długi czas znajdowało się w rękach miejscowego ludu – Myzyjczyków, który niechętnie ulegał hellenizacji. Do połowy VI wieku p.n.e. powstało tu (jońskie) miasto Atarneus założone przez mieszkańców Chios na skraju równiny Kaikosa, a dalej na północ niewielkie eolskie miasteczko na wyspie Poroselene, które zajęło też część wybrzeża na kontynencie. Dopiero gdy Myzyjczycy przenieśli się w głąb lądu (IV wiek p.n.e.) na fragmencie wybrzeża naprzeciw Mityleny (leżącej na wyspie Lesbos) powstały wioski założone przez to eolskie miasto.
Pierwsze ślady eolskiego osadnicta w Troadzie, datowanego na VIII wiek p.n.e., znajduje się na jej zachodnim wybrzeżu. Były to najprawdopodobniej osady zależne od Mityleny aż do 427 p.n.e., z wyjątkiem fragmentu położonego naprzeciw wyspy Tenedos, zasiedlanego przez jej mieszkańców. Do ok. 700 p.n.e. na równinie, gdzie dawniej leżała Troja, Mitylena założyła trzy lub cztery rolnicze osady, a w głębi lądu, nad Skamandrem do VII wieku p.n.e. powstały dwa niezależne miasta Kebren i Skepsis. Na południowym wybrzeżu Troady mieszkańcy Methymny założyli Assos i Gargarę.
Historia.
Miasta eolskie znalazły się w VII–VI wieku p.n.e. pod panowaniem królów Lydii, rządzących z Sardes, a po 546 p.n.e. w imperium perskim. Dostarczyły 60 statków królowi perskiemu Kserksesowi I podczas jego wyprawy przeciwko polis Grecji w 480 p.n.e. Po klęsce wyprawy polis Eolii w większości były członkami Związku Morskiego kierowanego przez Ateny. Ponownie trafiły pod władzę perską w 387/386 p.n.e. na mocy postanowień tzw. Pokoju królewskiego. Aleksander Wielki zajął Eolię po zwycięstwie nad Granikiem, a po jego śmierci terenem władali między innymi Seleukidzi, później rosnący w siłę Pergamon. W II wieku p.n.e. Eolia stała się częścią rzymskiej prowincji Azja.

</doc>
<doc id="1896108" url="https://pl.wikipedia.org/wiki?curid=1896108" title="Urszula (piosenkarka)">
Urszula (piosenkarka)



</doc>
<doc id="1896113" url="https://pl.wikipedia.org/wiki?curid=1896113" title="Mongolia na Zimowych Igrzyskach Olimpijskich 2010">
Mongolia na Zimowych Igrzyskach Olimpijskich 2010

Mongolię na Zimowych Igrzyskach Olimpijskich 2010 reprezentowało 2 zawodników.

</doc>
<doc id="1896114" url="https://pl.wikipedia.org/wiki?curid=1896114" title="Ostrovia (żużel)">
Ostrovia (żużel)

KKS Ostrovia – polski klub żużlowy z Ostrowa Wielkopolskiego. W latach 1955–1959 oraz, po reaktywacji, w latach 1979–1991 brał udział w rozgrywkach ligowych. W późniejszym czasie przestał funkcjonować.
Historia klubu.
W latach 1948-1952 w polskiej lidze żużlowej występował Klub Motocyklowy Ostrów. Próbę reaktywacji sportu żużlowego w Ostrowie podjęto w 1955, kiedy to w rozgrywkach wystartował nowy klub - Ostrovia Ostrów. Sekcja została jednak rozwiązana już po sezonie 1959. Kolejna reaktywacja miała miejsce po 20 latach. Na inaugurację Ostrovia zajęła ostatnie miejsce w II lidze. W 1988 roku drużyna awansowała do I ligi, jednak zajęła w niej ostatnie miejsce. Od sezonu 1992 w rozgrywkach ligowych startowała Iskra Ostrów, a od 2003 Klub Motorowy Ostrów.

</doc>
<doc id="1896117" url="https://pl.wikipedia.org/wiki?curid=1896117" title="Merari">
Merari

Merari (hebr. מְרָרִי) – postać biblijna ze Starego Testamentu, syn Lewiego, brat Kehata i Gerszona. Miał dwóch synów - Machliego i Musziego. Od Merariego pochodzi ród Merarytów, który jako jeden z rodów lewickich miał za zadanie troszczyć się sprzęty znajdujące się w Przybytku, a także jego deski oraz słupy.

</doc>
<doc id="1896118" url="https://pl.wikipedia.org/wiki?curid=1896118" title="Tsai Ing-wen">
Tsai Ing-wen

Tsai Ing-wen (; ur. 31 sierpnia 1956 w Tajpej) – tajwańska polityk, wicepremier Republiki Chińskiej w latach 2006–2007. Od maja 2008 do lutego 2012 i ponownie od maja 2014 przewodnicząca Demokratycznej Partii Postępowej (DPP). Prezydent Republiki Chińskiej od 2016 roku.
Życiorys.
Tsai Ing-wen urodziła się w 1956 na Tajwanie. W 1978 ukończyła studia licencjackie w dziedzinie prawa na Narodowym Uniwersytecie Tajwańskim (National Taiwan University), a dwa lata później studia magisterskie z zakresu nauk prawnych na Cornell University w Stanach Zjednoczonych. W 1984 doktoryzowała się na London School of Economics w Wielkiej Brytanii.
Po powrocie do kraju wykładała prawo na Uniwersytecie Soochow (Soochow University) oraz Narodowym Uniwersytecie Chengchi (National Chengchi University) w Tajpej. Wchodziła również w skład kilku agencji rządowych. Zajmowała stanowisko doradcy prawnego ds. międzynarodowych organizacji gospodarczych w Ministerstwie Spraw Gospodarczych. Była członkinią komitetu doradczego Rady ds. Chin kontynentalnych (Mainland Affairs Council), komisarzem w Komisji ds. Uczciwego Handlu (Fair Trade Commission) Yuanu Wykonawczego (rządu) oraz doradcą w Radzie Bezpieczeństwa Narodowego i doradcą prezydenta ds. polityki krajowej. W latach 2000–2004 zajmowała stanowisko przewodniczącej Rady ds. Chin kontynentalnych.
W 2004 wstąpiła do Demokratycznej Partii Postępowej (DPP). W tym samym roku z jej ramienia weszła w skład Yuanu Ustawodawczego (parlamentu). 26 stycznia 2006 została mianowana wiceprzewodniczącą Yuanu Wykonawczego (wicepremierem rządu). Funkcję tę pełniła do czasu dymisji rządu premiera Su Tseng-changa 17 maja 2007.
18 maja 2008 Tsai została wybrana przewodniczącą DPP, zdobywając ponad 61% głosów poparcia. Na stanowisku zastąpiła Franka Hsieh, który ustąpił z funkcji po przegranej w wyborach prezydenckich i znalezieniu się DPP w opozycji. Została kandydatką DPP w wyborach prezydenckich w 2012 roku, ubiegała się o to stanowisko jako pierwsza kobieta w historii Republiki Chińskiej. 14 stycznia 2012 roku poniosła porażkę w starciu z ubiegającym się o reelekcję prezydentem Ma Ying-jeou i zapowiedziała rezygnację z kierowania DPP. Pod koniec lutego 2012 ustąpiła ze stanowiska przewodniczącego partii, na którym zastąpiła ją tymczasowo burmistrz Kaohsiungu Chen Chu. W maju 2012 na nowego szefa DPP wybrany został były premier Su Tseng-chang.
W maju 2014 ponownie została wybrana przewodniczącą DPP.
W styczniu 2016 Tsai zdecydowanie wygrała wybory prezydenckie i z wynikiem 56,3% pokonała Erica Chu z Kuomintangu (31%), stając się pierwszą kobietą na stanowisku prezydenta. Jeszcze przed zamknięciem lokali wyborczych Chiny potwierdziły swój sprzeciw wobec niepodległości wyspy, za którą opowiadała się Demokratyczna Partia Postępowa i wyraziły zaniepokojenie stanem relacji dwustronnych.
W styczniu 2020 uzyskała reelekcję, zdobywając 57% głosów (8,17 mln osób), co stanowiło najlepszy wynik od czasów, kiedy kraj rozpoczął organizowanie wyborów prezydenckich. W kampanii podkreślała demokratyczne wartości Republiki Chińskiej i wyrażała solidarność z protestującymi w Hongkongu.

</doc>
<doc id="1896119" url="https://pl.wikipedia.org/wiki?curid=1896119" title="Cochlear">
Cochlear

Cochlear – australijski producent implantów ślimakowych Nucleus i kostnych Baha. W 2007 roku firma zatrudniała 1655 osób.

</doc>
<doc id="1896120" url="https://pl.wikipedia.org/wiki?curid=1896120" title="Gammadion">
Gammadion



</doc>
<doc id="1896123" url="https://pl.wikipedia.org/wiki?curid=1896123" title="Kristinn Steindórsson">
Kristinn Steindórsson

Kristinn Steindórsson (ur. 29 kwietnia 1990) – islandzki piłkarz, pomocnik lub napastnik, od 2012 roku piłkarz klubu Halmstads BK.
Kariera klubowa.
Kristinn piłkarską karierę rozpoczynał w Breiðablik Kópavogur. Z początku był tylko rezerwowym. Jednak w trzecim sezonie stał się podstawowym piłkarzem swojego klubu, a jego bramki i asysty spowodowały zainteresowanie kilku klubów na czele z Werderem Brema, do transferu jednak nie doszło.
Kariera reprezentacyjna.
Kristinn jak dotąd gra tylko w reprezentacjach juniorskich swojego kraju.

</doc>
<doc id="1896124" url="https://pl.wikipedia.org/wiki?curid=1896124" title="Campeonato Brasileiro Série D">
Campeonato Brasileiro Série D

Campeonato Brasileiro Série D – czwarta, najniższa liga brazylijska.
Campeonato Brasileiro Série D powołana została do życia przez brazylijską federację piłkarską (Confederação Brasileira de Futebol) 9 kwietnia 2009 roku. Dotychczasowa najniższa liga, czyli Campeonato Brasileiro Série C, liczyła do tej pory 64 kluby. Teraz została podzielona – do trzeciej ligi zakwalifikowano 20 najlepszych klubów, natomiast reszta utworzyła czwartą ligę.
Postanowiono ograniczyć rozmiar czwartej ligi do 40 klubów – awans do niej kluby mogą uzyskać w rozgrywkach ligowych poszczególnych stanów.
Zasady uczestnictwa.
Każda z 27 lokalnych (stanowych) federacji ma prawo wystawić do rozgrywek Série D określoną liczbę ekip - dwie lub jedną (trzy, dwie lub jedną w premierowej edycji) - która zależy od miejsca w rankingu stanów publikowanego przez CBF. Od sezonu 2010 w IV lidze uczestniczą także cztery kluby, które spadły z Série C w roku poprzednim. Są to po 2 ostatnie zespoły z obu 10-zespołowych grup wyższej klasy rozgrywek.
Do udziału w rozgrywkach IV ligi kluby kwalifikują się na podstawie rezultatów mistrzostw stanowych bądź innych turniejów organizowanych w tym celu przez poszczególne związki. Są to najczęściej drużyny, które zajęły najwyższe miejsca w rozgrywkach, nie licząc ekip mających już zagwarantowany udział w trzech wyższych ligach.

</doc>
<doc id="1896125" url="https://pl.wikipedia.org/wiki?curid=1896125" title="Osiedle Przemysława">
Osiedle Przemysława

Osiedle Przemysława – osiedle mieszkaniowe zlokalizowane w Poznaniu, w osiedlu Antoninek-Zieliniec-Kobylepole pomiędzy Chartowem (Osiedle Rusa) i Osiedlem Zodiak na zachodzie oraz Kobylepolem na wschodzie. Budynki osiedla rozciągają się wzdłuż ulicy Folwarcznej i (częściowo) Żelaznej.
Historia i struktura.
Osiedle zostało wzniesione w latach 1988–1995 przez powstałą 20 listopada 1987 Spółdzielnię Mieszkaniową „Zrzeszeni”. Osiedle zlokalizowano częściowo (na północy) w otoczeniu lasów okalających Jezioro Maltańskie, w pobliżu dawnej stacji Poznań Kobylepole Wąskotorowy, należącej do Średzkiej Kolei Dojazdowej, gdzie łączyły się linie wąskotorowa i normalnotorowa, należące do tej kolei.
Osiedle w pierwszej fazie zajęło około 4,2 ha i składało się z dwudziestu bloków. W 2001 dokupiono dalsze tereny (1,4 ha) i rozbudowano jednostkę o kolejne domy wielorodzinne. Oprócz tego na terenie dzielnicy funkcjonuje niewielka liczba punktów handlowych i poczta.
Sąsiedztwo i komunikacja.
Na południe od Osiedla znajduje się poznański browar Kompanii Piwowarskiej i Szpital Miejski, na północ staw Olszak. Dojazd zapewniają autobusy linii 152, 155, 157, 166 i 245 (przystanki "Żelazna" i "Os. Przemysława"). Wschodnim skrajem przebiega bocznica kolejowa (towarowa) do browaru. Przy osiedlu przebiega skanalizowana Chartynia.
Toponimia.
Nazwę "Osiedle Przemysława" nadano w 1990 r.
Nazwa osiedla jest zniekształconą formą imienia Przemysła II, króla Polski, urodzonego i związanego z Poznaniem. Rada Miasta Poznania w 1998 stwierdziła w przypadku podobnego określenia (Góra Przemysława), że ta forma imienia "w niczym nie upamiętnia postaci książąt zasłużonych dla Poznania".

</doc>
<doc id="1896126" url="https://pl.wikipedia.org/wiki?curid=1896126" title="Mauricio Islas">
Mauricio Islas

Juan Mauricio Islas Ilescas (ur. 16 sierpnia 1973 w Meksyku) – meksykański aktor telewizyjny i filmowy, w Polsce znany z telenowel: "Paloma" (1998), "Prawdziwa miłość" (2003), "Miłość na sprzedaż" (2005) i "Meandry miłości" (2007–2008).
Życiorys.
Jest najmłodszym z trzech synów Rosalindy Ilescas i Juana Islasa, przedsiębiorcy. 
Po raz pierwszy wystąpił na szklanym ekranie jako Alfredo w telenoweli Televisa "Mágica juventud" (1992), z udziałem Kate del Castillo, Jorge Salinasa i Raúla Magañy. Jego pierwszą główną rolą była postać Luisa Fernando Santandera w telenoweli Televisa "Paloma" ("Preciosa", 1998), u boku Irán Castillo, która przyniosła mu nominację do Premios TVyNovelas w kategorii najlepszy aktor pierwszoplanowy. Grał złoczyńcę Demiána Venturę Camargo w telenoweli Televisa "Primer amor, a mil por hora" (2000-2001) z Anahí, Kuno Beckerem, Aną Layevską i Valentino Lanúsem, a za rolę odebrał Eres Award i zdobył nominację Premios TVyNovelas. Był także antagonistą jako Fernando Leyra, mąż głównej bohaterki Lucíi (Paola Andrea Rey) w telenoweli Telemundo "Miłość na sprzedaż" ("Amores de mercado", 2006). Jako Alejandro Ramírez Insunza w telenoweli Televisa "Wiosenna namiętność" ("El Manantial", 2001) z Adelą Noriegą został uhonorowany El Heraldo de México, Premios TVyNovelas i Bravo Award.
W 2007 wraz z Dayanarą Torres był członkiem jury wyborów Miss World i na panelu sędziowskim Miss Universe z Donaldem Trumpem i Dave’em Navarro.
W 2008 został wybrany przez czytelników magazynu „People” jako jeden z 50. najpiękniejszych ludzi świata.
Życie prywatne.
29 listopada 2001 ożenił się z wenezuelską piosenkarką Patricią Villasañą. Mają córkę Camilę (ur. 3 maja 2002). W 2006 rozwiódł się.
Na planie telenoweli "Prisionera" (2004) z Gabrielą Spanic został oskarżony przez piosenkarza José Luisa Rodrígueza o stosunki seksualne z jego 16–letnią córką Genesis Rodriguez. Islas spędził kilka godzin w więzieniu, zanim wpłacił 7 tys. dolarów kaucji i odzyskał swoją wolność. W swojej obronie Islas powiedział, że miał stosunki seksualne za zgodą nastolatki podczas imprezy, którą oferowała obsadzie telenoweli sieć Telemundo. Z biegiem czasu sprawa została zapomniana, a aktor kontynuował karierę.
Ze związku z Palomą Quezadą ma syna Emiliano (ur. 24 lutego 2011).

</doc>
<doc id="1896127" url="https://pl.wikipedia.org/wiki?curid=1896127" title="Sankt Michaelisdonn">
Sankt Michaelisdonn

Sankt Michaelisdonn – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1896128" url="https://pl.wikipedia.org/wiki?curid=1896128" title="Süderhastedt">
Süderhastedt

Süderhastedt – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Burg-Sankt Michaelisdonn.

</doc>
<doc id="1896129" url="https://pl.wikipedia.org/wiki?curid=1896129" title="Allobroges">
Allobroges



</doc>
<doc id="1896130" url="https://pl.wikipedia.org/wiki?curid=1896130" title="Suederhastedt">
Suederhastedt



</doc>
<doc id="1896131" url="https://pl.wikipedia.org/wiki?curid=1896131" title="Stefani Joanne Angelina Germanotta">
Stefani Joanne Angelina Germanotta



</doc>
<doc id="1896136" url="https://pl.wikipedia.org/wiki?curid=1896136" title="Büsumer Deichhausen">
Büsumer Deichhausen

Büsumer Deichhausen – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896137" url="https://pl.wikipedia.org/wiki?curid=1896137" title="Buesumer Deichhausen">
Buesumer Deichhausen



</doc>
<doc id="1896140" url="https://pl.wikipedia.org/wiki?curid=1896140" title="Mohammed Sylla">
Mohammed Sylla

Mohammed Sylla (ur. 13 marca 1977 w Bouaké) – gwinejski piłkarz grający na pozycji bocznego pomocnika. Posiada także obywatelstwo francuskie.
Kariera klubowa.
Karierę piłkarską Sylla rozpoczął we Francji, w klubie US Créteil-Lusitanos. W latach 1995-1996 występował w jego barwach w trzeciej lidze francuskiej. W 1996 roku odszedł do Le Havre AC. Najpierw grał w rezerwach tego klubu, a w 1997 roku został wypożyczony do trzecioligowego Olympique Noisy-le-Sec. W 1998 roku wrócił do Le Havre, a 11 września 1998 zadebiutował w nim w Ligue 1 w przegranym 0:2 meczu z Bastią. W barwach pierwszego zespołu Le Havre rozegrał 10 spotkań. W sezonie 1999/2000 grał w drugoligowym Le Mans Union Club 72.
Latem 2000 roku Sylla odszedł do szkockiego St. Johnstone F.C. 29 lipca 2000 zadebiutował w szkockiej Premier League w przegranym 1:2 wyjazdowym spotkaniu z Rangers F.C. W St .Johnstone grał przez jeden sezon.
W sierpniu 2001 roku Sylla został sprzedany za 750 tysięcy funtów do Celtiku, prowadzonego przez menedżera Martina O’Neilla. W Celtiku po raz pierwszy wystąpił 18 sierpnia 2001 w meczu z Livingston F.C. (0:0). W 2002 i 2004 roku wywalczył z Celtikiem mistrzostwo Szkocji. W 2004 i 2005 roku zdobył Puchar Szkocji. W 2003 roku dotarł z Celtikiem do finału Pucharu UEFA, jednak w decydującym spotkaniu z FC Porto (2:3) nie zagrał.
W 2005 roku Sylla został zawodnikiem Leicesteru City, występującego w angielskiej Championship. W nowym zespole swój debiut zanotował 6 sierpnia 2005 w meczu przeciwko Sheffield United (1:4). Pobyt Gwinejczyka w Leicesterze trwał półtora roku.
Na początku 2007 roku Sylla wrócił do Szkocji i podpisał kontrakt z Kilmarnock F.C., w którym zadebiutował 15 stycznia 2007 w spotkaniu z Hibernianem. Jesienią 2007 rozwiązał kontrakt z Kilmarnockiem i stał się wolnym zawodnikiem.
Kariera reprezentacyjna.
W reprezentacji Gwinei Sylla zadebiutował w 1998 roku. W tym samym roku był w kadrze Gwinei na Puchar Narodów Afryki 1998, na którym wystąpił w 3 meczach: z Algierią (1:0), z Kamerunem (2:2) i z Burkina Faso (0:1). Z kolei w 2006 roku został powołany do kadry na Puchar Narodów Afryki 2006, gdzie rozegrał jeden mecz, z Zambią (2:1).

</doc>
<doc id="1896141" url="https://pl.wikipedia.org/wiki?curid=1896141" title="Cyborg 3">
Cyborg 3

Cyborg 3 (ang. "Cyborg 3: The Recycler", 1994) − amerykański film fantastycznonaukowy powstały jako drugi i ostatni sequel kultowego "Cyborga" (1989). Jest to film klasy "B", wydany został na rynku wideo.

</doc>
<doc id="1896142" url="https://pl.wikipedia.org/wiki?curid=1896142" title="Momo Sylla">
Momo Sylla



</doc>
<doc id="1896143" url="https://pl.wikipedia.org/wiki?curid=1896143" title="Degrassi Goes Hollywood">
Degrassi Goes Hollywood

Miasto w Raju: Degrassi jedzie do Hollywood (tytuł oryginalny: "Paradise City: Degrassi Goes Hollywood") - ekranizacja popularnego kanadyjskiego serialu młodzieżowego "". Pierwszym krajem, w jakim wyemitowano film, była Polska (miał premierę 18 lipca 2009), następnie w Kanadzie i w USA.
Opis fabuły.
Bohaterowie serialu "Degrassi: Nowe Pokolenie" wyjeżdżają do Los Angeles w Kalifornii, by ziścić swoje sny i marzenia.
Manny Santos kontynuuje swoją karierę aktorską, Paige Michalchuk nabywa pierwszoplanową rolę w hollywoodzkim filmie przypominającym serię "High School Musical". Dramatyczny związek Craiga i Ellie kontynuuje nasilenie po latach turbulencji. W międzyczasie, zespół Studz, założony przez Petera, Danny'ego, Spinnera i Sava, wydaje się mieć duże przebicie - jednak jak zwykle los chce inaczej. Manny pragnie dostać rolę w filmie Jasona Mewesa, opartym na jego życiorysie, jednak rolę byłej dziewczyny Jasona - Trixie - dostaje Paige. Manny gotowa jest rzucić studia aktorskie i walczyć o rolę. Jej decyzję popierają Jay Hogart (były chłopak) i Emma Nelson (najlepsza przyjaciółka). Kiedy Paige traci rolę w filmie za "gwiazdorzenie" i brak profesjonalizmu, Manny dostrzega swoją szansę i razem z Jayem, Mią Jones i chłopakami ze Studz wyrusza do "Miasta Aniołów". Paige natomiast - jako nowa diwa - lekceważy przyjaciół i ich problemy (Ellie zmaga się z wyrzutami sumienia związanymi z ojcem i problemami z Craigiem, który znów pojawia się w jej życiu). Sprawy się komplikują, bo Jason - zdenerwowany zachowaniem Paige - zawiesza pracę nad filmem. Do zmiany decyzji przekonuje go Paige, która po stracie przyjaciół otrząsa się i, by naprawić swój błąd, pomaga Manny w zdobyciu roli Trixie. Jason zgadza się na powrót do filmu i angażuje Manny. Paige zostaje jego asystentką, Ellie razem z Marco wraca do Kanady i przeprasza chorego ojca za brak zainteresowania jego stanem zdrowia, natomiast Manny wraca do Jaya.

</doc>
<doc id="1896145" url="https://pl.wikipedia.org/wiki?curid=1896145" title="IceCube Neutrino Observatory">
IceCube Neutrino Observatory

IceCube Neutrino Observatory lub IceCube – detektor neutrin znajdujący się na terenie Amundsen-Scott South Pole Station na Antarktydzie. Podobnie jak jego poprzednik, Antarctic Muon and Neutrino Detector Array (Amanda), IceCube został zbudowany głęboko pod lodem Antarktyki poprzez wprowadzenie tysięcy sferycznych czujników optycznych zwanych "digital optical modules" (DOMs). IceCube będzie działał przez około 20 lat.
IceCube przeznaczony jest do poszukiwania punktowych źródeł neutrin w zakresie TeV i zbadania najwyższych energii procesów astrofizycznych. Teoretycy zajmujący się badaniami Wszechświata uważają, że do obserwacji neutrin pochodzących z bardzo odległych źródeł potrzebny jest instrument długości co najmniej kilometra. Takim instrumentem jest IceCube. Na miejsce jego budowy wybrano Antarktydę, ponieważ jest to miejsce wyjątkowo czyste i wolne od źródeł promieniowania, nic nie powinno więc zakłócać pracy bardzo czułego detektora.
Instrument składa się z 86 pionowych lin, na których na głębokości od 1450 do 2450 m pod powierzchnią lodu zawieszono 5160 modułów optycznych (po 60 na każdej linie). Dodatkowe 324 moduły optyczne umieszczone na powierzchni lodu tworzą detektor o nazwie IceTop. Powierzchnia IceCube wynosi około 1 km², a objętość tego instrumentu naukowego to około 2,5 km³.
Budowa detektora rozpoczęła się w 2004 roku i została ukończona 18 grudnia 2010.
Koszt budowy wyniósł 279 milionów dolarów. Badania przy użyciu tego urządzenia prowadzi ok. 250 naukowców z 38 instytucji w 10 krajach.
Uczeni mają nadzieję, że pomoże on odpowiedzieć na tak fundamentalne pytania, jak pochodzenie i warunki fizyczne rozbłysków gamma oraz pozwoli zbadać naturę fotonów pochodzących z pozostałości po supernowych np. w mgławicy Kraba w gwiazdozbiorze Byka oraz z nieodległych galaktyk.
Detektor wykrywa około 275 neutrin dziennie.

</doc>
<doc id="1896156" url="https://pl.wikipedia.org/wiki?curid=1896156" title="Patrice Neveu">
Patrice Neveu

Patrice Neveu (ur. 29 marca 1954 w Pré-Saint-Évroult) – francuski piłkarz grający na pozycji obrońcy, a obecnie trener.
Kariera piłkarska.
W swojej karierze piłkarskiej Neveu występował w takich klubach jak: OC Châteaudun, Angoulême CFC, VS Chartres, ES La Rochelle i ES L'Ile-d'Elle. Karierę zakończył w 1989 roku.
Kariera trenerska.
Po zakończeniu kariery piłkarskiej Neveu został trenerem. Prowadził Vendée Fontenay Foot, Angoulême CFC, reprezentację Nigru, tunezyjski CO Medenine, chińskie Dalian Shide i Zhuhai Anping oraz reprezentację Gwinei, którą poprowadził w Pucharze Narodów Afryki 2006 i egipski Ismaily SC. W 2007 roku został selekcjonerem reprezentacji Demokratycznej Republiki Konga, a w 2012 roku - Mauretanii.

</doc>
<doc id="1896162" url="https://pl.wikipedia.org/wiki?curid=1896162" title="Wiesław Protasewicz">
Wiesław Protasewicz

Wiesław Tomasz Protasewicz (ur. 1953) – polski urzędnik państwowy, wojewoda siedlecki (1993–1994).
Życiorys.
Ukończył studia w Szkole Głównej Planowania i Statystyki, następnie pracował w Banku Gospodarki Żywnościowej. Był dyrektorem biura zarządu oddziału Polskiego Towarzystwa Ekonomicznego w Siedlcach, a w latach 1981–1982 pracował w Wydziale Handlu miejscowego Urzędu Wojewódzkiego, z którego został zwolniony z powodów politycznych.
W latach 80. zatrudniony w spółce "Mostostal" jako specjalista ds. eksportu. W 1990 powrócił do pracy w Urzędzie Wojewódzkim (na stanowisko dyrektora Wydziału Rozwoju Gospodarczego). W tym samym roku uzyskał mandat radnego Rady Miejskiej w Siedlcach. W wyborach 1991 bez powodzenia ubiegał się o mandat poselski z ramienia ZChN. W marcu 1993 mianowany wojewodą siedleckim na wniosek ZChN. Został odwołany w styczniu 1994 w wyniku wyborów przegranych przez rząd Hanny Suchockiej.
Od 2016 do 2017 członek Rady Nadzorczej PKN Orlen, następnie członek Zarządu do spraw finansowych. Odwołany z tej funkcji decyzją z 28 listopada 2019

</doc>
<doc id="1896164" url="https://pl.wikipedia.org/wiki?curid=1896164" title="Parafia Wniebowzięcia Najświętszej Maryi Panny w Mokrem">
Parafia Wniebowzięcia Najświętszej Maryi Panny w Mokrem

Parafia Wniebowzięcia Najświętszej Maryi Panny w Mokrem – parafia rzymskokatolicka w diecezji
toruńskiej, w dekanacie Grudziądz I, z siedzibą w Mokre. Erygowana najprawdopodobniej pod koniec XIII w.
Parafialny kościół Wniebowzięcia Najświętszej Maryi Panny został wzniesiony w stylu gotyckim z inicjatywy zakonu krzyżackiego. Za sprawą łaskami słynącego obrazu Matki Bożej Mokrzańskiej Mokre jest ośrodkiem kultu maryjnego. Obraz przedstawia moment koronacji Maryi.
Parafia posiada także kościoły filialne: w Wełczu i Miłosierdzia Bożego w Mokrem.
Ruchy i Stowarzyszenia.
Stowarzyszenie Rodzin Katolickich, Katolickie Stowarzyszenie Młodzieży, Żywy Różaniec, Parafialny zespół Caritas, Katolickie Poradnictwo Rodzinne, Bractwo Abstynenckie Świętego Maksymiliana Kolbego, Akcja Katolicka.
Zasięg parafii.
Do parafii należą wierni z miejscowości: Białochowo, Dusocin, Leśniewo, Lisie Kąty, Mokre, Wielki Wełcz, Zakurzewo i Zarośle.

</doc>
<doc id="1896168" url="https://pl.wikipedia.org/wiki?curid=1896168" title="Beninkaza woskodajna">
Beninkaza woskodajna



</doc>
<doc id="1896169" url="https://pl.wikipedia.org/wiki?curid=1896169" title="Woszcza szorstka">
Woszcza szorstka



</doc>
<doc id="1896170" url="https://pl.wikipedia.org/wiki?curid=1896170" title="Benincasa hispida">
Benincasa hispida



</doc>
<doc id="1896173" url="https://pl.wikipedia.org/wiki?curid=1896173" title="Ivica Janićijević">
Ivica Janićijević

Ivica Janićijević, cyr. Ивица Јанићијевић (ur. 21 października 1975 w Prisztinie, Jugosławia) – serbski piłkarz, grający na pozycji pomocnika.
Kariera piłkarska.
Kariera klubowa.
W 1996 rozpoczął karierę piłkarską w miejscowym klubie FC Prishtina. Latem 1999 przeniósł się do FK Beograd. W drugiej połowie 2001 występował w klubie OFK Beograd, skąd podczas przerwy zimowej sezonu 2001/02 przeszedł do Karpat Lwów. 18 maja 2002 zadebiutował w koszulce Karpat. Latem 2003 wyjechał do Korei Południowej, gdzie podpisał kontrakt z azjatyckim klubem.

</doc>
<doc id="1896174" url="https://pl.wikipedia.org/wiki?curid=1896174" title="Leonard Scott">
Leonard Scott

Leonard Scott (ur. 19 stycznia 1980) – amerykański lekkoatleta, który specjalizował się w biegach sprinterskich.
Największym sukcesem biegacza jest zdobycie złotego medalu na dystansie 60 metrów podczas halowych mistrzostw świata w roku 2006. Uczestnik mistrzostw świata w Helsinkach (2005). Trzy razy startował w światowym finale lekkoatletycznym.

</doc>
<doc id="1896178" url="https://pl.wikipedia.org/wiki?curid=1896178" title="Turcja na Zimowych Igrzyskach Olimpijskich 2010">
Turcja na Zimowych Igrzyskach Olimpijskich 2010

Turcja na Zimowych Igrzyskach Olimpijskich 2010 – występ kadry sportowców reprezentujących Turcję na igrzyskach olimpijskich w Vancouver w 2010 roku.
W kadrze znalazło się pięcioro zawodników – trzy kobiety i dwóch mężczyzn. Reprezentanci Turcji wystąpili w dziewięciu konkurencjach w trzech dyscyplinach sportowych – biegach narciarskich, narciarstwie alpejskim i łyżwiarstwie figurowym.
Funkcję chorążego reprezentacji Turcji podczas ceremonii otwarcia igrzysk w Vancouver pełniła biegaczka narciarska Kelime Çetinkaya, a podczas ceremonii zamknięcia turecką flagę niosła łyżwiarka figurowa Tuğba Karademir. Reprezentacja Turcji weszła na stadion olimpijski jako 78. w kolejności – pomiędzy ekipami z Tadżykistanu i Ukrainy.
Był to 15. start reprezentacji Turcji na zimowych igrzyskach olimpijskich i 37. start olimpijski, wliczając w to letnie występy.

</doc>
<doc id="1896183" url="https://pl.wikipedia.org/wiki?curid=1896183" title="Alexandre Mabboux">
Alexandre Mabboux

Alexandre Mabboux (ur. 19 września 1991) – francuski skoczek narciarski, zawodnik klubu Le Grand-Bornand, członek narodowej kadry juniorów, medalista mistrzostw Francji.
W reprezentacji zadebiutował w roku 2006. W Pucharze Świata debiutował 6 marca 2009 w Lahti, jednak odpadł w kwalifikacjach.
Startował podczas Mistrzostw Świata 2009 w Libercu, gdzie indywidualnie był 42., natomiast w drużynie 8.
W 2009 i 2010 roku zdobył złote medale mistrzostw Francji w skokach narciarskich w konkursach drużynowych.
Swój rekord życiowy w długości lotu ustanowił 17 lutego 2012 na skoczni im. Heiniego Klopfera w Oberstdorfie, gdzie podczas treningu uzyskał 164 metry.

</doc>
<doc id="1896184" url="https://pl.wikipedia.org/wiki?curid=1896184" title="Louvre">
Louvre



</doc>
<doc id="1896185" url="https://pl.wikipedia.org/wiki?curid=1896185" title="Friedrichsgabekoog">
Friedrichsgabekoog

Friedrichsgabekoog – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896188" url="https://pl.wikipedia.org/wiki?curid=1896188" title="Alejandro (singel)">
Alejandro (singel)



</doc>
<doc id="1896189" url="https://pl.wikipedia.org/wiki?curid=1896189" title="Podświadomość kolektywna">
Podświadomość kolektywna



</doc>
<doc id="1896190" url="https://pl.wikipedia.org/wiki?curid=1896190" title="Hedwigenkoog">
Hedwigenkoog

Hedwigenkoog – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896192" url="https://pl.wikipedia.org/wiki?curid=1896192" title="Endymion Spring">
Endymion Spring

Endymion Spring – książka fantasy napisana przez Matthew Skeltona. Wydana została w 2007 r. Akcja dzieje się jednocześnie w Oksfordzie, w czasach współczesnych i jednocześnie opowiedziana jest historia chłopca w XV- wiecznych Niemczech.
Fabuła.
W Oksfordzie chłopiec imieniem Blake odkrywa w bibliotece pustą książkę, o niezwykle białym papierze. Podpisana jest nazwiskiem Endymion Spring, a wkrótce zaczynają pojawiać się w niej słowa widoczne tylko dla niego. Wkrótce książka znika z biblioteki. Po rozmowie z profesorem Jolyonem, chłopiec postanawia odszukać księgę i odkryć jej tajemnice. Pomaga mu w tym siostra Duck i bezdomny Psalmanazar.
Opowiedziana jest jednocześnie historia Endymiona Springa, niemego chłopca, „chochlika drukarskiego” pomagającego Herr Gutenbergowi. Gdy do Gutenberga przybywa tajemniczy Fust, ze strasznym kufrem, którego strzegą dwa rzeźbione węże, chłopiec chce odkryć jego zawartość. Gdy odkrywa tam niezwykły papier, zaczyna mu grozić niebezpieczeństwo. Przyjaciel pomaga mu uciec wraz z większością papieru, aby uchronić go przed Fustem. Endymion dociera do Oksfordu, gdzie znajduje schronienie wśród mnichów.

</doc>
<doc id="1896193" url="https://pl.wikipedia.org/wiki?curid=1896193" title="Meli-Szipak">
Meli-Szipak

Meli-Szipak ("Meli-Šipak") lub Meli-Szihu ("Meli-Šiḫu") – król Babilonii z dynastii kasyckiej, syn i następca Adad-szuma-usura, ojciec i poprzednik Marduk-apla-iddiny I; panował w latach ok. 1186-1172 p.n.e.
Niewiele wiadomo o sytuacji w Babilonii za rządów Meli-Szipaka. Do naszych czasów zachowały się jego kudurru z inskrypcjami poświadczającymi nadania ziemi jego synowi i dziedzicowi Marduk-apla-iddinie oraz jego córce Hunnubat-Nanaji. Znane inskrypcje budowlane Meli-Szipaka poświęcone są zleconym przez niego pracom budowlanym w świątyniach E-kur w Nippur i E-galmah w Isin. Teksty ekonomiczne z czasów panowania Meli-Szipaka odnaleziono w Babilonie i Ur w południowej Mezopotamii oraz na stanowisku Tell Meskene (starożytne Emar) w Syrii.

</doc>
<doc id="1896194" url="https://pl.wikipedia.org/wiki?curid=1896194" title="Liam Hemsworth">
Liam Hemsworth

Liam Keith Hemsworth (ur. 13 stycznia 1990 w Melbourne) – australijski aktor telewizyjny i filmowy.
Życiorys.
Wczesne lata.
Urodził się w Melbourne w Australii w rodzinie anglikańskiej jako najmłodszy z trzech synów Leonie (z domu van Os), nauczycielki języka angielskiego, i Craiga Hemswortha, doradcy usług społecznych. Dorastał w Outback w Bulman wraz z dwoma starszymi braćmi: Chrisem (ur. 11 sierpnia 1983) i Lukiem (ur. 5 listopada 1981), którzy zostali także aktorami. Później, kiedy miał 8 lat, wraz z rodziną przeniósł się do Phillip Island, na południe od Melbourne, gdzie z braćmi spędził wiele swego czasu na surfowaniu. Uczęszczał do Lion High School.
W marcu 2009 Hemsworth przeniósł się do Stanów Zjednoczonych, aby kontynuować tam karierę aktorską. On i jego brat Chris najpierw zatrzymali się w pensjonacie menedżera Chrisa – Williama Warda, przed wynajęciem własnego mieszkania w Los Angeles.
Kariera.
Zanim został aktorem, przez sześć miesięcy kładł podłogi. Brał udział w szkolnych przedstawieniach. W wieku szesnastu lat uczestniczył w pierwszych przesłuchaniach i ostatecznie rozpoczął swoją karierę w 2007 roku od gościnnych występów w australijskich serialach: "Zatoka serc" ("Home and Away") i "Córki McLeoda" ("McLeod's Daughters"). Od 8 lipca 2007 do 2008 roku grał postać sparaliżowanego sportowca Josha Taylora w australijskiej operze mydlanej "Sąsiedzi" ("Neighbours"). W serialu telewizyjnym dla młodzieży "Księżniczka z krainy słoni" ("The Elephant Princess", 2008–2009) wystąpił w roli Marcusa, gitarzysty z zespołu głównego bohatera.
Później pojawił się jako Marc w dwóch odcinkach serialu "Satysfakcja" ("Satisfaction", 2009). Na dużym ekranie zadebiutował w epizodycznej roli w dramacie sci-fi "Zapowiedź" ("Knowing", 2009) z Nicolasem Cage. Po występie w thrillerze "Piąty wymiar" ("Triangle", 2009), pojawił się w melodramacie "Ostatnia piosenka" ("The Last Song", 2010) z udziałem Miley Cyrus, Kelly Preston i Grega Kinneara oraz jako Billy „The Kid” Timmons w dramacie sensacyjnym "Niezniszczalni 2" ("The Expendables 2", 2012) u boku Sylvestra Stallone’a. Jednak pozycję wśród największych gwiazd kina akcji zagwarantowała mu kreacja Gale’a Hawthorne’a w filmie "Igrzyska śmierci" ("The Hunger Games", 2012) z Jennifer Lawrence. W 2015 gościł w programie "Muppety".
Był na okładkach magazynów takich jak „Entertainment Weekly” (w sierpniu 2011), „The Hollywood Reporter” (w lutym 2012), „Details” (w marcu 2012), „GQ” (w kwietniu 2012, czerwcu 2016 i maju 2019), „Men’s Health” (w maju 2012, we wrześniu 2012, w grudniu 2015 i w maju 2020), „Bravo” (w kwietniu i grudniu 2013, w grudniu 2015), „Esquire” (w styczniu 2015), „Men’s Fitness” (w marcu i w listopadzie 2015), „Vanity Fair” (w czerwcu 2016) i „People” (w styczniu 2019).
Został ambasadorem Australian Childhood Foundation.
Życie prywatne.
W latach 2009–2013 i od listopada 2015 był związany z Miley Cyrus, z którą ożenił się 23 grudnia 2018. 10 sierpnia 2019 doszło do separacji, a 28 stycznia 2020 ogłoszono rozwód.

</doc>
<doc id="1896196" url="https://pl.wikipedia.org/wiki?curid=1896196" title="Gabriel Alejandro Cichero">
Gabriel Alejandro Cichero



</doc>
<doc id="1896198" url="https://pl.wikipedia.org/wiki?curid=1896198" title="José Antonio Torrealba">
José Antonio Torrealba



</doc>
<doc id="1896199" url="https://pl.wikipedia.org/wiki?curid=1896199" title="Gajusz Duiliusz">
Gajusz Duiliusz

Gajusz Duiliusz (łac. "Gaius Duilius", żył w III wieku p.n.e.) – rzymski polityk i wojskowy, konsul w 260 roku p.n.e., zwycięzca w bitwie morskiej pod Mylae w czasie pierwszej wojny punickiej.
Życiorys.
Pochodził z rodu Duiliuszów o plebejskich korzeniach. W 260 roku p.n.e. został, jako "homo novus", wybrany konsulem razem z Gnejuszem Korneliuszem Scypionem. Po wzięciu tego ostatniego do niewoli przez Kartagińczyków w bitwie koło Wysp Liparyjskich Gajusz Duiliusz przejął dowodzenie flotą rzymską. W bitwie pod Mylae (dzisiejsze Milazzo) zastosował po raz pierwszy ruchome pomosty do abordażu (tzw. kruki, łac. "corvus"), które wbijając się w pokład okrętów kartagińskich uniemożliwiły im użycie taranów, zaś Rzymianom pozwoliły na walkę wręcz na szczepionych jednostkach. Wygrana pod Mylae była pierwszym zwycięstwem rzymskiej floty w historii.
Jako zwycięski wódz Gajusz Duiliusz odbył w 259 roku p.n.e. triumf w Rzymie, zaś na jego cześć wzniesiono na Forum Romanum kolumnę, ozdobioną dziobami okrętów (tzw. "columna rostrata", po wygranej bitwie pod Mylae motyw dziobu okrętu pojawił się także na rzymskich monetach). Ze zdobyczy wojennych Gajusz Duiliusz ufundował świątynię Janusa na rzymskim "Forum Holitorium". W 258 roku p.n.e. został, wraz z Lucjuszem Korneliuszem Scypionem, wybrany cenzorem.
Posąg Gajusza Duiliusza znajdował się, wśród wyobrażeń innych zwycięskich wodzów rzymskich, w bocznym portyku świątyni Marsa Mściciela na Forum Augusta.

</doc>
<doc id="1896200" url="https://pl.wikipedia.org/wiki?curid=1896200" title="Giancarlo Gregorio Maldonado">
Giancarlo Gregorio Maldonado



</doc>
<doc id="1896201" url="https://pl.wikipedia.org/wiki?curid=1896201" title="Piramida w Choluli">
Piramida w Choluli

Piramida w Choluli – piramida znajdująca się w mieście Cholula, w stanie Puebla, w Meksyku, będąca największą pod względem objętości piramidą na świecie. 
Piramida, będąca świątynią ku czci Quetzalcoatla, powstawała od III wieku p.n.e. do IX wieku n.e. Podstawa budowli ma powierzchnię około 18,2 hektarów, a wysokość wynosi 54 metry. Objętość piramidy szacuje się na 3,3 miliony metrów sześciennych, co czyni ją największą piramidą na świecie (piramida Cheopsa w Egipcie ma objętość 2,4 milionów metrów sześciennych). Według wierzeń Azteków piramidę zbudował gigant Xelhua.
Piramida zaczęła stopniowo zarastać, a w momencie przybycia Hiszpanów pod dowództwem Hernána Cortésa w 1519 roku przypominała naturalne wzgórze, na którego szczycie zdecydowano wybudować katolicki kościół "Iglesia de Nuestra Señora de los Remedios".
W latach 30. XX wieku rozpoczęły się prace archeologiczne, podczas których odkopano znaczną część budowli.

</doc>
<doc id="1896202" url="https://pl.wikipedia.org/wiki?curid=1896202" title="Enrico Betti">
Enrico Betti

Enrico Betti (ur. 21 października 1823 w Pistoli, zm. 11 sierpnia 1892 w Soianie koło Pizy) – włoski matematyk, znany głównie z pracy z dziedziny topologii, która ukazała się w 1871, opisująca tzw. liczby Bettiego. Pracował także nad teorią równań, która wcześniej pojawiła się w teorii Galois. Sformułował także twierdzenie z wytrzymałości materiałów zwane zasadą wzajemności prac Bettiego.
Życiorys.
Urodził się w Pistoia, Toscanii. Ukończył studia na Uniwersytecie w Pizie w 1846. Pracował w wyższej szkole w Pistoia jako wykładowca matematyki. Przeprowadził się do Florencji w 1854. W 1857 objął posadę profesora algebry na Uniwersytecie w Pizie. W 1858 podróżował po Europie z Francesco Brioschi i Felice Casorati, spotkał się z Bernhardem Riemannem. Później pracował nad zagadnieniami fizyki teoretycznej, którymi wcześniej zajmował się Riemann. Angażował się także w życie akademickie i politykę nowo powstałego państwa włoskiego.

</doc>
<doc id="1896203" url="https://pl.wikipedia.org/wiki?curid=1896203" title="Juan Fernando Arango">
Juan Fernando Arango



</doc>
<doc id="1896204" url="https://pl.wikipedia.org/wiki?curid=1896204" title="Rr (metoda)">
Rr (metoda)



</doc>
<doc id="1896205" url="https://pl.wikipedia.org/wiki?curid=1896205" title="Metaheurystyka">
Metaheurystyka

Metaheurystyka – ogólny algorytm (heurystyka) do rozwiązywania problemów obliczeniowych. Algorytmu metaheurystycznego można używać do rozwiązywania dowolnego problemu, który można opisać za pomocą pewnych definiowanych przez ten algorytm pojęć. Najczęściej wykorzystywany jest jednak do rozwiązywania problemów optymalizacyjnych.
Określenie powstało z połączenia słowa „meta” („nad”, tutaj w znaczeniu „wyższego poziomu”) oraz słowa „heurystyka” (gr. heuriskein – szukać), co wynika z faktu, że algorytmy tego typu nie rozwiązują bezpośrednio żadnego problemu,
a jedynie podają sposób na utworzenie odpowiedniego algorytmu. Termin „metaheurystyka” po raz pierwszy został użyty przez Freda Glovera w 1986 roku.
Opis.
Algorytm metaheurystyczny opisuje zwykle sposób przechodzenia między możliwymi rozwiązaniami w celu rozwiązania problemu. Mianowicie, mając dany problem formula_1 niech zbiór możliwych jego rozwiązań, będzie zbiorem wszystkich zdań formula_2 które można zapisać w języku problemu formula_3 Rozwiązaniem problemu jest dowolne formula_4 gdzie formula_5 jest pewnym podzbiorem zbioru formula_6 A zatem rozwiązanie problemu polega na znalezieniu zbioru formula_5 – zależnie od definicji problemu wystarczającym może być znalezienie jednego elementu zbioru formula_8 Algorytm metaheurystyczny opisuje w jaki sposób mając dowolny element zbioru formula_9 „przejść” do innego elementu z tego zbioru, dając potencjalnie największą szanse na znalezienie rozwiązania problemu formula_3 „Przejście” to nie jest jednak dokładnie zdefiniowane, gdyż jest zależne od problemu formula_3 Są to więc jedynie pewne wskazówki, a konkretne implementacje algorytmu mogą się różnić. Sposób „przejścia” między elementami zbioru formula_9 oraz pewne inne niezbędne do działania algorytmu funkcje wpływają w istotny sposób na skuteczność algorytmu metaheurystycznego. Funkcje te mogą, wykorzystywać pewne właściwości problemu formula_1 których nie można opisać ogólnie dla dowolnego problemu, przez co nie mogą być elementem metaheurystyki na poziomie jej projektowania. Zwykle przestrzeń poszukiwań można również zawęzić do pewnego podzbioru zbioru formula_6
Mankamentem algorytmów metaheurystycznych jest fakt, iż nie gwarantują one znalezienia rozwiązania, a ponadto zwykle nie można podać czasu ich działania.
Skuteczność metaheurystyk zależy również w dużej mierze od parametrów, które pojawiają się w tego typu algorytmach. Niestety nie istnieją uniwersalne wartości tych parametrów, które zachowują się najlepiej dla wszystkich możliwych danych wejściowych.
Z tego też powodu metaheurystyki nadają się jedynie do rozwiązywania problemów dla których nie istnieją (bądź nie są znane) wydajne algorytmy, dające pewność znalezienia rozwiązania (np. problemy należące do klasy NP).
Algorytmy metaheurystyczne.
Niektóre z algorytmów metaheurystycznych:

</doc>
<doc id="1896207" url="https://pl.wikipedia.org/wiki?curid=1896207" title="Franciszek Walczak">
Franciszek Walczak

Franciszek Walczak (ur. 30 listopada 1923 w Obudnie, zm. 28 maja 1945 w Gorzowie Wielkopolskim) – milicjant, pierwszy funkcjonariusz Milicji Obywatelskiej zabity w zdobytym Gorzowie Wielkopolskim.
Walczak od najmłodszych lat pracował w gospodarstwie rolnym w Obudnie pod Gąsawą należącym do hr. Ignacego Mlickiego. Po zajęciu tych terenów przez Niemców majątek przeszedł w ręce okupanta, a gospodarstwem zaczął kierować zarządca. W styczniu 1945 wobec nadciągającego frontu Niemcy zaczęli się wycofywać w głąb Rzeszy. Franciszek Walczak został przez zarządcę zaangażowany do pomocy w transporcie, w czasie podróży Walczak uciekł i powrócił do Obudna. Po wyzwoleniu wstąpił do organizowanej Milicji Obywatelskiej, w kwietniu 1945 został oddelegowany do organizowanych służb porządkowych na włączonych do Polski Ziemiach Zachodnich. Został przydzielony do komisariatu w Gorzowie Wielkopolskim, nadano mu numer służbowy 277 i skierowano do służby czynnej. Zginął od ran zadanych bagnetem przez nieznanych sprawców 28 maja 1945. Istnieją różne domysły na temat śmierci Franciszka Walczaka, propaganda PRL wykorzystała to zdarzenie do stworzenia obrazu młodego obrońcy socjalistycznej ojczyzny, a sam Walczak jakoby został zastrzelony. Jako datę śmierci podawano 2 czerwca, ale w aktach urzędu stanu cywilnego figuruje zapis, że zgon nastąpił 28 maja. Po latach współpracownicy Walczaka wspominali, że został on zabity przez żołnierzy Armii Czerwonej, którzy chcieli go okraść.
Pogrzeb Franciszka Walczaka przerodził się w patriotyczną manifestację, uczestniczyli w nim najwyżsi rangą urzędnicy państwowi.
14 czerwca 1945 najdłuższa ulica Gorzowa Wielkopolskiego, dawna "Friedebergerstrasse" otrzymała jako patrona Franciszka Walczaka, była pierwszą ulicą, która otrzymała polską nazwę.
Walczak był również patronem szczepu harcerskiego działającego przy Szkole Podstawowej nr 1 im. Marii Konopnickiej. Jego postać jako Walusia Florczaka przedstawił Eugeniusz Paukszta w powieści "„Przejaśnia się niebo”".
Przypisy.
https://gorzowwielkopolski.naszemiasto.pl/franciszek-walczak-patron-najdluzej-ulicy-w-gorzowie-kim/ar/c1-8836913

</doc>
<doc id="1896208" url="https://pl.wikipedia.org/wiki?curid=1896208" title="Preskrypcja">
Preskrypcja

W dawnym znaczeniu:

</doc>
<doc id="1896209" url="https://pl.wikipedia.org/wiki?curid=1896209" title="Burdyniszki">
Burdyniszki



</doc>
<doc id="1896216" url="https://pl.wikipedia.org/wiki?curid=1896216" title="Dušan Simić">
Dušan Simić

Dušan Simić (cyr. Душан Симић; ur. 22 lipca 1980 w Kragujevacu) – serbski piłkarz, grający na pozycji centralnego defensywnego pomocnika.
Kariera piłkarska.
Kariera klubowa.
Występował w klubie OFK Beograd, skąd podczas przerwy zimowej sezonu 2001/02 przeszedł do Karpat Lwów. 21 kwietnia 2002 zadebiutował w koszulce Karpat. Latem 2003 został wypożyczony do południowokoreańskiego klubu Busan Icons. W lutym 2004 po zakończeniu wypożyczenia powrócił do Karpat, skąd przeszedł do Węgrów Békéscsaby. Potem bronił barw klubów rumuńskiej Ceahlăul Piatra Neamţ i FC Brașov. Latem 2007 powrócił do Serbii, gdzie został piłkarzem FK Vlasina Vlasotince.

</doc>
<doc id="1896217" url="https://pl.wikipedia.org/wiki?curid=1896217" title="Zakłady Artystyczno-Badawcze">
Zakłady Artystyczno-Badawcze

Zakłady Artystyczno-Badawcze (ZAB) – eksperymentalna jednostka projektowo-dydaktyczna działająca w latach 1954–1977 na Wydziale Architektury Wnętrz Akademii Sztuk Pięknych w Warszawie.
Historia.
Zakłady zostały powołane 1 stycznia 1954 r. przez rektora ASP Mariana Wnuka (Zakłady Doświadczalne) i działały w ramach nowo powołanego Wydziału Architektury Wnętrz. Zostały stworzone dla realizacji zleceń Polskiej Izby Handlu Zagranicznego. Główną postacią zakładów był Jerzy Sołtan. Tworzył on wyjątkową w czasach realizmu socjalistycznego enklawę awangardy sztuk projektowych, gromadząc wokół siebie artystów z różnych dziedzin: malarzy, rzeźbiarzy, architektów oraz grafików. W unikalnej „metodzie integracyjnej”, we współpracy ze studentami, powstawały awangardowe projekty architektoniczne, wnętrzarskie i wzornictwa przemysłowego. Były nacechowane nowoczesnymi ideami: systemem Modulor Le Corbusiera, Teorią formy otwartej Oskara Hansena i metodą zespołowej pracy Waltera Gropiusa (metoda integracyjna).
Lata 60. XX wieku były latami odchodzenia od idei dydaktycznych zakładów na rzecz „produkcji”, coraz częstszych wyjazdów zagranicznych Sołtana i emigracją do USA w 1967 r. Ostatecznie Zakłady Artystyczno-Badawcze pozostały tylko w formalnym związku z uczelnią i wraz z powstaniem Wydziału Wzornictwa Przemysłowego w 1977 r. zostały rozwiązane.

</doc>
<doc id="1896222" url="https://pl.wikipedia.org/wiki?curid=1896222" title="ZAB">
ZAB



</doc>
<doc id="1896223" url="https://pl.wikipedia.org/wiki?curid=1896223" title="Vladas Zajanckauskas">
Vladas Zajanckauskas



</doc>
<doc id="1896224" url="https://pl.wikipedia.org/wiki?curid=1896224" title="Alien Breed 3D 2 - The Killing Grounds">
Alien Breed 3D 2 - The Killing Grounds



</doc>
<doc id="1896227" url="https://pl.wikipedia.org/wiki?curid=1896227" title="Liechtenstein na Zimowych Igrzyskach Olimpijskich 2010">
Liechtenstein na Zimowych Igrzyskach Olimpijskich 2010

Liechtenstein na Zimowych Igrzyskach Olimpijskich 2010 reprezentowało 6 zawodników.

</doc>
<doc id="1896232" url="https://pl.wikipedia.org/wiki?curid=1896232" title="Zakłady artystyczno badawcze">
Zakłady artystyczno badawcze



</doc>
<doc id="1896234" url="https://pl.wikipedia.org/wiki?curid=1896234" title="Zakłady Artystyczno-Badawcze ASP">
Zakłady Artystyczno-Badawcze ASP



</doc>
<doc id="1896237" url="https://pl.wikipedia.org/wiki?curid=1896237" title="11 Batalion Zaopatrzenia">
11 Batalion Zaopatrzenia

11 Batalion Zaopatrzenia (11 bzaop) – pododdział logistyczny ludowego Wojska Polskiego i Sił Zbrojnych RP (JW Nr 2680).
W październiku 1944, w Suchodołach, w składzie 11 Dywizji Piechoty rozpoczęto formowanie jednostki 16 Samodzielnej Kompanii Transportu Samochodowego. Pododdział miał zostać zorganizowany według sowieckiego etatu Nr 04/509 (ros. "отдельная автотранспортная рота") o stanie 75 żołnierzy. W listopadzie tego samego roku, wobec zaniechania formowania 3 Armii, rozwiązana została 11 DP. 15 listopada 1944 stan ewidencyjny kompanii wynosił 4 oficerów i 34 szeregowców.
Wiosną 1945 po raz drugi przystąpiono do organizacji 11 Dywizji Piechoty. Tym razem w jej składzie utworzona została 19 Samodzielna Samochodowa Kompania Podwozu. Jednostka tworzona była w garnizonie Łódź, w oparciu o sowiecki etat Nr 04/559 o stanie 70 żołnierzy i 47 samochodów. W maju tego roku, po zakończeniu organizacji, stan ewidencyjny kompanii liczył 9 oficerów, 44 podoficerów i 89 szeregowców, czyli dwukrotnie więcej niż przewidywał etat. W następnym miesiącu pododdział przegrupował się razem z dywizją na Ziemie Odzyskane. Nowym garnizonem kompanii zostało Lubsko. Tam, w listopadzie 1945 kompania została przeformowana w 19 Samodzielny Pluton Samochodowy. Zgodnie z pokojowym etatem Nr 2/8 z 21 lipca 1945 pluton liczyć miał 40 żołnierzy. W jego skład wchodziły trzy drużyny samochodowe, drużyna gospodarcza i warsztaty remontowe. W dniach 23-24 października 1945 pluton dyslokowany został do Żar, gdzie zajął na kwatery w budynkach mieszkalnych przy ulicy Prybuskiej (obecnie Okrzei).
W marcu 1946 dywizja przeszła na etat dywizji piechoty typu "C". Pluton utracił wówczas samodzielność i włączony został w struktury Dowództwa 11 DP. W czerwcu tego roku pododdział przeniesiony został do poniemieckich koszar przy ulicy Żagańskiej, które zwolnione zostały przez jednostki Armii Czerwonej. W grudniu 1946 pluton wyłączony został z dowództwa i ponownie stał się samodzielnym pododdziałem. W październiku 1948 na bazie plutonu utworzona została Drużyna Samochodowa Dowództwa 11 Dywizji Piechoty.
Wiosną następnego roku 11 DP przeformowana została w 11 Zmotoryzowaną Dywizję Piechoty, a jej niewielki pododdział transportowy w 44 Kompanię Samochodową. Jednostka zgodnie z etatem Nr 5/51 miała liczyć 47 żołnierzy. Latem 1950 dywizja przeformowana została w 11 Dywizję Zmechanizowaną. Dla kompanii oznaczało to wprowadzenie etatu Nr 5/73 z zachowaniem dotychczasowej liczby żołnierzy oraz przeniesienie do garnizonu Żagań, w którym zajęła koszary przy ulicy Dworcowej. Z końcem 1952 w kompanii wprowadzony został etat Nr 5/89 o stanie 38 żołnierzy. Zgodnie z planem mobilizacyjnym "PM-1" kompania miała sformować 44 Batalion Samochodowy według etatu wojennego Nr 05/42 o stanie 392 wojskowych oraz 194 pojazdów samochodowych i 63 traktorów. Oznaczało to, że kompania musi dziesięciokrotnie zwiększyć swoje stany osobowe. W kolejnym planie mobilizacyjnym "PM-53" założono, że na wypadek wojny, na bazie 44 ksamoch, powstanie 44 Pułk Samochodowo-Transportowy.
18 października 1955 w garnizonie Żagań, w kompleksie koszarowym przy ulicy Szosa Żarska, na bazie 44 ksamoch sformowany został 76 Batalion Samochodowo-Transportowy według etatu Nr 5/171 o stanie 89 żołnierzy i trzech pracowników cywilnych. W 1957 batalion przeniesiony został do koszar przy ulicy Dworcowej w Żaganiu, nazywanych "Żagań-Miasto". W styczniu 1962 jednostka przemianowana została na 76 Batalion Transportowy. W 1963 11 DZ przeformowana została w 11 Drezdeńską Dywizję Pancerną, a 76 btransp otrzymał nowy etat. 22 grudnia 1963 dowódca 11 DPanc, gen. bryg. Zbigniew Zieleniewski wręczył dowódcy batalionu sztandar. W październiku 1967 w struktury batalionu włączono 11 Dywizyjny Punkt Zaopatrzenia i 106 Piekarnię Polową. W następnym roku jednostka wzięła udział w operacji "Dunaj".
W 1969 pododdział przeformowany został w 11 Batalion Zaopatrzenia. W 1994 jednostka dyslokowana została do garnizonu Świętoszów. 11 listopada 1995 dowódca Śląskiego Okręgu Wojskowego, gen. dyw. Janusz Ornatowski wręczył dowódcy batalionu nowy sztandar ufundowany przez Społeczny Komitet Fundatorów Sztandaru. W 2001 batalion przeformowany został na etat Nr 29/304/0 i w tym samym roku rozformowany.

</doc>
<doc id="1896241" url="https://pl.wikipedia.org/wiki?curid=1896241" title="Five Miles Out (singel)">
Five Miles Out (singel)

Five Miles Out – utwór Mike’a Oldfielda, wydany jako singel w lutym 1982 roku, pochodzący z albumu "Five Miles Out".
Utwór jest wynikiem traumatycznego lotu, który Oldfield wraz ze swymi muzykami odbyli pomiędzy koncertami w czasie hiszpańskiej części trasy koncertowej. W wyniku podania pilotowi nieprawidłowej prognozy pogody, samolot wleciał w burzę. Samolot nie był przystosowany do wzbicia się ponad chmury, natomiast góry uniemożliwiały wylądowanie. Pilotem podczas feralnego lotu był sam Mike Oldfield, samolot był jego własnością (w tekście piosenki pojawiają się słowa: "What will you do when You’re falling, Victor Juliet your identity" - Co zrobisz gdy spadasz? Twój identyfikator: Victor Juliet - był to identyfikator rejestracyjny awionetki należącej do artysty), a na pokładzie znajdował się również Richard Branson - założyciel i właściciel Virgin Records, wytwórni wydającej wówczas płyty Oldfielda.
Teledysk dostępny jest na DVD Elements.

</doc>
<doc id="1896242" url="https://pl.wikipedia.org/wiki?curid=1896242" title="Bilans procentów i dywidend">
Bilans procentów i dywidend



</doc>
<doc id="1896244" url="https://pl.wikipedia.org/wiki?curid=1896244" title="Hellschen-Heringsand-Unterschaar">
Hellschen-Heringsand-Unterschaar

Hellschen-Heringsand-Unterschaar – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896248" url="https://pl.wikipedia.org/wiki?curid=1896248" title="Jezioro Dowcień">
Jezioro Dowcień



</doc>
<doc id="1896251" url="https://pl.wikipedia.org/wiki?curid=1896251" title="Hillgroven">
Hillgroven

Hillgroven – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896252" url="https://pl.wikipedia.org/wiki?curid=1896252" title="Demokracja elektroniczna">
Demokracja elektroniczna

Demokracja elektroniczna (e-demokracja) – rządy demokratyczne z wykorzystaniem komunikacji elektronicznej.
W szerszym znaczeniu termin „demokracja elektroniczna” obejmuje również elektroniczny dostęp obywateli do informacji i usług organów administracji państwowej.
Początki.
Koncepcja powstała w latach siedemdziesiątych-osiemdziesiątych XX wieku i określana była jako „teledemokracja”. Nakazywała zwrócenie się w stronę telewizji, teleinformatyki i wideo, by odnowić praktyki polityczne. Koniecznym do jej rozpatrywania był interwencjonizm państwowy, który w postępach technologicznych upatrywał dźwignię pozwalającą na unowocześnianie społeczeństwa.
W latach dziewięćdziesiątych wraz z rozwojem świata cyfrowego pojęcie przekształcone zostało w „demokrację elektroniczną” czy też „cyberdemokrację”. Miało ono spełniać marzenia o społeczeństwie bez pośredników, w którym obywatele aktywni i lepiej poinformowani za sprawą dostępu do stron sieci, mogliby swobodnie wypowiadać się na forach, wybierać swoich przedstawicieli i określać swoje priorytety polityczne w ramach bezpośredniej i zgodnej „silnej demokracji”, zgodnie z pragnieniami Benjamina Barbera.
Działanie demokracji elektronicznej.
Z założenia użycie środków elektronicznych (internet Web 2.0, SMS) w demokracji ma budować społeczeństwo obywatelskie, ponieważ powinno ułatwić intensywny udział obywateli w debacie publicznej i głosowaniu, w sprawach ogólnopaństwowych i lokalnych. Ma również umożliwiać każdemu obywatelowi łatwe wnoszenie inicjatyw, publiczne prezentowanie argumentów i krytykę. Może konsolidować małe społeczności i rozproszone grupy interesów.
Zalety demokracji elektronicznej.
Najważniejsze zalety demokracji elektronicznej to:
Wady demokracji elektronicznej.
Najważniejsze wady demokracji elektronicznej to:

</doc>
<doc id="1896254" url="https://pl.wikipedia.org/wiki?curid=1896254" title="E-demokracja">
E-demokracja



</doc>
<doc id="1896255" url="https://pl.wikipedia.org/wiki?curid=1896255" title="Jacopo da Bologna">
Jacopo da Bologna

Jacopo da Bologna – włoski kompozytor i teoretyk muzyki działający w okresie włoskiego trecenta (XIV wiek).
Mało wiadomo o jego życiu poza informacjami, które można wydedukować z wykorzystywanych przez niego tekstów. Prowadzą one do dworu Viscontich w Mediolanie w latach 40. i 50. XIV wieku. Najprawdopodobniej znał Petrarkę, pisał także własne teksty do madrygałów. Zachowało się ponad 30 jego kompozycji, większość świeckich. Wyróżniają się spośród innych włoskich utworów tego okresu szczególną inwencją i warsztatem. Jego prace teoretyczne pokazują, że znał założenia francuskiego ars nova.

</doc>
<doc id="1896256" url="https://pl.wikipedia.org/wiki?curid=1896256" title="Oesterdeichstrich">
Oesterdeichstrich

Oesterdeichstrich – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896257" url="https://pl.wikipedia.org/wiki?curid=1896257" title="Placówka Żandarmerii Wojskowej w Świętoszowie">
Placówka Żandarmerii Wojskowej w Świętoszowie

Placówka Żandarmerii Wojskowej w Świętoszowie – była terenowa jednostka organizacyjna Żandarmerii Wojskowej i jednostka wojskowa (identyfikator 9185892, kryptonim radiowy "Dalia").
14 kwietnia 1992 roku komendant Żandarmerii Wojskowej Śląskiego Okręgu Wojskowego, płk mgr Tadeusz Niekrasz polecił komendantowi Wydziału Żandarmerii Wojskowej w Żaganiu, w terminie do 25 kwietnia 1992 roku, sformować nieetatową Placówkę Żandarmerii Wojskowej w m. Świętoszów według etatu:
Kadra zawodowa, dowódca drużyny, kierowca i jeden strzelec zostali wyznaczeni ze składu osobowego Wydziału ŻW Żagań. Pozostali żołnierze zasadniczej służby wojskowej zostali skierowani do Wydziału ŻW w Żaganiu w dniu 22 kwietnia 1992 roku celem pełnienia dalszej służby wojskowej z Oddziału ŻW w Poznaniu (dowódca patrolu i 2 strzelców), z Oddziału ŻW we Wrocławiu (2 strzelców), z Wydziału ŻW w Krośnie Odrzańskim (dowódca patrolu i 1 strzelec), z Wydziału ŻW w Opolu (2 strzelców) i Wydziału ŻW w Gliwicach (1 strzelec).
W dniu 20 kwietnia 1994 roku szef Inspektoratu Szkolenia – zastępca szefa Sztabu Generalnego Wojska Polskiego zatwierdził właściwość terytorialną jednostek Żandarmerii Wojskowej. Zgodnie z wymienioną decyzją Placówka ŻW w Świętoszowie obejmowała swoją właściwością teren gminy Małomice i miasta Małomice w województwie zielonogórskim oraz gminy Osiecznica w województwie jeleniogórskim.
Z dniem 25 maja 1994 roku komendant Wydziału ŻW w Żaganiu powołał Grupę Organizacyjną w składzie mł. chor. Marek Ulita i mł. chor. Robert Luchowski oraz dziewięciu żołnierzy zasadniczej służby wojskowej z zadaniem fizycznego zabezpieczenia budynku koszarowego dla przyszłej Placówki ŻW w Świętoszowie.
W dniu 27 maja 1994 roku w Świętoszowie mł. chor. Marek Ulita przyjął w użytkowanie część budynku nr 384 w kompleksie K-7785. Budynek nr 384 (później oznaczony nr 13), wybudowany w 1936 roku, został oddany po remoncie kapitalnym.
Z dniem 1 stycznia 1995 roku rozpoczęła funkcjonowanie etatowa Placówka Żandarmerii Wojskowej w Świętoszowie.
W dniu 25 maja 1995 roku komendant główny Żandarmerii Wojskowej, gen. bryg. Alfons Kupis dokonał "oficjalnego" otwarcia Placówki ŻW.
W dniu 27 grudnia 2000 roku na podstawie rozkazu Nr Pf-36/Org. komendanta głównego Żandarmerii Wojskowej z dnia 19 grudnia 2000 roku komendant Wydziału ŻW w Żaganiu, ppłk Janusz Hinc przekazał, a komendant Oddziału ŻW we Wrocławiu, ppłk Kazimierz Szwej przyjął w podporządkowanie Placówkę ŻW w Świętoszowie, funkcjonującą według zbiorczego etatu wojenno-pokojowego Nr 89/183/31.
W dniu 2 maja 2001 roku komendant Placówki ŻW w Świętoszowie w wykonaniu rozkazu Nr Pf-15/Org. komendanta głównego Żandarmerii Wojskowej z dnia 11 kwietnia 2001 roku określającego sposób i termin rozformowania Placówki ŻW w Świętoszowie powołał komisję likwidacyjną.
W dniu 6 września 2001 roku komendant główny Żandarmerii Wojskowej wydał rozkaz Nr Pf-57/Org. w sprawie zmian w jednostkach organizacyjnych ŻW, którym anulował poprzedni rozkaz Nr 15/Org. z dnia 11 kwietnia 2001 roku dotyczący rozformowania Placówki ŻW w Świętoszowie. Jednocześnie komendant główny Żandarmerii Wojskowej nakazał komendantowi Oddziału ŻW we Wrocławiu - przekazać, a komendantowi Oddziału ŻW w Żaganiu - przyjąć w podporządkowanie Placówkę ŻW w Świętoszowie.
W dniu 18 października 2001 roku w Świętoszowie komendant Oddziału ŻW we Wrocławiu, płk mgr Marek Gosk - przekazał, a komendant Oddziału ŻW w Żaganiu, ppłk mgr Janusz Hinc - przyjął w podporządkowanie Placówkę ŻW w Świętoszowie funkcjonującą według etatu Nr 89/183/31. W dniu przyjęcia stan osobowy Placówki ŻW w Świętoszowie liczył jednego pracownika wojska i sześciu żołnierzy, w tym dwóch chorążych, jednego podoficera zawodowego i trzech żołnierzy zasadniczej służby wojskowej. Na ewidencji Placówki ŻW znajdowały się wówczas trzy pojazdy mechaniczne marki: Tarpan Iveco nr rej. UNU 8159 rok produkcji 1991, Polonez 1,6GLI nr rej. UWZ 4301 rok produkcji 1995 i Mercedes 290GD nr rej. UWZ 4274 rok produkcji 1995. Broń i sprzęt uzbrojenia od dnia 28 czerwca 2001 roku znajdowały się w Oddziale Gospodarczym - 11 Batalionie Zaopatrzenia.
W związku z rozformowaniem 11 Batalionu Zaopatrzenia Oddziałem Gospodarczym dla Placówki ŻW została 10 Brygada Kawalerii Pancernej.
W dniu 1 stycznia 2002 roku weszła w życie Ustawa z dnia 24 sierpnia 2001 roku o Żandarmerii Wojskowej i wojskowych organach porządkowych na mocy, której Placówka ŻW w Świętoszowie stała się terenową jednostką organizacyjną Żandarmerii Wojskowej, a pełniący w niej służbę żołnierze uzyskali ustawowe umocowanie swoich uprawnień i kompetencji służbowych.
W dniu 28 marca 2002 roku Placówka ŻW otrzymała z Oddziału ŻW w Żaganiu wyciąg z rozkazu Nr Pf-8/Org. komendanta głównego Żandarmerii Wojskowej w sprawie zmian organizacyjnych w jednostkach Żandarmerii Wojskowej. Zgodnie z otrzymanym rozkazem komendant Placówki ŻW w Świętoszowie, w terminie do 30 kwietnia 2002 roku, przeformował Placówkę ŻW w Świętoszowie na nowy etat wojenno-pokojowy Nr 62/227/0 oraz osiągnął gotowości mobilizacyjną w terminie do 31 grudnia 2002 roku. Jednocześnie wycofany został dotychczasowy zbiorczy etat wojenno-pokojowy Nr 89/183/*, a zachowana została właściwość terytorialna Placówki ŻW w Świętoszowie obejmująca gminę Osiecznica z powiatu bolesławieckiego, województwa dolnośląskiego.
W dniu 21 kwietnia 2004 roku komendant główny Żandarmerii Wojskowej, gen. bryg. Bogusław Pacek, w towarzystwie komendanta Oddziału ŻW w Żaganiu, płk. Wiesława Szczygielskiego, wizytował Placówkę ŻW w Świętoszowie.
W dniu 1 lipca 2004 roku weszła w życie nowa ustawa pragmatyczna. W związku z powyższym w całych siłach zbrojnych RP zostały przeprowadzone zmiany organizacyjno-kadrowe. W ramach tych zmian Placówka Żandarmerii Wojskowej w Świętoszowie została przeformowana, w terminie do dnia 30 czerwca 2004 roku, na nowy etat wojenno-pokojowy Nr GW/051/0. Z dniem 1 lipca 2004 roku unieważniony został dotychczasowy etat Nr 62/227/0.
W terminie do 30 czerwca 2011 roku Placówka Żandarmerii Wojskowej w Świętoszowie została rozformowana. W dotychczasowej siedzibie Placówki rozlokowały się komórki organizacyjne nowo powstałego 43 Wojskowego Oddziału Gospodarczego.
W latach 1995-2011 w Placówce Żandarmerii Wojskowej w Świętoszowie pełniło służbę 206 żołnierzy, w tym:
oraz zatrudnionych było 7 pracowników wojska. Wszyscy pracownicy wojska oraz jeden podoficer zawodowy reprezentowali płeć żeńską. Spośród 162 żołnierzy zasadniczej i nadterminowej służby wojskowej 12 kontynuowało służbę wojskową w Placówce ŻW w Świętoszowie, w charakterze żołnierzy zawodowych (4 podoficerów i 8 szeregowych zawodowych).
Komendanci Placówki ŻW w Świętoszowie:

</doc>
<doc id="1896259" url="https://pl.wikipedia.org/wiki?curid=1896259" title="He (żona Daoguanga)">
He (żona Daoguanga)

He (chiń. 和妃; zm. 1836) – żona księcia z mandżurskiej dynastii Qing Mian Ninga (od 1820 cesarza Daoguanga).
16 maja 1808 urodziła pierwszego syna przyszłego monarchy, Yi Wei. Zmarł on, nie pozostawiwszy potomka, 23 maja 1831.
Po wstąpieniu swego męża na tron otrzymała tytuł konkubiny ("gufei"), a w 1823 została mianowana cesarską małżonką.
Pochowano ją w mauzoleum w Muling.

</doc>
<doc id="1896260" url="https://pl.wikipedia.org/wiki?curid=1896260" title="Oesterwurth">
Oesterwurth

Oesterwurth – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896261" url="https://pl.wikipedia.org/wiki?curid=1896261" title="Niklas Jonsson">
Niklas Jonsson

Karl Niklas Jonsson (ur. 31 maja 1969 r. w Piteå) – szwedzki biegacz narciarski, srebrny medalista olimpijski.
Kariera.
Jego olimpijskim debiutem były igrzyska w Albertville odbywające się w 1992 r. Zaprezentował się tam z dobrej strony zajmując między innymi 7. miejsce w biegu na 30 km oraz 5 w biegu na 10 km techniką klasyczną. Podczas igrzysk olimpijskich w Lillehammer nie osiągnął tak dobrych wyników, ani razu nie znalazł się w czołowej dziesiątce. Największy sukces osiągnął na igrzyskach w Nagano, gdzie wywalczył srebrny medal w biegu na 50 km technika dowolną, ustępując jedynie utytułowanemu Norwegowi Bjørnowi Dæhlie. Był to największy sukces Szweda w całej karierze. Startował później także na igrzyskach olimpijskich w Salt Lake City, ale w startach indywidualnych plasował się daleko poza czołową dziesiątką, a szwedzka sztafeta z Jonssonem w składzie zajęła zaledwie 13. miejsce.
W 1993 r. zadebiutował na mistrzostwach świata biorąc udział w mistrzostwach w Falun. Zajął tam 30. miejsce w biegu na 30 km techniką klasyczną. Lepiej spisał się podczas mistrzostw świata w Thunder Bay, gdzie był między innymi jedenasty w biegu pościgowym. Na mistrzostwach świata w Trondheim plasował się w trzeciej dziesiątce. Swój najlepszy indywidualny wynik na mistrzostwach świata osiągnął podczas mistrzostw w Ramsau, gdzie zajął czwarte miejsce w biegu na 50 km techniką klasyczną. Były to ostatnie mistrzostwa świata w karierze Jonssona.
W 1987 roku wystąpił na mistrzostwach świata juniorów w Asiago, gdzie był piąty w biegu na 10 km stylem klasycznym, a na dystansie 30 km stylem dowolnym zajął 38. miejsce. Na rozgrywanych rok później mistrzostwach świata juniorów w Saalfelden był trzeci w sztafecie i szósty w biegu na 10 km. Ponadto podczas mistrzostw świata juniorów w Vang zdobył srebrny medal w biegu na 10 km stylem klasycznym.
Najlepsze wyniki w Pucharze Świata osiągnął w sezonie 1993/1994, kiedy zajął 11. miejsce w klasyfikacji generalnej. Łącznie cztery razy stawał na podium zawodów Pucharu Świata, nigdy nie wygrał.

</doc>
<doc id="1896262" url="https://pl.wikipedia.org/wiki?curid=1896262" title="José María Gutiérrez Hernández">
José María Gutiérrez Hernández



</doc>
<doc id="1896263" url="https://pl.wikipedia.org/wiki?curid=1896263" title="Reinsbüttel">
Reinsbüttel

Reinsbüttel – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896264" url="https://pl.wikipedia.org/wiki?curid=1896264" title="Reinsbuettel">
Reinsbuettel



</doc>
<doc id="1896266" url="https://pl.wikipedia.org/wiki?curid=1896266" title="Grzegorz Łubczyk">
Grzegorz Łubczyk

Grzegorz Stanisław Łubczyk (ur. 17 lutego 1946 w Sulejowie) – polski dziennikarz, działacz społeczny i dyplomata, w latach 1997–2001 ambasador RP na Węgrzech.
Życiorys.
Ukończył studia magisterskie z dziedziny polonistyki (1969) i podyplomowe dziennikarstwa (1971) na Uniwersytecie Warszawskim. Pracował jako korespondent w „Sztandarze Młodych” oraz „Życiu Warszawy” (sekretarz redakcji, 1986–1993). Wieloletni korespondent na Węgrzech (1980–1986, 1993–1997). Od 1997 do 2001 pełnił misję ambasadora na Węgrzech. W 2002 objął obowiązki wiceprezesa Fundacji Pomoc Polakom na Wschodzie. Jest autorem licznych publikacji (książkowych i prasowych) na temat historii Węgier i relacji polsko-węgierskich.
Odznaczony Krzyżem Małym (1992) oraz Krzyżem Średnim (2001) Orderu Zasługi Republiki Węgierskiej z Gwiazdą. Honorowy obywatel miasta Vámosmikola. Laureat Nagrody im. Witolda Hulewicza za rok 2020. 
Żonaty z Krystyną Łubczyk, autorką i współautorką publikacji poświęconych stosunkom polsko-węgierskim.

</doc>
<doc id="1896267" url="https://pl.wikipedia.org/wiki?curid=1896267" title="Jose Maria Gutierrez Hernandez">
Jose Maria Gutierrez Hernandez



</doc>
<doc id="1896268" url="https://pl.wikipedia.org/wiki?curid=1896268" title="Strübbel">
Strübbel

Strübbel – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896269" url="https://pl.wikipedia.org/wiki?curid=1896269" title="Struebbel">
Struebbel



</doc>
<doc id="1896270" url="https://pl.wikipedia.org/wiki?curid=1896270" title="16 Samodzielna Kompania Transportu Samochodowego">
16 Samodzielna Kompania Transportu Samochodowego



</doc>
<doc id="1896272" url="https://pl.wikipedia.org/wiki?curid=1896272" title="Alien Breed 2 - The Horror Continues">
Alien Breed 2 - The Horror Continues



</doc>
<doc id="1896275" url="https://pl.wikipedia.org/wiki?curid=1896275" title="Gruzja na Zimowych Igrzyskach Olimpijskich 2010">
Gruzja na Zimowych Igrzyskach Olimpijskich 2010

Gruzję na Zimowych Igrzyskach Olimpijskich 2010 reprezentowało 8 zawodników.

</doc>
<doc id="1896278" url="https://pl.wikipedia.org/wiki?curid=1896278" title="Süderdeich">
Süderdeich

Süderdeich – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896279" url="https://pl.wikipedia.org/wiki?curid=1896279" title="Suederdeich">
Suederdeich



</doc>
<doc id="1896280" url="https://pl.wikipedia.org/wiki?curid=1896280" title="Góra Gradowa">
Góra Gradowa

Góra Gradowa (niem. "Hagelsberg") – wzniesienie w Gdańsku o wysokości 46 m n.p.m. Leży na terenie Grodziska. Na jej szczycie znajdował się Bastion Jerozolimski. Obecnie jego miejsce jest najlepszym punktem widokowym w Śródmieściu.
Położenie.
Góra Gradowa jest północnym krańcem Grodziska. Połączona jest z resztą fortów (Czoło Kurkowe) od południa. Z pozostałych stron ograniczona jest bardzo stromymi skarpami na dole których znajdowała się niegdyś sucha fosa. Wzgórze umożliwia podziwianie widoków w kierunku wschodnim (centrum Gdańska).
Funkcja militarna.
Ufortyfikowane wzgórze miało chronić miasto od zachodu. Projektantem Bastionu był gdański architekt Jan Strakowski. Zaczął on powstawać w 1655. Miał za zadanie osłaniać wschodnie mury miasta w rejonie dzisiejszej ulicy Podwale Grodzkie.
Krzyż Milenijny.
W 2000 roku ustawiono na szczycie wzgórza Krzyż Milenijny. Jest on podświetlany w nocy. U jego podnóża znajduje się tablica z cytatem z Biblii.

</doc>
<doc id="1896281" url="https://pl.wikipedia.org/wiki?curid=1896281" title="Ukraina na Zimowych Igrzyskach Olimpijskich 2010">
Ukraina na Zimowych Igrzyskach Olimpijskich 2010

Ukrainę na Zimowych Igrzyskach Olimpijskich 2010 reprezentowało 52 zawodników.
Kadra.
Narciarstwo alpejskie.
Mężczyźni
Kobiety
Biathlon.
Mężczyźni
Kobiety
Biegi narciarskie.
Mężczyźni
Kobiety
Narciarstwo dowolne.
Mężczyźni
Kobiety
Saneczkarstwo.
Mężczyźni
Kobiety
Snowboard.
Mężczyźni
Kobiety

</doc>
<doc id="1896282" url="https://pl.wikipedia.org/wiki?curid=1896282" title="Warwerort">
Warwerort

Warwerort – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896283" url="https://pl.wikipedia.org/wiki?curid=1896283" title="Zwiad">
Zwiad



</doc>
<doc id="1896284" url="https://pl.wikipedia.org/wiki?curid=1896284" title="Antoon Coolen">
Antoon Coolen

Antoon Coolen (właśc. Franciscus Antonius Coolen, w polskich opracowaniach także: Anton Coolen, ur. 17 kwietnia 1897 w Wijlre, zm. 9 listopada 1961 w Waalre) – holenderski pisarz i dziennikarz, uprawiający tzw. powieść regionalną.
Życiorys.
Coolen urodził się we wsi Wijlre (południowa Limburgia), jako syn browarnika. Jego rodzice pochodzili z Północnej Brabancji. Antoon był ich trzecim dzieckiem z ośmiorga. Od 1903 r. jego rodzina mieszkała w Deurne, gdzie rodzice Coolena prowadzili sklep. Coolen zapoznał się wówczas z mieszkającym po sąsiedzku Hendrikiem Ouwerlingiem, holenderskim nauczycielem, historykiem i dziennikarzem, z którego biblioteki korzystał, a który inspirował jego twórczość. Dom, w którym Ouwerling mieszkał od 1913 r. został po jego śmierci odkupiony przez Coolena i służył mu za mieszkanie przez kilka lat. Później (1937) Coolen przeniósł się do miejscowości Waalre, gdzie mieszkał do śmierci.
Coolen zadebiutował w 1914 r. Choć publikował już w latach 20., popularność przyniosły mu dopiero powieści wydane w latach 30.: "Dorp aan de rivier" ("Wieś nad rzeką"), która była inspirowana życiem Hendrika Wiegersmy, holenderskiego lekarza, malarz i pisarza (1934), "Herberg in 't Misverstand" (1938), oraz oparta na faktach powieść "De Goede Moordenaar" (1931). W swych powieściach Coolen posługiwał się prostym, niewyszukanym językiem, do którego wplatał elementy dialektalne, chętnie przy tym sięgając po legendy i historie ludowe. Coolen jest autorem również kilku zbiorów bajek światowych we własnym opracowaniu.
Pracował jako dziennikarz w wydawanym w Hilversum piśmie "Gooische Post", a następnie w katolickim piśmie "De Gemeenschap".
Na początku października 1961 r. w niewyjaśnionych okolicznościach Coolen wypadł z jadącego pociągu, stracił przytomność i przez kilka godzin leżał przy torach. Udało mu się o własnych siłach dojść do pobliskich zabudowań, lecz w wyniku powikłań, związanych z tym wypadkiem, zmarł miesiąc później, w wieku 64 lat. Został pochowany w kościele św. Willibrorda w Waalre.
Był żonaty z Gerdą de Jong (1901-1964) i miał z nią czterech synów: Stijna (ur. 1931), Guidona (1932), Feliksa (1933) i Petera Hendrika (1937-1947). Wszyscy otrzymali imiona znanych holenderskich pisarzy: Stijna Streuwelsa, Guidona Gezelle i Felixa Timmermansa, zaś najmłodszy otrzymał imiona od Hendrika Wiegersmy i jego żony Petronelli.
W 1958 r. jego powieść "Dorp aan de rivier" została sfilmowana przez Fonsa Rademakersa. Zrealizowany w 1990 r. serial telewizyjny "De Brug" był inspirowany powieściami "De grote voltige" (1957) oraz "Stad aan de Maas" (1960).
Na język polski została przełożona (w dodatku z języka niemieckiego) tylko jedna powieść Coolena, "Kobieta i jej sześciu braci śpiących" (ndl. "De vrouw met de zes slapers", 1953; przekł. M. Kłos-Gwizdalska). Ukazała się ona w serii Klub Interesującej Książki, Warszawa 1977.

</doc>
<doc id="1896286" url="https://pl.wikipedia.org/wiki?curid=1896286" title="Tadżykistan na Zimowych Igrzyskach Olimpijskich 2010">
Tadżykistan na Zimowych Igrzyskach Olimpijskich 2010

Tadżykistan na Zimowych Igrzyskach Olimpijskich 2010 – występ jednoosobowej reprezentacji Tadżykistanu na igrzyskach olimpijskich w Vancouver w 2010 roku.
W składzie znalazł się 32-letni narciarz alpejski Andriej Drygin, dla którego był to trzeci występ olimpijski – wystąpił wcześniej w Salt Lake City i Turynie. W Vancouver zaprezentował się w czterech konkurencjach w narciarstwie alpejskim. Najlepszy rezultat osiągnął w supergigancie, zajmując 44. miejsce. Rolę chorążego reprezentacji Tadżykistanu podczas ceremonii otwarcia i zamknięcia igrzysk pełnił Aliszer Kudratow – narciarz alpejski, który nie brał udziału w rywalizacji olimpijskiej w Vancouver, ale znalazł się w reprezentacji jako delegat.
Był to trzeci start reprezentacji Tadżykistanu na zimowych igrzyskach olimpijskich i siódmy start olimpijski, wliczając w to letnie występy.
Tło startu.
Występy na poprzednich igrzyskach.
Narodowy Komitet Olimpijski Republiki Tadżykistanu został założony w 1992 roku, a w 1993 roku został uznany przez Międzynarodowy Komitet Olimpijski. Tadżykistan jako niepodległe państwo po raz pierwszy wystawił reprezentację olimpijską na letnie igrzyska w Atlancie w 1996 roku. Kadra liczyła wówczas osiem osób. Pierwszy występ w zimowej edycji imprezy nastąpił w 2002 roku podczas igrzysk w Salt Lake City. Reprezentację stanowił wówczas, jak i również cztery lata później w Turynie, jeden narciarz alpejski – Andriej Drygin. Spośród wszystkich konkurencji, w których Drygin wziął udział, jego najlepszym rezultatem były 51. miejsca uzyskane w zjeździe i supergigancie podczas igrzysk w Turynie.
Do 2010 roku jedynymi igrzyskami olimpijskimi, podczas których reprezentanci Tadżykistanu zdobyli medale, były letnie igrzyska w Pekinie. Igrzyska te reprezentacja Tadżykistanu zakończyła z dorobkiem dwóch medali – srebrnego wywalczonego przez zapaśnika Jusufa Abdusalomowa i brązowego zdobytego przez judokę Rasula Bokijewa.
Występy w sezonie przedolimpijskim.
Reprezentanci Tadżykistanu nie uczestniczyli w rozegranych w lutym 2009 roku w Val d’Isère alpejskich mistrzostwach świata. Jedynymi tadżyckimi zawodnikami, którzy w sezonach przedolimpijskim i olimpijskim uczestniczyli w zawodach alpejskich organizowanych przez Międzynarodową Federację Narciarską, byli Andriej Drygin i Aliszer Kudratow. Startowali jednak niemal wyłącznie w zawodach niskiej rangi. W styczniu 2010 roku Drygin kilkukrotnie wystąpił w zawodach Pucharu Europy. Jego najlepszym rezultatem w tych zawodach było 73. miejsce w supergigancie podczas zawodów w Les Orres.
Kwalifikacje olimpijskie.
Okres kwalifikacyjny do igrzysk olimpijskich w Vancouver dla narciarzy alpejskich trwał od lipca 2008 do 25 stycznia 2010. Kwalifikację olimpijską do zawodów w slalomie, slalomie gigancie i zjeździe uzyskali alpejczycy, którzy w tym okresie zdobyli przynajmniej 500 punktów do listy rankingowej publikowanej przez Międzynarodową Federację Narciarską. Z kolei, aby zakwalifikować się do supergiganta i superkombinacji należało zdobyć przynajmniej 120 punktów w tych konkurencjach. Drugim kryterium kwalifikacyjnym był występ w mistrzostwach świata w Val d’Isère w 2009 roku oraz zdobycie w okresie kwalifikacyjnym przynajmniej 140 punktów FIS. 
Kwalifikację olimpijską uzyskał ostatecznie jeden tadżycki zawodnik – Andriej Drygin, który uzyskał prawo startu w czterech konkurencjach alpejskich. Na igrzyska nie zakwalifikowali się Aliszer Kudratow, który ostatecznie do Vancouver pojechał jako delegat, ani Szamsuła Zokirow.
Prawa transmisyjne.
Żaden tadżycki publiczny nadawca radiowo-telewizyjny nie nabył prawa do transmisji zimowych igrzysk olimpijskich w Vancouver.
Skład reprezentacji.
Kadra Tadżykistanu na igrzyska w Vancouver liczyła jednego sportowca – był nim narciarz alpejski Andriej Drygin, który w dniu otwarcia igrzysk miał 32 lata i 249 dni. Był to trzeci start olimpijski Drygina, który wystąpił także w Salt Lake City (2002) i Turynie (2006).
W skład delegacji olimpijskiej, poza Dryginem, weszli: Mahmadszo Abdulloew – szef misji olimpijskiej, Aliszer Kudratow – delegat wybrany na chorążego reprezentacji, Oleg Probotorow – trener Drygina, Szirin Mamadsafojew – wiceprzewodniczący Narodowego Komitetu Olimpijskiego Republiki Tadżykistanu oraz Bahrullo Rajabalijew – sekretarz generalny komitetu olimpijskiego.
Tadżycka delegacja przyjechała do Vancouver 4 lutego 2010 roku.
Udział w ceremoniach otwarcia i zamknięcia igrzysk.
Rolę chorążego reprezentacji Tadżykistanu podczas ceremonii otwarcia igrzysk pełnił Aliszer Kudratow – narciarz alpejski, który nie brał udziału w rywalizacji olimpijskiej w Vancouver, ale znalazł się w reprezentacji jako delegat. Reprezentacja Tadżykistanu weszła na stadion olimpijski jako 77. w kolejności – pomiędzy ekipami z Chińskiego Tajpej i Turcji. Kudratow niósł również tadżycką flagę podczas ceremonii zamknięcia, zorganizowanej 28 lutego 2010.
Wyniki.
Narciarstwo alpejskie.
Rywalizacja olimpijska w narciarstwie alpejskim na igrzyskach w Vancouver odbyła się w dniach 15–27 lutego 2010 w Whistler Creekside. Reprezentant Tadżykistanu Andriej Drygin wystąpił we wszystkich alpejskich konkurencjach mężczyzn poza superkombinacją.
Pierwszą konkurencją, w której wziął udział Drygin, był zjazd. Zajął w nim 59. miejsce, ostatnie wśród sklasyfikowanych zawodników. Stracił 10,13 s do zwycięzcy zawodów, Didiera Défago. Sześć dni później uczestniczył w supergigancie, w którym uplasował się na przedostatnim, 44. miejscu. Wyprzedził Islandczyka Stefána Jóna Sigurgeirssona, a do mistrza olimpijskiego Aksela Lunda Svindala stracił 7,69 s.
21 lutego Drygin wystartował w slalomie gigancie. Po dwóch przejazdach został sklasyfikowany na 57. pozycji w gronie 81 sklasyfikowanych zawodników. Jego czas łączny był o 17,46 s słabszy od zwycięzcy Carlo Janki. Pod koniec igrzysk, 27 lutego rozegrana została rywalizacja olimpijska w slalomie. Zawody odbywały się w zmiennych warunkach atmosferycznych, w efekcie których reprezentant Tadżykistanu nie ukończył pierwszego przejazdu i nie został sklasyfikowany.

</doc>
<doc id="1896290" url="https://pl.wikipedia.org/wiki?curid=1896290" title="Grań Żabiego">
Grań Żabiego



</doc>
<doc id="1896292" url="https://pl.wikipedia.org/wiki?curid=1896292" title="Cal Bowdler">
Cal Bowdler

James Calloway "Cal" Bowdler II (ur. 31 marca 1977 roku w Sharps, Wirginia) - były amerykański koszykarz, grający na pozycji wysoki skrzydłowy.
Ma także paszport irlandzki.
Mierzy 208 cm i waży 111 kg.

</doc>
<doc id="1896293" url="https://pl.wikipedia.org/wiki?curid=1896293" title="Diogo José Pires">
Diogo José Pires

Diogo Pires, właśc. Diogo José Pires (ur. 18 grudnia 1981 w Sorocaba, w stanie São Paulo) - brazylijski piłkarz grający na pozycji pomocnika.
Kariera piłkarska.
Kariera klubowa.
Jego ojciec Valdir Peres występował w reprezentacji Brazylii. Wychowanek klubu São Paulo FC, w którym rozpoczął karierę piłkarską. Następnie występował w União Barbarense. W 2005 wyjechał do Europy. Najpierw występował w czeskim klubie FK Mladá Boleslav. 3 lutego 2006 podpisał 3-letni kontrakt z lwowskimi Karpatami, jednak rozegrał tylko 10 meczów w tym klubie i potem powrócił do Brazylii, gdzie bronił barw klubu EC Santo André. Od 2008 występuje w słowackim Slovanie Bratysława.

</doc>
<doc id="1896298" url="https://pl.wikipedia.org/wiki?curid=1896298" title="E804 (trasa europejska)">
E804 (trasa europejska)

E804 – trasa europejska biegnąca przez Hiszpanię. Zaliczana do tras kategorii B droga łączy Bilbao z Saragossą. 

</doc>
<doc id="1896299" url="https://pl.wikipedia.org/wiki?curid=1896299" title="Diana z Wersalu">
Diana z Wersalu

Diana z Wersalu znana też jako "Diana à la Biche", "Diane Chasseresse" ("Diana Łowczyni"), "Artemida na polowaniu", lub "Artemida z jeleniem" – marmurowa rzeźba, przedstawia rzymską boginię łowów i przyrody Dianę z jeleniem – odpowiedniczkę greckiej Artemidy. Jest to rzymska kopia datowana na I, lub II wiek n.e. zaginionego dzieła przypisywanego greckiemu rzeźbiarzowi Leocharesowi, wykonanego około 325 r. p.n.e. Znajduje się w zbiorach paryskiego Luwru.
Wygląd.
Diana została tu ukazana jako myśliwa o smukłej figurze, której towarzyszy mały jeleń. Postać ukazano w akcji, spogląda w prawo (w kierunku upatrzonej zdobyczy, jelenia). Prawą rękę wyciąga strzałę z kołczanu. W lewej ręce trzymała łuk (zachowany fragmentarycznie pomiędzy rogami jelenia). Ubrana w dorycki chiton przepasany himationem, na nogach ma sandały.
Historia.
Figura została odkryta we Włoszech, pochodzi prawdopodobnie z Nemi, gdzie znajdowało się antyczne sanktuarium; albo z willi Hadriana w Tivoli. Następnie znajdowała się w zbiorach papieskich. Paweł IV podarował dzieło królowi Henrykowi II Walezemu. Dar ten miał być aluzją do kochanki króla, Diany de Poitiers. W późnych latach 50. XVI w. monarcha ustawił to dzieło pośrodku "Jardin de la Reine" (Ogrodu Królowych) położonym na zachód od "Galerie des Cerfs" na terenie zamku Fontainebleau. Dobór miejsca związany był z dobrą ekspozycją rzeźby, która uchodziła za pierwsze rzymskie dzieło tego typu sprowadzone do domeny królów francuskich. W roku 1602 Henryk IV przeniósł dzieło do Luwru, gdzie Diana została usytuowana w wzniesionej specjalnie dla tego dzieła galerii zwanej "Salle des Antiques" obecnie "Salle des Caryatides" (Sala Kariatyd).
Dla zamku Fontainebleau wykonano w 1605 brązową replikę, której autorem był Barthélemy Prieur. Ustawiono ją na manierystycznej fontannie, wykonanej przez Tommaso Franciniego, ozdobionej przez Pierre Briard brązowymi rzeźbami psów gończych i głowami jeleni. Fontannę umieszczono w ogrodach nieopodal oranżerii. Kolejna replika została wykonana w 1634 przez Huberta Le Sueur dla Karola I Stuarta, szwagra Ludwika XIII. Rzeźbiarz Guillaume Coustou wykonał w 1710 r. dla zamku Marly marmurową kopię oraz brązową, znajdującą się w paryskim Ogrodzie Luksemburskim.
Za panowania Ludwika XIV "Diana" została ulokowana w "Grande Galerie" w pałacu wersalskim, rezydencji Króla Słońce. Rzymska "Diane Chasseresse" powróciła do Luwru "An VI" Pierwszej Republiki (1798). W 1802, rzeźba została odrestaurowana przez Bernarda Lange. Podobne rzymskie repliki Diany z jeleniem znaleziono w Leptis Magna (Libia) i w Antalya (Turcja).

</doc>
<doc id="1896301" url="https://pl.wikipedia.org/wiki?curid=1896301" title="Anatol Wakuluk">
Anatol Wakuluk

Anatol Wakuluk (ur. 1953, zm. 15 października 2004) – polski dziennikarz i działacz polityczny, redaktor naczelny „Gazety Współczesnej” (1987–1991), członek Komitetu Wojewódzkiego PZPR w 1989 roku.
Życiorys.
Ukończył studia historyczne na Uniwersytecie Warszawskim – filii w Białymstoku. Był działaczem Socjalistycznego Związku Studentów Polskich. W 1987 objął redakcję białostockiej „Gazety Współczesnej” (obowiązki redaktora naczelnego pełnił do 1991), następnie był redaktorem naczelnym związanej z SLD „Gazety Tygodniowej”.
W latach 90. był przewodniczącym Rady Nadzorczej Radia Białystok. Od 1999 sprawował funkcję wiceprezesa SLD na Podlasiu. Od 2003 działał w Stowarzyszeniu „Ordynacka”, zasiadając w jego najwyższych władzach krajowych. W latach 2001–2004 pełnił obowiązki doradcy Włodzimierza Cimoszewicza i dyrektora jego biura poselskiego.

</doc>
<doc id="1896302" url="https://pl.wikipedia.org/wiki?curid=1896302" title="Roderick Blakney">
Roderick Blakney

Roderick Bertrand Blakney (ur. 6 sierpnia 1976 w Hartsville, Karolina Południowa) – amerykański koszykarz, grający na pozycji rozgrywającego, posiadający także bułgarskie obywatelstwo.
W 1994 został wybrany najlepszym zawodnikiem szkół średnich stanu Karolina Południowa.

</doc>
<doc id="1896304" url="https://pl.wikipedia.org/wiki?curid=1896304" title="Piotr Moll">
Piotr Moll

Piotr Jan Moll (ur. 27 maja 1950 w Łodzi) – polski urzędnik państwowy, wicewojewoda bielski (1990–1994).
Życiorys.
W 1974 ukończył studia na Politechnice Śląskiej w Gliwicach, następnie pracował w przedsiębiorstwie „Bielska Dzianina” oraz jako wicedyrektor spółki „Weldoro”. W 1990 objął obowiązki wicewojewody bielskiego z ramienia „Solidarności”. Był współtwórcą Agencji Rozwoju Regionalnego SA w Bielsku-Białej. W okresie rządu Jerzego Buzka pełnił obowiązki dyrektora generalnego Urzędu Wojewódzkiego w Bielsku-Białej.
Był prezesem Akcji Katolickiej Diecezji Bielsko-Żywieckiej, później pozostał w zarządzie tej organizacji.

</doc>
<doc id="1896310" url="https://pl.wikipedia.org/wiki?curid=1896310" title="Alina Chechelska">
Alina Chechelska



</doc>
<doc id="1896315" url="https://pl.wikipedia.org/wiki?curid=1896315" title="Luoyanggia">
Luoyanggia

Luoyanggia – rodzaj teropoda z rodziny owiraptorów (Oviraptoridae) żyjącego w późnej kredzie na obecnych terenach Azji. Został opisany w 2009 roku przez Lü Junchanga i współpracowników w oparciu o skamieniałości odnalezione w datowanych na cenoman osadach Basenu Ruyang na terenie chińskiej prowincji Henan. Holotyp obejmuje niekompletną żuchwę, fragmenty obręczy miednicznej, prawą kość biodrową, kulszową, niemal kompletną kość łonową oraz kości prawego śródstopia. Kość zębowa "Luoyanggia" była stosunkowo krótka i nie występowały w niej zęby. Spojenie kości szczęk kształtem przypominało literę V. Autorzy zaklasyfikowali "Luoyanggia" do rodziny Oviraptoridae i sugerowali jej bliskie pokrewieństwo z kaudipteryksem, stwierdzili jednak, że dokładniejsze ustalenie jej pozycji systematycznej zależy od odkrycia większej liczby skamieniałości. Oprócz szczątków "Luoyanggia" w cenomańskich osadach odkryto szczątki licznych dinozaurów – tamtejsza fauna była zdominowana przez duże zauropody, takie jak huanghetytan, "Ruyangosaurus" i "Xianshanosaurus", obok których żyły mniejsze dinozaury roślinożerne, jak ankylozaur "Zhongyuansaurus", oraz różnorodne teropody – ornitomimy, spinozaury, karcharodontozaury i przedstawiciele taksonów mogących należeć do dromeozaurów.
Nazwa rodzajowa "Luoyanggia" odnosi się do Luoyang, zaś gatunkowa gatunku typowego, "liudianensis", do Liudian – osad znajdujących się w prowincji Henan, gdzie odkryto szczątki holotypu "Luoyanggia liudianensis".

</doc>
<doc id="1896320" url="https://pl.wikipedia.org/wiki?curid=1896320" title="Pokój w Apamei">
Pokój w Apamei

Pokój w Apamei – traktat pokojowy zawarty w 188 r. p.n.e. w mieście Apamea Kibotos (Frygia, Azja Mniejsza) pomiędzy republiką rzymską a imperium Seleucydów.
Układ pokojowy był następstwem bitwy pod Magnezją w 190 r. p.n.e., w której armia rzymska, dowodzona przez konsula Lucjusza Korneliusza Scypiona (zwanego później Azjatyckim) oraz Publiusza Korneliusza Scypiona Afrykańskiego Starszego, wspierana przez oddziały Eumenesa II z Pergamonu, pokonała wojska króla Antiocha III Wielkiego z dynastii Seleucydów. 
Na mocy postanowień pokoju w Apamei Antioch III zobowiązał się wycofać z Europy i z terenów w Azji Mniejszej na północ od gór Taurus oraz zapłacić Rzymowi od razu 500 eubejskich talentów na pokrycie kosztów wojny oraz 2500 talentów po ratyfikacji traktatu przez senat. Ponadto król zobowiązał się do uiszczenia 12000 talentów w 12 rocznych ratach. Oprócz olbrzymiej kontrybucji (wynoszącej w sumie 15000 talentów) władca państwa Seleukidów musiał oddać wszystkie słonie bojowe, a flotę wojenną ograniczyć do 12 okrętów. W razie konieczności obrony przed atakiem Seleukidzi zachowali prawo zwiększenia liczby okrętów wojennych. Ponadto Antioch III zobowiązał się nie rekrutować najemników z obszarów podległych Rzymowi, wydać wszystkich dezerterów i uciekinierów (m.in. Hannibala) i nie przyjmować zbiegów. Jako gwarancję dotrzymania warunków konsul miał zabrać do Rzymu 20 wybranych przez siebie zakładników oraz syna królewskiego, młodego Antiocha (przyszłego Antiocha IV Epifanesa). 
W zamian za swoją pomoc Eumenes II (jako władca państwa klienckiego wobec republiki rzymskiej) otrzymał Chersonez Tracki, Frygię, Myzję, Lidię, Likaonię, Pizydię i Pamfilię, a także Efez, który jednak został przez Attalidów uznany za wolne miasto.
Pokój w Apamei oznaczał wzrost hegemonii Rzymu we wschodniej części basenu Morza Śródziemnego, aczkolwiek opartej na razie głównie na państwach klienckich.
Postanowienia traktatu są zachowane w "Dziejach" Polibiusza oraz w "Historii rzymskiej" Appiana z Aleksandrii

</doc>
<doc id="1896321" url="https://pl.wikipedia.org/wiki?curid=1896321" title="Xianshanosaurus">
Xianshanosaurus

Xianshanosaurus – rodzaj zauropoda żyjącego w późnej kredzie na obecnych terenach Azji. Został opisany w 2009 roku przez Lü Junchanga i współpracowników w oparciu o skamieniałości odnalezione w datowanych na cenoman osadach Basenu Ruyang na terenie chińskiej prowincji Henan. Oprócz szczątków "Xianshanosaurus" odkryto tam szczątki licznych dinozaurów – cenomańska fauna Basenu Ruyang była zdominowana przez duże zauropody, takie jak huanghetytan i "Ruyangosaurus", obok których żyły mniejsze dinozaury roślinożerne, jak nodozaur "Zhongyuansaurus", oraz różnorodne teropody – owiraptoryd "Luoyanggia", ornitomimy, spinozaury, karcharodontozaury i przedstawiciele taksonów mogących należeć do dromeozaurów.

</doc>
<doc id="1896332" url="https://pl.wikipedia.org/wiki?curid=1896332" title="Satara (dystrykt)">
Satara (dystrykt)

Satara (dystrykt) (ang. Satara district) – dystrykt indyjskiego stanu Maharasztra, o powierzchni 10 480 km². 
Położenie.
Położony jest w południowo-zachodniej części tego stanu. Na zachodzie graniczy z dystryktami Raigad i Ratnagiri, a na północy z dystryktem Pune. Na wschodzie sąsiaduje z dystryktami Solapur i Sangli a od południa graniczy z dystryktem Sangli.
Stolicą dystryktu jest miasto Satara.
Rzeki.
Rzeki przepływające przez obszar dystryktu :

</doc>
<doc id="1896335" url="https://pl.wikipedia.org/wiki?curid=1896335" title="Globetrotters">
Globetrotters



</doc>
<doc id="1896343" url="https://pl.wikipedia.org/wiki?curid=1896343" title="František Hanc">
František Hanc

František Hanc (ur. 2 kwietnia 1974 w miejscowości Preszów w Czechosłowacji) - słowacki piłkarz, grający na pozycji obrońcy.
Kariera piłkarska.
Kariera klubowa.
Występował w klubie Chemlon Humenné, a potem w MFK Koszyce, skąd podczas przerwy zimowej sezonu 2001/02 przeszedł do Karpat Lwów. Latem po jednym występie w Borysfenie Boryspol przeszedł do Arsenału Kijów, ale nie zagrał żadnego meczu. Potem wrócił do Słowacji, gdzie bronił barw klubu Artmedia Petržalka Bratysława. Latem 2004 opuścił bratysławski klub. Po występach w austriackim SV Mattersburg zakończył karierę piłkarską w MFK Snina.

</doc>
<doc id="1896347" url="https://pl.wikipedia.org/wiki?curid=1896347" title="Banji">
Banji

Banji – rodzaj teropoda z rodziny owiraptorów (Oviraptoridae) żyjącego w późnej kredzie na obecnych terenach Azji. Został opisany w 2010 roku przez Xu Xinga i Hana Fenglu w oparciu o kompletną czaszkę wraz z żuchwą odnalezioną w pobliżu miasta Ganzhou przez amatorskiego zbieracza skamieniałości, który przekazał ją Instytutowi Paleontologii Kręgowców i Paleoantropologii. Analiza skał otaczających kości sugeruje, że pochodzą one z górnokredowych osadów formacji Nanxiong. Morfologia szwów czaszki dowodzi, że w chwili śmierci holotyp był osobnikiem młodocianym. "Banji" miał wysoką czaszkę z kostnym grzebieniem, podobnie jak niektóre inne owiraptory. Od innych przedstawicieli Oviraptoridae różnił się obecnością bardzo długiego otworu nosowego, ciągnącego się wzdłuż grzebienia niemal do oczodołu. Nazwa gatunku typowego, "Banji long", w języku chińskim oznacza „pasiasty grzebieniasty smok”.

</doc>
<doc id="1896348" url="https://pl.wikipedia.org/wiki?curid=1896348" title="Banji long">
Banji long



</doc>
<doc id="1896351" url="https://pl.wikipedia.org/wiki?curid=1896351" title="Mistrzostwa Europy w Piłce Ręcznej Mężczyzn 2004">
Mistrzostwa Europy w Piłce Ręcznej Mężczyzn 2004

VI Mistrzostwa Europy w Piłce Ręcznej Mężczyzn odbyły się w dniach 22 stycznia - 1 lutego 2004 roku w Słowenii. Uczestniczyło w nich 16 zespołów. Mistrzem Europy została reprezentacja Niemiec, która w wielkim finale pokonała Słowenię 30:25. Natomiast brązowy medal wywalczyła ekipa Danii, pokonując Chorwację 31:27. MVP mistrzostw wybrano Ivano Balicia z Chorwacji. Polska zajęła 16. miejsce w turnieju.
Faza finałowa (Lublana).
Finał.
ZWYCIĘZCA ME 2004
Niemcy PIERWSZY TYTUŁ
Nagrody indywidualne.
Źródło: 

</doc>
<doc id="1896352" url="https://pl.wikipedia.org/wiki?curid=1896352" title="Wielkie oblężenie Gibraltaru">
Wielkie oblężenie Gibraltaru

Wielkie oblężenie Gibraltaru – nieudana próba odbicia przez Hiszpanów i Francuzów Gibraltaru z rąk Brytyjczyków w czasie trwania amerykańskiej wojny rewolucyjnej. Było to najdłuższe oblężenie jakiego kiedykolwiek doświadczyły Brytyjskie Siły Zbrojne, jak również jedno z najdłuższych nieprzerwanych działań oblężniczych w historii wojen.
Podłoże.
W roku 1738 między Wielką Brytanią i Hiszpanią rozgorzał spór o warunki handlu i transportu transatlantyckiego. Początkowo obie strony zamierzały ratyfikować dokument podpisany w pałacu królewskim w Madrycie, ale w styczniu następnego roku parlament brytyjski odrzucił sugestie ministra spraw zagranicznych Roberta Walpole’a, zwolennika porozumienia z Hiszpanią. 23 października 1739 roku wybuchła wojna o ucho Jenkinsa, a obie strony zaczęły przygotowywać plany ataku lub obrony Gibraltaru. W tej sytuacji Wielka Brytania wezwała admirała Edwarda Vernona do opuszczenia Porto Bello i wzmocnienia eskadry admirała Haddocka.
Oblężenie.
Hiszpańską blokadą dowodził Martín Álvarez de Sotomayor. Hiszpańskie siły lądowe składały się z dwóch batalionów Gwardii Królewskiej, dwóch Gwardii Walońskiej i dwunastu szwadronów kawalerii, razem około 13 000 ludzi. Artyleria znajdowała się pod komendą Rudesindo Tilly’ego, a kawaleria (w tym francuscy dragoni) pod wodzą markiza Arellano. Antonio Barceló, który dowodził siłami floty odpowiedzialnej za blokadę zatoki, założył swą bazę w Algeciras. Miał on do dyspozycji kilka szebek i łodzi uzbrojonych w pojedyncze działa. Flota, złożona z 11 okrętów liniowych i 2 fregat, stacjonowała w Zatoce Kadyksu pod dowództwem Luisa de Córdova y Córdovy z zadaniem uniemożliwienia przedarcia się ewentualnych posiłków brytyjskich.
W chwili rozpoczęcia oblężenia Gibraltaru brytyjski garnizon liczył 5382 żołnierzy; w jego skład wchodziły również nieliczne kontyngenty Hanowerczyków i Korsykanów.
Brytyjczycy spodziewali się ataku od jakiegoś czasu, więc liczne statki i okręty przypływały dostarczając zaopatrzenie. Przyspieszyli przygotowania do obrony, gdy Francja przystąpiła do wojny w roku 1778, jakkolwiek Francuzi początkowo byli bardziej zainteresowani wysłaniem wojsk do Ameryki i właściwe oblężenie zaczęło się, dopiero gdy do wojny przystąpiła Hiszpania.
Połączona flota hiszpańsko-francuska blokowała Gibraltar od strony morza, podczas gdy na lądzie wielka armia była zajęta budową fortów, redut, okopów, i stanowisk baterii, od strony których miał nastąpić atak. Gubernator Eliott sformował oddział strzelców wyborowych.
Wraz z nastaniem zimy roku 1779 garnizon zaczął odczuwać braki w zaopatrzeniu w świeżą żywność. Chleb był niemal niemożliwy do zdobycia i nie był dostarczany nikomu poza dziećmi i chorymi. Solone mięso i suchary (a i to w niewielkich ilościach) stały się podstawą wyżywienia wojska, przy czym od czasu do czasu dzienną rację żywnościową uzupełniały 4 uncje ryżu. Paliwo szybko zostało wyczerpane, a palenie ognisk było utrudnione, bowiem dostępne było jedynie przesycone solą morską drewno ze starych statków, które zatonęły w porcie. W tej sytuacji w szeregach zaczął szerzyć się szkorbut. Z biegiem czasu zapasy żywności malały zatrważająco, a racje dzienne stopniały do poziomu ledwo utrzymującego ludzi przy życiu.
Tymczasem atak nie następował. Hiszpanie gromadzili coraz więcej wojska i okrętów, poświęcając dla tego celu nawet planowaną inwazję na Anglię.
Admirał George Brydges Rodney, po zagarnięciu hiszpańskiego konwoju u przylądka Finisterre 8 stycznia 1780, i po rozgromieniu floty hiszpańskiej w bitwie koło Przylądka św. Wincentego, dotarł wiosną do Gibraltaru dostarczając posiłki w postaci 1052 ludzi i wielu ton zaopatrzenia. To bardzo podniosło garnizon na duchu.
Brytyjczycy odparli wszelkie próby wzięcia Skały szturmem, trwał natomiast nieustanny ostrzał. Pod koniec lata zapasy żywności obrońców stopniały i ponownie pojawił się szkorbut zmniejszając siły załogi. Brytyjczycy nie myśleli jednak o kapitulacji. Używając małych, szybkich żaglowców – łamaczy blokady – byli w stanie utrzymywać kontakty z siłami brytyjskimi na Minorce do roku 1781, kiedy to wyspa wpadła w ręce Hiszpanów.
W czasie drugiej zimy oblężeni musieli walczyć nie tylko z nieprzyjacielem, ale również z żywiołami, chorobami i głodem, dopóki nie zjawiła się – w kwietniu 1781 – inna brytyjska eskadra z żywnością i zaopatrzeniem.
Hiszpanie i Francuzi wkrótce zorientowali się, że wzięcie Skały głodem jest niemożliwe. Zaczęli więc przygotowywać zmasowany atak z lądu i z morza, w którym to celu zgromadzili wielkie siły. Jednakże w nocy, przed zaplanowanym przez nich uderzeniem, część załogi twierdzy przemknęła się po kryjomu poza linie obronne i przypuściła niespodziewany atak.
Wycieczka zupełnie zaskoczyła piechotę nieprzyjacielską w jej okopach. Napastnicy wysadzili w powietrze zapasy prochu, zagwoździli liczne działa, zniszczyli linie okopów i pozabijali lub wzięli do niewoli licznych Hiszpanów. Brytyjczycy zniszczyli blisko 1000 ton zapasów armii oblężniczej tej nocy. Hiszpanie stracili ponad 200 ludzi; gubernator Eliott twierdził później, że wielu z nich zginęło na miejscu, co przypisywał elementowi zaskoczenia.
Ta akcja opóźniła atak na jakiś czas, ale przygotowania po stronie hiszpańskiej wciąż trwały.
Szturm generalny.
Ostatecznie, 13 września 1782 roku siły koalicji hiszpańsko-francuskiej przystąpiły do generalnego szturmu. Wzięło w nim udział blisko 70 tys. ludzi. Na lądzie było 40 tys. żołnierzy, a więc prawie 60% całych hiszpańskich sił zbrojnych, w szczytowym momencie wspieranych przez 400 dział. Na wodach zatoki Algeciras znajdowało się 50 jednostek pływających, w tym specjalnie dla tego celu zbudowane baterie pływające z 200 ciężkimi działami, jak również hiszpańskie i francuskie okręty z blisko 30 tys. ludzi na pokładach. Działa z lądu i z morza otwarły gwałtowny ogień, na co załoga odpowiedziała ognistymi kulami, podpalając i niszcząc dziewięć z dziesięciu baterii, co spowodowało śmierć 1,5 tys. członków załóg oraz odpierając wiele szturmów od strony lądu. Żołnierze brytyjscy strzelali potrójnymi salwami, gdy kolejne fale hiszpańskiej piechoty próbowały wdzierać się na mury twierdzy. W starciu tym Brytyjczycy zniszczyli niemal całą flotę oblężniczą; baterie pływające, ostrzelane rozżarzonymi kulami, jedna po drugiej wylatywały w powietrze. Łącznie na morzu i na lądzie atakujący stracili około 5 tys. ludzi.
Zakończenie oblężenia.
W Wielkiej Brytanii Admiralicja od dawna rozważała plan wysłania na odsiecz załodze Gibraltaru większej, ale tym samym wolniejszej floty, w miejsce małej, szybkiej eskadry. We wrześniu 1782 roku duża flota admirała Howe’a opuściła Portsmouth i 9 października znalazła się koło przylądka św. Wincentego. Następnego dnia wieczorem przyszedł sztorm, który rozgonił szykującą się do bitwy flotę hiszpańską. To pozwoliło Howe’owi dotrzeć bezpiecznie do Gibraltaru, gdzie eskortowane przez niego statki handlowe mogły bezpiecznie wyładować przywiezione zaopatrzenie. Howe pożeglował następnie na północ i stoczył nierozstrzygniętą bitwę z Hiszpanami, po czym – zgodnie z rozkazami – wycofał się do Wielkiej Brytanii.
Oblężenie trwało jeszcze kilka miesięcy, aż wreszcie wiosną 1783 roku Francuzi i Hiszpanie, zniechęceni i pobici, odeszli spod twierdzy po trzech latach i siedmiu miesiącach zmagań. Garnizon Gibraltaru stracił 1231 ludzi, a w czasie walk zużył 8 tys. beczek prochu. George Augustus Eliott został kawalerem Orderu Łaźni i otrzymał tytuł 1. barona Gibraltaru. Pokój wersalski zawarty w tym samym roku potwierdził "status quo ante".

</doc>
<doc id="1896359" url="https://pl.wikipedia.org/wiki?curid=1896359" title="Sheba / Wonderful Land">
Sheba / Wonderful Land

Sheba / Wonderful Land - singel Mike’a Oldfielda, wydany we wrześniu 1980 roku. Ciężko określić, który utwór można uznać za „wiodący”, ponieważ zależnie od wydania "Sheba" pojawiał się na stronie A lub B. Dodatkowo, na okładce singla widnieje tytuł "Wonderful Land".
"Wondeful Land" to cover utworu zespołu The Shadows o tym samym tytule. Nagrany został do niego teledysk, obecnie dostępny na DVD "Elements".

</doc>
<doc id="1896360" url="https://pl.wikipedia.org/wiki?curid=1896360" title="Sheba / Wondeful Land">
Sheba / Wondeful Land



</doc>
<doc id="1896361" url="https://pl.wikipedia.org/wiki?curid=1896361" title="Kula armatnia">
Kula armatnia

Kula armatnia (krócej: "kula") – używany w przeszłości pełny pocisk bez ładunku wybuchowego, wystrzeliwany z działa. Przed wynalezieniem lufy gwintowanej, nadającej pociskowi ruch obrotowy, miała ona kształt sferyczny (na co wskazuje sama nazwa) a jej średnica była nieco mniejsza niż przekrój lufy działa, z którego miała być wystrzelona. Kule mniejszych kalibrów wykorzystywane były do strzelania z broni strzeleckiej (arkebuz, muszkiet, pistolet).
Kule były pierwotnie sporządzane z gładzonego kamienia, jednak wraz z nadejściem wieku XVI do ich produkcji zaczęto wykorzystywać żeliwo. Ze względu na swój kształt były najbardziej precyzyjnymi pociskami, jakie mogły być wystrzeliwane z gładkolufowych dział w celu kruszenia drewnianych burt statków, murów i obwałowań fortyfikacji, a także jako broń przeciwpiechotna dalekiego zasięgu.
Podobnie jak śrut i lotki kartacza, kule były jednym z wykorzystywanych do XIX wieku pocisków broni palnej. Były używane w działach okrętowych przez większość statków z napędem żaglowym, a wyparły je dopiero pociski stożkowate, wynalezione w połowie XIX wieku.
Podczas bitew na lądzie kula armatnia mogła powalić bądź nawet rozczłonkować wielu żołnierzy stojących jeden za drugim w ciasnych szeregach. Gdy uderzyła o ziemię, mogła zacząć się odbijać, zabijając lub raniąc ludzi przy każdym odbiciu.
Niedoskonałość kuli polegała na tym, że nie mogła być (dla uniknięcia zakleszczenia i rozerwania działa) zbyt dobrze dopasowana do przekroju lufy, co powodowało utratę części gazów powstałych przy spalaniu prochu i mogło skutkować odbijaniem się pocisku o wewnętrzne ściany lufy, opuszczając ją pod dowolnym kątem, nie zawsze zamierzonym przez kanonierów. Zapobiegło temu wprowadzenie do użycia przybitki.
Kule zostały całkowicie wyparte przez współczesne pociski, tak w broni osobistej jak i w artylerii. Są jednak nadal używane w replikach broni historycznej. Do dzisiaj w strzelbach używa się jednak śrutu.

</doc>
<doc id="1896362" url="https://pl.wikipedia.org/wiki?curid=1896362" title="Sędziowie">
Sędziowie



</doc>
<doc id="1896367" url="https://pl.wikipedia.org/wiki?curid=1896367" title="Most przez Wisłę w Chełmnie">
Most przez Wisłę w Chełmnie

Most przez Wisłę w Chełmnie – most drogowy na 807,5 km biegu Wisły (dolna Wisła) w Chełmnie. Przez most biegnie droga krajowa nr 91. Znajduje się on 33 km na północ od mostu fordońskiego im. Rudolfa Modrzejewskiego w Bydgoszczy i 20 km na południe od mostu autostradowego pod Grudziądzem.
Historia.
W okresie międzywojennym i w czasie okupacji niemieckiej prawą (chełmińską) i lewą stronę Wisły łączył prom. Pod koniec II wojny światowej rozpoczęto budowę mostu drewnianego, który został ukończony w 1945. Jego konstrukcja okazała się jednak zbyt prymitywna, dlatego podjęto się budowy nowoczesnego mostu, który oddano do użytku w 1963. W 2007 most przeszedł gruntowną renowację, podczas której zmieniono jego konstrukcję. Przez niemal rok ruch na trasie E75 odbywał się po specjalnie w tym celu postawionym moście tymczasowym.

</doc>
<doc id="1896371" url="https://pl.wikipedia.org/wiki?curid=1896371" title="Kula ognista">
Kula ognista

Kula ognista (także fajerbol, fojerbal, fajerbala, karkas) – używana od XVI w., rozgrzana w ogniu pełna kula armatnia, ładowana odprzodowo do dział gładkolufowych dla wzniecenia pożaru na nieprzyjacielskich okrętach, w budynkach lub fortyfikacjach. 
Na morzu rozgrzanych pocisków do ostrzału celów używano od stuleci i zaprzestano dopiero wtedy, gdy drewniane kadłuby okrętów zastąpiono stalowymi. Była to niezwykle groźna broń wobec okrętów wojennych budowanych z drewna, na których zaprószenie ognia zawsze wiązało się z groźbą wzniecenia katastrofalnego pożaru. Rozpalonych kul armatnich używały głównie baterie i forty obrony wybrzeża, bowiem procedura rozgrzewania wymagała specjalnych pieców, a np. na okrętach Royal Navy sprzeciwiało się to przepisom z uwagi na zagrożenie stwarzane przez piece. Nie przestrzegali się tego Amerykanie, gdyż taki piec na pokładzie miała fregata USS "Constitution" dla strzelania rozżarzonymi kulami ze swych karonad.
W historii.
Sposoby podkładania w ten sposób ognia na nieprzyjacielskich okrętach sięgają starożytności, kiedy powszechnie używano strzał zapalających i innych metod, jak np. tzw. ognia greckiego. W roku 54 p.n.e. rozgrzanych do czerwoności kul ceramicznych użyło plemię Brytów atakując obóz rzymski, zaś w średniowieczu przy pomocy katapult miotano pociski zapalające dla wywołania pożarów w obleganych zamkach i miastach.
W czasach nowożytnych pierwsze przypadki użycia rozpalonych kul armatnich w Europie zanotowano u Niemców (1523) i Polaków (1579), kiedy wojska króla Stefana Batorego zastosowały je przeciw Rosjanom pod Połockiem (pomysłodawcą był oficer saperów włoskiego pochodzenia Dominik Ridolfino). Ponadto Polacy mieli już w 1577 wykorzystać kule ogniste w Gdańsku, zaś Hiszpanie wysadzić w 1598 przy ich pomocy prochownię podczas oblężenia Rheinbergu; w 1602 użyli ich oblegając Ostendę. Potem w 1628 użyte zostały przez wojska szwedzkie pod twierdzą Wisłoujście, a pierwszy znaczny sukces z ich wykorzystaniem odniesiono w trakcie oblężenia przez Prusaków szwedzkiego Stralsundu w 1678. 
Od tego czasu wykorzystanie kul ognistych nabierało coraz większego znaczenia, zwłaszcza w zastosowaniu przeciwko drewnianym okrętom tamtej epoki. Już podczas tzw. bitwy czterodniowej w Cieśninie Kaletańskiej w czerwcu 1666 Anglicy zastosowali pociski zapalające ("brandkugel") przeciw okrętom holenderskim, czym całkowicie zaskoczyli przeciwnika. W latach wojny o niepodległość Stanów Zjednoczonych amerykańscy i francuscy artylerzyści używając kul ognistych zniszczyli 44-działową brytyjską fregatę HMS "Charon" podczas oblężenia Yorktown w 1781. W 1782, w trakcie wielkiego oblężenia Gibraltaru, siły hiszpańsko-francuskie stworzyły potężne baterie pływające z zamiarem zbombardowania pozycji brytyjskich od strony zatoki. Baterie te były niezwykle solidnie skonstruowane i uważane za nie do zniszczenia. Jednakże brytyjska artyleria z Gibraltaru użyła kul ognistych i zniszczyła 9 z 10 baterii, które wyleciały w powietrze wraz z 1500 ludzi obsługi.
W 1792 cesarskie wojska austriackie oblegające Lille użyły kul ognistych przeciwko miastu, co ówczesna opinia francuska uznała za zbrodnię wojenną. Jeden z ostatnich przypadków użycia rozgrzanych kul odnotowano w 1862, podczas bitwy w zatoce Hampton Roads, kiedy pancerny CSS "Virginia" ostrzelał fregatę USS "Congress" wywołując na niej pożar.
W praktycznym użyciu.
Piece rozgrzewające.
Pierwotna metoda rozgrzewania kul armatnich polegała na wrzucaniu ich do płonącego ogniska, później układano je na ruszcie nad paleniskiem. Czasochłonne metody zmodyfikowali Francuzi, którzy w 1794 skonstruowali specjalny piec dla swych baterii w ujściu Rodanu.
Służący do tego celu na lądzie piec był zazwyczaj wolnostojącą konstrukcją z cegły, z odpowiednio skonstruowanym rusztem różnych rozmiarów – zależnie od wielkości i ilości kul używanych. Jego szerokość nie przekraczała 2 metrów, a długość wahała się od 2,5 do nawet 9 metrów. Umieszczano w nim kule armatnie staczające się po ruszcie do miejsca, gdzie pierwsza z nich rozgrzewała się do czerwoności. Gdy została wyjęta, jej miejsce zajmowała następna. Duże piece mogły rozgrzewać kolejno 60, a nawet więcej kul.
Obsługę pieca stanowiło zwykle trzech ludzi. Jeden zajmował się podtrzymywaniem ognia i dokładaniem zimnych kul, drugi wyjmował rozgrzane pociski z pieca, a trzeci je oczyszczał. Do wykonania tych czynności potrzebne były specjalne narzędzia: stalowe widły do wyciągania rozgrzanej kuli z pieca, metalowa kratownica, na której czyszczono wyjętą z pieca kulę przy pomocy skrobaczki; para szczypiec z półokrągłymi szczękami, przy pomocy których obracano i przenoszono kulę. Do przeniesienia kuli do działa potrzebna była specjalna szufla z jednym lub trzema uchwytami. Kula o wadze poniżej 10 kg mogła być przenoszona przez jednego człowieka z szuflą z pojedynczym uchwytem; większe wymagały zazwyczaj udziału dwóch lub trzech ludzi, którzy w tym celu używali w tym celu noszy. Cały proces musiał odbywać się w szybkim tempie, ażeby kula nie utraciła wymaganej temperatury.
Ładowanie.
Przy odprzodowym ładowaniu rozgrzanego pocisku należało zachować szczególną ostrożność, aby rozpalona do czerwoności kula nie spowodowała przedwczesnego zapłonu ładunku prochowego. Dlatego najpierw wsuwano do lufy worek lub puszkę z prochem, po niej przybitkę (wilgotną watolinę lub glinę), dla odseparowania rozpalonej kuli od prochu. Jeśli strzelano pod kątem mniejszym niż 0 stopni (tj. w dół) – dokładano jeszcze jedną przybitkę, żeby pocisk nie wypadł przed wystrzeleniem z lufy.
Podczas bitew morskich kule ogniste wystrzeliwano zazwyczaj przy użyciu zmniejszonego ładunku prochowego, ażeby pocisk raczej utkwił w burcie statku, niż ją przełamał – dla pewniejszego wywołania pożaru.
Inne znaczenia.
Nazwą tą określano dawniej także pocisk zapalający (brandkugel) różnego rodzaju. Przede wszystkim skorupową kulę żelazną (nazywaną karkasem), której wnętrze wypełniano łatwopalnym materiałem, a zapłon następował od zapalnika stosowanego w pospolitym granacie. Jej wariantem była kula o wypełnionym zapalającą mieszaniną żeliwnym szkielecie, powleczonym płótnem, które nasycano smołą. Udoskonaloną, lżejszą odmianę stanowiła tzw. piłka ognista (puk, fajerbala) – pocisk o zewnętrznej powłoce z grubego płótna, wzmocnionego oplotem ze sznura i pokrytego smołą, bądź też w podobnym opakowaniu kartonowym.
Mimo konstrukcji zbliżonej do granatu, wszystkie te rodzaje kul przeznaczone były wyłącznie do podpalania rozmaitych celów podczas oblegania i obrony obiektów ufortyfikowanych w XVI i XVII wieku. Wyposażone w zapalnik lontowy, wystrzeliwano je najczęściej z moździerzy. 

</doc>
<doc id="1896374" url="https://pl.wikipedia.org/wiki?curid=1896374" title="Mariusz z Aventicum">
Mariusz z Aventicum

Św. Mariusz z Aventicum (ur. ok. 532, zm. 31 grudnia 594 w Lozannie) – biskup Aventicum (obecnie Avenches w Szwajcarii), kronikarz, autor "Chronicon" – jednego z najwcześniejszych pisanych świadectw historii burgundczyków w VI wieku. Święty Kościoła Katolickiego. Znany również jako Marius Aventicensis, Marius Aventicum (współcześnie zamienione na d'Avenches) lub St. Maire.
Życiorys.
Urodził się ok. 532 roku w obecnej diecezji Autun, a zmarł w Lozannie w 594 r. Dane o jego życiu pochodzą z inskrypcji na jego płycie nagrobnej w kościele św. Tyrsa w Lozannie. Wynika z nich, że pochodził ze znanej bogatej, prawdopodobnie rzymskiej rodziny i we wczesnym wieku wszedł do stanu duchownego. W maju roku 574, mając ok. 43 lat, mianowany został biskupem Aventicum. Wziął udział w Synodzie w Mâcon w 585, na którym podpisywał się jako "episcopus ecclesiae Aventicae". Kilka lat później, ok. 590, przeniósł siedzibę biskupią z upadającego Aventicum do Lozanny. Zmarł mając 64 lata, ostatniego dnia 594 roku, po prawie 21 latach sprawowania funkcji biskupa.
Wychwalany jako idealny biskup, zręczny złotnik, który własnoręcznie wytwarzał naczynia liturgiczne dla swojego kościoła, a nawet sam orał glebę, co być może w przenośni miało oznaczać troskę o powierzonych mu wiernych; protektor i dobrodziej biednych; człowiek modlitwy, uczony pełen zapału dla poważnych studiów umysłowych. 24 czerwca 587 konsekrował kościół Najświętszej Marii Panny w Paterniacum, obecnie Payerne, który zbudowano z jego środków, na jego terenie i dzięki jego wysiłkom. Prawdopodobnie ufundował także inne kościoły w swojej diecezji poświęcając je świętym z jego rodzinnej diecezji Autun. Po śmierci był czczony w diecezji lozańskiej jako święty, a jego święto obchodzono 9 lub 12 lutego.
Kult Mariusza z Aventicum zaaprobowano w 1605 roku.
Współcześnie diecezje Lozanny i Bazylei wspominają św. Mariusza w "dies natalis" (31 grudnia). Kościół św. Tyrsa niedługo potem został przemianowany na św. Mariusza.
Łaciński tekst na nagrobku św. Mariusza z Aventicum
 &lt;poem&gt;Mors infesta ruens quanvis ex lege parentis
 moribus instructis (-tus cod.) nulla nocere potest.
 hoc ergo Marii tumulantur membra sepulcro
 summi pontificis, cui fuit alma fides.
 clericus officio, primaevis tonsus ab annis
 militia exacta dux gregis egit oves.
 nobilitas generis radians et origo refulgens
 de fructu meriti nobiliores tenet.
 ecclesiae ornatus vasis fabricando sacratis
 et manibus propriis praedia iusta colens.
 iustitiae cultor, civium fidissima virtus,
 norma sacerdotum pontificumque decus,
 cura propinquorum, iusto bonus arbitcr actu,
 promptus in obsequiis corpore casto dei.
 humanis dapibus fixo moderamine fultus
 pascendo inopes se bene pavit ope, 
 ieiunando cibans alios, sibi parcus edendo,
 horrea composuit quo modo pastor abit
 pervigil in studiis domini, exorando fidelis
 nunc habet inde requiem unde caro fessa fuit.
 quem pietate patrem dulcedinis arva (arma cod.)
 tuentem amissis terris credimus esse polis.&lt;/poem&gt;
Dzieło.
Kronika jego autorstwa dochowała się do naszych czasów i jest kontynuacją kroniki Prospera z Akwitanii lub też "Chronicon Imperiale". Obejmuje ona lata od 455 do 581, i mimo iż zawiera głównie suche i rocznikowe zapisy, ma dużą wartość dla historii burgundzkiej oraz frankońskiej, zwłaszcza odnośnie do drugiej połowy VI wieku. Św. Mariusz uważał się za Rzymianina i dlatego stosował charakterystyczną metodę podawania informacji – odnosił ich datowanie do urzędowania kolejnych konsulów i wschodnich cesarzy, tak jak czynił to Prosper. Jego dzieło służy też do korygowania informacji podawanych przez Grzegorza z Tours, silnie negatywnie nastawionego do burgundzkich arian. Dlatego też, pomimo swojej zwięzłości, jego Kronika była często publikowana. Anonimowy autor kontynuował dzieło Mariusza do roku 623.
Tylko Mariusz i Grzegorz z Tours wspominają o upadku miasta Tauredunum leżącego nad Jeziorem Genewskim. Znaczenie historyczne mają również opisy walk Ostrogotów i bizantyjczyków oraz doniesienia o atakach Franków. Jako pierwszy użył na piśmie łacińskiego terminu "variola" dla określenia ospy.
W Lozannie znajduje się Zamek św. Mariusza (st. Maire), który od początku XV wieku był siedzibą biskupią, następnie przeszedł w ręce prywatne, a w 1803 został domem kantonalym przy powstaniu kanton Vaud. Obecnie w dalszym ciągu jest siedzibą rządu kantonalnego i nie można go zwiedzać.

</doc>
<doc id="1896375" url="https://pl.wikipedia.org/wiki?curid=1896375" title="Mellisa Hollingsworth">
Mellisa Hollingsworth

Mellisa Hollingsworth-Richards (ur. 4 października 1980 w Lacombe) – kanadyjska skeletonistka, brązowa medalistka olimpijska, wielokrotna medalistka mistrzostw świata i dwukrotna zdobywczyni Pucharu Świata.
Kariera.
Pierwszy sukces w karierze osiągnęła 12 grudnia 1996 roku w Königssee, kiedy zajęła drugie miejsce w zawodach Pucharu Świata. W zawodach tych rozdzieliła na podium Niemkę Steffi Hanzlik i swą rodaczkę, Michelle Kelly. W sezonie 1996/1997 jeszcze raz stanęła na podium: 21 grudnia w Igls była trzecia. Ostatecznie w klasyfikacji generalnej zajęła siódme miejsce. Pierwszy medal na arenie międzynarodowej wywalczyła w 2000 roku, zajmując drugie miejsce podczas mistrzostw świata w Igls. Rywalizację wygrała Hanzlik, a trzecie miejsce zajęła Tricia Stumpf z USA.
Na kolejny sukces musiała zaczekać do sezonu 2005/2006, kiedy sięgnęła po zwycięstwo w klasyfikacji generalnej Pucharu Świata. Hollingsworth stawała na podium we wszystkich siedmiu zawodach odnosząc przy tym swoje pierwsze zwycięstwa: 10 listopada 2005 roku w Calgary i 13 stycznia 2006 roku w Königssee. W 2006 roku wystąpiła również na igrzyskach olimpijskich w Turynie, gdzie wywalczyła brązowy medal. W zawodach tych wyprzedziły ją jedynie Maya Pedersen ze Szwajcarii oraz Brytyjka Shelley Rudman. Był to pierwszy w historii medal olimpijski w skeletonie w rywalizacji kobiet wywalczony dla Kanady.
W następnym sezonie Kanadyjka nie startowała, jednak powracając w sezonie 2007/2008 zajęła trzecie miejsce w klasyfikacji PŚ, ulegając tylko Katie Uhlaender z USA i Michelle Kelly. Na mistrzostwach świata w Altenbergu w 2008 roku była szósta, podobnie jak na rozgrywanych rok później mistrzostwach świata w Lake Placid. Bez medalu wróciła również z igrzysk olimpijskich w Vancouver, zajmując piątą pozycję. W sezonie 2009/2010 zdobyła jednak Puchar Świata, odnosząc dwa kolejne pucharowe zwycięstwa. Ostatecznie wyprzedziła Shelley Rudman i Niemkę Kerstin Szymkowiak.
Mistrzostwa świata w Königssee w 2011 roku przyniosły jej dwa medale. Najpierw zajęła trzecie miejsce indywidualnie, przegrywając tylko z dwoma Niemkami: Marion Thees i Anją Huber. Następnie brązowy medal wywalczyła także w zawodach mieszanych. Ponadto w sezonie 2010/2011 zajęła trzecie miejsce w klasyfikacji generalnej, plasując się za Huber i Rudman. Dwa medale zdobyła także podczas mistrzostw świata w Lake Placid w 2012 roku. Indywidualnie była tym razem druga, rozdzielając na podium Katie Uhlaender i Elizabeth Yarnold z Wielkiej Brytanii. W rywalizacji mieszanej zdobyła natomiast kolejny brązowy medal. Brała także udział w igrzyskach w Soczi w 2014 roku, gdzie była jedenasta.
Hollingsworth jest kuzynką byłego kanadyjskiego skeletonisty, Ryana Davenporta.

</doc>
<doc id="1896376" url="https://pl.wikipedia.org/wiki?curid=1896376" title="Mellisa Hollingsworth-Richards">
Mellisa Hollingsworth-Richards



</doc>
<doc id="1896377" url="https://pl.wikipedia.org/wiki?curid=1896377" title="Wesselburener Deichhausen">
Wesselburener Deichhausen

Wesselburener Deichhausen – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896378" url="https://pl.wikipedia.org/wiki?curid=1896378" title="Most w Chełmnie">
Most w Chełmnie



</doc>
<doc id="1896379" url="https://pl.wikipedia.org/wiki?curid=1896379" title="Wesselburenerkoog">
Wesselburenerkoog

Wesselburenerkoog – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896380" url="https://pl.wikipedia.org/wiki?curid=1896380" title="Most w Świeciu">
Most w Świeciu



</doc>
<doc id="1896381" url="https://pl.wikipedia.org/wiki?curid=1896381" title="Ja w kapeli">
Ja w kapeli

Ja w kapeli () – amerykański serial familijno-komediowy nadawany przez telewizję Disney XD. Jest to trzecia oryginalna produkcja Disney XD.
15 marca 2011 roku Caitlyn Taylor Love i Greg Baker na swoich oficjalnych kontach na Twitterze poinformowali, że drugi sezon jest ostatnim w serialu.
Międzynarodowa emisja.
"Ja w kapeli" jest nadawane na następujących stacjach (i wielu innych) na całym świecie:

</doc>
<doc id="1896382" url="https://pl.wikipedia.org/wiki?curid=1896382" title="Westerdeichstrich">
Westerdeichstrich

Westerdeichstrich – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896383" url="https://pl.wikipedia.org/wiki?curid=1896383" title="Norddeich (Szlezwik-Holsztyn)">
Norddeich (Szlezwik-Holsztyn)

Norddeich – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896385" url="https://pl.wikipedia.org/wiki?curid=1896385" title="Schülp (Szlezwik-Holsztyn)">
Schülp (Szlezwik-Holsztyn)

Schülp – miejscowość i gmina w Niemczech w kraju związkowym Szlezwik-Holsztyn, w powiecie Dithmarschen, wchodzi w skład związku gmin Büsum-Wesselburen.

</doc>
<doc id="1896386" url="https://pl.wikipedia.org/wiki?curid=1896386" title="Schülp">
Schülp

Niemcy.
3 gminy:

</doc>
<doc id="1896387" url="https://pl.wikipedia.org/wiki?curid=1896387" title="Schuelp">
Schuelp



</doc>
<doc id="1896388" url="https://pl.wikipedia.org/wiki?curid=1896388" title="Norddeich">
Norddeich

Niemcy:

</doc>
<doc id="1896389" url="https://pl.wikipedia.org/wiki?curid=1896389" title="Greg Baker">
Greg Baker

Gregory „Greg” Baker (ur. 16 kwietnia 1968 w Saint Paul, w stanie Minnesota) – amerykański aktor i muzyk.

</doc>
<doc id="1896391" url="https://pl.wikipedia.org/wiki?curid=1896391" title="Hemmingstedt">
Hemmingstedt

Hemmingstedt – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinde Heider Umland.

</doc>
<doc id="1896392" url="https://pl.wikipedia.org/wiki?curid=1896392" title="Światowy Dzień Walki z Pustynnieniem i Suszą">
Światowy Dzień Walki z Pustynnieniem i Suszą

Światowy Dzień Walki z Pustynnieniem i Suszą – ogłoszony przez Zgromadzenie Ogólne ONZ 30 stycznia 1995 roku (rezolucja 49/115). Na dzień obchodów wyznaczono 17 czerwca. 
Historia.
Na przełomie lat 60. i 70. w Afryce Subsaharyjskiej wystąpiła susza, która pochłonęła ponad 200 tysięcy ludzi i miliony zwierząt. 
W 1977 roku, na Konferencji Narodów Zjednoczonych dotyczącej Pustynnienia ("United Nations Conference on Desertification", UNCOD) w Nairobi, po raz pierwszy uznano proces rozprzestrzeniana się obszarów pustynnych, jako problem światowy oraz przyjęto plan działań do walki z pustynnieniem. Rok 2006 Zgromadzenie Ogólne ogłosiło Międzynarodowym Rokiem Pustyń i Pustynnienia
Obchody.
Celem obchodów Dnia jest zwrócenie uwagi na sposoby zapobiegania przed pustynnieniem i suszą. Zgromadzenie wezwało państwa, by wykorzystały ten czas do pogłębienia świadomości na temat potrzeby międzynarodowej współpracy w zakresie zwalczania zjawiska pustynnienia i skutków suszy oraz realizacji postanowień "Konwencji Narodów Zjednoczonych w sprawie zwalczania pustynnienia w krajach poważnie dotkniętych suszą i/lub pustynnieniem, zwłaszcza w Afryce". Konwencja została przyjęta w Paryżu 17 czerwca 1994, i podpisana tamże 14 października, w imieniu Wspólnoty Europejskiej. Polska przyjęła Konwencję 17 listopada 2001 roku.

</doc>
<doc id="1896395" url="https://pl.wikipedia.org/wiki?curid=1896395" title="Świnia Góra">
Świnia Góra



</doc>
<doc id="1896398" url="https://pl.wikipedia.org/wiki?curid=1896398" title="Koncesja na roboty budowlane lub usługi">
Koncesja na roboty budowlane lub usługi



</doc>
<doc id="1896402" url="https://pl.wikipedia.org/wiki?curid=1896402" title="Lohe-Rickelshof">
Lohe-Rickelshof

Lohe-Rickelshof – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinde Heider Umland.

</doc>
<doc id="1896407" url="https://pl.wikipedia.org/wiki?curid=1896407" title="Tom Amrhein">
Tom Amrhein

Thomas Amrhein (ur. 1 stycznia 1911) – amerykański piłkarz, reprezentant kraju.
Kariera klubowa.
Podczas kariery piłkarskiej występował w klubach Baltimore Canton, Baltimore S.C. i Baltimore Americans.
Kariera reprezentacyjna.
W 1934 został powołany na MŚ 1934. Nie wystąpił w żadnym spotkaniu. W sumie w reprezentacji zagrał w 7 spotkaniach i strzelił 1 bramkę.

</doc>
<doc id="1896408" url="https://pl.wikipedia.org/wiki?curid=1896408" title="Lohe">
Lohe

Niemcy.
2 dzielnice miast:
2 gminy:
Polska.
Dawna nazwa:

</doc>
<doc id="1896411" url="https://pl.wikipedia.org/wiki?curid=1896411" title="Dalvik (maszyna wirtualna)">
Dalvik (maszyna wirtualna)

Dalvik – maszyna wirtualna oraz środowisko uruchomieniowe systemu operacyjnego Android. Dalvik był domyślną maszyną wirtualną systemów Android od wersji 1.0 Apple Pie (2008) do wersji 4.4 KitKat (2013). Od wersji 5.0 Lollipop (2014) został zastąpiony przez ART.
Mechanizm działania.
Java, która jest domyślnym językiem w przypadku aplikacji systemu Android, wymaga, by jej kod źródłowy (.java) został skompilowany do kodu bajtowego (.class). Proces ten wykonywany jest przez program (kompilator) javac, dostępny w JDK. Następnie program dx (będący częścią Android SDK) konsoliduje tak skompilowane klasy w jeden plik, charakterystyczny dla systemu Android (classes.dex). Plik classes.dex wraz z innymi zasobami (np. obrazami wyświetlanymi w aplikacji) pakowany jest do archiwum apk. W momencie instalacji pakietu apk, ma miejsce optymalizacja kodu bajtowego (zawartego w classes.dex) przez program dexopt. Tak przygotowany kod umieszczany jest w katalogu /data/dalvik-cache. Podczas każdego uruchomienia aplikacji, kod bajtowy jest ładowany do pamięci, następnie kompilowany do kodu maszynowego (w trybie JIT) oraz wykonywany.
Dalvik a maszyna JRE.
Dalvik nie jest maszyną wirtualną Javy i używa własnego kodu bajtowego, jednak możliwa jest konwersja kodu bajtowego Javy do kodu Dalvika (za pomocą programu dx).
Projekty podobne.
"Alien Dalvik" to port maszyny wirtualnej Dalvik na inne systemy operacyjne niż Android.

</doc>
<doc id="1896413" url="https://pl.wikipedia.org/wiki?curid=1896413" title="Norderwöhrden">
Norderwöhrden

Norderwöhrden – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinde Heider Umland.

</doc>
<doc id="1896414" url="https://pl.wikipedia.org/wiki?curid=1896414" title="Norderwoehrden">
Norderwoehrden



</doc>
<doc id="1896415" url="https://pl.wikipedia.org/wiki?curid=1896415" title="Nordhastedt">
Nordhastedt

Nordhastedt – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinde Heider Umland.
Współpraca.
Miejscowość partnerska:

</doc>
<doc id="1896416" url="https://pl.wikipedia.org/wiki?curid=1896416" title="Ostrohe">
Ostrohe

Ostrohe – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinde Heider Umland.

</doc>
<doc id="1896417" url="https://pl.wikipedia.org/wiki?curid=1896417" title="Linia kolejowa nr 58">
Linia kolejowa nr 58

Linia kolejowa nr 58 Zubki Białostockie – Waliły Las – zlikwidowana szerokotorowa linia kolejowa o długości 7,605 km, położona przy granicy z Białorusią na skraju Puszczy Knyszyńskiej
Historia.
Linia została zbudowana w celach wojskowych około 1955 r. do obsługi Stałego Rejonu Przeładunkowego Zubki Białostockie w miejscu, gdzie przed ustalaniem nowych granic w 1945 biegła linia Białystok - Wołkowysk.
Od lat 60. XX wieku linia była wykorzystywana jako towarowa w ruchu międzynarodowym i tranzytowym. Przewożono nią m.in. ładunki niebezpieczne do Niemieckiej Republiki Demokratycznej ze Związku Radzieckiego. W latach 90. XX wieku infrastruktura przeładunkowa zlokalizowana wzdłuż linii została niemal w całości rozebrana. Linia uległa degradacji, a nawierzchnia w wielu miejscach zarosła lasem.
W 2006 r. linia kolejowa nr 58 została wykreślona z wykazu PKP PLK. W 2010 r. przeprowadzona została rozbiórka zachowanych torów.
Opis.
Linia przebiegała od przejścia granicznego w Zubkach Białostockich do stacji Zubki Białostockie i kończyła się kozłem oporowym na posterunku odgałęźnym Waliły Las. Była niezelektryfikowana, jednotorowa.
Tor linii od granicy do stacji przebiegał częściowo w splocie z torem linii kolejowej nr 37. Od linii kolejowej nr 58 odchodziły dwie bocznice na punkty przeładunkowe Grzybowiec i Straszewo. Od grupy torów linii na stacji Zubki Białostockie odgałęział się ponadto tor prowadzący na teren punktu trakcyjnego, gdzie dokonywano obracania lokomotyw radzieckich.

</doc>
<doc id="1896418" url="https://pl.wikipedia.org/wiki?curid=1896418" title="Stelle-Wittenwurth">
Stelle-Wittenwurth

Stelle-Wittenwurth – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinde Heider Umland.

</doc>
<doc id="1896422" url="https://pl.wikipedia.org/wiki?curid=1896422" title="Stelle">
Stelle

Niemcy.
2 dzielnice miast:
1 gmina:

</doc>
<doc id="1896425" url="https://pl.wikipedia.org/wiki?curid=1896425" title="Nikołaj Abramow (piłkarz)">
Nikołaj Abramow (piłkarz)

Nikołaj Abramow (ur. 5 stycznia 1950 w Kotielnikach, zm. 6 sierpnia 2005 w Moskwie) – radziecki piłkarz i trener, reprezentant kraju. 
Kariera piłkarska.
Przygodę z futbolem rozpoczął w 1969 w klubie Spartak Moskwa. Po 9 sezonach w 1978 przeszedł do klubu Moskwicz Moskwa. Po 4 latach opuścił klub i przeszedł do klubu Krasny Oktyabr Moskwa. W 1985 powrócił do klubu Moskwicz Moskwa. W 1986 zakończył karierę piłkarską.
Kariera reprezentacyjna.
Karierę reprezentacyjną rozpoczął w 1972. W tym samym roku został powołany na Euro 1972, w którym wraz z drużyną dotarł do finału. Po raz ostatni w reprezentacji wystąpił w 1976, dla której zagrał w 3 spotkaniach.
Kariera trenerska.
Jako grający trener w 1981 trenował klub Moskwicz Moskwa.

</doc>
<doc id="1896432" url="https://pl.wikipedia.org/wiki?curid=1896432" title="Pomnik Kazimierza Wielkiego w Bydgoszczy">
Pomnik Kazimierza Wielkiego w Bydgoszczy

Pomnik Kazimierza Wielkiego – pomnik konny króla Kazimierza Wielkiego autorstwa Mariusza Białeckiego w Bydgoszczy.
Historia.
Idea wniesienia pomnika Kazimierza Wielkiego w Bydgoszczy zrodziła w czasie obchodów 650. rocznicy lokacji miasta w 1996 roku. W tym samym roku powstał Społeczny Komitet Budowy Pomnika Kazimierza Wielkiego w Bydgoszczy na czele którego stanęła Felicja Gwincińska. .
Pomnik miał być hołdem oddanym królowi, który symbolizuje wielkość i pomyślność Polski, a dla Bydgoszczy zasłużył się poprzez wydanie aktu lokacyjnego 19 kwietnia 1346 r., ulokowanie w mieście starostwa oraz budowę okazałego zamku, który aż do czasu zniszczenia podczas szwedzkiego potopu gościł w swych murach niemal wszystkich polskich królów.
Pieniądze początkowo pochodziły wyłącznie ze zbiórek społecznych, a od 2000 r. w budowę włączyły się władze miasta. Niewielkie kwoty przekazało również stowarzyszenie Bidegast skupiające Niemców pochodzących z Bydgoszczy oraz prywatne osoby z Niemiec.
27 czerwca 2001 r. rada Miasta Bydgoszczy przyjęła uchwałę o realizacji pomnika. 16 sierpnia 2001 r. ogłoszono ogólnopolski konkurs na projekt monumentu, który rozstrzygnięto 14 marca 2002 r.. Wpłynęły nań 32 prace artystów z całego kraju. Jury pod przewodnictwem prof. Sławoja Ostrowskiego postanowiło przyznać pierwszą nagrodę rzeźbiarzowi Mariuszowi Białeckiemu z Gdańska.
Praca rzeźbiarska z gipsu, będąca wzorem do wykonania odlewu powstała w pracowni autora w Rodowie koło Kwidzyna. Odlew pomnika wykonano natomiast w pracowni Roberta Sobocińskiego w Siemianowie pod Śremem przez poznańską pracownię rzeźby "Art-Product".
Cokół monumentu wykonała z czerwonego granitu szwedzkiego firma "Euro-Granit" z Gniewkowa.
Na lokalizację pomnika wybrano początkowo Plac Teatralny. Rozważane były również inne lokalizacje: Stary Rynek, Rybi Rynek, Wyspa Młyńska, skwer przy Brdzie, park Kazimierza Wielkiego, Plac Weyssenhoffa i inne.
Ostatecznie 10 stycznia 2006 r. Społeczny Komitet zadecydował o postawieniu monumentu przy ul. Pod Blankami, w miejscu, gdzie dawnej znajdował się mur miejski. Zaletą tej lokalizacji była możliwość podziwiania pomnika przez kierowców i pasażerów pojazdów poruszających się ulicą Wały Jagiellońskie.
10 lipca 2006 r. wmurowano akt erekcyjny, natomiast uroczyste odsłonięcie pomnika nastąpiło 26 października 2006 r. Tego dnia odbyła się uroczysta sesja rady miasta. Monument został odsłonięty przez prezydenta miasta Konstantego Dombrowicza i Felicję Gwincińską przy hymnie polskim odśpiewanym przez chór Uniwersytetu Kazimierza Wielkiego oraz pokazie fajerwerków.
Od 2006 r. przy pomniku organizowane są okolicznościowe imprezy: turnieje rycerskie, pokazy strojów z epoki kazimierzowskiej, inscenizacje nadania praw miejskich Bydgoszczy.
Od 2017 miejsce manifestacji antyrządowych, m.in. przeciwko reformie sądownictwa.
W 2018 wysunięto koncepcję przesunięcia pomnika na Stary Rynek. Monument miał stanąć w jego południowej części, na osi ul. Mostowej, na cokole umiejscowionym na kilku stopniach. Przewidywano instalację iluminacji pomnika. Projekt wywołał liczne kontrowersje społeczne, w związku z czym prezydent miasta odstąpił od jego realizacji.
Opis.
Rzeźba przedstawia króla w zbroi siedzącego na koniu. Kazimierz Wielki w prawej ręce trzyma berło, a w lewej zwój, który wyobraża akt lokacyjny Bydgoszczy. Twarz monarchy, wzorowana na portrecie Jana Matejki - wyraża dostojeństwo i powagę. Korona, berło, ostrogi z gwiaździstym bodźcem odwzorowują grobowe insygnia królewskie Kazimierza Wielkiego znalezione w 1869 r. w jego wawelskim sarkofagu.
Figura wykonana z brązu stoi na granitowym cokole o wadze 20 ton.
Wymiary pomnika wynoszą: 5 m wysokości i 7 m. długości. Łącznie z cokołem monument ma 7 m wysokości.
Rzeźba waży 3 tony i została przewieziona z pracowni odlewniczej do Bydgoszczy przy pomocy wojska.
Na cokole umieszczono tablicę pamiątkową z napisem: "Kazimierz III Wielki król Polski 1333-1370 Założyciel miasta Bydgoszczy 19 IV 1346".
W otoczeniu pomnika urządzono alejki, posadzono ozdobne rośliny i zainstalowano oświetlenie. Koszt pomnika szacowany początkowo na 400 tys. zł, wyniósł ostatecznie 800 tys. zł.

</doc>
<doc id="1896437" url="https://pl.wikipedia.org/wiki?curid=1896437" title="Weddingstedt">
Weddingstedt

Weddingstedt – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinde Heider Umland.

</doc>
<doc id="1896440" url="https://pl.wikipedia.org/wiki?curid=1896440" title="Wesseln">
Wesseln

Wesseln – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinde Heider Umland.

</doc>
<doc id="1896444" url="https://pl.wikipedia.org/wiki?curid=1896444" title="Electroworld">
Electroworld



</doc>
<doc id="1896446" url="https://pl.wikipedia.org/wiki?curid=1896446" title="Wöhrden">
Wöhrden

Wöhrden – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinde Heider Umland.

</doc>
<doc id="1896447" url="https://pl.wikipedia.org/wiki?curid=1896447" title="Woehrden">
Woehrden



</doc>
<doc id="1896450" url="https://pl.wikipedia.org/wiki?curid=1896450" title="Anemone hepatica">
Anemone hepatica



</doc>
<doc id="1896451" url="https://pl.wikipedia.org/wiki?curid=1896451" title="Hepatica triloba">
Hepatica triloba



</doc>
<doc id="1896453" url="https://pl.wikipedia.org/wiki?curid=1896453" title="Louis-Phillippe Jean">
Louis-Phillippe Jean



</doc>
<doc id="1896463" url="https://pl.wikipedia.org/wiki?curid=1896463" title="Neuenkirchen (Szlezwik-Holsztyn)">
Neuenkirchen (Szlezwik-Holsztyn)

Neuenkirchen – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinde Heider Umland.

</doc>
<doc id="1896465" url="https://pl.wikipedia.org/wiki?curid=1896465" title="549 Dywizja Grenadierów (III Rzesza)">
549 Dywizja Grenadierów (III Rzesza)

549 Dywizja Grenadierów (niem. "549. Grenadier-Division") – niemiecka dywizja grenadierów z czasów II wojny światowej, sformowana w regionie Meklemburgia-Pomorze Przednie na mocy rozkazu z 11 lipca 1944 roku, w ramach 29 fali mobilizacyjnej przez IV Okręg Wojskowy. Rozkazem z dnia 9 października 1944 roku przekształcona w 549 Dywizję Grenadierów Ludowych. 
Podlegała XXVI Korpusowi Armijnemu (3 Armia Pancerna, następnie 4 Armia) z Grupy Armii Środek. Walczyła na Litwie.
Dowódcą dywizji był generał porucznik Karl Jank.

</doc>
<doc id="1896466" url="https://pl.wikipedia.org/wiki?curid=1896466" title="Alfa Bydgoszcz">
Alfa Bydgoszcz

Uczniowski Klub Sportowy Alfa Bydgoszcz - bydgoski klub rugby założony w 2003.
Historia klubu.
Uczniowski Klub Sportowy Alfa został zarejestrowany w lutym 2003. Było efektem dwuletniego zainteresowania grą w rugby w Zespole Szkół nr 20 w Bydgoszczy inspirowanego przez nauczyciela wychowania fizycznego Leszka Komonia. 
Z początku klub startował w zawodach rugby w odmianie siedmioosobowej. W 2005 rozpoczął starty w Polskiej Lidze Rugby 7 (w pierwszych dwóch sezonach wystawiając ekipę łączoną z Unislavią Unisław). W 2007 drużyna zajęła drugie miejsce w finale tych rozgrywek, a w 2008 trzecie. W 2008 Alfa po raz pierwszy zagrała w mistrzostwach Polski w rugby 7. W 2011 zajęła w nich piąte miejsce.
W 2008 roku klub rozpoczął występy w rugby piętnastoosobowym przystępując do rozgrywek regionalnej, kujawsko-pomorskiej ligi rugby. Od sezonu 2011/2012 zespół uczestniczył w rozgrywkach centralnej II ligi rugby. W 2013 wygrał rozgrywki na tym poziomie i awansował do I ligi (na drugi poziom rozgrywek). Od 2015 znowu grał w drugiej lidze. W 2018 wygrał rozgrywki i ponownie awansował do I ligi, jednak już w kolejnym sezonie spadł poziom niżej.

</doc>
<doc id="1896467" url="https://pl.wikipedia.org/wiki?curid=1896467" title="I liga holenderska w piłce nożnej (1956/1957)">
I liga holenderska w piłce nożnej (1956/1957)



</doc>
<doc id="1896470" url="https://pl.wikipedia.org/wiki?curid=1896470" title="550 Dywizja Grenadierów (III Rzesza)">
550 Dywizja Grenadierów (III Rzesza)

550 Dywizja Grenadierów - niemiecka dywizja z czasów II wojny światowej, sformowana w Goslar – Hildesheim – Brunszwik na mocy rozkazu z 11 lipca 1944 roku, w 29 fali mobilizacyjnej w XI Okręgu Wojskowym.
Struktura organizacyjna.
1110., 1111. i 1112. pułk grenadierów, 1550. pułk artylerii, 1550. batalion pionierów, 1550. dywizyjna kompania fizylierów, 1550. oddział przeciwpancerny, 1550. oddział łączności, 1550. polowy batalion zapasowy;
Szlak bojowy.
Dywizja przez cały okres formowania i szkolenia przebywała w macierzystym okręgu wojskowym. Przekształcona rozkazem z dnia 22 lipca 1944 roku w 31 Dywizje Grenadierów. 

</doc>
<doc id="1896471" url="https://pl.wikipedia.org/wiki?curid=1896471" title="Lieth (Szlezwik-Holsztyn)">
Lieth (Szlezwik-Holsztyn)

Lieth – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinde Heider Umland.

</doc>
<doc id="1896473" url="https://pl.wikipedia.org/wiki?curid=1896473" title="Lieth">
Lieth

Niemcy.
1 gmina:

</doc>
<doc id="1896476" url="https://pl.wikipedia.org/wiki?curid=1896476" title="Hennstedt (powiat Dithmarschen)">
Hennstedt (powiat Dithmarschen)

Hennstedt – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, siedziba urzędu Kirchspielslandgemeinden Eider.

</doc>
<doc id="1896478" url="https://pl.wikipedia.org/wiki?curid=1896478" title="SSN637">
SSN637

 #PATRZOkręty podwodne typu Sturgeon

</doc>
<doc id="1896479" url="https://pl.wikipedia.org/wiki?curid=1896479" title="Hennstedt">
Hennstedt

Niemcy.
2 gminy:

</doc>
<doc id="1896480" url="https://pl.wikipedia.org/wiki?curid=1896480" title="Groven (Szlezwik-Holsztyn)">
Groven (Szlezwik-Holsztyn)

Groven – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1896482" url="https://pl.wikipedia.org/wiki?curid=1896482" title="Fatmata Bangura">
Fatmata Bangura

Fatmata Bangura (ur. 16 grudnia 1981) – sierraleońska lekkoatletka, sprinterka, reprezentująca Belgię.
W 2006 reprezentowała Sierra Leone podczas igrzysk wspólnoty narodów w Melbourne, gdzie nie przeszła eliminacji zarówno na 100 jak i 200 metrów. Po zmianie obywatelstwa na belgijskie (podwójne obywatelstwo Bangura miała już od 2004) miała znaleźć się w składzie Belgii na halowe mistrzostwa świata 2010, jednak badanie antydopingowe przeprowadzone 21 lutego podczas halowych mistrzostw Belgii wykazało obecność niedozwolonego środka – stanozololu. Na zawodniczkę nałożono karę dwuletniej dyskwalifikacji (7 marca 2010 – 6 marca 2012), a także anulowano jej rezultaty uzyskane od dnia przeprowadzenia testu.

</doc>
<doc id="1896484" url="https://pl.wikipedia.org/wiki?curid=1896484" title="Fatmata Bangoura">
Fatmata Bangoura



</doc>
<doc id="1896485" url="https://pl.wikipedia.org/wiki?curid=1896485" title="Groven">
Groven

Groven – dolnoniemiecki odpowiednik "Graben" – fosa, grób
Niemcy.
1 gmina:

</doc>
<doc id="1896486" url="https://pl.wikipedia.org/wiki?curid=1896486" title="BMW Sauber F1.06">
BMW Sauber F1.06

BMW Sauber F1.06 – bolid teamu BMW Sauber na sezon 2006. Samochód został zaprezentowany 16 stycznia 2006 roku na torze Ricardo Tormo w Walencji. Samochód zadebiutował podczas wyścigu o Grand Prix Bahrajnu.

</doc>
<doc id="1896487" url="https://pl.wikipedia.org/wiki?curid=1896487" title="Puchar Włoch w piłce siatkowej mężczyzn (2009/2010)">
Puchar Włoch w piłce siatkowej mężczyzn (2009/2010)

Rozgrywki o Puchar Włoch w piłce siatkowej mężczyzn w sezonie 2009/2010 (Coppa Italia A1) zainaugurowane zostały w grudniu 2009 roku. 
Rozgrywki rozpoczęły się od ćwierćfinałów, po których rozegrano półfinały i finał.
Finał rozegrany został 31 stycznia 2010 roku w PalaTerme w Montecatini-Terme.
Zdobywcą Pucharu Włoch została drużyna Itas Diatec Trentino.

</doc>
<doc id="1896488" url="https://pl.wikipedia.org/wiki?curid=1896488" title="Michał Kościesza Kosmowski">
Michał Kościesza Kosmowski



</doc>
<doc id="1896490" url="https://pl.wikipedia.org/wiki?curid=1896490" title="Hemme (gmina)">
Hemme (gmina)

Hemme – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład związku gmin Kirchspielslandgemeinden Eider.

</doc>
<doc id="1896491" url="https://pl.wikipedia.org/wiki?curid=1896491" title="Hemme">
Hemme

Niemcy.
1 gmina:

</doc>
<doc id="1896493" url="https://pl.wikipedia.org/wiki?curid=1896493" title="Leon Barciszewski (pomnik w Bydgoszczy)">
Leon Barciszewski (pomnik w Bydgoszczy)

Pomnik Leona Barciszewskiego – pomnik przedwojennego prezydenta Gniezna (1925-1932) i Bydgoszczy (1932-1939), zamordowanego przez niemieckich okupantów w listopadzie 1939 r.
Historia.
Idea wniesienia pomnika Leona Barciszewskiego - przedwojennego prezydenta miasta Bydgoszczy narodziła się w 1981 r.
Pomnik miał być hołdem oddanym prezydentowi zamordowanemu przez Niemców w dniu 11 listopada 1939 r.
Zamiar uczczenia jego pamięci istniał wśród społeczeństwa od chwili zakończenia II wojny światowej, ale jego urzeczywistnienie było niemożliwe w obliczu nieprzejednanego stanowiska władz państwowych.
14 stycznia 1981 r., z inicjatywy NSZZ „Solidarność” powstał Społeczny Komitet Budowy Pomnika Prezydenta Leona Barciszewskiego. W jego skład weszli miłośnicy miasta. Planowano ustawić pomnik na skwerze przy Placu Teatralnym. W 1981 r. rozpoczęto zbieranie składek społecznych. 11 listopada 1981 r., w 42 rocznicę śmierci prezydenta, jego imię nadano Szkole Podstawowej nr 13 przy ul. Słonecznej oraz odsłonięto tablicę pamiątkową na ścianie budynku przy Wałach Jagiellońskich, gdzie w latach 1932-1939 mieszkał.
Dalsze działania, zahamowane po wprowadzeniu stanu wojennego w grudniu 1981 r., mogły zostać podjęte dopiero w II połowie lat 80. XX w.
Ostatecznie zebrano środki ze składek mieszkańców, Ministerstwa Kultury i Sztuki oraz Urzędu Miasta. Zrealizowany został projekt rzeźbiarza Sławoja Ostrowskiego z Gdańska, zaś spiżowy odlew za symboliczne wynagrodzenie wykonał zespół fachowców z gdyńskiej Stoczni Marynarki Wojennej pod kierownictwem inż. Bandrowskiego.
Uroczyste odsłonięcie pomnika odbyło się 11 listopada 1989 r. w Święto Niepodległości i zarazem 50. rocznicę zamordowania Leona Barciszewskiego. Stanął on na skwerze przy ul. Mostowej, który nazwano jego imieniem.
Po uroczystym nabożeństwie w farze, prezydent miasta - Władysław Przybylski i Danuta Barciszewska-Borkowska, córka przedwojennego prezydenta - odsłonili pomnik. Następnie został on poświęcony przez ks. biskupa Jana Nowaka.
W 2007 r. władze Bydgoszczy zmieniły lokalizację pomnika, przenosząc go ze skweru przy ul. Mostowej na zmodernizowany Wełniany Rynek.
Opis.
Spiżowy posąg przedstawia pochylonego, stojącego mężczyznę. Twarz prezydenta wyraża zadumę i powagę. Postać stoi zwrócona twarzą ku ul. Długiej.
Figura znajduje się na cokole z różowego granitu, na którym zainstalowano tablicę pamiątkową.

</doc>
<doc id="1896496" url="https://pl.wikipedia.org/wiki?curid=1896496" title="Hollingstedt (powiat Dithmarschen)">
Hollingstedt (powiat Dithmarschen)

Hollingstedt – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1896497" url="https://pl.wikipedia.org/wiki?curid=1896497" title="Cochise (ujednoznacznienie)">
Cochise (ujednoznacznienie)



</doc>
<doc id="1896498" url="https://pl.wikipedia.org/wiki?curid=1896498" title="Hollingstedt">
Hollingstedt

Niemcy.
2 gminy:

</doc>
<doc id="1896499" url="https://pl.wikipedia.org/wiki?curid=1896499" title="Callianthemum rutaefolium">
Callianthemum rutaefolium



</doc>
<doc id="1896500" url="https://pl.wikipedia.org/wiki?curid=1896500" title="David Remnick">
David Remnick

David Remnick (ur. 29 października 1958 w Hackensack w stanie New Jersey) – amerykański dziennikarz i pisarz. Reporter gazety "The Washington Post" i jej korespondent w Rosji w połowie l. 90. XX w. Laureat nagrody Pulitzera w 1994. Od 1998 redaktor naczelny tygodnika "The New Yorker". "Wydawca Roku" tygodnika "Advertising Age" w 1999.
Życiorys.
David Remnick urodził się w rodzinie niepraktykujących Żydów. Jego ojciec był stomatologiem, a matka nauczycielką nauk o sztuce. Dorastał w Hillsdale, w typowo inteligenckim domu z olbrzymią biblioteką. W 1981 ukończył studia na wydziale literatury porównawczej Uniwersytetu Princeton. W okresie studiów publikował w studenckim tygodniku "Nassau Weekly". W 1982 rozpoczął pracę w "The Washington Post", w którym zamieszczał swoje artykuły w działach: "Styl" i "Sport". Od 1986 był korespondentem gazety w Moskwie. Był naocznym świadkiem początku pieriestrojki, upadku ZSRR i narodzin nowej Rosji Jelcyna. Swoje spostrzeżenia z tego okresu zawarł w dwóch książkach: "Grobowiec Lenina. Ostatnie dni radzieckiego imperium" i "Zmartwychwstanie. Walka o nową Rosję". Pierwsza z nich w 1994 otrzymała Nagrodę Pulitzera oraz została uznana za książkę roku przez tygodnik "Time". W 1992 rozpoczął pracę w tygodniku "The New Yorker". W 1998 został jego redaktorem naczelnym. Jest żonaty z reporterką "The New York Times" Ester B. Fein. Ojciec Alexa, Noja i Nataszy. Mieszka w Nowym Jorku.

</doc>
<doc id="1896505" url="https://pl.wikipedia.org/wiki?curid=1896505" title="Richard">
Richard



</doc>
<doc id="1896506" url="https://pl.wikipedia.org/wiki?curid=1896506" title="Kleve (powiat Dithmarschen)">
Kleve (powiat Dithmarschen)

Kleve – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1896507" url="https://pl.wikipedia.org/wiki?curid=1896507" title="Gernot Erler">
Gernot Erler

Gernot Erler (ur. 3 maja 1944 w Miśni) – niemiecki polityk (SPD). W latach 2005–2009 minister-sekretarz stanu w Ministerstwie Spraw Zagranicznych.
Życiorys.
Skończył historię, slawistykę i nauki polityczne na Wolnym Uniwersytecie w Berlinie i Uniwersytecie we Fryburgu Bryzgowijskim, gdzie pracował naukowo w latach 1969–1979 w Katedrze Historii Europy Wschodniej. Od 1970 członek SPD. Początkowo aktywny na szczeblu samorządowym, w latach 1977–1987 przewodniczył lokalnym strukturom partii we Fryburgu Bryzgowijskim, do 1997 zasiadał także we władzach partii w Badenii-Wirtembergii. Od 1987 członek Bundestagu, w latach 1998–2005 w zarządzie frakcji SPD. 22 listopada 2005 powołany został na stanowisko ministra-sekretarza stanu w federalnym MSZ w rządzie Angeli Merkel, sprawował tę funkcję do października 2009.
Gernot Erler jest żonaty i ma jedną córkę.

</doc>
<doc id="1896508" url="https://pl.wikipedia.org/wiki?curid=1896508" title="Efekt PEPS">
Efekt PEPS

Efekt PEPS (ang. "Photoelectochemical photocurrent switching") – zjawisko polegające na zmianie polaryzacji fotoprądu na przeciwną pod wpływem bodźca zewnętrznego, a w szczególności zmiany długości fali padającego światła lub zmiany potencjału elektrody półprzewodnikowej.
Efekt PEPS po raz pierwszy został opisany przez K. Szaciłowskiego i W. Macyka w 2006 roku. Zjawisko to może pozwolić na tworzenie przełączników molekularnych, bramek logicznych i sensorów opartych na układach chemicznych.

</doc>
<doc id="1896509" url="https://pl.wikipedia.org/wiki?curid=1896509" title="Uwe Weidemann">
Uwe Weidemann

Uwe Weidemann (ur. 14 czerwca 1963 w Weißensee) – były niemiecki piłkarz występujący na pozycji pomocnika.
Kariera klubowa.
Weidemann treningi rozpoczął w wieku 7 lat w klubie Traktor Weißensee. W 1977 roku przeszedł do juniorskiej ekipy zespołu Rot-Weiß Erfurt. W 1983 roku został włączony do jego pierwszej drużyny. W 1987 roku odszedł do Lokomotive Lipsk, ale w 1988 roku powrócił do Rot-Weiß Erfurt.
W 1990 roku przeszedł do zachodnioniemieckiego 1. FC Nürnberg, grającego w Bundeslidze. W tych rozgrywkach zadebiutował 8 września 1990 w zremisowanym 0:0 meczu z Karlsruher SC. 6 października 1990 w przegranym 2:3 spotkaniu z Werderem Brema strzelił pierwszego gola w trakcie gry w Bundeslidze.
W 1992 roku został graczem drugoligowego Waldhofu Mannheim. W 1993 roku podpisał kontrakt z pierwszoligowym MSV Duisburg. W 1995 roku spadł z nim do 2. Bundesligi. Wówczas przeniósł się do pierwszoligowego FC Schalke 04. Pierwszy ligowy mecz zaliczył tam 12 sierpnia 1995 przeciwko 1. FC Köln (1:0).
W styczniu 1997 roku odszedł do drugoligowej Herthy Berlin. W tym samym roku awansował z nią do Bundesligi, jednak wówczas Weidemann przeniósł się do FC Gütersloh (2. Bundesliga). W 1999 roku spadł z zespołem do Regionalligi. Wtedy odszedł do Fortuny Düsseldorf, gdzie w 2002 roku zakończył karierę.
Kariera reprezentacyjna.
W reprezentacji NRD Weidemann zadebiutował 6 kwietnia 1985 w przegranym 0:1 meczu eliminacji Mistrzostw Świata 1986 z Bułgarią. Po raz ostatni w kadrze zagrał 13 maja 1990 w zremisowanym 3:3 towarzyskim pojedynku z Brazylią. W latach 1985–1990 w drużynie narodowej rozegrał w sumie 10 spotkań.
Kariera trenerska.
Po zakończeniu kariery Weidemann został trenerem. Od maja 2003 do czerwca 2003 był tymczasowym trenerem Fortuny Düsseldorf. Od lipca 2004 do listopada 2004 trenował jej rezerwy. W listopadzie 2004 został szkoleniowcem pierwszej drużyny Fortuny, grającej w Regionallidze Nord. Trenerem Fortuny był do listopada 2007. W latach 2008–2009 pełnił funkcję szkoleniowca drużyny KFC Uerdingen 05.

</doc>
<doc id="1896512" url="https://pl.wikipedia.org/wiki?curid=1896512" title="Bolesław Londyński">
Bolesław Londyński

Bolesław Londyński ps. B. L. Kalina, Bruno Las, Guci, Mieczysław Rościszewski, Samotnik z Podlasia (ur. 5 stycznia 1855 w Radzyniu Podlaskim, zm. 30 września 1928 w Poznaniu) – polski pisarz literatury popularnej, autor bajek dla dzieci oraz tłumacz (przełożył m.in. "„Cyrano de Bergeraca”" oraz jako pierwszy "„Zbrodnię i karę”"). 
Życiorys.
Urodził się w 1855 roku w Radzyniu Podlaskim, syn Romana Ludwika Londyńskiego i Eleonory Józefy Julii Rościszewskiej. Studiował w Petersburskim Instytucie Technologicznym oraz w Instytucie Gospodarstwa Wiejskiego i Leśnictwa w Puławach. Debiutował jako tłumacz w 1874 roku na łamach Kłosów. W 1880 lub w 1883 roku zamieszkał w Warszawie. Był niezwykle płodnym poetą i tłumaczem, jednakże był nisko oceniany przez krytykę. Wiktor Gomulicki napisał "przerzuca się on od bezcelowego żartu do niewyraźnej satyry, od płaskiej pospolitości do przesadnego patosu". Jako pierwszy przetłumaczył "„Zbrodnię i karę”" (1887) oraz niektóre wiersze Alfreda de Musseta (1890). Opublikowany w 1898 roku przekład "„Cyrano de Bergeraca”" Edmonda Rostanda, mimo że, bardzo popularny został bardzo nisko oceniony przez krytykę. Od 1901 roku rozpoczął pisanie popularnych poradników wydawanych głównie pod pseudonimem Mieczysław Rościszewski. Od około 1909 roku przeprowadził się do Lipska. W latach 1910–1920 pisał dla mniej wyrobionego czytelnika popularne kompilacje na dowolne tematy. Po 1920 roku przeniósł się do Poznania. Przełożył Baśnie braci Grimm oraz sam napisał kilkanaście książeczek dla dzieci. W 1926 roku po złamaniu nogi nie powrócił już do zdrowia, zmarł w 1928 roku w przytułku przy ulicy Bydgoskiej w Poznaniu. 

</doc>
<doc id="1896516" url="https://pl.wikipedia.org/wiki?curid=1896516" title="Anemone alpina">
Anemone alpina



</doc>
<doc id="1896521" url="https://pl.wikipedia.org/wiki?curid=1896521" title="Kleve (ujednoznacznienie)">
Kleve (ujednoznacznienie)

Niemcy:

</doc>
<doc id="1896522" url="https://pl.wikipedia.org/wiki?curid=1896522" title="Carlos Ruíz">
Carlos Ruíz



</doc>
<doc id="1896524" url="https://pl.wikipedia.org/wiki?curid=1896524" title="Günter Gloser">
Günter Gloser

Günter Gloser (ur. 27 stycznia 1950 w Norymberdze) – niemiecki polityk (SPD). W latach 2005–2009 minister-sekretarz stanu ds. europejskich w Ministerstwie Spraw Zagranicznych.
Życiorys.
Ukończył prawo na uniwersytecie w Erlangen ("Friedrich-Alexander-Universität Erlangen-Nürnberg"). Pracował jako kierownik referatu w Federalnej Agencji Pracy w Norymberdze. Do SPD wstąpił jeszcze w 1969 jako uczeń. W latach 1997–2004 przewodniczył strukturom lokalnym partii w Norymberdze. Od 1994 członek Bundestagu, gdzie w latach 2002–2005 zasiadał w zarządzie frakcji SPD. 24 listopada 2005 powołany został na stanowisko ministra-sekretarza stanu ds. europejskich w federalnym MSZ w rządzie Angeli Merkel. Sprawował tę funkcję do zmiany rządu w październiku 2009.
Günter Gloser jest żonaty i ma dwóch synów.

</doc>
<doc id="1896527" url="https://pl.wikipedia.org/wiki?curid=1896527" title="Kyoyuki Terada">
Kyoyuki Terada



</doc>
<doc id="1896530" url="https://pl.wikipedia.org/wiki?curid=1896530" title="Anemone patens">
Anemone patens



</doc>
<doc id="1896533" url="https://pl.wikipedia.org/wiki?curid=1896533" title="Peter Altmaier">
Peter Altmaier

Peter Altmaier (ur. 18 czerwca 1958 w Ensdorf) – niemiecki polityk i prawnik, działacz Unii Chrześcijańsko-Demokratycznej (CDU), deputowany do Bundestagu, minister w rządach Angeli Merkel.
Życiorys.
W 1978 ukończył szkołę średnią, następnie odbył służbę wojskową. W 1985 ukończył studia prawnicze na Uniwersytecie Kraju Saary. Odbył również studia podyplomowe z zakresu integracji europejskiej. W 1985 i 1988 zdał państwowe egzaminy prawnicze I i II stopnia. Był pracownikiem naukowo-dydaktycznym na macierzystej uczelni, gdzie zajmował się prawem konstytucyjnym i międzynarodowym. W latach 1990–1994 był zatrudniony w Komisji Europejskiej.
W 1974 jako uczeń wstąpił do Junge Union, młodzieżówki CDU. Dwa lata później został członkiem Unii Chrześcijańsko-Demokratycznej. Od 1988 do 1990 kierował organizacją młodzieżową w Kraju Saary, w latach 2002–2008 stał na czele CDU w powiecie Saarlouis, a w 2008 został wiceprzewodniczącym organizacji partyjnej w Saarze. W okresie 2006–2011 kierował proeuropejską organizacją Europa-Union Deutschland.
W wyborach w 1994 po raz pierwszy uzyskał mandat posła do Bundestagu. Z powodzeniem ubiegał się o reelekcję w 1998, 2002, 2005, 2009, 2013 i 2017. W listopadzie 2005 został powołany na stanowisko parlamentarnego sekretarza stanu w Ministerstwie Spraw Wewnętrznych w rządzie Angeli Merkel, zajmował je do października 2009. Następnie przeszedł do pracy we frakcji CDU/CSU jako jej sekretarz wykonawczy odpowiedzialny m.in. za zapewnienie partyjnej dyscypliny.
W maju 2012 po raz pierwszy został ministrem – objął urząd ministra środowiska. W grudniu 2013 przeszedł na stanowisko szefa Urzędu Kanclerza Federalnego oraz ministra do zadań specjalnych. W październiku 2017 objął tymczasowo resort finansów w związku z wyborem Wolfganga Schäuble na stanowisko przewodniczącego Bundestagu.
W marcu 2018 w czwartym rządzie dotychczasowej kanclerz stanął na czele resortu gospodarki i energii. W 2021 kolejny raz uzyskał mandat poselski, z którego jednak zrezygnował. W grudniu tegoż roku zakończył pełnienie funkcji ministra.
Życie prywatne.
Peter Altmaier jest kawalerem. Jest wyznania katolickiego.

</doc>
<doc id="1896534" url="https://pl.wikipedia.org/wiki?curid=1896534" title="Białoruś na Zimowych Igrzyskach Olimpijskich 2010">
Białoruś na Zimowych Igrzyskach Olimpijskich 2010

Białoruś na Zimowych Igrzyskach Olimpijskich 2010 – kadra sportowców reprezentujących Białoruś na igrzyskach w 2010 roku w Vancouver.
W reprezentacji znalazło się 55 zawodników – 40 mężczyzn i 15 kobiet. Wzięli oni udział w 28 konkurencjach w sześciu dyscyplinach sportowych – biathlonie, biegach narciarskich, hokeju na lodzie, łyżwiarstwie szybkim, narciarstwie alpejskim i narciarstwie dowolnym. Po raz pierwszy, odkąd Białoruś startuje w igrzyskach jako niezależny kraj, w reprezentacji zabrakło przedstawicieli łyżwiarstwa figurowego i skoków narciarskich. 
W gronie 55 powołanych do składu Białorusinów 47 zawodników (33 mężczyzn i 14 kobiet) wystąpiło przynajmniej w jednej konkurencji. Dla 27 z nich występ w Vancouver był zarazem debiutem olimpijskim. 
Białorusini zdobyli w Vancouver trzy medale – po jednym z każdego kruszcu. Złoty medal i tytuł mistrza olimpijskiego w skokach akrobatycznych mężczyzn zdobył Alaksiej Hryszyn. Został tym samym pierwszym białoruskim złotym medalistą zimowych igrzysk olimpijskich od początku startów tego państwa. Ponadto srebrny i brązowy medal zdobyli biathloniści – Siarhiej Nowikau w biegu indywidualnym mężczyzn i Darja Domraczewa w biegu kobiet. Zdobyte medale pozwoliły Białorusi na zajęcie siedemnastego miejsca w klasyfikacji medalowej, ex aequo ze Słowacją.
Najmłodszą reprezentantką w kadrze była alpejka Maryja Szkanawa (w dniu otwarcia igrzysk miała 20 lat i 126 dni), natomiast najstarszym – hokeista Aleh Antonienka (38 lat i 231 dni), który pełnił rolę chorążego reprezentacji podczas ceremonii otwarcia igrzysk. Chorążym podczas ceremonii zamknięcia był biegacz narciarski Leanid Karnijenka.
Był to piąty start Białorusi na zimowych igrzyskach olimpijskich od czasu osiągnięcia przez państwo niepodległości. W igrzyskach wystąpił biegacz narciarski Siarhiej Dalidowicz, dla którego był to piąty występ olimpijski w karierze.
Tło startu.
Występy na poprzednich igrzyskach.
Białoruski Komitet Olimpijski został utworzony w marcu 1991. W marcu 1992 został zatwierdzony przez Międzynarodowy Komitet Olimpijski jako tymczasowy, a we wrześniu 1993 jako pełnoprawny członek. Podczas Zimowych Igrzysk Olimpijskich 1994 w Lillehammer po raz pierwszy Białoruś wystawiła reprezentację jako niezależne państwo po rozpadzie ZSRR. Włącznie do 1988 roku Białorusini startowali w barwach Związku Socjalistycznych Republik Radzieckich, a w 1992 roku – Wspólnoty Niepodległych Państw.
W czterech startach w zimowych igrzyskach olimpijskich w latach 1994–2006 Białorusini zdobyli sześć medali – trzy srebrne i trzy brązowe. Trzy z nich – srebrny i dwa brązowe – wywalczyli w narciarstwie dowolnym, dwa – srebrny i brązowy – w biathlonie, a jeden – brązowy – w łyżwiarstwie szybkim. Do 2006 roku jedynym Białorusinem, który zdobył dwa medale na zimowych igrzyskach, był narciarz dowolny Dzmitryj Daszczynski – wicemistrz olimpijski z Turynu i brązowy medalista z Nagano. Daszczynski wystąpił również w Vancouver, podobnie jak Alaksiej Hryszyn – brązowy medalista z Salt Lake City.
W latach 1994–2006 najliczniejszą reprezentację na zimowych igrzyskach olimpijskich Białoruś wystawiła w Salt Lake City – 64 zawodników. Cztery lata wcześniej skład białoruski liczył 59 zawodników. Białorusini startowali w zawodach olimpijskich w dziesięciu dyscyplinach – biathlonie, biegach narciarskich, hokeju na lodzie, kombinacji norweskiej, łyżwiarstwie figurowym, łyżwiarstwie szybkim, narciarstwie alpejskim, narciarstwie dowolnym, short tracku i skokach narciarskich. We wszystkich czterech igrzyskach znaleźli się reprezentanci kraju w biathlonie, biegach narciarskich, łyżwiarstwie figurowym, łyżwiarstwie szybkim, narciarstwie dowolnym i skokach narciarskich.
Szanse medalowe.
Przed rozpoczęciem igrzysk olimpijskich w Vancouver w gronie białoruskich pretendentów do medalu wymieniani byli Darja Domraczewa (biathlon) i Anton Kusznir (narciarstwo dowolne). Nadzieja na medal Domraczewej wynikała z faktu, że plasowała się w czołowej dziesiątce klasyfikacji generalnej Pucharu Świata w biathlonie. W sezonie olimpijskim raz stanęła na podium zawodów PŚ – 2 grudnia 2009 w Östersund zajęła trzecie miejsce w biegu indywidualnym na 15 kilometrów. Kusznir natomiast w sezonie olimpijskim wygrał cztery z sześciu zawodów Pucharu Świata w skokach akrobatycznych, raz był drugi i raz trzeci, dzięki czemu zdobył Małą Kryształową Kulę w tej konkurencji. Był również liderem klasyfikacji generalnej Pucharu Świata w narciarstwie dowolnym po 20 konkursach.
W 2009 roku rozegrane zostały mistrzostwa świata we wszystkich dyscyplinach, w których Białorusini wzięli udział na igrzyskach w Vancouver. Podczas biathlonowych mistrzostw świata w Pjongczangu trzykrotnie reprezentantki Białorusi uplasowały się w pierwszej dziesiątce zawodów indywidualnych – Darja Domraczewa zajęła piąte miejsce w biegu pościgowym i szóste miejsce w biegu masowym, a Wolha Nazarawa była dziewiąta w sprincie. Ponadto białoruska sztafeta kobiet (w składzie Kalinczyk, Domraczewa, Nazarawa, Skardzina) osiągnęła czwarte miejsce, a sztafeta mieszana (Nazarawa, Domraczewa, Waliullin, Nowikau) – dziewiąte miejsce.
Na mistrzostwach świata w narciarstwie klasycznym w Libercu jedynym zawodnikiem z Białorusi, który zajął miejsce w pierwszej dziesiątce zawodów indywidualnych, został Siarhiej Dalidowicz, który był piąty w biegu masowym na 50 kilometrów stylem dowolnym. Dodatkowo w konkurencji sztafet 4x5 km kobiet Białoruś (w składzie Wolha Wasilonak, Alena Sannikawa, Kaciaryna Rudakowa, Wiktoryja Łapacina) została sklasyfikowana na dziesiątej pozycji.
Na mistrzostwach świata w hokeju na lodzie elity w Bernie i Kloten reprezentacja Białorusi dotarła do fazy play-off. W ćwierćfinale przegrała z Rosją 3:4 i w efekcie zajęła ósme miejsce w tabeli końcowej. Indywidualną nagrodę dla najlepszego bramkarza całego turnieju zdobył reprezentant Białorusi – Andrej Mezin.
Szóste miejsce w skokach akrobatycznych na mistrzostwach świata w narciarstwie dowolnym w Inwashiro osiągnął Anton Kusznir. Był to jedyny start na tych mistrzostwach, podczas którego reprezentant Białorusi uplasował się w pierwszej dziesiątce. Reprezentanci Białorusi uczestniczyli również w mistrzostwach świata w narciarstwie alpejskim w Val d’Isère oraz w mistrzostwach świata w łyżwiarstwie szybkim na dystansach w Richmond, jednak w żadnej konkurencji nie zajęli miejsca w pierwszej dziesiątce.
Kwalifikacje i wybór reprezentacji olimpijskiej.
W maju 2009 dyrektor departamentu w białoruskim Ministerstwie Sportu – Mikałaj Babiec – ocenił, że podczas igrzysk w Vancouver białoruska reprezentacja będzie zawierała ok. 50 sportowców. Już wówczas kwalifikację olimpijską wywalczyli hokeiści, dziesięcioro biathlonistów i pięcioro narciarzy dowolnych. Dodatkowo o prawo startu w igrzyskach olimpijskich wciąż starali się reprezentanci Białorusi w sześciu dyscyplinach sportowych – narciarstwie alpejskim, kombinacji norweskiej, łyżwiarstwie szybkim, łyżwiarstwie figurowym, short tracku i biegach narciarskich.
Hokeiści zakwalifikowali się do turnieju olimpijskiego dzięki zajęciu dziewiątego miejsca w liście rankingowej IIHF w 2008 roku. Biathloniści uzyskali prawo startu w igrzyskach olimpijskich dzięki osiągniętym czasom podczas mistrzostw świata w 2008 i kwotom przysługującym z zajętych na mistrzostwach lokat. Narciarze dowolni uzyskali awans na igrzyska na podstawie Światowej Listy Rankingowej uwzględniającej pozycje zajmowane w konkursach Pucharu Świata i mistrzostwach świata w sezonach 2008/2009 i 2009/2010 osobno dla poszczególnych konkurencji.
Biegacze i biegaczki narciarskie zdobyli trzy miejsca dzięki pozycjom w klasyfikacji generalnej Pucharu Świata 2009/2010. Pozostałe miejsca uzyskali dzięki zdobyciu 300 punktów na liście FIS oraz dzięki przydziałom nierozdzielonych kwot narodowych.
Kwalifikację wywalczyły dwie narciarki alpejskie. Kwotę narodową dla Białorusi określono na podstawie punktów na liście FIS na koniec okresu kwalifikacyjnego (jedno miejsce na podstawie kryterium – 120 punktów w konkurencji, drugie miejsce na podstawie kryterium – 140 punktów w dyscyplinie i uczestnictwo w mistrzostwach świata w 2009 roku).
Kwoty dla łyżwiarzy szybkich i specjalistów short tracku przydzielane były na podstawie specjalnej klasyfikacji kwalifikacyjnej utworzonej na bazie wybranych przez federację zawodów Pucharu Świata na dystansach olimpijskich, osobno dla każdej konkurencji. Z Białorusinów kwalifikację zdobyła Swiatłana Radkiewicz, która osiągnęła minimum olimpijskie (czas 39,5 sekundy) w biegu na 500 metrów. Białorusinka dokonała tego w zawodach kwalifikacyjnych w ramach Pucharu Świata w Salt Lake City w grudniu 2009, w których uzyskała czas 38,53 sekundy. O kwalifikację olimpijską walczyła również inna panczenistka – Anżalika Kaciuha, a także specjaliści short tracku – Julia Pawłowicz-Jelsakowa (reprezentantka Białorusi na igrzyskach w Turynie), Wiera Antonienka, Alaksandr Antonienka i Siergiej Jakuszkow. Nie osiągnęli oni wymaganych minimów podczas konkursów kwalifikacyjnych i nie awansowali na igrzyska.
O możliwość startu w igrzyskach olimpijskich ubiegał się łyżwiarz figurowy – Alaksandr Kazakou. Nie znalazł się na liście podstawowej, która uzyskała prawo startu w igrzyskach. Zajmował natomiast pierwsze miejsce na liście rezerwowej wśród solistów. O kwalifikację starał się występujący w Pucharze Świata 2009/2010 dwuboista klasyczny – Iwan Sobolew. Nie zakwalifikował się na igrzyska – po ogłoszeniu przez FIS kwot narodowych dla poszczególnych państw Białoruś zajęła szesnaste miejsce na liście rezerwowej.
Pierwotnie w składzie białoruskiej reprezentacji hokejowej mieli znaleźć się gracze NHL – Andrej Kascicyn i Michaił Hrabouski, a także Andrej Antonau, Andrej Baszko, Wadzim Suszko i Alaksandr Syrej. Z powodu kontuzji nie pojechali oni jednak do Vancouver w roli zawodników (Kascicyn i Antonau byli rezerwowymi), a na ich miejsce powołano Siarhieja Kołasaua, Andreja Karaua, Alaksandra Makryckiego, Dzmitryja Mialeszkę, Alaksandra Radzinskiego i Kanstancina Zacharaua.
Ostateczny, 55-osobowy skład białoruskiej reprezentacji, składający się także z zawodników rezerwowych, oficjalnie ogłoszono na początku lutego 2010 roku, na krótko przed rozpoczęciem zimowych igrzysk olimpijskich w Vancouver.
Nagrody finansowe.
W październiku 2006 roku prezydent Białorusi – Alaksandr Łukaszenka – zwiększył dotychczasowe nagrody finansowe dla białoruskich medalistów olimpijskich. Jeszcze podczas zimowych igrzysk w Turynie nagrodami dla Białorusinów było: 60 000 dolarów za złoty, 30 000 za srebrny i 20 000 za brązowy medal. Począwszy od letnich igrzysk w Pekinie za zwycięstwo w zawodach olimpijskich Białorusini otrzymywali 100 000 dolarów, za drugie miejsce – 50 000, a za trzecie – 20 000. Dodatkowo nagrody dla medalistów zostały zwolnione z obowiązku opłacania podatku dochodowego.
Znaczki okolicznościowe.
W styczniu 2010 Biełposzta wydała serię znaczków okolicznościowych z okazji igrzysk w Vancouver. Znaczki sprzedawane były w formie bloczków po sześć sztuk w każdym. Na jednym ze znaczków zaprezentowane zostało logo igrzysk, na pozostałych dyscypliny sportowe – hokej na lodzie, narciarstwo dowolne (skoki akrobatyczne), biegi narciarskie i dwukrotnie biathlon. Projekt znaczków był autorstwa Maryi Płachtniuk i Iwana Łukina. Łączny nakład wyniósł 20 000 bloczków o rozmiarach 132x71 mm. Sprzedawane były w cenie 3000 rubli białoruskich.
W lipcu 2010 Ministerstwo Komunikacji i Informatyzacji Republiki Białorusi wydało trzy znaczki z serii „Zdobywcy medali na XXI Zimowych Igrzyskach Olimpijskich w Vancouver”. Każdy z trzech znaczków o rozmiarach 26x37 mm został wyemitowany w liczbie 56 000. Na znaczkach przedstawiono troje medalistów z Vancouver – Alaksieja Hryszyna, Siarhieja Nowikaua i Darję Domraczewą. Znaczki zostały zaprojektowane przez Iwana Łukina i Hannę Małasz.
Skład reprezentacji.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Białorusi wzięła udział w sześciu. Największą część kadry stanowili hokeiści, których było 27. Ponadto dziesięcioro Białorusinów wystąpiło w biathlonie, ośmioro w biegach narciarskich, siedmioro w narciarstwie dowolnym, dwie Białorusinki w narciarstwie alpejskim i jedna w łyżwiarstwie szybkim.
Czternaścioro białoruskich olimpijczyków z Vancouver wystąpiło również na poprzednich zimowych igrzyskach, które odbyły się w Turynie. Byli to przedstawiciele czterech dyscyplin – biathlonu, biegów narciarskich, łyżwiarstwa szybkiego i narciarstwa dowolnego. W narciarstwie dowolnym dla pięciorga zawodników występ w Vancouver nie był debiutem olimpijskim. Najlepszy z nich w Turynie był Dzmitryj Daszczynski, który został wicemistrzem olimpijskim w skokach akrobatycznych. W tej samej konkurencji czwarte miejsce zajął Alaksiej Hryszyn. Spośród czworga biathlonistów najlepsze wyniki w Turynie osiągnęła Wolha Nazarawa, która zajęła w sztafecie czwarte miejsce, a w biegach indywidualnych – raz szóste, dwukrotnie siódme i raz ósme miejsce. Wśród biegaczy również czworo wystąpiło i w Turynie, i w Vancouver, a najlepszy spośród z nich – Siarhiej Dalidowicz – zajął w 2006 roku dwunaste miejsce w biegu masowym. Zarówno w 2006, jak i w 2010 roku udział w igrzyskach wzięła panczenistka Swiatłana Radkiewicz. W Turynie zaliczyła dwa starty, w których zajęła 27. miejsce w biegu na 500 metrów i 33. na 1000 metrów.
W 2006 roku Białoruś nie uczestniczyła w turnieju olimpijskim w hokeju na lodzie. Mimo to w kadrze olimpijskiej w Vancouver znalazło się sześciu hokeistów, którzy uczestniczyli już w igrzyskach olimpijskich. Czterech z nich – Aleh Antonienka, Alaksiej Kalużny, Andrej Mezin i Rusłan Salej – wzięło udział w turniejach olimpijskich w 1998 i 2002 roku, natomiast Kanstancin Kalcou i Alaksandr Makrycki uczestniczyli w turnieju tylko w 2002 roku.
W poniższej tabeli przedstawiono skład białoruskiej reprezentacji na igrzyskach w Vancouver. W składzie uwzględniono również ośmioro sportowców, którzy byli w kadrze, jednak nie wystąpili w żadnej konkurencji – hokeistów Maksima Malutina, Andreja Kascicyna, Andreja Antonaua, Jarasłaua Czuprysa i Siarhieja Jarkowicza, biegacza Alaksandra Łazutkina, biathlonistę Michaiła Siamionaua i narciarkę dowolną Hannę Huśkową. W przypadku, gdy dany zawodnik wystąpił również na poprzednich igrzyskach, podano miejsca, które zajął w poszczególnych konkurencjach.
Udział w ceremoniach otwarcia i zamknięcia igrzysk.
Rolę chorążego reprezentacji Białorusi podczas ceremonii otwarcia zimowych igrzysk olimpijskich w Vancouver, przeprowadzonej 12 lutego 2010 w hali BC Place Stadium, pełnił hokeista Aleh Antonienka. Białoruska reprezentacja weszła na stadion jako dziesiąta w kolejności – pomiędzy ekipami z Azerbejdżanu i Belgii. Antonienka został pierwszym hokeistą, który niósł białoruską flagę podczas uroczystości otwarcia igrzysk olimpijskich.
Podczas ceremonii zamknięcia igrzysk, zorganizowanej 28 lutego 2010, chorążym białoruskiej reprezentacji był biegacz narciarski Leanid Karnijenka. Z uwagi na brak udziału reprezentacji Algierii w ceremonii zamknięcia, Białoruś była tym razem dziewiątą reprezentacją w kolejności.
Zdobyte medale.
Białorusini zdobyli w Vancouver trzy medale olimpijskie – jeden złoty Alaksieja Hryszyna w skokach akrobatycznych, jeden srebrny Siarhieja Nowikaua w biathlonowym biegu indywidualnym mężczyzn i jeden brązowy Darji Domraczewej w biathlonowym biegu kobiet. Medal Hryszyna był pierwszym w historii złotym medalem zdobytym dla Białorusi podczas zimowych igrzysk olimpijskich. Zdobyte trzy medale dały Białorusi siedemnaste miejsce w tabeli medalowej igrzysk wśród 26 państw, które zdobyły przynajmniej jeden medal. Taki sam wynik medalowy jak Białoruś osiągnęła Słowacja, więc oba kraje zajęły ex aequo siedemnaste miejsce.
Do klasyfikacji punktowej igrzysk zaliczane były miejsca w pierwszej ósemce w finale danej konkurencji. Poza trzema pozycjami medalowymi Białorusini jeszcze pięciokrotnie plasowali się w pierwszej ósemce zawodów. Indywidualnie w biathlonie dwukrotnie dokonała tego Darja Domraczewa – 6. miejsce w biegu masowym i 8. w sprincie, w sztafecie biathlonowej zespół z Białorusi (w składzie Ludmiła Kalinczyk, Darja Domraczewa, Wolha Kudraszowa i Nadzieja Skardzina) zajął siódme miejsce. Dodatkowo dwa punktowane miejsca zajęły narciarki w skokach akrobatycznych kobiet Asol Sliwiec była czwarta, a Ałła Cuper – ósma.
Wyniki.
Biathlon.
Biathlonową kadrę narodową Białorusi podczas igrzysk w Vancouver prowadzili dwaj trenerzy – Aleksandr Popow (reprezentacja mężczyzn) i Andryjan Cybulski (reprezentacja kobiet). Białoruscy biathloniści wystąpili we wszystkich dziesięciu konkurencjach rozegranych na igrzyskach w Vancouver. Zdobyli dwa medale – Siarhiej Nowikau srebrny w biegu indywidualnym mężczyzn na 20 kilometrów, ex aequo z Ole Einarem Bjørndalenem oraz Darja Domraczewa brązowy w biegu indywidualnym kobiet na 15 kilometrów. 
Ponadto w biegach indywidualnych miejsca w czołowej dziesiątce dwukrotnie zajęła Domraczewa (ósme miejsce w sprincie i szóste w biegu masowym) oraz Ludmiła Kalinczyk (dziewiąta w biegu na 15 km). W biegach sztafetowych Białorusinki zajęły siódme, a Białorusini – jedenaste miejsce w gronie dziewiętnastu startujących zespołów.
W skład białoruskiej reprezentacji olimpijskiej w Vancouver weszło dziesięcioro biathlonistów – pięciu mężczyzn i pięć kobiet. Dziewięcioro z nich wystąpiło przynajmniej w jednej konkurencji, ani razu nie wystartował Michaił Siamionau.
Biegi narciarskie.
W kadrze białoruskiej w Vancouver wystąpiło ośmioro biegaczy narciarskich – cztery kobiety i czterech mężczyzn. Wszyscy poza Alaksandrem Łazutkinem uczestniczyli w zawodach olimpijskich. Spośród wszystkich dwunastu konkurencji biegowych reprezentanci Białorusi wystartowali w jedenastu. Białoruś nie wystawiła reprezentacji jedynie w męskich sztafetach 4x10 kilometrów.
Indywidualnie najlepszy wynik osiągnął Siarhiej Dalidowicz w biegu na 50 kilometrów stylem klasycznym, w którym zajął 25. miejsce. W konkurencjach drużynowych Białorusini wystartowali trzykrotnie – w obu sztafetach sprinterskich i w sztafecie 4x5 km kobiet. Sprinterki Kaciaryna Rudakowa i Wolha Wasilonak zajęły siódme miejsce w swoim biegu półfinałowym i nie awansowały do finału. Aby awansować musiałyby osiągnąć czas lepszy o blisko minutę od uzyskanego. Finalnie zostały sklasyfikowane na trzynastej pozycji wśród osiemnastu drużyn. W sztafecie sprinterskiej mężczyzn udział wzięli Siarhiej Dalidowicz i Leanid Karnijenka. Nie zostali jednak sklasyfikowani, gdyż w biegu półfinałowym Karnijenka nie ukończył szóstego okrążenia. Po piątym okrążeniu zajmowali drugie miejsce w swoim biegu półfinałowym, przegrywając tylko ze Szwedami. W konkurencji sztafet 4x5 kilometrów techniką klasyczną Białorusinki w składzie Nastassia Dubarezawa, Alena Sannikawa, Wolha Wasilonak i Kaciaryna Rudakowa uplasowały się na jedenastym miejscu w gronie szesnastu zespołów. Do Norweżek, które zwyciężyły w tej konkurencji, straciły 3 minuty i 8,9 sekundy.
Hokej na lodzie.
W hokejowej reprezentacji Białorusi na igrzyska w Vancouver, prowadzonej przez trenera Michaiła Zacharaua, znalazło się 27 zawodników, w tym czterech graczy rezerwowych. Do podstawowego składu powołano trzech bramkarzy, ośmiu obrońców i dwunastu napastników. Kapitanem drużyny był występujący na pozycji obrońcy hokeista NHL – Rusłan Salej. Asystentem trenera Zacharaua podczas igrzysk w Vancouver był Dave Lewis.
W fazie grupowej Białoruś wystąpiła w grupie C, w której rywalizowała z Finlandią, Szwecją i Niemcami. Zespół białoruski przegrał dwa pierwsze mecze – 1:5 z Finlandią i 2:4 ze Szwecją. Trzeci mecz, rozegrany przeciwko Niemcom, Białorusini wygrali stosunkiem bramek 5:3. Mimo to zajęli trzecie miejsce w grupie i nie uzyskali bezpośredniego awansu do ćwierćfinału. Wystąpili jeszcze w spotkaniu rundy kwalifikacyjnej przeciwko Szwajcarii, które przegrali 2:3 po serii rzutów karnych. W efekcie do 1/4 finału awansowała Szwajcaria, a Białoruś odpadła z turnieju. W końcowej klasyfikacji turnieju olimpijskiego Białoruś zajęła dziewiąte miejsce.
Bramki dla Białorusi w turnieju olimpijskim zdobywało łącznie sześciu hokeistów. Najwięcej – trzy – strzelił Alaksiej Kalużny. Kalużny i Dzmitryj Mialeszka jako jedyni Białorusini zdobyli po dwa gole w jednym meczu – Kalużny przeciwko Niemcom, a Mialeszka przeciwko Szwecji. 
W meczach przeciwko Finlandii i Niemcom bramki białoruskiej bronił Wital Kowal. Obronił łącznie 77 z 85 strzałów na bramkę, czyli wykazał się skutecznością na poziomie 90,6%. W pozostałych dwóch meczach – ze Szwecją i Szwajcarią – bramkarzem w zespole Białorusi był Andrej Mezin. Obronił 74 z 81 strzałów, czyli osiągnął 91,4% skuteczności.
Hokeiści białoruscy wystąpili w turnieju olimpijskim w strojach czerwono-biało-zielonych.
Łyżwiarstwo szybkie.
W rywalizacji olimpijskiej w łyżwiarstwie szybkim uczestniczyła jedna białoruska panczenistka Swiatłana Radkiewicz. Wystąpiła w jednej konkurencji – biegu na 500 metrów, w którym zajęła 33. miejsce, wyprzedzając dwie sklasyfikowane zawodniczki – Anastasię Bucsis i Annette Gerritsen. Do zwyciężczyni zawodów – Lee Sang-hwa – Radkiewicz straciła 3,66 sekundy.
Narciarstwo alpejskie.
W białoruskiej reprezentacji wystąpiły dwie narciarki alpejskie – Lizawieta Kuźmienka i Maryja Szkanawa. Ich trenerem był słoweński szkoleniowiec – Aleš Brezavšček. Obie alpejki wystartowały w slalomie i slalomie gigancie, Szkanawa dodatkowo jeszcze w supergigancie, w którym osiągnęła najlepszy rezultat wśród Białorusinek – zajęła 33. miejsce, wyprzedzając pięć sklasyfikowanych zawodniczek. Do mistrzyni olimpijskiej – Andrei Fischbacher – zabrakło jej 7,7 sekundy.
Narciarstwo dowolne.
Trenerem białoruskiej kadry narciarzy dowolnych na igrzyskach w Vancouver był Mikałaj Kazieka. Reprezentacja liczyła siedmioro narciarzy – czterech mężczyzn i trzy kobiety. Wszyscy poza Hanną Huśkową reprezentowali Białoruś w zawodach olimpijskich w skokach akrobatycznych mężczyzn i kobiet. Huśkowa nie wystąpiła w żadnej konkurencji podczas tych igrzysk.
Po pierwszym skoku rundy kwalifikacyjnej w skokach akrobatycznych mężczyzn na prowadzeniu był Anton Kusznir z przewagą 9,74 punktu nad drugim w klasyfikacji – Kanadyjczykiem Stevem Omischlem. W drugim skoku uzyskał jednak jeden ze słabszych rezultatów i w efekcie nie awansował do finału, zajmując piętnaste miejsce. Czwarte miejsce w kwalifikacjach zajął Dzmitryj Daszczynski, a siódmy był Alaksiej Hryszyn. Do finału awansował jeszcze Cimafiej Sliwiec z dwunastym wynikiem. Po pierwszym skoku rundy finałowej drugie miejsce zajmował Alaksiej Hryszyn ze stratą 6,34 punktu do reprezentanta gospodarzy igrzysk – Kyle’a Nissena, na szóstym miejscu plasował się Cimafiej Sliwiec. W drugiej serii skoków Nissen osiągnął jedenasty wynik, a Hryszyn czwarty. Dzięki temu Białorusin zwyciężył w zawodach, osiągając o 1,2 punktu więcej niż drugi w klasyfikacji – Jeret Peterson. Sliwiec zajął ostatecznie dziewiąte miejsce, Daszczynski był jedenasty, a Kusznir piętnasty.
Hryszyn został tym samym pierwszym białoruskim mistrzem olimpijskim w zimowych edycjach igrzysk od początku startów Białorusi. Był to jego drugi medal olimpijski w karierze (wcześniej, w 2002 roku w Salt Lake City, zdobył brązowy medal) i zarazem dziewiąty medal zimowych igrzysk olimpijskich dla Białorusi.
W rywalizacji kobiet rundę kwalifikacyjną wygrała Ałła Cuper, a siódme miejsce zajęła Asol Sliwiec. Obie zawodniczki awansowały do rundy finałowej. Po pierwszej serii skoków w rundzie finałowej na trzecim miejscu plasowała się Sliwiec, a Cuper była dziewiąta. W drugim skoku Sliwiec uzyskała piąte miejsce, efektem czego spadła na czwartą pozycję. Do zwyciężczyni zawodów – Australijki Lydii Lassili – straciła 16,05 punktu, a do zdobywczyni brązowego medalu – Chinki Guo Xinxin – 6,53 punktu.
Sytuacja po zawodach.
Podczas konferencji prasowej w Vancouver pierwszy białoruski złoty medalista zimowych igrzysk olimpijskich, Alaksiej Hryszyn, skomentował swój występ w następujący sposób:
Prezydent Białorusi – Alaksandr Łukaszenka wyraził swoje niezadowolenie z występów białoruskich hokeistów i biegaczy narciarskich podczas igrzysk w Vancouver. Wskazał, że słabe występy Białorusinów są dowodem na braki w pracy sztabów szkoleniowych i federacji. Rozczarowanie Łukaszenki co do postawy białoruskich hokeistów wynikało zwłaszcza z dwóch wysoko przegranych meczów – 1:5 z Finlandią i 2:4 ze Szwecją. 
Po powrocie do kraju, podczas konferencji prasowej w Mińsku, białoruscy olimpijczycy udzielili wywiadów dziennikarzom. Mistrz olimpijski w skokach akrobatycznych – Alaksiej Hryszyn – powiedział:
Czwarta zawodniczka rywalizacji olimpijskiej w skokach akrobatycznych – Asol Sliwiec – igrzyska skomentowała w następujący sposób:
W trakcie konferencji Cimafiej Sliwiec powiedział, że cały białoruski zespół czuł się w wiosce olimpijskiej jak w domu. Wicemistrz olimpijski w biathlonowym biegu na 20 km mężczyzn – Siarhiej Nowikau – powiedział, że nie odpowiadało mu jedzenie serwowane w wiosce olimpijskiej, a Asol Sliwiec narzekała na ściany w pokojach, które nie były wystarczająco dźwiękoszczelne.
Już podczas igrzysk pojawiły się spekulacje dotyczące zakończenia kariery sportowej przez Dzmitryja Daszczynskiego. Podczas konferencji prasowej w Mińsku sportowiec nie potwierdził tych informacji, jednak stwierdził, że po kilku latach uprawiania sportu trudno jest mu znaleźć motywację do dalszej pracy i czas pokaże, co będzie dalej.
Białoruscy medaliści zimowych igrzysk olimpijskich i paraolimpijskich odebrali nagrody finansowe z Białoruskiego Komitetu Olimpijskiego podczas ceremonii przeprowadzonej 7 kwietnia 2010 w Mińsku. W trakcie uroczystości przemawiał minister sportu – Aleh Kaczan, który wyraził swoje zadowolenie z występów białoruskich olimpijczyków i paraolimpijczyków w Vancouver. Białorusini zajęli miejsce w pierwszej dwudziestce w klasyfikacji medalowej igrzysk i pod względem osiągniętych medali były drugim w kolejności, zaraz po Rosji, krajem Wspólnoty Niepodległych Państw. 
Kaczan nie krył natomiast rozczarowania w związku z występem białoruskich hokeistów w turnieju olimpijskim, którzy nie zdołali zająć miejsca w pierwszej ósemce. Zapowiedział jednak, że ze startów wszystkich olimpijczyków zostaną wyciągnięte wnioski, które pomogą w osiągnięciu lepszych rezultatów w przyszłości. Wspomniał również o planach rozwoju w Białorusi łyżwiarstwo szybkiego i short tracku.

</doc>
<doc id="1896535" url="https://pl.wikipedia.org/wiki?curid=1896535" title="Hendrik Dubbels">
Hendrik Dubbels

Hendrik Jacobsz Dubbels (ur. w kwietniu 1621, ochrzczony 2 maja 1621 w Amsterdamie, zm. 20 października 1707 tamże ) – malarz holenderski.
Artysta całe życie związany z Amsterdamem, malował przede wszystkim mariny i zimowe pejzaże Holandii. Jego życie nie zostało dobrze poznane, prawdopodobnie był nauczycielem Ludolfa Bakhuysena, pracował też dla innych malarzy marynistów m.in. Simona de Vliegera i Jana van de Cappelle. Dubbels chętnie wykorzystywał efekty luministyczne a jego obrazy wyróżnia subtelny i poetycki nastrój.

</doc>
<doc id="1896536" url="https://pl.wikipedia.org/wiki?curid=1896536" title="Szymon (Du)">
Szymon (Du)

Szymon, imię świeckie Fiodor Semionowicz Du, chiń. 杜润臣 "Dù Rùnchén" (ur. 11 lutego 1886 w Pekinie, zm. 3 marca 1965 w Pekinie) – chiński biskup prawosławny.
Pochodził z prawosławnej rodziny o korzeniach rosyjskich (Ałbazińcy), która w 1865 osiedliła się w Pekinie. Jego ojciec był lektorem cerkiewnym. W 1900 jego rodzina przeżyła masakrę wyznawców chrześcijaństwa w czasie powstania bokserów, w czasie której w samym Pekinie zginęło 222 prawosławnych. Cztery lata później ukończył seminarium duchowne działające przy misji rosyjskiej w Pekinie, zostając lektorem cerkiewnym. W 1908 archimandryta Innocenty (Figurowski) wyświęcił go na diakona i polecił mu wyjazd do Harbinu, gdzie do 1932 pracował w cerkwi Zwiastowania.
Równolegle z pracą w Harbinie prowadził działalność misyjną w szeregu innych miast chińskich: Szanghaju, Hankou, Haimen, Kaifengu, Changde, Weihou, Baoding, Zhangjiakou, Mukdenie, Qiqihar oraz na wiejskich obszarach Mandżurii. Od 1932 zamieszkiwał na stałe w Tiencinie, gdzie w 1934 został protodiakonem, zaś 16 września 1941 przyjął święcenia kapłańskie jako kapłan celibatariusz. Pracował w cerkwi św. Innocentego w tym samym mieście aż do swojej chirotonii biskupiej. 23 czerwca 1950 złożył śluby zakonne, dwa dni później otrzymując godność archimandryty.
30 czerwca 1950 w Soborze Zwiastowania w Moskwie przyjął z rąk Aleksego I chirotonię biskupią, zostając hierarchią Tiencinu. 26 września tego samego roku przeniesiony na katedrę szanghajską.
Po śmierci zwierzchnika Chińskiego Kościoła Prawosławnego, biskupa Bazilego (Yao) w 1962 roku, podczas liturgii upamiętnieno imię biskupa Szymona.

</doc>
<doc id="1896538" url="https://pl.wikipedia.org/wiki?curid=1896538" title="Gonçalo Brandão">
Gonçalo Brandão

Gonçalo Brandão (ur. 9 października 1986 w Lizbonie) – portugalski piłkarz występujący najczęściej na pozycji środkowego obrońcy, chociaż w reprezentacji grywa na lewej stronie defensywy. Od 2014 roku gra w CF Os Belenenses, do którego jest wypożyczony z Parmy.
Kariera klubowa.
Gonçalo Brandão jest wychowankiem CF Os Belenenses. W lidze portugalskiej zadebiutował 18 października 2003 w przegranym 1:4 meczu z FC Porto, w którym strzelił honorową bramkę dla swojej drużyny. W debiutanckim sezonie rozegrał łącznie 12 spotkań, w tym 6 w podstawowym składzie, jednak w kolejnych rozgrywkach zanotował już tylko 4 występy. Latem 2005 Brandão został wypożyczony do Charltonu Athletic, jednak w sezonie 2005/2006 nie wystąpił w żadnym spotkaniu Premier League. Pierwszy mecz po powrocie do Belenenses rozegrał 4 lutego 2007 z Vitórią Setúbal.
W czerwcu 2008 portugalski obrońca podpisał kontrakt z włoską Sieną. W Serie A zadebiutował dopiero 20 grudnia, kiedy to Siena przegrała 1:2 z Interem Mediolan. Od tego czasu Brandão stał się podstawowym zawodnikiem swojego klubu i do końca sezonu 2008/2009 wystąpił w 20 ligowych pojedynkach. Siena w Serie A zajęła 14. miejsce. Od początku kolejnych rozgrywek Portugalczyk na środku obrony grywał najczęściej z Claudio Terzim lub Daniele Ficagną. W 2011 roku przeszedł do Parmy. W sezonie 2012/2013 był wypożyczony do Ceseny, a latem 2013 wypożyczono go do CFR 1907 Cluj. W 2014 roku został wypożyczony do CF Os Belenenses.
Kariera reprezentacyjna.
Brandão ma za sobą występy w młodzieżowych reprezentacjach Portugalii. W seniorskej kadrze zadebiutował 31 marca 2009 w zwycięskim 2:0 towarzyskim meczu z RPA rozegranym w szwajcarskiej Lozannie. Kolejny mecz rozegrał 10 czerwca, a Portugalia zremisowała w Tallinnie 0:0 z Estonią. Selekcjoner reprezentacji Carlos Queiróz w obu tych spotkaniach wystawiał Brandão na lewej obronie, bowiem w środku defensywy zapewnione miejsce w kadrze mają tacy zawodnicy jak Ricardo Carvalho, Pepe, Bruno Alves i Rolando.

</doc>
<doc id="1896539" url="https://pl.wikipedia.org/wiki?curid=1896539" title="Al Shepard">
Al Shepard



</doc>
<doc id="1896540" url="https://pl.wikipedia.org/wiki?curid=1896540" title="TEACCH">
TEACCH

TEACCH (ang. "Treatment and education of autistic and related communication handicapped children") – kompleksowy program terapii i edukacji dzieci z autyzmem oraz dzieci z zaburzeniami w komunikacji.
Zapoczątkowany został przez Erica Schoplera w pierwszej połowie lat 70. XX wieku na Uniwersytecie Północnej Karoliny w Chapell Hill. W związku z licznymi publikacjami podejście TEACCH znane jest obecnie na całym świecie.
Do długoterminowych celów podejścia TEACCH należą rozwijanie umiejętności osób z autyzmem, a także zapewnienie fundamentalnych potrzeb takich jak godność, możliwość zaangażowania w celowe działania, poczucie bezpieczeństwa oraz samowystarczalność.
Jednym z bardzo istotnych celów TEACCH jest przygotowanie osób z autyzmem do jak najbardziej samodzielnego funkcjonowania w życiu.
Do cech charakterystycznych TEACCH należą między innymi:
Ważnym elementem TEACCH jest nauczanie ustrukturalizowane. Do skutecznych technik, które rozwijają umiejętności i pozwalają osobom z autyzmem na wykorzystywanie tych umiejętności w sposób jak najbardziej samodzielny są: organizacja fizycznego otoczenia, korzystanie z planów zajęć i systemów pracy, stawianie jasnych i wyraźnych oczekiwań a także używanie wizualnych pomocy dydaktycznych.

</doc>
<doc id="1896542" url="https://pl.wikipedia.org/wiki?curid=1896542" title="Christoph Bergner">
Christoph Bergner

Christoph Bergner (ur. 24 listopada 1948 w Zwickau) – niemiecki polityk, agronom i samorządowiec, działacz Unii Chrześcijańsko-Demokratycznej (CDU), poseł do Bundestagu, w latach 1993–1994 premier Saksonii-Anhaltu.
Życiorys.
W latach 1967–1971 studiował nauki rolnicze w Jenie i w Halle (Saale), następnie przez trzy lata pracował na Uniwersytecie Marcina Lutra w Halle i Wittenberdze. W 1971 wstąpił do Unii Chrześcijańsko-Demokratycznej, koncesjonowanej partii w Niemieckiej Republice Demokratycznej. Od 1974 do 1990 był pracownikiem naukowym instytutu biochemii roślin w ramach Akademii Nauk NRD.
W okresie przemian demokratycznych należał do partii Neues Forum (1989–1990). Po zjednoczeniu Niemiec działacz Unii Chrześcijańsko-Demokratycznej. W latach 1990–2002 zasiadał w landtagu kraju związkowego Saksonia-Anhalt, od 1991 do 1993 i od 1994 do 2001 pełnił funkcję przewodniczącego frakcji poselskiej CDU. W latach 1993–1994 sprawował urząd premiera Saksonii-Anhaltu. W latach 1991–1994 był wiceprzewodniczącym CDU w tym kraju związkowym, a w latach 1995–1998 był wiceprzewodniczącym zarządu federalnego partii.
W 2002 po raz pierwszy wybrany w skład Bundestagu. Reelekcję do niższej izby niemieckiego parlamentu uzyskiwał w wyborach w 2005, 2009 i 2013. Od 2005 do 2013 zajmował stanowisko sekretarza stanu w Ministerstwie Spraw Wewnętrznych. Od 2006 do 2014 był pełnomocnikiem rządu do spraw przesiedleńców i mniejszości narodowych.
Christoph Bergner jest żonaty i ma troje dzieci. Jest ewangelikiem.

</doc>
<doc id="1896547" url="https://pl.wikipedia.org/wiki?curid=1896547" title="Raja bruzdowana">
Raja bruzdowana

Raja bruzdowana ("Raja undulata") – gatunek ryby chrzęstnoszkieletowe z rodziny rajowatych (Rajidae).
Występowanie.
Północny Atlantyk od południowej Anglii do północno-zachodnich wybrzeży Afryki oraz Morze Śródziemne.
Występuje w wodach przybrzeżnych, na piaszczystym lub mulistym dnie na głębokości 200 m. 
Cechy morfologiczne.
Osiąga maksymalnie do 1,2 m długości. Ciało spłaszczone grzbietobrzusznie o kształcie rombowatej tarczy, płetwy piersiowe zaokrąglone. Pysk nieco wydłużony, rozwartokątny. Skóra grzbietu kolczasta. Wzdłuż grzbietu biegnie jeden nieregularny rząd kolców, na bokach trzonu ogonowego u samców jeszcze jeden a u samic dwa dodatkowe dwa rzędy kolców. Uzębienie składa się z 40–50 zębów. Dwie małe płetwy grzbietowe osadzone są na końcu trzonu ogonowego, blisko siebie. 
Strona grzbietowa szarobrązowa, brązowa lub żółtobrązowa, pokryta falistymi ciemnobrązowymi paskami, obramowanymi białymi punktami. Powierzchnia pysku czerwonawoszara. Strona brzuszna biała.
Odżywianie.
Żywi się małymi zwierzętami żyjącymi na dnie.
Rozród.
Ryba jajorodna. W Morzu Śródziemnym składanie ikry odbywa się wiosną, a w Atlantyku na jesień.

</doc>
<doc id="1896548" url="https://pl.wikipedia.org/wiki?curid=1896548" title="Efektywna średnica cząsteczki">
Efektywna średnica cząsteczki

Efektywna średnica cząsteczki – w teorii kinetycznej gazów minimalna odległość na jaką zbliżają się do siebie dwie cząsteczki tego samego gazu podczas zderzenia, czyli odległość między środkami tych cząsteczek w chwili zderzenia.
Znając średnicę cząsteczek, można określić ich przekrój czynny na zderzenie
gdzie:
Znajomość średnicy cząsteczek potrzebna jest również do wyznaczenia średniej drogi swobodnej.
Efektywna średnica cząsteczki zależy od temperatury gazu. Wraz ze wzrostem temperatury średnica ta maleje.
Efektywna średnica cząsteczek i atomów jest wyznaczana na drodze eksperymentalnej. Przykładowe średnice dla wybranych gazów w temperaturze normalnej przedstawione zostały w tabeli.

</doc>
<doc id="1896549" url="https://pl.wikipedia.org/wiki?curid=1896549" title="Raja undulata">
Raja undulata



</doc>
<doc id="1896551" url="https://pl.wikipedia.org/wiki?curid=1896551" title="Sulo Nurmela">
Sulo Nurmela

Sulo Nurmela (ur. 13 lutego 1908 w Onkamaa, zm. 13 sierpnia 1999 w Hamina) – fiński biegacz narciarski, złoty medalista olimpijski oraz trzykrotny złoty medalista mistrzostw świata.
Kariera.
Igrzyska w Garmisch-Partenkirchen w 1936 roku był pierwszymi i zarazem ostatnimi igrzyskami w jego karierze. Wspólnie z Klaesem Karppinenem, Mattim Lähde i Kalle Jalkanenem zdobył złoty medal w sztafecie 4x10 km. Na tych samych igrzyskach zajął także siódme miejsce w biegu na 18 km techniką klasyczną.
W 1934 roku wystartował na mistrzostwach świata w Sollefteå. Wraz z Klaesem Karppinenem, Marttim Lappalainenem i Velim Saarinenem triumfował w sztafecie. Ponadto okazał się najlepszy w biegu na 18 km techniką klasyczną. Pozostałe miejsca na podium w tym biegu również zajęli Finowie: srebro wywalczył Veli Saarinen, a brązowy medal zgarnął Martti Lappalainen, który stracił do zwycięzcy ponad półtorej minuty. Rok później, podczas mistrzostw świata w Vysokich Tatrach z powodu choroby nie startował w konkurencjach indywidualnych. Finowie wysłali do Czechosłowacji oprócz niego tylko trzech innych biegaczy, Nurmela był więc zmuszony pobiec w sztafecie. Biegnący przed nim Mikko Husu, Klaes Karppinen i Väinö Liikkanen zdołali wypracować dwuminutową przewagę nad reprezentantami Norwegii biegnącymi na drugim miejscu. Mimo choroby Nurmela zdołał utrzymać się przed goniącym go Oddbjørnem Hagenem i Finowie zdobyli kolejne złoto w sztafecie. Startował także na mistrzostwach świata w Lahti w 1938 roku, gdzie zajął ósme miejsce w biegu na 50 km stylem klasycznym. Ponadto w 1937 roku wygrał bieg na 50 km podczas zawodów Salpausselän Kisat.

</doc>
<doc id="1896552" url="https://pl.wikipedia.org/wiki?curid=1896552" title="Alfred Hartenbach">
Alfred Hartenbach

Alfred Hartenbach (ur. 5 marca 1943 w Niedergrenzebach (dzielnica Schwalmstadt), zm. 25 czerwca 2016 w Hann. Münden) – niemiecki polityk (SPD). W latach 2002–2009 był sekretarzem stanu w Ministerstwie Sprawiedliwości.
Życiorys.
Studiował teologię ewangelicką, potem prawo na uniwersytecie w Marburgu. Pracował jako prokurator w Hesji, następnie jako sędzia i dyrektor sądu rejonowego w Hofgeismar, a później w Nordhausen. Od roku 1968 był członkiem SPD. W latach 1994–2009 był członkiem Bundestagu.
Alfred Hartenbach był żonaty i miał dwoje dzieci. Był ewangelikiem.

</doc>
<doc id="1896555" url="https://pl.wikipedia.org/wiki?curid=1896555" title="Intel Polaris">
Intel Polaris

Intel Polaris – nazwa kodowa prototypowego 80 rdzeniowego procesora firmy Intel. Maksymalna moc obliczeniowa tego układu wynosi 2 TFLOPS. Zbudowany jest ze 100 mln tranzystorów, a kość zajmuje powierzchnię 275 mm2. Standardowo układ jest taktowany z częstotliwością 3,16 GHz, pobiera moc 62 W i wykonuje 1,01 biliona operacji na sekundę. 
Każdy z 80 rdzeni został podzielony na 12 niezależnych części, które można selektywnie wyłączyć, jeśli dany moduł nie jest wykorzystywany. Rdzenie Polarisa komunikują się ze sobą za pomocą specjalnie skonstruowanych „routerów”, wymieniających dane między rdzeniami z przepustowością 32 GB/s. Przy okazji prac nad Polarisem okazało się, że zwiększanie liczby rdzeni ma pewną granicę − według Intela nie opłaca się budować procesorów powyżej 16 rdzeni. Większa ich liczba bowiem nie powoduje już liniowego wzrostu wydajności, a jest to spowodowane występującymi wówczas zatorami komunikacyjnymi i to właśnie dlatego na potrzeby 80-rdzeniowego Polarisa opracowano wewnętrzną sieć routerów. Procesor został oficjalnie zapowiedziany 11 lutego 2007, a gotowy procesor pokazano w 2007 podczas Międzynarodowej Konferencji Solid-State Circuits. Funkcje procesora to m.in. sleeping-Core Technology, Self-korekta, stała funkcja rdzeni i trójwymiarowa pamięć stosu. Celem budowy procesora było zbadanie możliwości Tera-scale (proces tworzenia procesora z więcej niż czterema rdzeniami) i eksperymenty nad różnymi formami połączeń komunikacyjnych między rdzeniami w ramach następnej generacji procesorów.

</doc>
<doc id="1896556" url="https://pl.wikipedia.org/wiki?curid=1896556" title="Skaber amerykański">
Skaber amerykański

Skaber amerykański ("Astroscopus guttatus") – gatunek morskiej ryby okoniokształtnej z rodziny skaberowatych (Uranoscopidae).
Występowanie.
Zachodni Ocean Atlantycki, wybrzeża Stanów Zjednoczonych.
Budowa.
Niezbyt duża ryba, osiągająca do około 60 cm długości, zagrzebująca się w piasku. Poluje na mniejsze stworzenia i ogłusza je ładunkiem elektrycznym o napięciu do 0,5 V. Narządy elektryczne położone są tuż za oczami. Powstały z przekształconego mięśnia ocznego. Inną bronią tej ryby są ostre kolce, wyrastające z płetw i wypełnione jadem.
Tryb życia.
Skabery żyją na dnie, na głębokościach do 36 m. Czatują na ryby i kraby.

</doc>
<doc id="1896566" url="https://pl.wikipedia.org/wiki?curid=1896566" title="Mieczysław Dziubdziela">
Mieczysław Dziubdziela

Mieczysław Dziubdziela (ur. 3 marca 1916, zm. 3 kwietnia 1991) – samorządowiec, działacz PPR, pierwszy powojenny burmistrz Kłodzka w latach 1945-1946 oraz starosta powiatu kłodzkiego w 1946 roku.
Życiorys.
W młodości wstąpił do Polskiej Partii Robotniczej. W połowie maja 1945 r. został powołany przez Stanisława Piaskowskiego, wojewodę wrocławskiego na stanowisko burmistrza Kłodzka. Do miasta przybył w drugiej połowie maja, w celu objęcia urzędu i zorganizowaniu administracji polskiej w mieście.
Zaraz po przybyciu do Kłodzka zaadaptował na tymczasową siedzibę polskich władz miejskich budynek przy ul. Traugutta 1, który został wyznaczony przez radzieckiego komendanta miasta. Niedługo potem nowe władze miejskie otrzymały zakaz pokazywania się w mieście, co spowodowane było pojawiającymi się roszczeniami czechosłowackimi do ziemi kłodzkiej. Ostatecznie areszt domowy został cofnięty na początku czerwca po interwencji wojewody wrocławskiego u dowódcy I Frontu Ukraińskiego marszałka Iwana Koniewa.
20 czerwca 1945 r. ostatni niemiecki burmistrz Kłodzka Johann Knüppel oraz jego zastępca Ruffert przekazali uroczyście władzę w mieście Dziubdzieli i Zarządowi Miejskiemu pod jego przewodnictwem. Został odwołany z funkcji 27 stycznia 1946 r. Zawdzięcza się mu zorganizowanie polskiej administracji w Kłodzku.
Jego odwołanie związane było z objęciem przez niego stanowiska starosty kłodzkiego, które miało miejsce dzień później, to jest 28 stycznia 1946 r. Funkcję tę sprawował niespełna przez kilka miesięcy, zostając odwołany 25 lipca tego samego roku, zasiadając jednocześnie w zarządzie powiatowym partii.
Pochowany na Cmentarzu Osobowickim.

</doc>
<doc id="1896568" url="https://pl.wikipedia.org/wiki?curid=1896568" title="Orlando Sá">
Orlando Sá

Orlando Carlos Braga de Sá (ur. 26 maja 1988 w Barcelos) – portugalski piłkarz występujący na pozycji napastnika, reprezentant Portugalii.
Kariera klubowa.
Początki kariery.
Sá rozpoczął swoją karierę w Esposende, do treningów w którym przekonał go jego nauczyciel wychowania fizycznego. Przez długi czas grę w piłkę nożną łączył z treningami lekkoatletycznymi. Mimo to w juniorskich zespołach zdobył w sumie 164 bramki, co czyni go najlepszym młodzieżowym strzelcem w historii klubu.
Zainteresowanie Sá zaczęła wyrażać SC Braga, początkowo jednak transferowi sprzeciwiali się rodzice piłkarza. Ostatecznie Sá przeszedł do Bragi i, gdzie po krótkim czasie zaczął łączyć grę w drużynach młodzieżowych z treningami w pierwszym zespole.
Braga.
Przed sezonem 2007/08 Sá został włączony do kadry pierwszej drużyny Bragi, a po krótkim czasie wypożyczony do trzecioligowego Maria da Fonte. W klubie tym spędził rok, zdobywając w tym czasie sześć bramek.
Latem 2008 roku powrócił do Bragi i 5 stycznia 2009 roku zadebiutował w portugalskiej ekstraklasie podczas wygranego 2:0 meczu z CF Os Belenenses. 8 marca 2009 roku w zremisowanym 2:2 spotkaniu z Estrelą Amadora zdobył swoją pierwszą bramkę w barwach klubu.
Porto.
1 czerwca 2009 Sá przeszedł do drużyny ówczesnych mistrzów kraju, FC Porto, którzy zapłacili za niego około 3 milionów euro. Podczas transakcji Braga zapewniła sobie dodatkowo 20% z kwoty następnego transferu. Sá trafił do klubu z kontuzją, przez co w nowych barwach zadebiutował dopiero 2 stycznia 2010 roku w wygranym 2:0 meczu Pucharu Portugalii z Oliveirense.
Sezon 2010/11 Sá spędził na wypożyczeniu w Nacionalu, jednak podczas pobytu w tym klubie często zmuszony był pauzować z powodu kolejnych urazów. 21 sierpnia 2010 roku zdobył zwycięskiego gola podczas wygranego 2:1 spotkania przeciwko Benfice, zaś rozgrywki zakończył z dorobkiem sześciu bramek.
Fulham.
W 2011 roku, pod koniec letniego okienka transferowego, Sá na zasadzie wolnego transferu dołączył do angielskiego Fulham. Oficjalny debiut w barwach klubu zaliczył 21 września w zremisowanym 0:0 meczu Pucharu Ligi Angielskiej z Chelsea. Trzy dni później rozegrał pierwsze spotkanie w Premier League, występując pełne 90 minut przeciwko West Bromwich Albion.
31 grudnia 2011 roku Sá zdobył swojego pierwszego gola dla Fulham, które zremisowało wówczas 1:1 z Norwich City. Początek sezonu 2011/12 spędził jednak głównie na próbach fizycznego dostosowania się do gry w Anglii, a także nauce języka angielskiego
Przed rozpoczęciem kolejnych rozgrywek Sá w wywiadzie dla oficjalnej strony Fulham przyznał, że chce poprawić swoją grę: "„Czuję, że przygotowania przedsezonowe będą dla mnie bardzo ważne, naprawdę chcę być dobrze przygotowany przed rozpoczęciem kolejnej kampanii, chcę, by ten rok był moim rokiem. Mam nadzieję, że uda mi się zdobyć więcej bramek, takich jak ta zdobyta przeciwko Norwich. To była dla mnie fantastyczna chwila i mam nadzieję, że doświadczę ich na Carrow Road jeszcze wiele„". Mimo to 30 czerwca 2012 roku kontrakt Sá z klubem został rozwiązany za porozumieniem stron.
AEL Limassol.
30 lipca 2012 roku Sá podpisał trzyletnią umowę z ówczesnym mistrzem Cypru, AEL-em Limassol. Pierwszego gola zdobył już w debiucie, 3 września, zaś AEL wygrało 3:1 z Doxą Katokopia. Sezon zakończył z dorobkiem pięciu goli. W trakcie kolejnych rozgrywek poprawił swoje statystyki i do połowy sezonu zgromadził 13 bramek zdobytych w 19 spotkaniach.
Legia Warszawa.
13 lutego 2014 roku Legia Warszawa poinformowała, iż osiągnęła porozumienie z AEL-em Limassol odnośnie do transferu Sá, zaś sam zawodnik przyleciał do Warszawy w celu odbycia testów medycznych. Dzień później podpisał z nowym klubem 3,5-letni kontrakt. W barwach klubu zadebiutował 22 lutego podczas wygranego 3:0 meczu ligowego z Górnikiem Zabrze. Pierwszą bramkę zdobył 12 kwietnia 2014 roku w ostatnim meczu sezonu zasadniczego Ekstraklasy z Zagłębiem Lubin.
Reading.
Przed rozpoczęciem sezonu 2015/16 Sá postanowił odejść z Legii. 29 czerwca 2015 roku podpisał trzyletni kontrakt z angielskim drugoligowcem, Reading. W Championship zadebiutował 8 sierpnia 2015 w meczu z Birmingham (1:2), zaś swoją pierwszą bramkę w lidze angielskiej zdobył 29 sierpnia 2015 w wygranym 3:1 meczu z Brentford. 11.09.2015 zdobył hat-tricka w wygranym 5:1 meczu Reading z Ipswich Town.
Maccabi Tel Awiw.
26 stycznia 2016 roku podpisał 3,5-letni kontrakt z izraelskim klubem i ówczesnym mistrzem tego kraju- Maccabi Tel Awiw. W Ligat ha’Al zadebiutował 20 lutego 2016 podczas wygranego 2:1 meczu z Hapoelem Hajfa. Orlando wszedł na boisko w 61' minucie a następnie zanotował asystę przy bramce Tala Ben Chajjima na 2:0, w 80' minucie spotkania. 5 marca 2016 w ligowym spotkaniu z Hapoelem Kefar Sawa zdobył swoje dwa pierwsze gole dla Maccabi.
Standard Liège.
31 sierpnia 2016 w ostatnim dniu letniego okienka transferowego przeszedł z Maccabi Tel Awiw do Standardu Liège podpisując z belgijskim klubem 4-letni kontrakt. W Eerste klasse zadebiutował 11 września 2016 w meczu z KRC Genk. Portugalski napastnik wszedł na boisko w 87' minucie meczu a około 6 minut później, w doliczonym czasie spotkania, zdobył debiutancką bramkę, ustalając wynik spotkania na 2:0.
Kariera reprezentacyjna.
Sá ma za sobą grę w licznych juniorskich i młodzieżowych reprezentacjach Portugalii. W 2007 roku wraz z zespołem do lat 19 wziął udział w młodzieżowych Mistrzostwach Europy, podczas których Portugalia odpadła w fazie grupowej. 18 listopada 2008 roku zdobył hat-tricka podczas wygranego 4:1 towarzyskiego spotkania kadry do lat 21 z Hiszpanią.
Trzy miesiące później został powołany przez Carlosa Queiroza do seniorskiej reprezentacji i 11 lutego 2009 zadebiutował w niej, podczas wygranego 1:0 meczu towarzyskiego z Finlandią, zmieniając w 57. minucie Hugo Almeidę

</doc>
<doc id="1896569" url="https://pl.wikipedia.org/wiki?curid=1896569" title="Orlando Sa">
Orlando Sa



</doc>
<doc id="1896570" url="https://pl.wikipedia.org/wiki?curid=1896570" title="Echelon (ujednoznacznienie)">
Echelon (ujednoznacznienie)

Zobacz też: eszelon

</doc>
<doc id="1896571" url="https://pl.wikipedia.org/wiki?curid=1896571" title="Department of Homeland Security">
Department of Homeland Security



</doc>
<doc id="1896572" url="https://pl.wikipedia.org/wiki?curid=1896572" title="Pomnik Nieznanego Powstańca Wielkopolskiego w Bydgoszczy">
Pomnik Nieznanego Powstańca Wielkopolskiego w Bydgoszczy

Pomnik Nieznanego Powstańca Wielkopolskiego – pomnik urządzony na grobie nieznanego powstańca wielkopolskiego, zmarłego w Bydgoszczy w 1919, wskutek odniesionych ran. 
Historia.
Po 1922, kiedy zburzono Pruski Pomnik Poległych w Bydgoszczy, pojawiła się inicjatywa upamiętnienia w tym miejscu poległych żołnierzy polskich w Powstaniu Wielkopolskim. Głównym inicjatorem budowy pomnika był wieloletni inspektor cmentarza Nowofarnego w Bydgoszczy Andrzej Sikorski.
W tym celu urządzono grób Nieznanego Powstańca Wielkopolskiego, który zawierał prochy zmarłego w czerwcu 1919 powstańca, który - ciężko ranny - dostał się do niewoli pruskiej i zmarł w szpitalu wojskowym w Bydgoszczy, nie odzyskawszy przytomności.
Ponieważ nie posiadał przy sobie dokumentów - nazwisko jego pozostało nieznane. 
Pochowany pierwotnie na cmentarzu Nowofarnym przy ul. Artyleryjskiej, został po odzyskaniu przez miasto niepodległości ekshumowany, a jego trumnę złożono do murowanego grobu przy ulicy Bernardyńskiej. 
Uroczystość ta odbyła się 7 sierpnia 1925 roku, a uczestniczyli w niej m.in. pułkownik wojsk amerykańskich Miller – prezes światowego związku byłych żołnierzy narodów sprzymierzonych, Adolf Rafał Bniński – wojewoda poznański, gen. Józef Dowbor-Muśnicki, Bernard Śliwiński – prezydent Bydgoszczy, hrabia Maciej Mielżyński, gen. Wiktor Thommée oraz przedstawiciele Rady Miejskiej, wojska, władz państwowych i samorządowych.
W następnych latach przy grobie odbywały się uroczystości państwowe oraz organizowane przez Związek Hallerczyków. 8 października 1928 w grobie złożono uroczyście urnę z ziemią pobraną z grobów żołnierzy Armii Hallera w St. Hilaire we Francji.
Ostatnią uroczystość przed wybuchem II wojny światowej zorganizowano 21 maja 1939 w 20. rocznicę przybycia Armii Polskiej z Francji do Polski. W pochodzie, po mszy św. w kościele Św. Trójcy, oprócz gen. Józefa Hallera maszerowali goście oficjalni, kombatanci i tłumy mieszkańców.
Grób został zlikwidowany przez hitlerowców w 1939 roku. Wydobytą trumnę ze szczątkami Nieznanego Powstańca zniszczono, a robotnikom polecono mogiłę zasypać i posiać trawę, by nie pozostał po niej żaden ślad.
Po zakończeniu wojny powstał Komitet Odbudowy Grobu, który został powołany z inicjatywy działającego już Związku Powstańców i Wojaków w Bydgoszczy. 
Uroczystość poświęcenia i przekazania grobu społeczeństwu odbyła się 25 sierpnia 1946 roku.
W środowiskach kombatanckich, które uważały, że grób jest zbyt skromny, powstała inicjatywa ażeby obok niego postawić pomnik. Jego projekt wykonał bezinteresownie rzeźbiarz prof. Stanisław Horno-Popławski, będący również kombatantem. Rzeźbę wykonał bydgoski artysta - rzeźbiarz Aleksander Dętkoś. Odlew wykonano w fabryce „Spomasz".
Odsłonięcie pomnika odbyło się w dniu 29 grudnia 1986 roku, w 68 rocznicę wybuchu Powstania Wielkopolskiego.
16 grudnia 1998 zawiązał się w Bydgoszczy Zarząd Oddziału Kujawsko-Pomorskiego Towarzystwa Pamięci Powstania Wielkopolskiego 1918/1919 r., które stało się głównym organizatorem uroczystości rocznicowych przed Grobem Nieznanego Powstańca Wielkopolskiego. W 2003 z inicjatywy Towarzystwa w pobliżu pomnika ustawiono pamiątkowy obelisk.
Opis.
Pomnik wykonany z brązu przedstawia postać rannego powstańca w pozycji leżącej. Figura znajduje się w miejscu pamięci z płytą nagrobną, zniczem, obeliskiem z tablicą pamiątkową oraz alejkami.

</doc>
<doc id="1896573" url="https://pl.wikipedia.org/wiki?curid=1896573" title="Architektura Gdyni">
Architektura Gdyni

Gdynia jest młodym miastem, więc nie posiada zabudowy reprezentującej style architektoniczne, takie jak gotyk, renesans lub barok. Ukształtowane w dwudziestoleciu międzywojennym Śródmieście posiada wiele zachowanych bądź odbudowanych budynków. Są one przykładami modernizmu, jak "budynek biurowy PLO". Modernizm cechował się białymi elewacjami budynków, co sprawiło, że przedwojenna Gdynia nosiła miano „białego miasta”. Znajdujący się w Śródmieściu "Budynek Banku Polskiego" prezentuje klasycyzm akademicki. Ten styl, zaistniały w mieście w latach 20. XX wieku, uzewnętrzniają zdobienia kolumnami, gzymsami, pilastrami i tympanonami. Kręgosłupem centralnej części miasta, wokół których przedwojenna zabudowa powstawała, były ulice "10 Lutego" i "Świętojańska". Wille mieszkalne na Kamiennej Górze są przykładem historyzmu w odmianie stylu dworkowego.
W czasie II wojny światowej zabudowa centrum nie uległa poważniejszym uszkodzeniom. Zniszczona była zabudowa portu, w wyniku nalotów alianckich. Były one efektem umiejscowienia w Gdyni przez okupanta bazy Kriegsmarine.
Lata 70 i 80 XX wieku przyniosły pojawienie się osiedli bloków z wielkiej płyty. Większość ich ulokowano w Karwinach, Chyloni, Oksywiu i Obłużu oraz w mniejszym natężeniu w innych dzielnicach miasta. Obecnie większość z nich została ocieplona i odnowiono im elewacje.
Po 1989 w mieście wznoszone są obiekty o architekturze wyróżniającej je spośród otoczenia. Przykładem jest wybudowane w 1998 "Centrum Handlowe „Batory”", którego boczne skrzydło ma kształt kadłuba statku. W nowoczesną architekturę wpisuje się również hala widowiskowo-sportowa o wyglądzie kopca ziemnego z dachem podtrzymywanym stalową łukową belką.
Przyszłość rysuje się w planach rewitalizacji Międzytorza wraz ze zmianą jego charakteru. Są również plany rozbudowy basenu jachtowego i przeobrażenie okolic Teatru Muzycznego w kulturalne centrum Gdyni.
Zabytki i atrakcje turystyczne.
Najstarszym budynkiem jest XIII-wieczny kościół pw. św. Michała Archanioła na Oksywiu. Funkcjonował on jako jedyna świątynia dla mieszkańców wioski Oksywie i był przez długi czas jedynym obiektem, który powstał w czasach historycznych. Zabudowania, mające obecnie status zabytków, zaczęły się pojawiać w XIX wieku w Orłowie i Małym Kacku. Nadanie praw miejskich Gdyni i jego rozbudowa przyniosła pojawienie się zabytków, stanowiących dziś większość budowli o tym charakterze. Zaliczone zostało do nich całe Śródmieście, zabudowania willowe na Kamiennej Górze czy Orłowie. Wpisane są na listę zabytków nieruchomych. Dzięki temu większość z nich była i jest odnawiana.
Pośród niezabytkowych budowli w Gdyni znaleźć można pomniki rozmieszczone najliczniej w centrum miasta. Najlepiej dostrzegalnymi przez mieszkańców i turystów pomnikami są pomnik Josepha Conrada na końcu Skweru Kościuszki czy oba pomniki Ofiar Grudnia 1970. Atrakcją dla turystów jest też taras widokowy na wieży telekomunikacyjnej na Górze Donas w dzielnicy Dąbrowa. Tę samą funkcję do niedawna pełniła wieża widokowa nieopodal Wyższej Szkoły Administracji i Biznesu.
Wieżowce.
Obszar Gdyni jest miejscem lokalizacji kilku budynków uznanych za wieżowce. W przypadku miasta większość wchodzi w skład większych kompleksów, które pełnią funkcję usługowe dla mieszkańców wysokościowców. Najwyższym z nich jest zespół "Sea Towers", który został ukończony w lutym 2009. Jest on najwyższym budynkiem mieszkalnym na południowym wybrzeżu Morza Bałtyckiego. Wyższa wieża ma 141,6 m (36 kondygnacji) a niższa 91 m (28 kondygnacji). Całość ulokowana została niedaleko Skweru Kościuszki. Nad rejonem Witomina także górują dwa sąsiadujące ze sobą mieszkalne wieżowce. W obrębie "Centrum Rodzinnego Witawa" skonstruowano mniejszy i niższy 14-kondygnacyjny budynek. Na jego przeciwnej stronie jest szersza i wyższa 15-kondygnacyjna konstrukcja. Całość struktury z przeznaczeniem na mieszkania została wybudowana w 2003. W Redłowie w skład kompleksu mieszkalno-usługowego wchodzi "Redłowska Kaskada", oddana do użytku w 2006. Ten 17-kondygnacyjny budynek zaprojektowano z uwzględnieniem kubistycznego kształtu. Również w Redłowie znajduje się, ukończony w 2002, "Redłowski Stok A". Oba budynki w Redłowie przeznaczone są dla celów mieszkaniowych. Do celów mieszkaniowo-handlowych przeznaczony jest natomiast 15-piętrowy "Dom Towarowy Chylonia", wybudowany na początku lat 90 XX wieku. Jest to jedyny w Gdyni budynek z wielkiej płyty, który ma więcej, niż 11 pięter, z czego pierwsze cztery wraz z parterem zajmuje dom handlowy. Jedynym budynkiem biurowym w opisywanej kategorii jest "Bałtyckie Centrum Biznesu". Mieści się w sąsiedztwie innych biurowców na terenie Działek Leśnych. Ten 14-piętrowiec swoją funkcję spełnia od 1996. W epoce PRL-u, niedaleko Teatru Muzycznego, powstał 12-kondygnacyjny "Hotel Gdynia". Planowana jest przebudowa głównego budynku i rozbudowa jego otoczenia.

</doc>
<doc id="1896574" url="https://pl.wikipedia.org/wiki?curid=1896574" title="Transport w Gdyni">
Transport w Gdyni

 Transport w Gdyni – transport drogowy, kolejowy, lotniczy i rowerowy na terenie Gdyni.
Transport drogowy.
Przez Gdynię przebiegają:
Transport miejski.
Pierwszą linię autobusową uruchomiono w 1927 na trasie Śródmieście – Oksywie, kolejną – do Sopotu. W 1930 powstało Miejskie Towarzystwo Komunikacyjne w Gdyni. W 1936 w mieście funkcjonowało już 11 linii. W 1943 zbudowano pierwszą linię trolejbusową – do Chyloni. W okresie okupacji komunikacją miejską w Gdyni zajmowali się przewoźnicy z Gdańska. Po II wojnie światowej przez wiele lat komunikację w Gdyni prowadziło Wojewódzkie Przedsiębiorstwo Komunikacyjne Gdańsk-Gdynia. Od 1992 całością zarządza Zarząd Komunikacji Miejskiej w Gdyni, zaś przewozy realizują trzy przedsiębiorstwa komunalne: PKA, PKM oraz PKT Gdynia oraz szereg innych przewoźników prywatnych, wyłanianych w drodze przetargów. Komunikacja miejska przeszła modernizację taboru i wykorzystuje nowoczesne modele pojazdów. Dołożono starań, by liczba autobusów i trolejbusów niskopodłogowych była utrzymywana na wysokim poziomie w trosce o osoby niepełnosprawne czy ludzi w podeszłym wieku. Od 2006 gdyńska komunikacja dołączyła do Metropolitarnego Związku Komunikacyjnego Zatoki Gdańskiej, celem integracji z komunikacją miast reszty regionu.
Transport rowerowy.
Wsparcie Gdyni dla komunikacji rowerowej, w przeciwieństwie do sąsiedniego Gdańska, jest niewystarczające: sieć ścieżek rowerowych jest niekompletna, a miasto jest oceniane jako "nieprzejezdne rowerowo". Z inicjatywy mieszkańców zostało powołane Stowarzyszenie Rowerowa Gdynia, które ma na celu poprawę sytuacji.
Transport kolejowy.
Historia kolejnictwa w Gdyni miała swój początek, gdy przez miasto będące jeszcze wsią przeprowadzona została 131 km trasa Słupsk – Gdańsk (2-torowa linia kolejowa na odcinkach: Wejherowo – Rumia i Gdynia Główna – Gdańsk Główny). Do użytku została oddana 1 września 1870 przez Berlińsko-Szczecińskie Towarzystwo Kolejowe ("Berlin-Stettiner Eisenbahn Gesellschaft"). W latach następnych była rozbudowywana, by 15 grudnia 1898 połączyć Gdynię przez Redę z Puckiem (poprzez nowy 16 km odcinek). Była ona przedłużana, najpierw 26 września 1903 do Swarzewa, by 16 września 1922 osiągnąć przystanek końcowy Hel. Cała linia kolejowa nr 213 Reda-Hel liczy sobie 61,7 km.
Po odzyskaniu przez Polskę niepodległości połączono Gdynię w 1921 z Kokoszkami. Było ono skomunikowane z miastami w sercu ówczesnego województwa pomorskiego – Kartuzami, Kościerzyną i Chojnicami. Rozwijała się również infrastruktura kolejowa w samej Gdyni, głównie za sprawą budowy portu i miasta. W roku otrzymania przez nie praw miejskich oddano do użytku dworzec główny. Jego budowa trwała w latach 1923–1926 pod okiem Romualda Millera. Architektura reprezentowała styl narodowy. Rozwój miasta przyczynił się do dalszego powiększania infrastruktury kolejowej w mieście, co przyniosło uruchomienie w 1929 Parowozowni w Grabówku oraz oddanie do użytku kolejnych stacji w Chyloni (1930) i w Orłowie (1935). Dwa lata później połączenie z główną trakcją uzyskało Oksywie. Samo miasto uzyskało połączenie z Bydgoszczą w 1930, dzięki inwestycji Francusko-Polskiego Towarzystwa Kolejowego. Rozwój sieci kolejowej wstrzymał wybuch II wojny światowej. Lata powojenne przyniosły elektryfikację linii SKM Sopot – Gdynia w 1953. W tym samym roku wybudowano siedzibę Elektrowozowni Gdynia Chylonia, która później stanowiła zaplecze warsztatowe Wagonowni Gdynia, Zakładu Taboru, spółki Przewozy Regionalne zaś obecnie PKP Intercity. Zelektryfikowano także linię Gdynia – Wejherowo, co miało miejsce w 1957. Zaś w samym mieście w tym czasie oddano do użytku nowy budynek dworca głównego według projektu Wacława Tomaszewskiego. W latach 1975–1983 w Gdyni miała swoją siedzibę Dyrekcja Rejonowa Kolei Państwowych, zarządzająca terytorialną infrastrukturą kolejową woj. gdańskiego. Proces elektryfikacyjny kontynuowano w latach 80. XX wieku, co miało miejsce w przypadku linii Warszawa – Gdynia (1985) a następnie linii Szczecin – Gdynia (1989). W ostatnich latach PRL-u otwarto kompleks obiektów Elektrowozowni dla SKM w Gdyni Cisowej (1988) a rok później oddano do użytku Halę Napraw w Wagonowni Gdynia Grabówek. Początek XXI wieku przyniósł powołanie PKP SKM w Trójmieście Sp. z o.o.
W 2008 podjęto prace modernizacyjne stacji, zaś w 2010 samego dworca Gdynia Główna.
Na PKP wielokrotnie przeprowadzano różnego rodzaju reorganizacje. Obecnie w Gdyni swoją siedzibę mają następujące jednostki kolejowe:
Transport lotniczy.
Od 1919 Gdynię obsługiwało lotnisko w Gdańsku-Wrzeszczu ("Danzig-Langfuhr"). W 1935 powstał port lotniczy Gdynia z siedzibą w Rumi. W latach powojennych ponownie korzystano z lotniska w Gdańsku-Wrzeszczu. W 1974 oddano do użytku nowy port lotniczy w Gdańsku-Rębiechowie, którego gdyńskie władze samorządowe są współudziałowcem.
Od 2006 trwają prace nad przeznaczeniem na cele cywilne dotychczasowego lotniska Marynarki Wojennej w Babich Dołach. W tym celu w 2006 podpisano list intencyjny, którego sygnatariuszem zostali prezydent miasta, dowódca Marynarki Wojennej oraz prezes portu lotniczego w Gdańsku-Rębiechowie. W sierpniu 2007 powołano do życia spółkę Port lotniczy Gdynia-Kosakowo.
W 2013 przy ul. Przemysłowej oddano do użytku śmigłowcowe lądowisko Gdynia-Wilbo.

</doc>
<doc id="1896576" url="https://pl.wikipedia.org/wiki?curid=1896576" title="Ancyra">
Ancyra



</doc>
<doc id="1896577" url="https://pl.wikipedia.org/wiki?curid=1896577" title="Petrojet FC">
Petrojet FC

Petrojet FC - egipski klub piłkarski, grający obecnie w egipskiej pierwszej lidze, mający siedzibę w mieście Suez, leżącym nad Zatoką Sueską. Klub został założony w 1980 roku. Swoje domowe mecze rozgrywa na stadionie w Suezie, mogącym pomieścić 25 tysięcy widzów.

</doc>
<doc id="1896578" url="https://pl.wikipedia.org/wiki?curid=1896578" title="Petrojet Suez">
Petrojet Suez



</doc>
<doc id="1896580" url="https://pl.wikipedia.org/wiki?curid=1896580" title="PetroJet">
PetroJet



</doc>
<doc id="1896582" url="https://pl.wikipedia.org/wiki?curid=1896582" title="Bazyli (Yao)">
Bazyli (Yao)

Bazyli, imię świeckie: Yao Fu’an (姚福安), według innej wersji Yao Shuanglin (姚双林), imię otrzymane na chrzcie: Ignacy (ur. 23 grudnia 1888 w Pekinie, zm. 3 lutego 1962 tamże) – chiński biskup prawosławny, pierwszy zwierzchnik autonomicznej Cerkwi Chińskiej.
Chińczyk z pochodzenia. Ukończył seminarium duchowne przy rosyjskiej misji prawosławnej w Pekinie i 11 marca 1915 przyjął święcenia diakońskie z rąk biskupa Innocentego (Figurowskiego). Na przyjęcie święceń kapłańskich zdecydował się jednak dopiero w 1948. W tym samym roku złożył śluby zakonne, otrzymując imię Bazyli. Równocześnie otrzymał godność ihumena i został kierownikiem duchownym dwóch monasterów misyjnych w Pekinie: męskiego Zaśnięcia Matki Bożej i żeńskiego Opieki Matki Bożej.
W czerwcu 1950 dekretem patriarchy moskiewskiego Aleksego otrzymał godność archimandryty i stanął na czele szkoły katechetycznej prowadzonej przez misję rosyjską. Od lutego następnego roku zasiadał w radzie zarządzającej misją. Odmówił jednak przyjęcia chirotonii na biskupa Tiencinu, pozostając jedynie tymczasowym zarządzającym eparchią pekińską. Dopiero 30 maja 1957 w Moskwie został konsekrowany na biskupa Pekinu przez metropolitę krutickiego i kołomieńskiego Mikołaja, arcybiskupa krasnodarskiego i kubańskiego Wiktora oraz arcybiskupa możajskiego Makarego. Patriarchat moskiewski wyznaczył go tym samym na zwierzchnika Chińskiego Kościoła Prawosławnego. Funkcję tę pełnił do swojej śmierci w 1962. Władze Chin nie pozwoliły na wybory jego następcy.

</doc>
<doc id="1896585" url="https://pl.wikipedia.org/wiki?curid=1896585" title="Patrick van Aanholt">
Patrick van Aanholt

Patrick John Miguel van Aanholt (ur. 29 sierpnia 1990 w Den Bosch) – holenderski piłkarz grający na pozycji lewego obrońcy w holenderskim klubie PSV Eindhoven, do którego jest wypożyczony z tureckiego Galatasaray.
Zawodnik pochodzi z Curacao. Van Aanholt karierę rozpoczynał w drużynie FC Den Bosch U19. 1 lipca 2005 przeszedł do młodzieżowej drużyny PSV Eindhoven.
Do Chelsea przeniósł się 1 lipca 2007 roku. 
Po raz pierwszy został wypożyczony 7 sierpnia 2009 roku do Coventry City. 29 stycznia 2010 roku został ponownie wypożyczony, tym razem do Newcastle United na zasadzie wypożyczenia, skąd powrócił już 28 lutego.
26 stycznia 2011 roku w zimowym okienku transferowym Van Aanholt został wypożyczony po raz trzeci, tym razem do Leicester City. W angielskim klubie rozegrał dwanaście spotkań i strzelił jednego gola. Do swojego macierzystego klubu wrócił w maju 2011 roku.
Po trzech miesiącach, po raz kolejny udał się na wypożyczenie. Jego nowym klubem był Wigan Athletic.
Do Chelsea powrócił 6 stycznia 2012 roku, a już 17 stycznia van Aanholt udał się wraz z Tomasem Kalasem i Uliesem Davilą do Vitesse na wypożyczenie do końca sezonu 12/13.
Wypożyczenie Holendra zostało przedłużone i 11 lipca Van Aaanholt powrócił do Vitesse na sezon 13/14. Debiut w sezonie 13/14 miał miejsce w meczu z drużyną Petrolul Ploeszti w Lidze Europejskiej UEFA.
30 czerwca 2014 roku Van Aanholt powrócił do Chelsea.
25 lipca 2014 na zasadzie transferu przeszedł do Sunderlandu.
Kariera klubowa.
Karierę piłkarską rozpoczął w PSV Eindhoven. W 2007 roku przeszedł do Chelsea, w której początkowo występował w drużynie młodzików i rezerw. 7 sierpnia 2009 został wypożyczony do Coventry City. W nowym zespole zadebiutował dwa dni później w wygranym 2:1 meczu z Ipswich Town. Szybko wywalczył miejsce w podstawowej jedenastce i regularnie grał w pierwszym składzie. Jedynym meczem w którym pojawił się na boisku z ławki rezerwowych był pojedynek z Middlesbrough, kiedy to na początku drugiej połowy zmienił Isaaca Osbournea. Ostatni raz w barwach Coventry wystąpił 28 grudnia 2009 w przegranym 0:2 spotkaniu z Nottingham Forest.
Okres jego wypożyczenia skończył się 31 grudnia 2009. W połowie stycznia 2010 wystąpił w meczu rezerw Chelsea z Wolverhampton Wanderers, zaś kilka dni później po raz pierwszy otrzymał powołanie na spotkanie pierwszego zespołu. Został desygnowany na pojedynek pucharu Anglii z Preston North End, w którym jednak nie zagrał. Pod koniec stycznia został wypożyczony do końca lutego do Newcastle United. W nowym zespole zadebiutował w pojedynku z Leicester City, w którym miał najlepszą okazję do zdobycia zwycięskiego gola, ale jego strzał obronił bramkarz rywali. Łącznie w barwach Newcastle United rozegrał siedem meczów, po czym powrócił do Chelsea FC. Po raz pierwszy wystąpił w niej 24 marca w spotkaniu z Portsmouth, zmieniając w drugiej połowie Jurija Żyrkowa. Później zagrał także w pojedynku z Aston Villa, a w sezonie 2009/2010 wraz z londyńskim klubem zdobył mistrzostwo Anglii.
15 września 2010 roku van Aanholt zadebiutował w Lidze Mistrzów UEFA, grając w wygranym 4:1 meczu z MŠK Žilina. Tydzień później wystąpił w spotkaniu Pucharu Ligi Angielskiej z Newcastle United, w którym strzelił swojego pierwszego gola dla Chelsea. 26 stycznia 2011 roku został wypożyczony do końca sezonu do Leicester City F.C.. Rozegrał w nim 12 ligowych meczów, zdobył także jedną bramkę – strzelił gola w wygranym 4:0 spotkaniu z Burnley. 31 sierpnia 2011 roku został wypożyczony do końca sezonu 2011/2012 do Wigan Athletic. W nowym zespole nie wywalczył miejsca w podstawowym składzie – zagrał jedynie w czterech meczach i w styczniu 2012 roku powrócił do Chelsea FC. Koniec sezonu 2011/2012 spędził na wypożyczeniu w Vitesse. W lipcu 2012 potwierdzono, że van Aanholt pozostanie na wypożyczeniu w holenderskim klubie przez kolejny rok.
29 stycznia 2017 roku przeszedł za 14 milionów do Crystal Palace. 
28 lipca 2021 roku na zasadzie wolnego transferu przeszedł do Galatasaray SK.

</doc>
<doc id="1896586" url="https://pl.wikipedia.org/wiki?curid=1896586" title="Pettis Integral Property">
Pettis Integral Property



</doc>
<doc id="1896587" url="https://pl.wikipedia.org/wiki?curid=1896587" title="Eremopezus">
Eremopezus

Eremopezus – monotypowy rodzaj prehistorycznego ptaka. Zalicza się do niego jedynie wielki, prawdopodobnie nielatający "Eremopezus eocaenus", odnaleziony w górnoeoceńskiej formacji Jebel Qatrani w okolicy zbocza Qasr el-Sagha escarpment, na północ od jeziora Birket Qarun blisko Fajum w Egipcie. Okoliczne skały datuje się na priabon, najstarsze z nich pochodzą sprzed 36 milionów lat, najmłodsze mają nie mniej niż 33 miliony lat.
Nie wiadomo dokładnie, z jakiej warstwy pochodzą pierwsze znalezione pozostałości ptaka. Wcześniej uznawano je za wczesnooligoceńskie (30–33 miliony lat), lecz się z tego wycofano, gdyż tylko najwyższa część formacji Jebel Qatrani powstała w oligocenie. Możliwe też, że pochodzą one z nieco starszej formacji Qasr el-Sagha, jednakże ta i oligoceńska część Jebel Qatrani wiązały się z ekosystemem znacznie różniącym się od eoceńskiej formacji Jebel Qatrani Formation. Obecnie sądzi się, że cały materiał należący do "E. eocaenus" pochodzi z najniższych skał formacji Jebel Qatrani.
Pozostałości, systematyka i taksonomia.
Pierwotnie opisano lewy dystalny fragmentaryczny tibiotarsus, oznaczony jako BMNH A843; znaleziony niedługo później paliczek wstępnie przypisano temu samemu zwierzęciu, które uznano pierwotnie za bezgrzebieniowca i dalekiego krewniaka madagaskarskiego mamutaka. Kiedy jednak nieco później na północ od ruin Dimeh odnaleziono fragment tarsometatarsus, opisano to jako "Stromeria fajumensis". Wielkość, jaką prezentował holotypowy tibiotarsus, zgadzała się, wobec czego przypisano stworzenie do mamutaków. Okaz ten, skatalogowany jako BSPG 1914 I 53, posiadał wydatną tylną krawędź spotykaną także u "Mullerornis betsilei", co pozwalało skojarzyć skamieniałą kość z tym raczej mniejszym i smuklejszym mamutakiem. Z drugiej strony znaleziony okaz prezentował na bocznej i przyśrodkowej powierzchni dystalnych kłykci głębokie wgłobienia odpowiadające więzadłom. Podobnych nie spotkano wcześniej u właściwych mamutaków. Razem z szorstką krawędzią stanowiły one przyczep więzadła, zabezpieczający więzadło kostki przed przemieszczeniem się. Tarsometatarsus przypomina także bardziej ten spotykany u bezgrzebieniowców, jak emu, struś czy nandu, niż należący do mamutaków.
Pewne szczątki skorupek jaj z Maghrebu, opisane jako "Psammornis" i przywodzące na myśl jaja bezgrzebieniowych, różni autorzy także przypisywali rodzajowi "Eremopezus". Najpierw określano je na paleogen, jednakże dzisiaj uznaje się je za dużo młodsze, późnoneogeńskie (być może nawet liczą mniej niż 5 milionów lat). Podejrzewa się, że złożyły je strusie bądź ich bliscy krewni.
Nazwa naukowa "Eremopezus eocaenus" jest raczej dwuznaczna, można ją przetłumaczyć na „chodzący samotnik z eocenu”. "Eremos" (ἐρῆμος) oznaczało w starożytnej grece osamotnione miejsce lub osobę: pustelnika, pustynię czy pustkowie. Chociaż Fajum leży na skraju Pustyni Libijskiej, pokrywa je dziś bujna roślinność. Podobnie było 35–30 milionów lat temu – roiło się od życia. Z drugiej strony nie wydaje się prawdopodobne, by taki wielki i z dużą dozą pewności drapieżny ptak prowadził życie stadne czy tworzył populację o dużej gęstości osobników. Można więc opisać go jako samotnika, ale nie jako mieszkańca pustyń. "Pezus" to zlatynizowane słowo pochodzące od greckiego "pezós" (πεζός) oznaczającego piechura. Z kolei epitet gatunkowy "eocaenus" odnosi się do czasu, w którym ptak żył. Jak wspomniano, założenie z 1904 autorstwa C. W. Andrewsa nie było poprawne. "Stromeria fajumensis" zaś honoruje paleontologa Ernsta Freiherra Stromera von Reichenbacha, odnosząc się też do miejsca znalezienia kości.
Systematyka.
Dokładne badania szczątków sugerują, że wyraźne podobieństwo do bezgrzebieniowców wprowadziło w błąd. W pozostałościach doszukano się wielu cech niespotykanych u żadnej ze znanych linii bezgrzebieniowych, zwłaszcza zaś u strusi czy mamutaków, będących jako jedyne z przedstawicieli grupy bliskie opisywanemu rodzajowi pod względem biogeograficznym. Co więcej, "Eremopezus" posiadał kilka cech spotykanych nie u bezgrzebieniowców, lecz u pewnych neognatycznych: jego palce rozchodziły się znacznie i mogły się zginać w szerokiej gamie różnych pozycji, podczas gdy solidne ścięgna zapewniały zwierzęciu silny uchwyt. Dzięki powiązanym z sobą detalom anatomicznym "E. eocaenus" przypomina sekretarza ("Sagittarius serpentarius") i trzewikodzioba ("Balaeniceps rex"), dwa afrykańskie endemity.
Sekretarz to drapieżny ptak zdolny do sprawnego lotu, preferujący jednak przechadzanie się na swych długich nogach, szczególnie podczas żerowania. Jego stopy przystosowane są do uderzania ofiary (dużych stawonogów i małych czy średniej wielkości kręgowców lądowych) z dużą prędkością i siłą, i ogłuszenia jej, bądź zabicia, jednak nie są w stanie chwytać ofiary, tak jak robią to np. orły czy inne ptaki drapieżne, do których sekretarz się zalicza. Trzewikodziób zaś, z braku lepszej teorii przez długi czas uważany za dużego dziwnego krewnego bocianów z rzędu brodzących, okazał się rzeczywiście przedstawicielem dużych wodnych ptaków, jak bocian czy czapla, jednakże sytuującym się znacznie bliżej pelikana, w związku z czym należałoby go włączyć raczej do rzędu pełnopłetwych. Nie jest to jednak takson monofiletyczny, jako że wytyczony już dawno temu. Jedną z ich grup ze względu na prostotę kilku współczesnych autorów włącza do brodzących. Obecnie trzewikodzioba uważa się za brakujące ogniwo łączące oba rzędy. Jak pelikany, używa on swego masywnego dzioba i gardzieli do łapania dużych ryb i podobnych wodnych kręgowców, jednak w odróżnieniu od nich nie pływa, a brodzi, w związku z czym cechują go długie nogi, jak u bociana. Przedziera się on przez szuwary w poszukiwaniu dobrych punktów rybackich i używa swych giętkich palców, by utrzymać się na tak niepewnym podłożu, jak kępy wyginanej przez wiatr roślinności na skraju otwartych zbiorników wodnych czy też korzenie i kłody drzew.
Nie znaczy to jednak, że "Eremopezus" był bliskim krewnym dzisiejszego trzewikodzioba czy sekretarza. Choć dzisiejsza systematyka generalnie stara się unikać monotypowych rodzin, umieszczenie rodzaju samotnie w Eremopezidae wydaje się usprawiedliwione, jego najbliżsi krewni pozostają nieznani.
Dla ptaków drapieżnych paleoceńskie (a być może nawet późnokredowe) pochodzenie wydaje się najbardziej prawdopodobne. Pierwsze skamieliny istniejących dzisiaj linii, jak i niektórych form całkowicie wymarłych występują obficie w eoceńskich warstwach Holarktyki, zwłaszcza zaś Europy. Sokołowe prawdopodobnie szybko rozprzestrzeniły się w obrębie Ameryk, gdzie odnaleziono pleomorficzne karakary. Inni dzienni drapieżcy, rodzina Accipitridae – przez niektórych wydzielana do odrębnego rzędu Accipitriformes – ulegli zróżnicowaniu w kierunku wschodnim, w Azji, ewentualnie też w Afryce.
W przypadku sekretarza rodzaj "Pelargopappus" pojawił się w tym samym czasie, co "E. eocaenus" w dzisiejszej Francji, od Fajum odgradzało go ponad 1500 km (prawie połowa odległości pomiędzy Afryką i Ameryką Południową) kurczącego się Oceanu Tetydy. Maghreb leżał bliżej Europy, jednak nie bardziej niż Morze Śródziemne w najszerszym miejscu. Liczne linie ptaków pojawiły się podczas eocenu w Afryce, jak i w Europie. "Pelargopappus" wydaje się dawnym sekretarzem, jednak nie przodkiem żyjącego obecnie gatunku – ten był prawdopodobnie jego bliskim krewnym. Pozostałości wspomnianego rodzaju i wykazane różnice dały pogląd na to, jak w tym czasie wyglądały sekretarze. Wobec tego, nawet jeśli "Pelargopappus" nie został jeszcze dokładnie porównany ze skamielinami afrykańskimi podczas analizy kladystycznej, znaczne różnice pomiędzy rodzajami "Eremopezus" i "Sagittarius" oraz biogeografia wskazują, że opisywany tu ptak nie był bliski tej linii. Nawet należąc do sokołowych (czy jastrzębiowych), powinien pozostać w odrębnej rodzinie.
Podobnie przedstawiałaby się sytuacja po umieszczeniu rodzaju w obrębie pełnopłetwych. Wydaje się zaś, że "Goliathia andrewsi", protoplastka trzewikodziobów o lżejszej budowie, cechująca się mniejszą ilością apomorfii niż żyjące obecnie gatunki, żyła w tym samym miejscu i czasie, co "E. eocaenus". Znana jest z pojedynczej kości łokciowej "ulna", dzięki której wiadomo, że miała znacznie mniejszą od opisywanego tu rodzaju masę, w związku z czym prawdopodobnie potrafiła sprawnie latać.
Podsumowawszy to wszystko, bardzo mało wiadomo o powiązaniach taksonu "Eremopezus". Sądzi się dziś, że bezgrzebieniowce wyewoluowały z latających paleognatycznych przypominających kusacze po okresie kredowym, przy czym na uwagę zasługuje tu rodzaj "Palaeotis". Skamieniałości egipskie stanowić mogą odrębną linię bezgrzebieniowych. Czasem łączy się je z paleoceńskim "Remiornisem" z Francji. Rzeczywiście, jak zauważyli pierwsi naukowcy zajmujący się tą kwestią, jego skamieniałe kości, zwłaszcza zaś dystalny tarsometatarsus, bardziej przypominają kształtem i pewnymi szczegółami budowy te spotykane u bezgrzebieniowców niż u innych ptaków. Detale te mogą stanowić proste plezjomorfie, podczas gdy ogólne podobieństwo może stanowić rezultat konwergencji. Autapomorfie palców zupełnie nie przypominają tych spotykanych u jakiegokolwiek z bezgrzebieniowych. Wobec tego jeśli "Eremopezus" faktycznie należał do bezgrzebieniowych, byłby to prawdopodobnie najdziwniejszy poznany do tej pory przedstawiciel rzeczonej grupy (podczas gdy wcale nie lepiej poznany "Remiornis" mógł być zwyczajnym poprzednikiem strusia).
Wydaje się, że bezgrzebieniowce nigdy nie wykształciły służącej za kleszcze stopy spotykanej wśród skamielin. Nigdy też nie odniosły wielkiego sukcesu ewolucyjnego na mokradłach reprezentowanych choćby przez formację Jebel Qatrani. To drugie można także powiedzieć o grzebiących, starej grupie neognatycznych z kladu Galloanserae. Blaszkodziobe, kolejna istniejąca dzisiaj grupa należąca do tego samego taksonu, obejmuje typowe ptactwo wodne, jak kaczki. Wiele spośród nich niezależnie wykształciło giętkie palce, umożliwiające im chwytanie pomimo posiadania szczątkowego palucha. Blaszkodziobe także obejmują wielkich nielotnych przedstawicieli (Dromornithidae z Australii, które także najpierw zaliczano do bezgrzebieniowych). Nie wydaje się więc niepojętym, by "E. eocaenus" stanowił ich bardziej wodny afrykański odpowiednik.
Jednak zanim znalezionych zostanie więcej skamielin, powiedzieć można, że wydaje się mało prawdopodobne, by "Eremopezus" zaliczał się do grzebiących lub grupy najbliższych krewnych wróblowych. Jednakże te ostatnie to ptaki mniejsze, żyjące na drzewach, prawdopodobnie powstałe później niż ptaki drapieżne. Nie można jednakże wykluczyć, że pierwszy pogląd na tę kwestię, choć brakowało mu standardów dzisiejszych metod naukowych, był właściwy i "E. eocaenus" rzeczywiście stanowił przykład wysoce apomorficznego paleognatycznego.
Opis.
O ile o większej części ciała ptaka można jedynie wstępnie wnioskować, kończyny dolne do połowy stóp są dziś wiele lepiej znane, a szczegóły ich budowy przynoszą wiele informacji na temat zwyczajów zwierzęcia.
Stopy.
Dokładna długość tibiotarsusa nie jest znana. Jeśli proporcje odpowiadają spotykanym u mamutaków czy moa, miałby 80–90 cm długości. Nie ma jednakże powodu, by podejrzewać opisywany tu rodzaj, żyjący na mokradłach licznych w drapieżniki, o podobieństwo do tych wielkich ciężkich stworzeń. Tibiotarsus okazu DPC 20919 zachował większość kości i długością dorównuje prawie kompletnemu tarsometatarsusowi (34 cm). Całkowita długość 40–50 cm, jak u niewielkich powolnych mamutaków "Mullerornis agilis" czy żwawego emu, byłaby usprawiedliwionym oszacowaniem.
Tarsometatarsus miał niewielki hypotarsus z pojedynczym prostym grzebieniem, brakowało zaś otworów mieszczących ścięgna. Staw skokowy obejmował spory środkowy i jeszcze większy rowek zewnętrzny. Okazałą krawędź na tyle rzeczonego znaleziska tworzyły kości śródstopia trzeciego palca, ułożone podeszwowo w stosunku do sąsiednich, z którymi na stałe się łączyły. Zwraca to szczególną uwagę w dolnej części znaleziska, gdzie odpowiadający rowek znajduje się na powierzchni grzbietowej. Powoduje to proksymalne wygładzenie, w czym bierze udział bliższa połowa kości, nieznana jeszcze, jeśli brać pod uwagę znaleziska niespłaszczone, prawdopodobnie owalna lub trójkątna w przekroju.
Biorąc pod uwagę długość i grubość dolnej części nogi i stopy, zauważa się podobieństwo w wielkości opisywanego stworzenia i dużych rozmiarów nandu szarego. Jego palce różniły się znacznie kształtem i ułożeniem od należących do bezgrzebieniowego (i większości innych ptaków). Ponad bloczkami kości skokowych afrykańskiego zwierzęcia kość poszerzała się znacznie. Wśród bezgrzebieniowych można by ją porównać z niektórymi moa i kazuarem mniejszym. Natomiast w kierunku dystalnym kości śródstopia musiały rozszerzać się, w związku z czym stopa wyglądała na szeroką. Zwraca uwagę, że o ile palce mamutaków tylko nieco bardziej rozszerzają się ku dołowi, niż u nandu, szybko biegające ptaki o długich nogach (oprócz bezgrzebieniowych też kariamy i niektóre siewkowe) generalnie wykazują tendencję do trzymania palców razem, z wąskim kątem pomiędzy nimi, czego ekstremalny przykład obserwuje się u strusia. Sugeruje to, że "Eremopezus" spacerował, truchtał, a biegał jedynie w ostateczności, jeśli w ogóle potrafił szybko biec, co nie wydaje się pewne.
Podkreślenia potrzebuje, że punkt przyczepu bloczka był spłaszczony, co zapewniało tylko niewiele miejsca dla potężnego miejsca przyłączenia kości palców. W przypadku ptaków biegających obszar ten jest typowo szeroki, zapewniający równowagę podczas chodu czy biegu. Struktura występująca u "E. eocaenus" pozwalała natomiast na znacznie większą ruchomość palców. Płytkie rowki bloczka umożliwiały wykonywanie palcami ruchów na boki. Jeśli gatunkowi poprawnie przypisano pojedynczy znany paliczek (którego wielkość pasuje do reszty szkieletu), to ptak miałby paliczki szerokie od strony bliższej i zwężające się w kierunku dystalnym. Trzeci palec pod względem długości i silnej budowy przewyższał pozostałe. Wewnętrzny był mniej więcej wielkości zewnętrznego, łączył się z tibiotarsem bardziej proksymalnie. Na powierzchni grzbietowej tarsometatrsu widnieje pojedynczy otwór, a podeszwowe ujście zagłębienia leży pomiędzy krańcami dystalnymi trzeciej i czwartej kości śródstopia. Prawdopodobnie mieściło się w nim ścięgno mięśnia przywodziciela palca zewnętrznego. Kolejny mieścił być może nerw i naczynia krwionośne przebiegające na powierzchni podeszwowej tarsometatarsu. Strona zewnętrzna zewnętrznych bloczków posiadała na tylnym końcu hak, który wraz z głębokimi otworami na więzadła odpowiadały za przenoszenie na ścięgna znacznej siły. Paluch był szczątkowo, co jest typowe dla ptaków o dużej ruchliwości stopy, jednak nie można stwierdzić, czy palca tego w całości brakowało.
Wielkość i zdolność do lotu.
"E. eocaenus" był dość ciężki, osiągając wielkość gatunku "Mullerornis betsilei". Nie dorównywał jednak masą ciała temu mamutakowi o ciężkich kościach, posiadał lżejszą budowę, zwłaszcza jeśli zachował po swych latających przodkach kości pneumatyczne. Od podłoża do miednicy równał się prawdopodobnie wysokością dużemu nandu czy małemu emu, mierząc w każdym wypadku nieco mniej od metra, zaś masywne kości prehistorycznego ptaka zdawały się nosić korpus cięższy niż u chyżych bezgrzebieniowych. Nawet nie posiadając długiej szyi, "Eremopezus" osiągać musiał wzrost średniego dorosłego człowieka. Ważył zaś prawdopodobnie mniej niż 50 kg – nieco więcej niż duże emu – i więcej niż 10 kg – przeganiając w tym względzie żyjące obecnie bociany (osiągające 150 cm wysokości) i trzewikodzioba.
Granica masy ciała ptaków latających wynosi generalnie około 25 kg, wyjątek stanowi "Argentavis magnificens", który wyewoluował jednak w specyficznych warunkach ekologicznych. Dorosły samiec dropia olbrzymiego czy dropia potrafią świetnie latać, ważąc ponad 20 kg. W normalnych warunkach stosunek utrzymywanej w powietrzu masy do powierzchni skrzydeł nie przekracza 25 kg/m². "Eremopezus", posiadając zdolność do lotu, stanowiłby wyjątek. Paleontolodzy nie uznają tego za prawdopodobne. Tak grube kości, jak jego, spotykano jedynie u ptaków nielatających. Tarsometatarsus sekretarza osiąga dla przykładu tylko o 20% krótszy, ale o 60% smuklejszy niż eremopezowski. Wobec tego wydaje się, że kości kończyny górnej uległy redukcji. Proces taki przebiega szybko, u wyspiarskiej rodziny chruścielowatych trwał on jedynie 10 000 lat.
Upierzenie i dziób.
Gdy ptaki tracą zdolność lotu, ich upierzenie ulega modyfikacji. Traci ono haczyki utrzymujące kształt stosiny, dzięki czemu pióra bardziej przypominają włosy. Nie nadając się już do niepotrzebnego wytwarzania siły nośnej, zapewniają zwierzęciu izolację cieplną. Nauka nie posiada żadnej informacji o kolorze piór opisywanego tu rodzaju. Nie podejrzewa się go jednak o jaskrawe ubarwienie, gdyż narażałoby go na atak ze strony drapieżników znajdujących się na szczycie łańcucha pokarmowego. Poza tym jednak mało można wywnioskować. Być może upierzenie było w całości lub częściowo białe, szare lub czarne, z dużą ilością eumelaniny, ale małą karotenoidów i feomelanin, co zwykle obserwuje się u dużych ptaków wodnych, zwłaszcza zamieszkujących podobne środowiska. Jednak dopóki nie rozjaśni się kwestia jego pokrewieństwa, nie można wykluczyć, że posiadał też elementy brązu czy innych barw. Przypominające włosy upierzenie nielotów posiada możliwości tworzenia barw strukturalnych (wynikających nie z obecności pigmentu, ale z charakterystycznej uporządkowanej struktury). Ptaki takie, jak kakapo ("Strigops habroptila") i takahe ("Porphyrio hochstetteri"), potwierdzają tezę, że nic poza kolorem oliwkowym i ciemnoniebieskim nie jest fizycznie możliwe, gdy pióra zaczną tracić swą strukturę.
Było to zwierzę lądowe, mogło posiadać krótką szyję. Jeśli jednak zamieszkiwało tereny podmokłe, była ona dłuższa. Nie wiadomo, jaki kształt przyjmował dziób tego ptaka. W każdym razie powinien on się zaadaptować do sposobu odżywiania się stworzenia. Nawet nie należąc do drapieżców, ale będąc, jak się wydaje, członkiem Neoaves, "Eremopezus" posiadał niezbyt odległych przodków, którzy prawdopodobnie żywili się pokarmem zwierzęcym. Jeśli zaś sam preferował taki sposób żywienia się, jego głowa mogła kończyć się zakrzywionym dziobem ptaków drapieżnych. Pośród wspomnianych już ptaków wodnych żerujących na wodnych lub lądowych dużych bezkręgowcach i niewielkich kręgowcach najużyteczniejszy wydaje się dziób w kształcie włóczni. Wyróżniają się tutaj pełnopłetwe o dużym haczyku na końcu dzioba, obecnym nawet w przypadku plezjomorficznego dzioba warugi ("Scopus umbretta"). Jeśli "E. eocaenus" zaliczał się do tego rzędu, prawdopodobnie posiadał podobny twór, aczkolwiek mógł już wytworzyć autapomorfie, jak dziwaczny worek pelikana.
Ekologia.
Formacja Jebel Qatrani obejmuje głównie piaskowce i mułowce odłożone w zakolach meandrującej rzeki odprowadzającej słodką wodę z północnego wschodu Afryki na zachód w kierunku depresji położonej u wybrzeży Oceanu Tetydy i przynajmniej w sezonie wilgotnym przekształcającej się w duże płytkie jeziora. Cały region leżał nisko. Zaledwie kilka milionów lat przed opisywanym ptakiem, gdy poziom morza był wyższy, leżał pod wodą.
Klimat był cieplejszy niż dzisiaj, prawdopodobnie tropikalny o obfitych deszczach w sezonie monsunowym, o czym świadczą dawne gleby zbudowane z osadów aluwialnych i pozostałości korzeni szkarpowych. Środowisko przypominać musiało spotykane dzisiaj w delcie Nilu. Skamieniałości rodzaju "Eremopezus" pochodzą z czasu, gdy było tam znacznie więcej lasów, a mniej terenów trawiastych niż obecnie. Trzciny z podrodziny Arundinoideae były w Afryce sprzed 35 milionów lat prawdopodobnie znacznie słabiej rozprzestrzenione niż obecnie, ale wygląda na to, że inne Poales – Cyperaceae (być może obejmujące przodka cibory papirusowej "Cyperus papyrus"), Juncaceae i Typhaceae – rosły już w wodnych siedliskach.
Fauna lądowa tego habitatu składała się głównie z przodków dzisiejszych zwierząt afrykańskich. Wśród ssaków zwracały uwagę afrotery. Egzystowało jeszcze kilka wymarłych dziś linii, jak Anthracotheriidae czy kreodonty. Co do ptaków, skamieniałości występują obficie dopiero w warstwach o kilka milionów lat późniejszych, reprezentując awifaunę paleogeńską wybrzeży kurczącego się Oceanu Tetydy. Ich przodkowie zamieszkują dziś Afrykę tropikalną. W kamieniołomie L-41 odszukano pozostałości dużego przodka bocianów, prawdopodobnie "Palaeoephippiorhynchus dietrichi"), co wskazuje, że dwa lub trzy osobniki gatunku "E. eocaenus", których jedną prawą i dwie lewe stopy odnaleziono, zmarły na terenie lub w obrębie zbiornika wody stojącej. Zgadza się to bardziej z poglądem, że ptaki te rzeczywiście zamieszkiwały takowe środowisko niż z przypuszczeniem, że ich ciała miałaby tu przynieść powódź lub coś innego.
"E. eocaenus" mógł żywić się owocami lub roślinnością bagnistego lasu, podczas gdy wczesne Neoaves (do których prawdopodobnie się zaliczał) należały do drapieżników. Spożywały one głównie średniej wielkości kręgowce lądowe – na przykład duże gady (choćby węże, jak szeroko rozprzestrzeniony późnoeoceński rodzaj "Pterosphenus", osiedliły się w Fajum niedługo po cofnięciu się oceanu) czy mniejsze ssaki (jak gryzonie Phiomyidae – z których niektóre potrafiły wspinać się na drzewa; m.in. "Acritophiomys bowni" i "Gaudeamus hylaeus" występujące obficie w tej samej warstwie, przedstawiciel afroterów "Herodotius pattersoni", domniemane Potamogalinae "Widanelfarasia" czy niezidentyfikowany oposopodobny torbacz należący do lub bliski krewny rodzaju "Peratherium"). Alternatywna hipoteza zakłada, że – zależąc od swego preferowanego siedliska – spożywał głównie kręgowce wodne (żmijogłowowate "Parachanna fayumensis", sumokształtne prawdopodobnie rodzajów starszych, jak "Fajumia" czy Characiformes, być może reprezentujących alestesowate (Alestidae) odnalezione w nieco młodszych osadach z Fajum. Nie można też wykluczać, że "Eremopezus" odfiltrowywał pokarm z wody, jak czynią to dziś flamingi czy większość blaszkodziobych, od 2008 uznano go wstępnie za wyspecjalizowanego dużego ptaka wodnego. W każdym razie musiał on wędrować przez znaczne obszary, by znaleźć wystarczającą dla siebie ilość pożywienia, wobec czego gęstość populacji powinna być raczej niska. Nie starając się potomstwo, zwierzęta te prowadziły prawdopodobnie samotniczy tryb życia, pary być może łączyły się ze sobą na stałe, jak często czynią ptaki.

</doc>
<doc id="1896588" url="https://pl.wikipedia.org/wiki?curid=1896588" title="Groeling">
Groeling



</doc>
<doc id="1896589" url="https://pl.wikipedia.org/wiki?curid=1896589" title="Anemone pulsatilla">
Anemone pulsatilla



</doc>
<doc id="1896591" url="https://pl.wikipedia.org/wiki?curid=1896591" title="GiTy">
GiTy

GiTy, właściwie Grzegorz Twardowski (ur. 21 lutego 1990 w Szczecinie) – polski producent muzyczny założyciel wytwórni KZA Records. Od 2011 działacz Wolnych Konopi Szczecin.

</doc>
<doc id="1896592" url="https://pl.wikipedia.org/wiki?curid=1896592" title="Turek we Włoszech">
Turek we Włoszech

Turek we Włoszech (wł.: "Il turco in Italia") – opera buffa w dwóch aktach. Libretto napisał Felice Romani, a muzykę skomponował w 1814 roku Gioacchino Rossini.
Powstanie opery.
Pod wpływem sukcesów "Tankreda", a potem "Włoszki w Algierze" mediolańska "La Scala" powierzyła Rossiniemu napisanie dwóch nowych oper. W tym celu kompozytor opuścił Wenecję i udał się do Mediolanu. Pierwszym z zamówionych dzieł była "opera seria" "Aurelian w Palmirze" do libretta sławnego potem, a wówczas debiutującego Felice Romaniego. Dzieło wystawiono 26 grudnia 1813 roku. Wkrótce potem Rossini zabrał się do pracy nad drugą z zamówionych oper. Jeszcze w tym samym roku Romani dostarczył kolejne libretto, adaptując stary tekst, który Caterino Mazolà w 1788 roku napisał dla Franza Seydelmanna. Operę wystawiono w Dreźnie, a potem w Wiedniu. W 1794 roku tekst wykorzystał Franz Süssmayr. Jego operę pod tytułem "Il musulmano a Napoli" wystawiono w Pradze. Opracowując tekst Romani dodał zaczerpnięty z "Włoszki w Algierze" motyw przybycia i odbicia statku, stanowiący ramę dla utworu. Rozbudował również wprowadzoną jeszcze przez Mazolę postać Poety, któremu nadał imię Prosdocima. Pracując nad partyturą Rossini opracowanie części utworu powierzył anonimowemu współpracownikowi. Spod jego ręki wyszły wszystkie recytatywy, cavatina Geronia, aria Albazara i finał II aktu.
Premiera miała miejsce 14 sierpnia 1814 i mimo świetnej obsady, z basem Filippem Gallim w roli tytułowej, została przyjęta bardzo chłodno. Wiele osób opuściło teatr już po I akcie. Mediolańczycy stale rywalizujący z Wenecjanami o pierwszeństwo kulturalne w północnych Włoszech uznali "Turka" za imitację "Włoszki w Algierze", wystawionej wcześniej z powodzeniem w Wenecji. Opera miała zaledwie 12 przedstawień. Nie przeszkodziło jej to w następnym roku odnieść sukcesu w Rzymie. W 1816 roku została z powodzeniem wystawiona w Vicenzy pod zmienionym tytułem "Opiekun oszukany" ("Il tutore deluso"), potem ze zmianami ponownie w Rzymie i w "Teatrze Włoskim" w Paryżu (1820). Dodatki paryskie Ferdinanda Paëra tak dalece zrosły się z partyturą, że utrudniły potem w XX wieku powrót do oryginału Rossiniego. W sumie opera utrzymywała się na scenach europejskich do lat 40. XIX wieku (w Polsce została wystawiona po raz pierwszy w Warszawie w 1824 roku). Ponownie na afisze "Turek" powrócił w połowie XX wieku, by w latach 70. odzyskać miejsce wśród komicznych arcydzieł Rossiniego. W Polsce wystawiły go w 1992 roku "Opera Poznańska", a w 1999 - "Warszawska Opera Kameralna".
Treść.
Akt I.
Na neapolitańskiej plaży rozbili namioty Cyganie. Cieszą się swym losem tylko piękna Zaida opłakuje utraconego kochanka ("Nostra patria"). Na plaży pojawiają się kolejno Poeta, który szuka tematu do opery buffa i Don Geronio, wykorzystywany przez żonę sekutnicę ("Vado in traccia"). Geronio prosi Zaidę o szczęśliwą wróżbę. Ta jednak dotknąwszy czoła nieszczęsnego męża stwierdza tam istnienie dwóch charakterystycznych dla zwierzyny rogatej narośli. Zachwycony poczuciem humoru Cyganki Poeta wdaje się z nią w rozmowę. Zaida była faworytą sułtana Selima, ten jednak odtrącił ją dając wiarę fałszywym pogłoskom o jej niewierności. Skazana na śmierć ratowała się ucieczką do Włoch. Poeta obiecuje wstawić się za nią u tureckiego księcia, który przypływa studiować europejskie obyczaje. 
Na plaży przechadza się Fiorilla opowiadając o nudnej miłości na całe życie ("Non si dà follia maggiore"). Jakoż do portu wpływa turecki statek ("Voga, voga"), z którego schodzi na ląd Selim ("Cara Italia)". Z brzegu przygląda mu się Fiorilla. Od pierwszego wejrzenia między Włoszką i tureckim księciem wybucha płomienne uczucie, spieszą więc ulżyć płomieniowi. Poeta wpada na nabrzeżu na porzuconego kochanka Fiorilli Narcisa ("Un vago sembiante"), oraz na męża, Geronia, który przed chwilą widział żonę uchodzącą pod ramię z jakimś Turkiem. Intryga ku radości Poety nabiera tempa, Narciso i Geronio nie chcą jednak wystąpić w komedii, wolą złoić autora (tercet: "Un marito scimunito").
W alkowie, gdzie Fiorilla pije kawę z Selimem, przyłapują ją Narciso i Geronio (kwartet: "Siete Turchi"). Fiorilla zmusza męża, by ukorzył się przed Selimem, sama umawiając się na kolejną schadzkę. Poeta ma tym samym gotowy pierwszy akt, ale nie ma pomysłu na drugi. Na plaży spotyka Selima, który planuje porwać Fiorillę ("Gran maraviglie!"), zostaje jednak rozpoznany przez Zaidę. Na plażę przybywa też Fiorilla, w masce, aby ukryć się przed mężem i kochankiem ("Chi servir non brama Amor)". Na widok Zaidy w ramionach Selima zrywa jednak woal i urządza prawdziwie włoską scenę zazdrości.
Akt II.
Selim proponuje Geroniowi odkupienie żony. Stary mąż odmawia z oburzeniem (duet: "D'un bell'uso di Turchia"). Fiorilla tymczasem wyzywa Zaidę na pojedynek: niech Selim sam wybierze tę, której pragnie. Turek najchętniej wziąłby obie. Oburzona Zaida ucieka, a Fiorilla jedna się z Selimem (duet: "Credete alle femine"). Widząc, że intryga zamiera Poeta informuje Geronia, że Selim chce porwać Fiorillę z plaży. Geronio udaje się więc nad morze w tureckim przebraniu, a Zaida przebrana za Fiorillę. Narciso postanawia użyć tego samego podstępu ("Se il mio rival deludo"). 
W ten sposób o umówionej godzinie spotyka się nad morzem trzech Turków i dwie Fiorille. Selim wybiera fałszywą, Narciso prawdziwą, Geronio zostaje z niczym i podnosi lament (kwintet: "Oh! guardate che accidente"). Poeta pociesza Geronia, że Fiorilla nie odpłynęła z Selimem, lecz uciekła z Narcisem i radzi zagrozić jej rozwodem. Selim ostatecznie jedna się z Zaidą. Fiorilli, której umknął Turek, grozi teraz jeszcze utrata małżonka. Nim jednak odpłynie do mamusi do Sorrento, przybywa Geronio i przyjmuje skruszoną małżonkę. Selim odpływa z Zaidą. Narciso musi poszukać sobie nowej kochanki, a poeta szczęśliwie ukończył libretto.
O operze.
Dramaturgia "Turka" przewyższa jego stronę muzyczną. Opera posiada bardzo dobry I akt: introdukcję, arię Fiorilli, tercet, w którym Geronio i Narciso dobierają się do skóry Poecie, przede wszystkim jednak znakomity duet Geronia z Fiorillą błyskotliwie charakteryzujący bohaterów farsy małżeńskiej: kapryśną kokietkę i jej męża pantoflarza, zakochanego w wykorzystującej go żonie. II akt nie tak dobry, przynosi kilka zbytecznych arii, które Rossini skreśli w rzymskim przedstawieniu, niezbyt udany finał, ale też wesoły chór turecki ("Amor la danza muova") oraz parę bardzo dobrych scen zespołowych: duet Selima i Geronia, a szczególnie znakomity "zastępczy finał" - kwintet z dwiema parami Turków i Fiorilli i Geroniem wziętym w dwa ognie - przynoszący sugestywny nastrój nocy nad morzem i szalone qui pro quo. Doskonałą uwerturę Rossini wykorzysta jeszcze dwukrotnie, już wkrótce w "Zygmuncie", a później w "Otellu".

</doc>
<doc id="1896596" url="https://pl.wikipedia.org/wiki?curid=1896596" title="Groelingowie">
Groelingowie

Groelingowie (von Groeling, von Gröling) – górnośląski ród szlachecki. 
Dzieje.
Założycielem rodziny był Johann Benedikt Groeling, który w 1768 r. otrzymał szlachectwo od Króla w Prusach Fryderyka II Wielkiego. Johann Benedikt służył w Królewskiej Armii Pruskiej. W 1786 r. awansował do stopnia generała-majora. Groeling służył w wojsku niemalże do swej śmierci. Zmarł w 1791 r. i został pochowany w mauzoleum w Pniowie. Jego potomkowie podzieli się na dwie linie, których założycielami byli dwaj synowie: starszy Karol (zm. 1817 r.) i młodszy Leopold (zm. 1844 r.). 
Do Groelingów należały m.in. dobra: Rudziniec, Pniów, Lindenberg, Szałsza, Ligota (dziś Ligota Kradziejowska), Żerniki. 
Od nazwiska tej rodziny wywodziła się też nazwa osady Żerniki jaką ta otrzymała w czasach hitlerowskich.

</doc>
<doc id="1896598" url="https://pl.wikipedia.org/wiki?curid=1896598" title="Juliusz Majerski">
Juliusz Majerski

Juliusz Majerski (ur. 1908 w Kałuszu, zm. 6 września 1982 w Jordanowie) – polski malarz, abstrakcjonista.
Studia artystyczne odbył na wydziale grafiki w Państwowej Szkole Sztuk Zdobniczych w Poznaniu. Był współorganizatorem życia artystycznego na Ziemi Lubuskiej. Uczestniczył w wystawach plastyki lubuskiej w Zielonej Górze, Gorzowie i Międzyrzeczu. W latach 1947–1954 wystawiał swoje prace na wystawach okręgowych w Poznaniu i na Wystawie Ziem Nadodrzańskich we Wrocławiu w 1959. 
Jego prace znajdują się w zbiorach prywatnych oraz w zbiorach państwowych.

</doc>
<doc id="1896600" url="https://pl.wikipedia.org/wiki?curid=1896600" title="Bułgaria na Zimowych Igrzyskach Olimpijskich 2010">
Bułgaria na Zimowych Igrzyskach Olimpijskich 2010

Bułgarię na Zimowych Igrzyskach Olimpijskich 2010 reprezentowało osiemnaścioro zawodników.
Narciarstwo alpejskie.
Kobiety
Mężczyźni
Biathlon.
Kobiety
Mężczyźni
Biegi narciarskie.
Kobiety
Mężczyźni
Saneczkarstwo.
Mężczyźni
Short track.
Kobiety
Mężczyźni
Snowboard.
Mężczyźni
Kobiety

</doc>
<doc id="1896602" url="https://pl.wikipedia.org/wiki?curid=1896602" title="Tegelen">
Tegelen

 
Tegelen – dzielnica Venlo w Holandii, do końca 2000 miasto i gmina. Do Tegelen należy wieś i klasztor Steyl. Od nazwy miejscowości pochodzi pojęcie "interglacjału tegeleńskiego". 

</doc>
<doc id="1896603" url="https://pl.wikipedia.org/wiki?curid=1896603" title="Real Academia de Bellas Artes">
Real Academia de Bellas Artes



</doc>
<doc id="1896604" url="https://pl.wikipedia.org/wiki?curid=1896604" title="Pole eksploatacji">
Pole eksploatacji

Pole eksploatacji – w prawie autorskim określenie sposobu, w jaki może być wykorzystywany utwór. W Polsce ustawa o prawie autorskim nie definiuje tego pojęcia bezpośrednio, a jedynie wymienia przykłady pól eksploatacji, które powinny być traktowane jako odrębne, np.: druk, zapis magnetyczny, dystrybucja techniką cyfrową, najem i użyczenie, publiczne wykonanie, reemisja w mediach.
Zgodnie z polskim prawem autorskim autor utworu ma, co do zasady, jako jedyny prawo zezwalać na użycie swojego utworu na określonych przez siebie polach eksploatacji. Ponadto umowy o przeniesienie majątkowych praw autorskich winny wyraźnie wymieniać pola eksploatacji - jednak w razie niedopełnienia tego wymogu umowa jest ważna, a sposób korzystania z utworu powinien być zgodny z charakterem i przeznaczeniem utworu oraz przyjętymi zwyczajami. Umowa nie może zawierać klauzuli przekazania praw na wszystkie (bez wymienienia choć części z nich) ani na przyszłe (nieznane w chwili zawarcia umowy) pola eksploatacji.

</doc>
<doc id="1896605" url="https://pl.wikipedia.org/wiki?curid=1896605" title="Galeria pomników kompozytorów i wirtuozów w Bydgoszczy">
Galeria pomników kompozytorów i wirtuozów w Bydgoszczy

Galeria pomników kompozytorów i wirtuozów – popiersia i pomniki wybitnych postaci muzyki położone we wnętrzach i otoczeniu Filharmonii Pomorskiej w Bydgoszczy.
Opis.
Inicjatorem ustawienia pomników wybitnych kompozytorów polskich i zagranicznych oraz wirtuozów muzyki poważnej był Andrzej Szwalbe – długoletni dyrektor i budowniczy Filharmonii Pomorskiej im. Ignacego Paderewskiego.
Cały zespół składa się z dwóch części: 
Charakter i cele całej galerii zostały zaprojektowane przez Andrzeja Szwalbe. On też wziął na siebie ciężar wysiłków i starań zmierzających do sukcesywnej realizacji tej galerii. Stanowi ona przykład mecenatu sprawowanego w stosunku do sztuk plastycznych; jest przykładem symbiozy muzyki i rzeźby. W ciągu kilkudziesięciu lat odbywały się uroczystości odsłonięcia pomników (żyjących twórców z ich udziałem) w salach i korytarzach Filharmonii Pomorskiej, połączone na ogół ze specjalnymi koncertami.
Galeria jest przeglądem polskiej twórczości rzeźbiarskiej od schyłku lat 50. po lata 90. XX w. Poszczególne prace ujawniają specyficzne cechy twórczości każdego z rzeźbiarzy, a ponadto oryginalne, psychologiczne ujęcia każdej z postaci.
Kolekcja wewnętrzna.
Wewnątrz budynku Filharmonii Pomorskiej znajdują się następujące popiersia:
Kolekcja zewnętrzna.
W otoczeniu gmachu filharmonii, najbliższej okolicy zwanej dzielnicą muzyczną oraz przyległym parku im. Jana Kochanowskiego umieszczono 15 pomników, w tym 10 posągów i 5 popiersi. Pierwsze z nich ustawiono w latach 1973-1975 (Fryderyk Chopin i Ignacy Paderewski).
Lista pomników:

</doc>
<doc id="1896609" url="https://pl.wikipedia.org/wiki?curid=1896609" title="Javi Rodríguez">
Javi Rodríguez

Javi Rodríguez Nebreda (znany jako Javi Rodríguez) – futsalowiec, kapitan swojego klubu FC Barcelona oraz reprezentacji Hiszpanii.

</doc>
<doc id="1896612" url="https://pl.wikipedia.org/wiki?curid=1896612" title="Chińska Republika Ludowa na Zimowych Igrzyskach Olimpijskich 2010">
Chińska Republika Ludowa na Zimowych Igrzyskach Olimpijskich 2010

Chińską Republikę Ludową na Zimowych Igrzyskach Olimpijskich 2010 reprezentowało dziewięćdziesięciu trzech zawodników.
Narciarstwo alpejskie.
Kobiety
Mężczyźni
Biathlon.
Kobiety
Mężczyźni
Biegi narciarskie.
Kobiety
Mężczyźni
Curling.
Kobiety – 
Narciarstwo dowolne.
Kobiety
Mężczyźni
Hokej na lodzie.
Turniej kobiet.
Reprezentacja kobiet
Reprezentacja Chin brała udział w rozgrywkach grupy B turnieju olimpijskiego, w której zajęła 4. miejsce. Ostatecznie została sklasyfikowana na 7. miejscu.
Runda pierwsza.
Grupa B
Wyniki
Short track.
Kobiety
Mężczyźni
Snowboard.
Kobiety
Mężczyźni
Łyżwiarstwo szybkie.
Kobiety
Mężczyźni

</doc>
<doc id="1896615" url="https://pl.wikipedia.org/wiki?curid=1896615" title="Chiny na Zimowych Igrzyskach Olimpijskich 2010">
Chiny na Zimowych Igrzyskach Olimpijskich 2010



</doc>
<doc id="1896616" url="https://pl.wikipedia.org/wiki?curid=1896616" title="Albino Cossa">
Albino Cossa

Bino, właśc. Albino Ernesto Cossa (ur. 21 kwietnia 1982) – mozambicki piłkarz grający na pozycji bramkarza.
Kariera klubowa.
Od początku kariery Bino związany jest z klubem Liga Muçulmana i w jego barwach zadebiutował w 2002 roku w pierwszej lidze mozambickiej. Wraz z tym zespołem dwukrotnie zdobył mistrzostwo Mozambiku (2010, 2011), a także raz Puchar Mozambiku (2012). W 2013 roku odszedł do CD Costa do Sol.
Kariera reprezentacyjna.
W reprezentacji Mozambiku Bino zadebiutował w 2009 roku. W 2010 roku został powołany do kadry na Puchar Narodów Afryki 2010, na którym był rezerwowym bramkarzem dla João Rafaela Kapango i nie rozegrał żadnego spotkania.

</doc>
<doc id="1896620" url="https://pl.wikipedia.org/wiki?curid=1896620" title="Chińskie Tajpej na Zimowych Igrzyskach Olimpijskich 2010">
Chińskie Tajpej na Zimowych Igrzyskach Olimpijskich 2010

Chińskie Tajpej na Zimowych Igrzyskach Olimpijskich 2010 reprezentował jeden zawodnik.

</doc>
<doc id="1896621" url="https://pl.wikipedia.org/wiki?curid=1896621" title="Bibliotieka dla cztienija">
Bibliotieka dla cztienija

„Bibliotieka dla cztienija” () – rosyjski miesięcznik wydawany w Petersburgu w latach 1834–1865. Redaktorem przez długi czas był Józef Sękowski, zrusyfikowany Polak, znawca języków wschodnich.
W periodyku przedstawiał tematykę związaną z rozwojem przemysłu i rolnictwa, popularyzował wiedzę dotyczącą osiągnięć nauki i sztuki, informował o ważnych wydarzeniach kulturalnych oraz zapoznawał czytelników z utworami współczesnej kultury rosyjskiej i obcej. Pisał także recenzje wydawanych na rosyjskim rynku publikacji.

</doc>
<doc id="1896623" url="https://pl.wikipedia.org/wiki?curid=1896623" title="Klaes Karppinen">
Klaes Karppinen

Klaes Karppinen (ur. 9 października 1907 w Kirkkosalmi, zm. 24 stycznia 1992 w Iisalmi) – fiński biegacz narciarski, złoty medalista olimpijski oraz dziesięciokrotny medalista mistrzostw świata.
Kariera.
Igrzyska w Garmisch-Partenkirchen w 1936 roku był pierwszymi i zarazem ostatnimi igrzyskami w jego karierze. Wspólnie z Sulo Nurmelą, Mattim Lähde i Kalle Jalkanenem zdobył złoty medal w sztafecie 4x10 km. Na tych samych igrzyskach zajął także piąte miejsce w biegu na 50 km techniką klasyczną.
W 1934 roku wystartował na mistrzostwach świata w Sollefteå. Wraz z Sulo Nurmelą, Marttim Lappalainenem i Velim Saarinenem triumfował w sztafecie. Zajął także piąte miejsce w biegu na 18 km techniką klasyczną. Rok później, podczas mistrzostw świata w Vysokich Tatrach zdobył złoty medal w biegu na 18 km, a na dystansie 50 km stylem klasycznym był drugi, wyprzedził go jedynie Nils-Joel Englund ze Szwecji. Ponadto Finowie w składzie: Mikko Husu, Klaes Karppinen, Väinö Liikkanen i Sulo Nurmela obronili tytuł mistrzów świata w sztafecie zdobyty rok wcześniej. Na mistrzostwach świata w Chamonix w 1937 roku razem z Pekką Niemim, Jussim Kurikkalą i Kalle Jalkanenem zdobył kolejny medal w sztafecie, tym razem srebrny. Indywidualnie był także drugi w biegu na 50 km, w którym wyprzedził go tylko Pekka Niemi. Na tym samym dystansie zajął piąte miejsce podczas mistrzostw świata w Lahti w 1938 roku. Na tych samych mistrzostwach Finowie biegnący w składzie: Jussi Kurikkala, Martti Lauronen, Pauli Pitkänen i Klaes Karppinen po raz kolejny zdobyli złoty medal w sztafecie. Ostatnią międzynarodową imprezą Karppinena były mistrzostwa świata w Zakopanem w 1939 roku. Indywidualnie zdobył srebrne medale w biegach na 18 i 50 km stylem klasycznym. W pierwszym biegu wyprzedził go Jussi Kurikkala, a w drugim lepszy było tylko Lars Bergendahl z Norwegii. Co więcej wspólnie z Paulim Pitkänenem, Olavim Alakulppim i Eino Olkinuorą zdobył swój czwarty złoty medal w sztafecie i zarazem piąty złoty medal mistrzostw świata w karierze.
Znacznie mniejszy dorobek zgromadził na mistrzostwach Finlandii - jedyny raz mistrzem kraju został w 1941 roku w sztafecie.

</doc>
<doc id="1896625" url="https://pl.wikipedia.org/wiki?curid=1896625" title="Klaus Karppinen">
Klaus Karppinen



</doc>
<doc id="1896628" url="https://pl.wikipedia.org/wiki?curid=1896628" title="Mapa z Ebstorf">
Mapa z Ebstorf

Mapa z Ebstorf – średniowieczna mapa świata namalowana na 33 zszytych kawałkach pergaminu. Największa ze znanych przedstawień świata w średniowieczu – "mappa mundi". Swoją nazwę zawdzięcza dawnemu klasztorowi benedyktynek w Ebsdorf w powiecie Uelzen (Dolna Saksonia, Niemcy).
Wykonana została w roku 1234. Przez długie lata przypisywana geografowi Gerwazemu z Tilbury, współczesne badania paleograficzne kwestionują tę tezę, przesuwając także datę na ok. 1300 r.
Dzieje.
W roku 1830 została znaleziona w jednym z pomieszczeń magazynowych tego opactwa. Dzieło było uszkodzone w kilku miejscach przez myszy. Mapa została przewieziona do Hanoweru, gdzie w roku 1943 spłonęła podczas alianckich nalotów dywanowych. Zachowały się przedwojenne reprodukcje oraz kilka pergaminowych replik, w tym jedna w klasztorze cystersów w Szczyrzycu.
Na podstawie zachowanych dzieł wykonano w latach 50. XX wieku kilka faksymile, na bazie replik mapy z 1891 i 1896 roku. Pierwsza rekonstrukcja obejmująca technikę cyfrową, którą stworzyli badacze uniwersytetu w Erlangen miała miejsce w 2006 r. Interaktywnego wydania, opublikowanego w Internecie, dokonali naukowcy Uniwersytetu Leuphana w Lüneburgu.
Wygląd.
Jest to mapa typu "orbis terrae", przypominająca swoim kształtem królewskie jabłko. Jej średnica wynosi 3,57 m. Namalowana została na planie koła z wpisaną figurą Chrystusa z rozpostartymi rękami na znak krzyża. Kierunki świata przedstawione są w następującym układzie: na górze mapy wschód (z twarzą Chrystusa, który w tradycji chrześcijańskiej przyszedł ze wschodu), na dole zachód. Z lewej strony północ, z prawej południe. W centrum mapy umieszczono Jerozolimę ukazaną tu na planie regularnego kwadratu, w którym umieszczono wizerunek Jezusa Zmartwychwstałego. Europa jest przedstawiona w części północno-zachodniej. Dostrzec można miasta takie jak Rzym czy miasta Świętego Cesarstwa Rzymskiego: Lüneburg, Brunszwik (z wizerunkiem Lwa Brunszwickiego), Miśnia, Akwizgran, Kolonia, Kulmbach oraz wyspa Reichenau z kościołami klasztorami w Oberzell i Niederzell.
Dość dobrze opisany jest basen Morza Śródziemnego, łącznie z wyspami. W zachodniej części mapy, między Odrą a Wisłą zaznaczona jest Polska, Czechy z Pragą i Czeskimi Budziejowicami. Czytelne są także Karpaty.
Z Azji na mapie zaznaczony jest m.in. Mur Chiński, rzeki Ganges i Indus. Na kontynencie afrykańskim widoczna jest tylko Afryka Północna z Nilem, bo tylko w takim zakresie była znana.

</doc>
<doc id="1896635" url="https://pl.wikipedia.org/wiki?curid=1896635" title="Matti Lahde">
Matti Lahde



</doc>
<doc id="1896636" url="https://pl.wikipedia.org/wiki?curid=1896636" title="Matti Lähde">
Matti Lähde

Matti Ensio Lähde (ur. 14 maja 1911 w Pellisenranta, zm. 2 maja 1978 w Lappeenranta) – fiński biegacz narciarski, złoty medalista olimpijski.
Kariera.
Igrzyska w Garmisch-Partenkirchen w 1936 roku był pierwszymi i zarazem ostatnimi igrzyskami w jego karierze. Wspólnie z Klaesem Karppinenem, Sulo Nurmelą i Kalle Jalkanenem zdobył złoty medal w sztafecie 4x10 km. Na tych samych igrzyskach zajął także 15. miejsce w biegu na 18 km techniką klasyczną.
W 1938 roku wystartował na mistrzostwach świata w Lahti, gdzie zajął szesnaste miejsce w biegu na 18 km techniką klasyczną. Był to jego jedyny start na mistrzostwach świata. Ponadto Lähde był trzykrotnie mistrzem Finlandii: w 1935 roku w biegu na 17 km, w 1939 roku w biegu na 18 km oraz w 1945 roku w sztafecie. Wygrał także bieg na 50 km w 1941 roku podczas zawodów Salpausselän Kisat oraz dwukrotnie w Puijo: na 17 km w 1943 roku oraz na 50 w 1946 r. W 1948 roku zajął dziewiąte miejsce w największym i najstarszym szwedzkim maratonie biegowym Vasaloppet.

</doc>
<doc id="1896638" url="https://pl.wikipedia.org/wiki?curid=1896638" title="Backlash (2000)">
Backlash (2000)



</doc>
<doc id="1896641" url="https://pl.wikipedia.org/wiki?curid=1896641" title="Deutsche Tourenwagen Meisterschaft 1984">
Deutsche Tourenwagen Meisterschaft 1984

Deutsche Tourenwagen Meisterschaft 1984 – pierwszy inuguracyjny sezon niemieckiej serii DTM, który trwał od 11 marca do 27 września. Zwyciężył Volker Strycek, który zdobył 155 punktów w klasyfikacji generalnej mistrzostw.

</doc>
<doc id="1896642" url="https://pl.wikipedia.org/wiki?curid=1896642" title="NASCAR Craftsman Truck Series 1996">
NASCAR Craftsman Truck Series 1996

NASCAR Craftsman Truck Series 1996, był 2. sezonem w wyścigach półciężarówek NASCAR. W klasyfikacji generalnej zwyciężył Ron Hornaday.

</doc>
<doc id="1896643" url="https://pl.wikipedia.org/wiki?curid=1896643" title="Sydney Rovers FC">
Sydney Rovers FC

Sydney Rovers FC – nieistniejący australijski, profesjonalny klub piłkarski z siedzibą w zachodnim Sydney (Nowa Południowa Walia). Założony w 2009 roku, od sezonu 2011/2012 miał przystąpić do rozgrywek A-League. Rozwiązany w 2010 roku.
Historia.
W dniu 29 września 2009 roku Football Federation Australia (FFA) przyznała klubowi Sydney Rovers licencję na grę w rozgrywkach A-League od sezonu 2011/2012. Oferta klub została złożona przez szefa agencji reklamowej Saatchi &amp; Saatchi oraz byłego reprezentanta Australii w piłce młodzieżowej Iana Rowdena. FFA w wyniku postępowania przetargowego na uzyskanie licencji dla klubu występującego w rozgrywkach A-League odrzuciła inne oferty złożone przez podmioty zlokalizowane w zachodnim Sydney, Canberze, regionie South Coast oraz na Tasmanii. W dniu 2 października 2009 roku oficjalnie ogłoszono, że nowy klub będzie nazywał się Sydney Rovers FC oraz została zarejestrowana domena internetowa pod nazwą www.sydneyroversfc.com.au. Ponadto zaprezentowano herb oraz barwy klubowe (czerwono-biało-czarne). W górnej części herbu klubu umieszczono trzy gwiazdy, które symbolizowały północną, południową i zachodnią część Sydney.
W lutym 2010 roku klub zaprezentował prototypy piłkarskich strojów domowych oraz wyjazdowych. Koszulka domowa miała mieć trzy grube pionowe pasy: czerwony (prawa część), biały (środkowa część) i czarny (lewa część) oraz czerwony i czarny rękawek koszulki. Natomiast spodenki i getry miały być w kolorze czarnym z elementami czerwonymi. Natomiast koszulka wyjazdowa podobnie miała mieć trzy grube pionowe pasy przy czym rękawki miały być w kolorze biały. Spodenki oraz getry wyjazdowe miały być koloru białego z elementami czerwonymi.
Wraz z końcem września 2010 roku upłynął termin w którym klub Sydney Rovers FC musiał posiadać budżet w wysokości 5 milionów AUD na udział w rozgrywkach A-League. Brak wymaganej kwoty mógł skutkować odebraniem licencji na grę w A-League przez FFA. Ostatecznie w dniu 10 grudnia 2010 roku FFA podjęła decyzję o odebraniu licencji na grę w A-League klubowi Sydney Rovers FC. W ciągu roku od przyznania licencji klub nie uzyskał odpowiedniego wsparcia finansowego oraz nie udało się zakontraktować żadnego zawodnika. Jednocześnie FFA poinformowała, że nadal zamierza dołączyć klub z zachodniej części Sydney do rozgrywek A-League. Od sezonu 2012/2013 do rozgrywek A-League dołączył klub Western Sydney Wanderers FC.
Stadion.
Rada samorządu lokalnego City of Penrith potwierdziła, że była zainteresowana aby klub Sydney Rovers FC rozgrywał spotkania domowe na obiekcie Penrith Stadium. Ponadto klub rozważał możliwość gry na stadionach: Parramatta Stadium, Sydney Showground, Stadium Australia i Campbelltown Stadium.

</doc>
<doc id="1896647" url="https://pl.wikipedia.org/wiki?curid=1896647" title="Karl Diller">
Karl Diller

Karl Diller (ur. 27 stycznia 1941 w Kaiserslautern) – niemiecki polityk (SPD). Od 1998 sekretarz stanu w Federalnym Ministerstwie Finansów.
Życiorys.
Z zawodu nauczyciel, ukończył Wyższą Szkołę Pedagogiczną w Landau in der Pfalz. Od 1968 członek SPD. W latach 1979-1987 był członkiem landtagu Nadrenii-Palatynatu, zaś w latach 1987-2009 członkiem Bundestagu. 27 października 1998 powołany na sekretarza stanu w Federalnym Ministerstwie Finansów w rządzie Gerharda Schrödera. Ponownie powołany na tę samą funkcję został przez Angelę Merkel 22 listopada 2005.
Karl Diller jest katolikiem, jest żonaty i ma jedną córkę.

</doc>
<doc id="1896649" url="https://pl.wikipedia.org/wiki?curid=1896649" title="46 Pułk Piechoty (austro-węgierski)">
46 Pułk Piechoty (austro-węgierski)

Węgierski Pułk Piechoty Nr 46 (niem. "Ungarisches Infanterieregiment Nr. 46") – pułk piechoty cesarskiej i królewskiej Armii. 
Historia pułku.
Pułk kontynuował tradycje pułku utworzonego w 1816 roku. 
Okręg uzupełnień nr 46 Segedyn (, ) na terytorium 7 Korpusu.
Kolejnymi szefami pułku byli:
Kolory pułkowe: zielony papuzi (papageiengrün), guziki złote. Skład narodowościowy w 1914 roku 79% - Węgrzy.
W 1873 roku sztab pułku stacjonował w Lublanie (niem. "Leibach"), natomiast komenda rezerwowa i stacja okręgu uzupełnień w Segedynie.
W latach 1904-1909 pułk stacjonował w Segedynie z wyjątkiem 2. batalion, który załogował w Pančevie, na terenie dzisiejszej Serbii.
W latach 1910-1914 pułk (bez 3. batalionu) stacjonował w Segedynie i wchodził w skład 34 Brygady Piechoty należącej do 17 Dywizji Piechoty. Trzeci batalion był detaszowany na terytorium 16 Korpusu, stacjonował w Avtovacu i wchodził w skład 3 Brygady Górskiej należącej do 18 Dywizji Piechoty.

</doc>
<doc id="1896652" url="https://pl.wikipedia.org/wiki?curid=1896652" title="Melbourne City FC">
Melbourne City FC

Melbourne City FC (założony jako Melbourne Heart FC) – australijski, profesjonalny klub piłkarski z siedzibą w Melbourne (Wiktoria), założony w 2009 roku. Zespół występuje w rozgrywkach A-League; zdobywca pucharu FFA Cup z 2016 roku.
Historia.
Założenie.
Opublikowany w 2003 roku "Report of the Independent Soccer Review Committee" przyczynił się do reorganizacji rozgrywek piłkarskich w Australii. Doprowadził do likwidacji rozgrywek National Soccer League (NSL) oraz wytyczył podstawy dla funkcjonowania nowych rozgrywek – A-League. Football Federation Australia (FFA) w listopadzie 2004 roku zaakceptowała osiem ofert drużyn, które przystąpiły do rozgrywek A-League. FFA prowadziła politykę „jednego klubu z jednego miasta” i w 2004 roku do rozgrywek A-League przystąpiła drużyna Melbourne Victory FC. Jednocześnie od sezonu 2005/2006 przez okres kolejnych 5 lat inny zespół z tego samego miasta nie mógł występować w rozgrywkach A-League.
W dniu 12 lutego 2007 roku South Melbourne FC ogłosiło chęć przystąpienia do rozgrywek A-League po wygaśnięciu 5-letniego okresu, w którym to jeden klub reprezentował jedno miasto. W ramach oferty klubu South Melbourne FC miał zostać sprywatyzowany i występować w rozgrywkach pod nazwą Southern Cross FC. Ponadto w dniu 1 marca 2008 roku były wiceprezes klubu Carlton Football Club i biznesmen Colin DeLutis zaproponował ofertę dla drugiego zespołu z Melbourne pod nazwą Melbourne City (nie mylić z obecną nazwą klubu). W maju 2008 roku FFA poinformowała o planowanym powiększeniu liczby zespołów występujących w rozgrywkach A-League od sezonu 2009/2010. Jednocześnie sekretarz generalny FFA Ben Buckley poinformował o trzeciej ofercie, która była złożona przez Petera Sidwella pod nazwą Melbourne Heart. W dniu 25 lipca 2008 roku z procedury przetargowej została odrzucona oferta klubu Melbourne City. Natomiast 26 września 2008 roku FFA odrzuciła ofertę złożoną przez klub South Melbourne FC i finalnie zwyciężyła oferta klubu Melbourne Heart. Oficjalnie FFA 12 czerwca 2009 roku przyznała licencje klubowi Melbourne Heart (nazwa robocza) na występowanie w rozgrywkach A-League od sezonu 2010/2011.
W dniu 2 lutego 2010 roku oficjalnie zostało ogłoszone, że nowy klub będzie nazywał się Melbourne Heart FC oraz został zaprezentowany herb i barwy klubowe (czerwono-białe).
A-League.
Pierwszym trenerem w historii klubu został Holender John van ’t Schip, który został zatrudniony w dniu 13 października 2009 roku. Melbourne Heart FC zainaugurował rozgrywki w A-League w dniu 5 sierpnia 2010 roku w domowym spotkaniu przeciwko Central Coast Mariners FC. Spotkanie zakończyło się zwycięstwem gości w stosunku 0:1. W inauguracyjnym sezonie 2010/2011 klub uplasował się na 8. miejscu w sezonie zasadniczym z dorobkiem 35 punktów i nie uzyskał awansu do serii finałowej rozgrywek. W sezonie 2011/2012 Melbourne Heart zajęło 6. miejsce w sezonie zasadniczym co premiowało klub do występów w serii finałowej rozgrywek. Serię finałową klub Melbourne Heart zakończył na etapie rundy eliminacyjnej. Melbourne Heart uległo zespołowi Perth Glory FC w stosunku 0:3. Do końca sezonu trenerem klubu był John van ’t Schip, natomiast od sezonu 2012/2013 został zastąpiony przez Australijczyka Johna Aloisi.
W sezonach 2012/2013 i 2013/2014 Melbourne Heart ani razu nie zakwalifikowało się do serii finałowej rozgrywek A-League. W sezonie 2013/2014 klub zakończył zmagania na 10. ostatnim miejscu w sezonie zasadniczym. Ponadto po 12. kolejce sezonu zasadniczego (2013/2014) trener John Aloisi został zastąpiony przez John van ’t Schip.
W styczniu 2014 roku klub Melbourne Heart FC został wykupiony przez spółkę holdingową City Football Group (właściciel m.in.: angielskiego zespołu Manchester City F.C. i amerykańskiego klubu New York City FC) w partnerstwie z australijskim zespołem rugby Melbourne Storm. Decyzja o przejęciu kluby została zatwierdzona przez FFA 23 stycznia 2014 roku. Zmiana nazwy z Melbourne Heart FC na Melbourne City FC została zatwierdzona w dniu 5 czerwca 2014 roku. Razem ze zmianą nazwy drużyny został zmieniony herb i barwy klubowe na błękitne. Od sezonu 2014/2015 klub występuje w rozgrywkach A-League pod nazwą Melbourne City FC. W sierpniu 2015 roku spółka City Football Group stała się jedynym właścicielem klubu poprzez odkupienie udziałów od klubu Melbourne Storm.
Za drugiej kadencji trenera Johna van 't Schipa Melbourne City w sezonach 2014/2015 i 2015/2016 za każdym razem uzyskiwał awans do serii finałowej rozgrywek, którą kończył na etapie półfinału. Przegrywając odpowiedni z Melbourne Victory (0:3) i Adelaide United FC (1:4). W trakcie sezonu 2016/2017 Melbourne City triumfował w rozgrywkach FFA Cup (2016). W finale Melbourne City podejmowało drużynę Sydney FC. Finał zakończył się zwycięstwem klubu z Melbourne w stosunku 1:0. Trener John van 't Schip po 13. kolejce sezonu zasadniczego (2016/2017) został zastąpiony przez Australijczyka Michaela Valkanisa, który poprowadził klub do końca sezonu. Sezon zasadniczy Melbourne City zakończyło na 4. miejscu, a w serii finałowej uległo drużynie Perth Glory w stosunku 0:2.
W dniu 19 czerwca 2017 roku na stanowisko trenera został zatrudniony Anglik Warren Joyce. W sezonie 2017/2018 Melbourne City uplasował się na 3. miejscu w sezonie zasadniczym z dorobkiem 43 punktów i wystąpił w serii finałowej. W serii finałowej Melbourne City w półfinale rozgrywek uległ drużynie Newcastle United Jets FC w stosunku 1:2. Natomiast w sezonie zasadniczym 2018/2019 klub zakończył zmagania na 5. miejscu, a w serii finałowej wystąpił w rundzie eliminacyjnej. W rundzie eliminacyjnej Melbourne City uległo po dogrywce drużynie Adelaide United w stosunku 0:1. Po zakończonym sezonie Warren Joyce został zwolniony ze stanowiska trenera. Od sezonu 2019/2020 trenerem klubu będzie Francuz Erick Mombaerts.
Melbourne City FC w poszczególnych sezonach.
Źródło: www.ultimatealeague.com.
Legenda:
 mistrzostwo ligi, 1. miejsce w sezonie zasadniczym lub zwycięstwo w innych rozgrywkach;
 2. miejsce w sezonie zasadniczym lub finał rozgrywek;
 3. miejsce w sezonie zasadniczym lub 3. miejsce w innych rozgrywkach.
Rezerwy i sekcja kobieca.
Rezerwy.
Sekcja młodzieżowa klubu Melbourne City FC (ówcześnie pod nazwą Melbourne Heart FC) została założona w 2011 roku i przystąpiła do rozgrywek A-League National Youth League (od sezonu 2018/2019 funkcjonują pod nazwą Y-League). Zespół młodzieżowy w latach 2015 i 2017 zdobywał mistrzostwo Australii w rozgrywkach młodzieżowych oraz dwukrotnie triumfował w sezonie zasadniczym w Konferencji A (2017, 2018). Dodatkowo rezerwy klubu od 2015 roku przystąpiły do rozgrywek stanowych National Premier Leagues Victoria 2 (drugi poziom rozgrywek w stanie Wiktoria).
Sekcja kobieca.
Sekcja kobieca klubu Melbourne City FC została założona w 2015 roku i przystąpiła do rozgrywek W-League od sezonu 2015/2016. Inauguracyjne spotkanie odbyło się 18 października 2015 roku w meczu wyjazdowym przeciwko kobiecemu zespołowi Sydney FC. Spotkanie zakończyło się zwycięstwem klubu Melbourne City w stosunku 0:6. Sekcja kobieca klubu czterokrotnie sięgała po mistrzostwo Australii w latach 2016, 2017, 2018 i 2019 oraz w latach 2016 i 2020 triumfowała w sezonie zasadniczym rozgrywek.
Stadion.
Melbourne City od czasu przystąpienia do rozgrywek A-League w sezonie 2010/2011 rozgrywa swoje mecze domowe na obiekcie Melbourne Rectangular Stadium o pojemności 30 050 widzów. Stadion został oddany do użytku w 2010 roku, położony jest przy ulicy Olympic Boulevard (City of Melbourne). Transport publiczny w okolicy stadionu obsługiwany jest przez komunikację autobusową, tramwajową oraz kolejową (stacje Richmond i Jolimont). Dodatkowo w sąsiedztwie stadionu znajduje się parking samochodowy dla kibiców.
Melbourne City sporadycznie swoje mecze domowe w A-League rozgrywał również na innych obiektach sportowych w Australii. Dotychczas w roli gospodarza wystąpił na dwóch innych stadionach:
Kibice i rywalizacje.
Pierwszą grupą kibiców prowadzących doping na meczach Melbourne Heart była grupa "Yarraside", która funkcjonowała do czerwca 2014 roku. Grupa zdecydowała o samorozwiązaniu po przejęciu klubu przez spółkę City Football Group i zmianie nazwy klubu oraz barw klubowych. Po zmianie nazwy klubu na Melbourne City doping prowadziła grupa "The Melburnians". Grupa "The Melburnians" działała do grudnia 2018 roku. Grupa zadecydowała o samorozwiązaniu z powodów spadającej liczby kibiców działających w ramach grupy oraz restrykcyjnego podejścia ze strony lokalnej policji, ochrony stadionowej oraz władz klubowych i związku piłkarskiego FFA. Grupa ostatni doping prowadziła na domowym, derbowym meczu rozegranym w dniu 22 grudnia 2018 roku (wynik 1:1).
Derby Melbourne.
Derby Melbourne, lokalne derby rozgrywane pomiędzy dwoma zespołami ze stolicy stanu Wiktoria: Melbourne City FC i Melbourne Victory FC. Do pierwszego spotkania między obiema drużynami doszło 8 października 2010 roku i zakończyło się zwycięstwem Melbourne Heart w stosunku 1:0. Ponadto obie drużyny rozgrywają swoje mecze domowe na obiekcie Melbourne Rectangular Stadium.
Rekordy.
Stan na 9 maja 2019 roku.
Najwyższa wygrana:
Najwyższa porażka:
Najwięcej zwycięstw z rzędu:
Najwięcej porażek z rzędu:
Najdłuższa seria bez przegranego meczu:
Najdłuższa seria bez wygranego meczu:

</doc>
<doc id="1896654" url="https://pl.wikipedia.org/wiki?curid=1896654" title="S0-16">
S0-16

S0-16 (lub S14) – gwiazda w konstelacji Strzelca. Spośród gwiazd okrążających obiekt Sagittarius A* (który prawdopodobnie jest supermasywną czarną dziurą leżącą w centrum Drogi Mlecznej) S0-16 zbliża się do niego na najmniejszą odległość, wynoszącą 7 godzin świetlnych (7,6 mld km). Orbita S0-16 jest mocno ekscentryczna, a jeden obieg wokół Sagittariusa A* zajmuje jej ok. 47 lat.
Na podstawie obserwacji ruchu gwiazd okrążających Sgr A* można obliczyć przybliżoną masę centralnego obiektu, która wynosi około 4,5 mln mas Słońca. 
Promień orbity S0-16 jest około 600 razy większy od promienia horyzontu zdarzeń czarnej dziury Sgr A*.

</doc>
<doc id="1896661" url="https://pl.wikipedia.org/wiki?curid=1896661" title="Barbara Hendricks (polityk)">
Barbara Hendricks (polityk)

Barbara Anne Hendricks (ur. 29 kwietnia 1952 w Kleve) – niemiecka polityk, działaczka Socjaldemokratycznej Partii Niemiec (SPD), posłanka do Bundestagu, w latach 2013–2018 minister środowiska, ochrony przyrody i bezpieczeństwa reaktorów.
Życiorys.
W 1970 zdała egzamin maturalny w swojej rodzinnej miejscowości. W 1976 ukończyła historię i socjologię na Uniwersytecie w Bonn. Zdała państwowy egzamin nauczycielski uprawniający do nauczania w szkołach średnich. W 1980 uzyskała stopień naukowy doktora. W 1972 została członkinią Socjaldemokratycznej Partii Niemiec. Pracowała w organizacji studenckiej, a w latach 1978–1981 w biurze prasowym frakcji SPD w Bundestagu. W latach 1981–1990 była rzecznikiem prasowym ministra finansów rządu Nadrenii Północnej-Westfalii. Od 1991 do 1994 pracowała w resorcie środowiska tego kraju związkowego. Członkini m.in. organizacji pracowniczej AWO oraz organizacji katolickiej ZdK.
W 1994 po raz pierwszy wybrana na posłankę do Bundestagu. Reelekcję uzyskiwała następnie w wyborach w 1998, 2002, 2005, 2009, 2013 i 2017.
Od października 1998 do listopada 2007 pełniła funkcję parlamentarnego sekretarza stanu w Ministerstwie Finansów w rządach Gerharda Schrödera i Angeli Merkel. W 2001 weszła w skład zarządu krajowego SPD, a w 2007 została skarbnikiem tego ugrupowania. W grudniu 2013 powołana na ministra środowiska, ochrony przyrody i bezpieczeństwa reaktorów w trzecim gabinecie Angeli Merkel. Stanowisko to zajmowała do marca 2018.
Barbara Hendricks jest jawną lesbijką, coming outu dokonała wkrótce po objęciu stanowiska ministra.

</doc>
<doc id="1896664" url="https://pl.wikipedia.org/wiki?curid=1896664" title="Barbara Hendricks">
Barbara Hendricks



</doc>
<doc id="1896667" url="https://pl.wikipedia.org/wiki?curid=1896667" title="Nicolette Kressl">
Nicolette Kressl

Nicolette Kressl (ur. 29 października 1958 w Heilbronn) – niemiecka polityk (SPD).
Życiorys.
Z zawodu nauczyciel, ukończyła studia pedagogiczne na Uniwersytecie Hohenheim w Stuttgarcie. Od 1984 członkini SPD, zaś od 1994 członek Bundestagu. 17 listopada 2007 powołana na urząd sekretarza stanu w Federalnym Ministerstwie Finansów, który pełniła do końca kadencji rządu w październiku 2009.

</doc>
<doc id="1896672" url="https://pl.wikipedia.org/wiki?curid=1896672" title="Christian Vietoris">
Christian Vietoris

Christian Vietoris (ur. 1 kwietnia 1989 roku w Gerolstein, Nadrenia-Palatynat) – niemiecki kierowca wyścigowy.
Kariera.
Karting.
Swoją karierę rozpoczął, jak większość przyszłych kierowców wyścigowych, od kartingu, w 1994 roku. W ciągu dziewięcioletniej kariery młody Niemiec został mistrzem swojego kraju oraz zajął 2. miejsce w zachodnioniemieckich mistrzostwach.
Formuła BMW.
W roku 2005 Vietoris zadebiutował w Niemieckiej Formule BMW, w zespole Eifelland Racing. Sezon zakończył na 16. pozycji. W drugim roku startów zdominował rywalizację, triumfując w dziesięciu wyścigach oraz sesjach kwalifikacyjnych. Sukces odniósł w niemieckim zespole Josef Kaufmann Racing.
Formuła 3.
W 2007 roku awansował z niemiecką stajnią do Niemieckiej Formuły 3. Wygrawszy dwa wyścigi, zmagania zakończył na 6. miejscu.
W latach 2008–2009 ścigał się dla innego niemieckiego zespołu – Mücke Motorsport – w Formule 3 Euroseries. W pierwszym podejściu rywalizację ukończył na 6. pozycji (wygrał jeden wyścig), natomiast w drugim dzięki równej i konsekwentnej jeździe (zwyciężył w czterech sprintach) sezon zakończył z tytułem wicemistrzowskim, pomimo absencji w ostatniej rundzie.
A1 Grand Prix.
Na przełomie 2006 i 2007 wystąpił w jednej rundzie A1 Grand Prix (wyścig na torze w Meksyku), w zastępstwie jej dominatora i zarazem swego rodaka Nico Hülkenberga, w zespole narodowym Niemiec, który w tym sezonie sięgnął po mistrzostwo. Nie poradził sobie jednak najlepiej (nie ukończył pierwszego wyścigu, w drugim natomiast został sklasyfikowany na dziewiątej lokacie).
Rok później wziął udział w czterech pierwszych wyścigach sezonu, na torach w Holandii i Czechach (w każdym z nich zdobył punkty). Do serii powrócił jeszcze na rundę w Nowej Zelandii, gdzie spisał się znakomicie, zajmując odpowiednio drugie i pierwsze miejsce. W ten też sposób pomógł swojej ekipie w zajęciu 8. pozycji w końcowej klasyfikacji.
Seria GP2.
Opuszczenie ostatniej rundy z cyklu F3 spowodowane było testami z francuskim zespołem DAMS, która dzięki obiecującym wynikom, zakontraktowała Christiana na sezon 2009/2010 Azjatyckiej Serii GP2. W styczniu Vietoris podpisał kontrakt z hiszpańską ekipą Racing Engineering, na starty w głównej edycji przedsionka F1.
W zimowej edycji GP2, Niemiec już w pierwszej rundzie sezonu zrobił dobre wrażenie, kończąc zmagania odpowiednio na szóstym i pierwszym miejscu. Pomimo obiecującego początku, w kolejnych wyścigach Christian notował znacznie słabsze rezultaty, niegwarantujące punktów. Ostatecznie zmagania zakończył na 8. miejscu. W głównym cyklu pięciokrotnie ukończył rywalizację na punktach, w tym trzykrotnie na podium (zwyciężył w sprincie we Włoszech oraz dwukrotnie zajął drugie miejsce na krętym i technicznym obiekcie Hungaroring). Podobnie, jak w przypadku F3, Christian nie wziął udziału w ostatnim wyścigu sezonu. W klasyfikacji generalnej uplasował się na 9. pozycji.
W roku 2011 Vietoris zanotował nieudany początek sezonu. Po braku punktów w Turcji, Niemiec nie wziął udziału na torach w Hiszpanii oraz Monako. Oficjalnym powodem absencji okazały się migrenowe bóle głowy. W hiszpańskiej ekipie zastąpił go Portugalczyk Álvaro Parente. Do rywalizacji powrócił w Walencji. Po pierwsze punkty sięgnął w sobotnich zmaganiach na Silverstone, gdzie stoczył pojedynek o zwycięstwo z Francuzem Jules'em Bianchim. Ostatecznie musiał zadowolić się drugą lokatą. Christian dopiął jednak swego i przy czterokrotnym zdobyciu punktów, dwukrotnie stanął na najwyższym stopniu. Sukces odniósł na belgijskim Spa-Francorchamps (po starcie z pole position oraz w sprincie na Monzie). Dzięki świetnej postawie, rywalizację ukończył na 7. lokacie.
DTM.
W sezonie 2011 Christian zadebiutował w niemieckich mistrzostwach samochodów turystycznych – DTM. W zespole Persson Motorsport korzystał z trzyletniego modelu Mercedesa, co nie sprzyjało dobrym wynikom. W efekcie ani razu nie znalazł się na punktach, najbliżej będąc na torze Lausitz Speedway, gdzie zajął dziewiątą pozycję.
Rok później dołączył do głównej ekipy Mercedesa - HWA Team. Z dorobkiem 25 punktów uplasował się na dwunastej pozycji w klasyfikacji generalnej. W sezonie 2013 czterokrotnie stawał na podium. Uzbierane 77 punktów dało mu czwarte miejsce w końcowej klasyfikacji kierowców. Sukces ten powtórzył w 2014 roku, kiedy zwyciężył na torze Motorsport Arena Oschersleben.

</doc>
<doc id="1896674" url="https://pl.wikipedia.org/wiki?curid=1896674" title="Backlash (2001)">
Backlash (2001)



</doc>
<doc id="1896675" url="https://pl.wikipedia.org/wiki?curid=1896675" title="E79 (trasa europejska)">
E79 (trasa europejska)

E79 – trasa europejska pośrednia północ-południe, wiodąca z Miszkolcu na Węgrzech, przez Rumunię i Bułgarię do Salonik w Grecji.

</doc>
<doc id="1896677" url="https://pl.wikipedia.org/wiki?curid=1896677" title="Momed Hagy">
Momed Hagy

Momed Hagy (ur. 29 maja 1985) – mozambicki piłkarz grający na pozycji pomocnika.
Kariera klubowa.
Od początku kariery Hagy związany jest z klubem Clube Ferroviário de Maputo i w jego barwach zadebiutował w 2005 roku w pierwszej lidze mozambickiej. W tym samym roku osiągnął pierwszy sukces w karierze, gdy wywalczył mistrzostwo Mozambiku. W 2008 roku po raz drugi został mistrzem kraju, a w 2009 roku sięgnął po dublet - mistrzostwo i Puchar Mozambiku. W 2011 roku przeszedł do Liga Muçulmana. W tym samym roku został z nim mistrzem kraju. Następnie grał w Chingale Tete i Ferroviário Beira. W 2017 przeszedł do Liga Desportiva de Maputo.
Kariera reprezentacyjna.
W reprezentacji Mozambiku Hagy zadebiutował w 2005 roku. W 2010 roku został powołany do kadry na Puchar Narodów Afryki 2010, na którym był podstawowym zawodnikiem i rozegrał 3 mecze: z Beninem (2:2), z Egiptem (0:2) i z Nigerią (0:3).

</doc>
<doc id="1896680" url="https://pl.wikipedia.org/wiki?curid=1896680" title="Haring J.W. Nauta">
Haring J.W. Nauta

Haring J.W. Nauta (ur. 2 września 1946 k. Utrechtu) – amerykański lekarz neurochirurg. Uczęszczał do szkoły w Maryland i studiował na Duke University i Case Western Reserve University. Tytuły M.D. i Ph.D. otrzymał w 1974 roku. Pod koniec lat 70. został profesorem neurochirurgii na University of Toronto. Od 1985 związany z Johns Hopkins University Department of Neurosurgery.
Jego ojcem był Walle Nauta.

</doc>
<doc id="1896682" url="https://pl.wikipedia.org/wiki?curid=1896682" title="Jonasz Mandżurski">
Jonasz Mandżurski

Jonasz Mandżurski, imię świeckie Władimir Pokrowski (ur. 17 kwietnia 1888 w okolicach Kozielska, zm. 7 października 1925 w Manzhouli) – biskup Rosyjskiego Kościoła Prawosławnego, święty Rosyjskiego Kościoła Prawosławnego poza granicami Rosji.
Urodził się w rodzinie chłopskiej. W wieku dziewięciu lat stracił ojca, a przed osiągnięciem pełnoletniości także matkę. Wychowywał go diakon miejscowej cerkwi. Ukończył seminarium duchowne w Kałudze, a w 1909 rozpoczął studia w akademii duchownej w Kazaniu. Będąc na trzecim roku, złożył śluby zakonne w Pustelni Optyńskiej, przyjmując imię Jonasz. Następnie przyjął święcenia kapłańskie. Był uczniem duchownym kanonizowanych później starców optyńskich: Anatola i Józefa. W 1914 ukończył studia teologiczne i otrzymał stanowisko wykładowcy Pisma Świętego na uczelni. Postanowił jednak zrezygnować z niego, by móc udać się na front jako kapelan.
W 1918, po krótkim pobycie w Kazaniu, znalazł się w Permie, gdzie został pobity i aresztowany przez bolszewików. Jego proces miał odbyć się w Tiumeni, jednak w czasie transportu do tego miasta kapłan został odbity przez oddział Białych. Przeniósł się do Omska, gdzie otrzymał godność ihumena i stanowisko naczelnego kapelana Sił Zbrojnych Południa Rosji. Po klęsce armii gen. Denikina zdołał uciec przez Turkiestan do Szanghaju. W Chinach skontaktował się z rosyjską misją prawosławną, której zwierzchnik biskup Innocenty (Figurowski) podniósł go do godności archimandryty. We wrześniu 1922 decyzją Rosyjskiego Kościoła Prawosławnego poza granicami Rosji wyznaczony na biskupa Tiencinu, wikariusza eparchii pekińskiej, z katedrą św. Innocentego w Manzhouli. W mieście tym biskup znalazł się 19 października tego samego roku.
W mieście zorganizował przytułek dla sierot, w którego organizację osobiście się zaangażował, jak również stołówkę dla ubogich, bibliotekę, aptekę i przychodnię lekarską. Był charyzmatycznym kaznodzieją, prowadził otwarte spotkania teologiczne i filozoficzne. Wierni przypisywali mu dar cudownego leczenia dzieci, jakie pozostawały pod jego opieką. W 1925 nieoczekiwanie zachorował na anginę. Zmarł wskutek komplikacji, w tym zakażenia krwi. W jego pogrzebie uczestniczyło osiem tysięcy osób.
Kanonizowany w 1996 przez Rosyjski Kościół Prawosławny poza granicami Rosji. Jego kanonizację rozważa również Rosyjski Kościół Prawosławny.

</doc>
<doc id="1896683" url="https://pl.wikipedia.org/wiki?curid=1896683" title="Krempel (Szlezwik-Holsztyn)">
Krempel (Szlezwik-Holsztyn)

Krempel – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1896687" url="https://pl.wikipedia.org/wiki?curid=1896687" title="Zakon (film)">
Zakon (film)

Zakon (tytuł oryg. "The Order", tytuł alternat. "Jihad Warrior", alternat. tytuł pol. "Rozkaz") − amerykańsko-arubański film fabularny (akcja/thriller) powstały w 2001 roku. Projekt, wyreżyserowany przez Sheldona Letticha, nakręcono do scenariusza autorstwa Lesa Weldona i Jean-Claude’a Van Damme’a, sam Van Damme − gwiazdor kina akcji − wystąpił w filmie w roli głównej.
Fabuła.
XI wiek, czasy krucjat i wojen. Flamandzki rycerz Charles Le Vaillant przeżywa w Jerozolimie objawienie. Opisuje je w księdze „Fazar”, której ostatni rozdział znika w tajemniczych okolicznościach. Głoszone przez Le Vaillanta nauki zyskują coraz więcej zwolenników. W tej sposób powstaje nowa sekta.
Po wiekach niezwykły rękopis trafia w ręce archeologa, Oscara Cafmeyera. Uczonego odwiedza syn Rudy, złodziej i przemytnik zabytków, który znajduje w domu ojca zaginioną część tajemniczego dzieła. Niebawem naukowiec wyjeżdża do Izraela, gdzie znika bez śladu. Rudy wyrusza na jego poszukiwania.
Jeden z tropów prowadzi do zagadkowej sekty. Niechętny przybyszowi szef miejscowej policji Ben Ner usiłuje się go pozbyć, wrabiając w morderstwo. Oczyścić się z nieprawdziwych zarzutów pomaga Rudy'emu policjantka Dalia Barr. Okazuje się, że kobieta należała w przeszłości do sekty, która może mieć coś wspólnego ze zniknięciem uczonego Oscara Cafmeyera. Razem z nią Rudy próbuje dotrzeć do sekretnego stowarzyszenia i poznać treść ostatniego rozdziału jego świętej księgi.
Obsada.
i inni
Początkowo to Steven Seagal miał wystąpić w roli głównej.

</doc>
<doc id="1896688" url="https://pl.wikipedia.org/wiki?curid=1896688" title="Haring Nauta">
Haring Nauta



</doc>
<doc id="1896691" url="https://pl.wikipedia.org/wiki?curid=1896691" title="Krempel">
Krempel

Niemcy.
1 dzielnica miasta:
1 gmina:

</doc>
<doc id="1896694" url="https://pl.wikipedia.org/wiki?curid=1896694" title="Peter Hintze">
Peter Hintze

Peter Hintze (ur. 25 kwietnia 1950 w Bad Honnef, zm. 26 listopada 2016 w Kolonii) – niemiecki polityk (CDU) i duchowny ewangelicki.
Ukończył teologię ewangelicką na uniwersytecie w Bonn. Od 1990 członek Bundestagu. W latach 1991-1992 w czwartym rządzie Helmuta Kohla sekretarz stanu w ministerstwie do spraw kobiet i młodzieży. W latach 1992-1998 sekretarz generalny CDU. Od 2005 sekretarz stanu w Ministerstwie Gospodarki i Technologii w rządzie Angeli Merkel.

</doc>
<doc id="1896695" url="https://pl.wikipedia.org/wiki?curid=1896695" title="Francisco Massinga">
Francisco Massinga

Whiskey, właśc. Francisco Massinga (ur. 6 maja 1986) – mozambicki piłkarz grający na pozycji obrońcy.
Kariera klubowa.
Karierę piłkarską Whiskey rozpoczął w klubie CD Maxaquene i w jego barwach zadebiutował w 2006 roku w pierwszej lidze mozambickiej. W 2008 roku przeszedł do Ferroviário de Maputo, z którym w tym samym roku został mistrzem kraju. Z kolei w 2009 roku sięgnął po dublet - mistrzostwo i Puchar Mozambiku. W 2016 roku zakończył karierę w Maxaquene.
Kariera reprezentacyjna.
W reprezentacji Mozambiku Whiskey zadebiutował w 2007 roku. W 2010 roku został powołany do kadry na Puchar Narodów Afryki 2010, na którym był rezerwowym i nie rozegrał żadnego spotkania.

</doc>
<doc id="1896698" url="https://pl.wikipedia.org/wiki?curid=1896698" title="Charles Pic">
Charles Pic

Charles Pic (ur. 15 lutego 1990 w Montélimar) – francuski kierowca wyścigowy. Wraz z bratem Arthurem Pikiem mieszka w swoim rodzinnym domu w Montélimar we Francji.
Życiorys.
Formuła Renault.
Francuz rozpoczął karierę w 2002 roku, od startów w kartingu. W 2006 roku przeszedł do wyścigów samochodów jednomiejscowych, debiutując we Francuskiej Formule Renault Campus. Wygrawszy jeden wyścig, sezon zakończył na 3. pozycji. W kolejnym sezonie Pic startował równolegle, w europejskiej oraz francuskiej Formule Renault, ukończył je odpowiednio na 4. i 3. miejscu w końcowej klasyfikacji. W latach 2008–2009 ścigał się dla francuskiej ekipy Tech 1 Racing, w World Series by Renault. Pierwszy sezon ukończył na 6. pozycji w klasyfikacji generalnej, zwyciężając w dwóch wyścigach. W drugim roku startów ponownie odniósł dwie wygrane i zajął 3. pozycję w końcowej klasyfikacji.
Seria GP2.
W sezonie 2010 Francuz podpisał kontrakt z holenderskim zespole Arden International na starty w zimowym i głównym cyklu serii GP2.
W azjatyckiej edycji, w drugiej rundzie zdobył pole position. W wyniku serii błędów, wyścig zakończył jednak poza strefą punktową. Pierwsze punkty zdobył w wyścigu długim w Bahrajnie, gdzie zajął szóstą pozycję. Dzień później odniósł pierwsze zwycięstwo, w sprincie. W ostatniej rundzie sezonu, również na torze Sakhir, Pic po raz drugi stanął na podium, tym razem zajmując trzecią pozycję. Zajął piąte miejsce w końcowej klasyfikacji.
W europejskim cyklu Pic zwyciężył w inauguracyjnym wyścigu sezonu, na torze Circuit de Catalunya w Hiszpanii. Punkty zdobył jeszcze czterokrotnie, stając po raz drugi na podium (zajął trzecie miejsce, po starcie z pierwszego pola startowego). Ostatecznie w klasyfikacji generalnej Francuz został sklasyfikowany na 10. miejscu.
W sezonie 2011 Francuz podpisał kontrakt z hiszpańską ekipą Barwa Addax. Trzykrotnie zwyciężył w kwalifikacjach (na Valencia Street Circuit, Nürburgring oraz Autodromo Nazionale di Monza). W trakcie zmagań sześciokrotnie znalazł się w pierwszej trójce, odnosząc przy tym dwa zwycięstwa, na torach Circuit de Catalunya oraz Circuit de Monaco. W wyniku nieukończenia drugiego wyścigu na Monzie, Pic stracił szansę na tytuł wicemistrzowski, przegrywając go o dwa punkty. Ostatecznie mistrzostwa zakończył na 4. pozycji.
Formuła 1.
W sezonie 2012 Formuły 1 Pic dostał angaż pierwszego kierowcy w zespole Marussia F1 Team. W pierwszych w karierze kwalifikacjach w tej serii, do Grand Prix Australii zajął 22. miejsce. Nie zdobył punktów. Został sklasyfikowany na 21 pozycji. Rok później zmienił zespół na malezyjski Caterham. Ponownie bez punktów zakończył sezon na dwudziestym miejscu. W sezonie 2014 został kierowcą testowym ekipy Lotus.
Formuła E.
W sezonie 2014/2015 Francuz podpisał kontrakt z amerykańską ekipą Andretti Autosport, a później także China Racing, na starty w Formule E. W ciągu pięciu wyścigów, w których wystartował, uzbierał łącznie szesnaście punktów. Został sklasyfikowany na osiemnastej pozycji w końcowej klasyfikacji kierowców.
Wyniki.
"Stan: 24 listopada 2013"

</doc>
<doc id="1896699" url="https://pl.wikipedia.org/wiki?curid=1896699" title="Promieniowanie Lyman-α">
Promieniowanie Lyman-α



</doc>
<doc id="1896700" url="https://pl.wikipedia.org/wiki?curid=1896700" title="Prawda czy fałsz – pogromcy mitów">
Prawda czy fałsz – pogromcy mitów



</doc>
<doc id="1896703" url="https://pl.wikipedia.org/wiki?curid=1896703" title="Anna Svärd">
Anna Svärd



</doc>
<doc id="1896706" url="https://pl.wikipedia.org/wiki?curid=1896706" title="Hartmut Schauerte">
Hartmut Schauerte

Hartmut Schauerte (ur. 13 września 1944 w Kirchhundem) – niemiecki polityk, od 1967 członek Unii Chrześcijańsko-Demokratycznej (CDU).
Życiorys.
Ukończył prawo na Uniwersytecie Ludwika i Maksymiliana w Monachium oraz Uniwersytecie w Bonn. W latach 1980–1994 członek landtagu Nadrenii Północnej-Westfalii, zaś od 1994 członek Bundestagu. W latach 2005–2009 sekretarz stanu w Ministerstwie Gospodarki i Technologii w rządzie Angeli Merkel, a od 2007 pełnomocnik rządu ds. klasy średniej.
Hartmut Schauerte jest katolikiem, jest żonaty i ma czworo dzieci.

</doc>
<doc id="1896707" url="https://pl.wikipedia.org/wiki?curid=1896707" title="Pasażer (film 2002)">
Pasażer (film 2002)

Pasażer (ang. "Derailed", 2002) − amerykańsko-arubański film fabularny (akcja/thriller) z gwiazdorem kina akcji, Jean-Claude’em Van Damme’em, obsadzonym w roli głównej. Światowa premiera projektu odbyła się 19 maja 2002 roku w trakcie 55. MFF w Cannes.
Polskie stacje telewizyjne (m.in. TVP1) emitowały film pod tytułem Pociąg strachu.
Fabuła.
Agent Kristoff zostaje odwołany z urlopu. Zamiast świętować urodziny, ma ochraniać Galinę Konstantin podczas podróży pociągiem z Bratysławy do Monachium. Przewozi ona fiolki z groźnym wirusem. Niespodziewanie w pociągu zjawiają się żona i dzieci Kristoffa. Tymczasem skład opanowują terroryści.

</doc>
<doc id="1896708" url="https://pl.wikipedia.org/wiki?curid=1896708" title="Mistrzostwa Europy w Wioślarstwie 2009 - czwórka podwójna mężczyzn">
Mistrzostwa Europy w Wioślarstwie 2009 - czwórka podwójna mężczyzn

Czwórka podwójna mężczyzn (M4x) – konkurencja rozgrywana podczas Mistrzostw Europy w Wioślarstwie 2009 w Brześciu między 18 a 20 września.

</doc>
<doc id="1896709" url="https://pl.wikipedia.org/wiki?curid=1896709" title="Alexandru Golban">
Alexandru Golban

Alexandru Golban (ur. 28 lutego 1979 w Criuleni, Mołdawska SRR) – mołdawski piłkarz, grający na pozycji napastnika, reprezentant Mołdawii. Posiada rumuńskie obywatelstwo.
Kariera piłkarska.
Kariera klubowa.
Wychowanek klubu Speranţa Nisporeni, w którym rozpoczął karierę piłkarską. W 2001 przeszedł do Dacii Kiszyniów. W lutym 2004 przeszedł do Karpat Lwów. 22 maja 2004 zadebiutował w koszulce Karpat. Na początku 2007 po otrzymaniu rumuńskiego obywatelstwa jako obywatel UE przeniósł się do niemieckiego Eintrachta Brunszwik, a latem do rumuńskiego Ceahlăul Piatra Neamţ. Od 2008 bronił barw klubu Tobył Kostanaj. Na początku 2010 przeszedł do zespołu Simurq Zaqatala.
Kariera reprezentacyjna.
W 2002 zadebiutował w narodowej reprezentacji Mołdawii. Łącznie rozegrał 14 meczów.

</doc>
<doc id="1896711" url="https://pl.wikipedia.org/wiki?curid=1896711" title="RJ-45">
RJ-45

RJ-45 (Registered Jack – type 45) – standard dla złącza (interfejs) między okablowaniem klienta a okablowaniem firmy telekomunikacyjnej, najczęściej używany do podłączania niektórych typów modemów. Nie należy go mylić ze złączem 8P8C, które jest używane do tworzenia zakończeń kabli typu skrętka w sieciach standardu Ethernet.
Wtyczka RJ-45 podobna jest do 8P8C, ale jest wyposażona w dodatkową wypustkę uniemożliwiającą włożenie jej do typowego gniazda 8P8C. Wykorzystywane są w niej piny:
Występuje w dwóch wersjach:
Unormowane jest to w "Title 47 CFR 68 subpart F", jednak w 2001 r. odpowiedzialność za ten fragment została przeniesiona na organizację Administrative Council for Terminal Attachments (ACTA) i cała część F została z CFR wykreślona.

</doc>
<doc id="1896713" url="https://pl.wikipedia.org/wiki?curid=1896713" title="Drużynowe Mistrzostwa Polski na Żużlu 2008">
Drużynowe Mistrzostwa Polski na Żużlu 2008

Drużynowe Mistrzostwa Polski na Żużlu 2008 – 61. edycja drużynowych mistrzostw Polski, organizowanych przez Polski Związek Motorowy (PZM). W sezonie 2008 rozgrywki podzielono na trzy ligi. W rozgrywkach Ekstraligi i pierwszej ligi brało udział po osiem zespołów, natomiast w drugiej lidze, po rezygnacji TŻ-u Lublin, uczestniczyło 6 drużyn.
Zwycięzca najwyższej klasy rozgrywkowej (Ekstraligi) został Drużynowym Mistrzem Polski na Żużlu w sezonie 2008. Obrońcą tytułu z poprzedniego sezonu była Unia Leszno; nowym mistrzem został Unibax Toruń.

</doc>
<doc id="1896715" url="https://pl.wikipedia.org/wiki?curid=1896715" title="Komedia sytuacyjna">
Komedia sytuacyjna



</doc>
<doc id="1896717" url="https://pl.wikipedia.org/wiki?curid=1896717" title="Tałysko-Mugańska Republika Autonomiczna">
Tałysko-Mugańska Republika Autonomiczna

Tałysko-Mugańska Republika Autonomiczna, Republika Tałysko-Mugańska, w języku azerskim Talış-Muğan Respublikası (do 7 sierpnia 1993) lub Talış-Muğan Muxtar Respublikası (od 7 sierpnia 1993) – samozwańcza republika autonomiczna w Azerbejdżanie, której powstanie proklamowano 21 czerwca 1993 roku, a zlikwidowana została 23 sierpnia 1993 r. Znajdowała się ona w skrajnej, południowej części Azerbejdżanu i obejmowała 6 azerbejdżańskich rejonów: Lenkoran (miasto), Lenkoran (rejon), Lerik, Astara, Masallı, Yardımlı.

</doc>
<doc id="1896718" url="https://pl.wikipedia.org/wiki?curid=1896718" title="Puchar Świata w biegach narciarskich 1994/1995">
Puchar Świata w biegach narciarskich 1994/1995

Sezon 1994/1995 Pucharu Świata w biegach narciarskich rozpoczął się 27 listopada 1994 w szwedzkim mieście Kiruna. Ostatnie zawody z tego cyklu rozegrano 25 marca 1995 w japońskim Sapporo.
Puchar Świata rozegrany został w 7 krajach i 9 miastach. Najwięcej zawodów zorganizowali Szwedzi, którzy 4 razy gościli najlepszych biegaczy narciarskich świata.
Obrońcą Pucharu Świata wśród mężczyzn był Kazach Władimir Smirnow, a wśród kobiet Włoszka Manuela Di Centa.
W tym sezonie w pucharze świata triumfowała Jelena Välbe wśród kobiet oraz Bjørn Dæhlie wśród mężczyzn.

</doc>
<doc id="1896722" url="https://pl.wikipedia.org/wiki?curid=1896722" title="Jerzy Szenkurski">
Jerzy Szenkurski

Jerzy Szenkurski - święty prawosławny, jurodiwy.
Żył w XV wieku. Był jednym z ówcześnie przebywających w mieście Szenkursku jurodiwych, obok innego późniejszego świętego mnicha Warłaama. O jego życiu nic nie wiadomo. Na ikonach ukazywany w łachmanach, jakie zwykle nosił, z rękami złożonymi w geście modlitewnym, boso.

</doc>
<doc id="1896723" url="https://pl.wikipedia.org/wiki?curid=1896723" title="Dagmar Wöhrl">
Dagmar Wöhrl

Dagmar Gabriele Wöhrl z domu Winkler (ur. 5 maja 1954 w Stein) – niemiecka polityk (CSU), Miss Germany z roku 1977.
Życiorys.
Ukończyła prawo na Uniwersytecie w Erlangen. Od 1994 jest członkiem Bundestagu. W latach 2005–2009 była sekretarzem stanu w Ministerstwie Gospodarki i Technologii w rządzie Angeli Merkel.

</doc>
<doc id="1896724" url="https://pl.wikipedia.org/wiki?curid=1896724" title="Type 92 Jyu-Sokosha">
Type 92 Jyu-Sokosha



</doc>
<doc id="1896725" url="https://pl.wikipedia.org/wiki?curid=1896725" title="Otoruda">
Otoruda

Otoruda – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Kowalewo Pomorskie.
W latach 1975–1998 miejscowość należała administracyjnie do województwa toruńskiego.

</doc>
<doc id="1896726" url="https://pl.wikipedia.org/wiki?curid=1896726" title="Raisa Smekinowa">
Raisa Smekinowa



</doc>
<doc id="1896728" url="https://pl.wikipedia.org/wiki?curid=1896728" title="Johannes Okeghem">
Johannes Okeghem



</doc>
<doc id="1896729" url="https://pl.wikipedia.org/wiki?curid=1896729" title="Kanada na Zimowych Igrzyskach Olimpijskich 2010">
Kanada na Zimowych Igrzyskach Olimpijskich 2010

Kanadę na Zimowych Igrzyskach Olimpijskich 2010 reprezentowało dwustu sześciu zawodników. Był to dwudziesty pierwszy start Kanady na zimowych igrzyskach olimpijskich. Reprezentacja Kanady, po zdobyciu 14 złotych medali, pobiła rekord liczby złotych medali na zimowych igrzyskach olimpijskich.
Wyniki reprezentantów Kanady.
Biathlon.
Kobiety
Mężczyźni
Biegi narciarskie.
Kobiety
Mężczyźni
Bobsleje.
Mężczyźni
Kobiety
Kombinacja norweska.
Mężczyźni
Curling.
Mężczyźni - 
Kobiety - 
Hokej na lodzie.
Kobiety
Mężczyźni
Łyżwiarstwo figurowe.
Mężczyźni
Kobiety
Pary
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Kobiety
Narciarstwo dowolne.
Mężczyźni
Kobiety
Saneczkarstwo.
Mężczyźni
Kobiety
Short track.
Kobiety
Mężczyźni
Skeleton.
Kobiety 
Mężczyźni
Skoki narciarskie.
Mężczyźni
Snowboard.
Mężczyźni
Kobiety

</doc>
<doc id="1896730" url="https://pl.wikipedia.org/wiki?curid=1896730" title="Lądy">
Lądy

2 miejscowości w Polsce:
Zobacz też: Ląd

</doc>
<doc id="1896734" url="https://pl.wikipedia.org/wiki?curid=1896734" title="Lądy (województwo kujawsko-pomorskie)">
Lądy (województwo kujawsko-pomorskie)

Lądy – kolonia w Polsce położona w województwie kujawsko-pomorskim, w powiecie golubsko-dobrzyńskim, w gminie Kowalewo Pomorskie.
W latach 1975–1998 miejscowość należała administracyjnie do województwa toruńskiego.
Zobacz też: Lądy.

</doc>
<doc id="1896737" url="https://pl.wikipedia.org/wiki?curid=1896737" title="Girolamo Francesco Maria Mazzola">
Girolamo Francesco Maria Mazzola



</doc>
<doc id="1896741" url="https://pl.wikipedia.org/wiki?curid=1896741" title="Aż do śmierci">
Aż do śmierci

Aż do śmierci (ang. "Until Death") − film akcji z 2007 roku, zrealizowany w koprodukcji czterech państw: Stanów Zjednoczonych, Wielkiej Brytanii, Niemiec i Bułgarii.
Fabuła.
Zdemoralizowany i antypatyczny porucznik podejmuje próbę moralnego odrodzenia, gdy cudem unika śmierci z rąk byłego partnera.

</doc>
<doc id="1896747" url="https://pl.wikipedia.org/wiki?curid=1896747" title="Podborek">
Podborek



</doc>
<doc id="1896748" url="https://pl.wikipedia.org/wiki?curid=1896748" title="Kelly Moran">
Kelly Moran

Kelly Moran (ur. 21 września 1960 w Huntington Beach, zm. 4 kwietnia 2010 w Palm Desert) – amerykański żużlowiec.
Życie prywatne.
Brat Shawna Morana, również żużlowca.
Kariera sportowa.
Na żużlowych torach Kelly największe sukcesy odnosił w latach osiemdziesiątych w dwudziestym wieku. W swym dorobku ma między innymi dwa złote medale drużynowych mistrzostw świata, gdzie był siedmiokrotnym finalistą. Kelly był trzy razy w finałach IMŚ i za każdym razem był czwarty. W swym debiucie w roku 1979 na Stadionie Śląskim w Chorzowie, gdy jako dziewiętnastolatek przegrał dopiero w wyścigu barażowym o brązowy medal z Anglikiem Michaelem Lee oraz w roku 1982 na torze amerykańskim Coliseum w Los Angeles i 1984 roku na stadionie Ullevi w Göteborgu. Był czterokrotnym finalistą MŚP.
Nigdy nie startował w ligach zagranicznych poza ligą angielską.
Starty w lidze.
Liga brytyjska
Osiągnięcia.
Indywidualne mistrzostwa świata
Drużynowe mistrzostwa świata
Mistrzostwa świata par
Indywidualne mistrzostwa USA
Śmierć.
Przebywał w kalifornijskim szpitalu w Indio, dokąd trafił pod koniec stycznia 2010 roku w stanie krytycznym i według lekarzy były przed nim już nie tyle dni, co tylko godziny życia z uwagi na fatalny stan zniszczonych płuc. Stan jego zdrowia stopniowo zaczął się poprawiać i po kilku dniach został wypisany z oddziału intensywnej terapii otrzymując własny pokój. Do 11 lutego 2010 przebywał w hospicjum Dom Odyssey w Palm Desert w Kalifornii, z którego został wypisany do domu. Później wrócił do hospicjum, gdzie zmarł w wyniku komplikacji z rozedmą płuc.

</doc>
<doc id="1896749" url="https://pl.wikipedia.org/wiki?curid=1896749" title="OGO-1">
OGO-1



</doc>
<doc id="1896750" url="https://pl.wikipedia.org/wiki?curid=1896750" title="Podborek (województwo kujawsko-pomorskie)">
Podborek (województwo kujawsko-pomorskie)

Podborek – kolonia w Polsce położona w województwie kujawsko-pomorskim, w powiecie golubsko-dobrzyńskim, w gminie Kowalewo Pomorskie.
W latach 1975–1998 miejscowość należała administracyjnie do województwa toruńskiego.
Zobacz też: Podborek.

</doc>
<doc id="1896752" url="https://pl.wikipedia.org/wiki?curid=1896752" title="OGO 1">
OGO 1

Orbiting Geophysical Observatory 1 – amerykański satelita geofizyczny do badań geofizycznych; pierwszy z serii OGO.
Na pokładzie znajdowało się 21 instrumentów naukowych poświęconych: fizyce cząstek, polu magnetycznemu, pyłowi międzyplanetarnemu, bardzo krótkim falom elektromagnetycznym, obserwacjom wzbudzonego wodoru (Lyman-α), przeciwświeceniu (Gegenschein), badaniom atmosfery, radioastronomii.
Przebieg misji.
Z powodu nie rozłożenia się dwóch wysięgników, z których jeden przesłonił pole widzenia czujnika horyzontu, statek nie mógł być prawidłowo pozycjonowany w przestrzeni i pozostał w stabilizacji obrotowej, obracając się pięć razy na minutę. Mimo to odbierano dane z części instrumentów.
Dzięki analizie danych z instrumentów pracujących w sposób niezależny, udało się zgrubnie wyznaczyć oś obrotu na 42,5° rektascencji i -9° deklinacji.
We wrześniu 1964 dane można było dobierać z 70% ścieżki orbitalnej OGO-1. W czerwcu 1969, tylko z 10%. Z powodu ograniczonej ilości energii elektrycznej, praca statku została ograniczona od wiosny do jesieni. Do przełączenia statku w tryb gotowości, 25 listopada 1969, statek pracował 11 razy w takich 3-miesięcznych okresach. W kwietniu 1970 roku perygeum satelity podniosło się do 46 tys. km, a nachylenie orbity wzrosło do 58,8°.
Tylko 14 zadań naukowych z 21 zaplanowanych udało się wykonać. Satelita osiągnął wprawdzie przewidzianą orbitę, ale uzyskał jednocześnie nieprzewidziany, a szkodliwy ruch obrotowy, uniemożliwiający realizację pozostałych zadań. 
Kontakt ze statkiem został zaprzestany 1 listopada 1971.
Budowa.
OGO składał się z prostopadłościennego korpusu z dwoma wystającymi panelami ogniw słonecznych. Z korpusu wystawał szereg anten i wysięgników.
Położenie statku było kontrolowane za pomocą czujnika horyzontu i silniczków gazowych. Statek zachowywał stałe położenie względem Słońca i Ziemi.
Osobne czujniki odpowiadały za należyte ustawienie paneli ogniw względem Słońca.
Siedem eksperymentów umieszczono na panelach ogniw słonecznych. Kolejne sześć, w korpusie statku, w osi pionowej jego ściany przedniej (tj. w kierunku ruchu po orbicie). Przyrządy te mogły być obracane o ponad 90° w dwóch kierunkach.
Przesyłanie danych w czasie rzeczywistym odbywało się z prędkościami 1, 8 lub 64 kbps, zależnie od odległości statku od Ziemi. Nadawanie odbywało się przez dwa nadajniki szerokopasmowe. Jeden pracujący z anteną dookólną, drugi, z antena kierunkową.
Statek był namierzany za pomocą radiolatarni i transpondera pasma S.
Instrumenty naukowe.
Z powodu obrotowej stabilizacji statku, przyrząd nie mógł działać poprawnie. Ponadto 3 miesiące po starcie, z powodu usterki elektrycznej silnika, przestała obracać się tarcza filtrów. Eksperyment posłużył do zbadania wpływu promieniowania pasów Van Allena na ładunek naukowy.

</doc>
<doc id="1896753" url="https://pl.wikipedia.org/wiki?curid=1896753" title="OGO-A">
OGO-A



</doc>
<doc id="1896754" url="https://pl.wikipedia.org/wiki?curid=1896754" title="EOGO-1">
EOGO-1



</doc>
<doc id="1896755" url="https://pl.wikipedia.org/wiki?curid=1896755" title="Zusienko">
Zusienko



</doc>
<doc id="1896756" url="https://pl.wikipedia.org/wiki?curid=1896756" title="Robert Nowakowski">
Robert Nowakowski

Robert Nowakowski (ur. 6 maja 1967 w Puławach) – polski piłkarz ręczny i trener, były reprezentant Polski (162 oficjalne spotkania i 709 bramki w kadrze seniorskiej), grający na pozycji lewoskrzydłowego. W najwyższej klasie rozgrywkowej w Polsce występował łącznie przez 18 sezonów, zdobywając w niej ponad 2500 goli. Król strzelców polskiej ekstraklasy sezonu 1997/1998 (416 bramek). Drugi w historii najlepszy strzelec ligowy klubu z Kielc – 1079 goli w 180 meczach (lepszy jest tylko Zbigniew Tłuczyński – 1113 bramek).
Przebieg kariery.
Klubowej.
W szkole podstawowej uprawiał wiele różnych dyscyplin, jednak najbardziej pociągała go koszykówka. Z uwagi na fakt, że w szkole średniej nie było takiej sekcji, musiał poszukać drużyny w innej grze zespołowej. W tym czasie ogłoszono nabór do ekipy piłki ręcznej. Jako że nie był to zbyt duży przeskok, bowiem miał niezłą koordynację ruchową, postanowił zgłosić się na treningi. W ten też sposób – w wieku 15 lat – rozpoczął przygodę ze szczypiorniakiem. Szybko trafił do młodzieżowych grup Wisły Puławy (jeszcze w 1982). W 1985 – podczas turnieju finałowego w Nowej Soli – wywalczył z drużyną juniorów starszych tytuł Mistrza Polski w tej kategorii wiekowej oraz po raz pierwszy został powołany do juniorskiej kadry narodowej. W tym czasie był już zawodnikiem zespołu seniorów Wisły, z którym występował w lidze międzywojewódzkiej (trzeci szczebel ligowy), szybko stając się jego wyróżniającą postacią. Regularne powołania do juniorskich reprezentacji Polski spowodowały, że wpadł w oko działaczom Hutnika Kraków i w 1987 przeszedł do drużyny pierwszoligowego beniaminka. Przez pierwsze blisko dwa lata ciężko było mu się przebić do składu, więc sporo czasu spędzał na ławce rezerwowych, a jeszcze więcej na trybunach. Był już niemal gotów wrócić do Puław, jednak w zespole przytrafiła się plaga kontuzji, trafił do pierwszego składu i już w debiucie zdobył 8 bramek. Od tej pory jego kariera potoczyła się już bardzo szybko. Regularnie grał w reprezentacji, będąc ważną postacią ekstraklasy. Po ośmiu sezonach spędzonych w Hutniku (najlepszy wynik to 4 miejsce w sezonie 1988/1989), w 1995 został zawodnikiem Iskry Kielce. W jej barwach zanotował pierwsze seniorskie sukcesy i najlepszy okres w karierze. Przez trzy sezony nie schodził z podium mistrzostw Polski, dwa razy wygrywając ligę (1995/1996 i 1997/1998), a raz zdobywając brązowy medal (1996/1997). W sezonie 1997/1998 rzucił aż 416 bramek w ekstraklasie (od 1990 żaden inny zawodnik nie zbliżył się nawet do granicy 300 goli zdobytych w jednych rozgrywkach). W 1998 niemal pewny był jego transfer do jednego z klubów "Håndboldligaen" (duńskiej ekstraklasy), ostatecznie jednak wyjechał do spadkowicza z niemieckiej Bundesligi Bayeru Dormagen, więc sezon 1998/1999 spędził na jej zapleczu. Jednak po roku – wygrywając grupę południową 2. Bundesligi – drużyna wróciła do najwyższej klasy rozgrywkowej. W Bundeslidze Nowakowski zadebiutował 29 sierpnia 1999, w przegranym 21:24 meczu 1 kolejki sezonu 1999/2000, w którym zespół zajął 15. miejsce i utrzymał się. Edycja 2000/2001 zakończyła się 17. miejscem, oznaczającym spadek, jednak po sezonie "Kosa" zdecydował się na powrót do Polski i grę w będącym wówczas w ligowej czołówce Śląsku Wrocław. Występował w nim jeden sezon (2001/2002) i zdobył kolejny brązowy medal MP. We Wrocławiu nękały go kontuzje, więc po roku klub nie przedłużył umowy. Powoli oswajał się z myślą o zakończeniu kariery, jednak w czasie letniej przerwy skontaktowali się z nim działacze z Kielc. Z uwagi na kontuzję podstawowego skrzydłowego pojawiła się szansa na grę. Jego przyjście zbiegło się w czasie z przejęciem zasłużonego klubu przez holenderskiego biznesmena Bertusa Servaasa. W czasie gry dla Vive (2002-2005) dorzucił do kolekcji trzy kolejne medale ligowe – złoty w 2003, srebrny w 2004 i brązowy w 2005. Ostatnią przystanią w karierze były Azoty-Puławy, gdzie w latach 2005-2008 pełnił funkcję grającego asystenta trenera Giennadija Kamielina.
Reprezentacyjnej.
Po czterech latach występów w kadrze juniorskiej, w 1989 zadebiutował w seniorskiej reprezentacji Polski. Grał w niej przez kilkanaście lat, jednak nigdy nie wziął udziału w dużej międzynarodowej imprezie (igrzyskach olimpijskich, mistrzostwach świata, czy mistrzostwach Europy). Mimo że był zawodnikiem wybitnym – jednym z najlepszych w historii polskiej piłki ręcznej – grał w czasach kryzysu reprezentacji w tej dyscyplinie. Dodatkowo, za każdym razem, kadra szczypiornistów miała pecha w losowaniach eliminacji do kolejnych turniejów mistrzowskich, trafiając na silnego przeciwnika, który potem na dużej imprezie zachodził daleko. Prześladowały go również kontuzje. To głównie z ich powodu (bezpośrednio, bądź z uwagi na zaległości treningowe, spowodowane urazami), za czasów swojej gry w kadrze, nie otrzymał powołania na żaden z trzech czempionatów z udziałem „biało-czerwonych” (Mistrzostwa Świata 1990, Mistrzostwa Europy 2002 i Mistrzostwa Świata 2003). Występy w kadrze zakończył w 2003 za kadencji selekcjonera Bogdana Zajączkowskiego, wygranymi eliminacjami do Mistrzostw Europy 2004.
Trenerskiej.
Po zakończeniu kariery zawodniczej pracował, jako szkoleniowiec Powenu Zabrze (2008–2010), z którym w pierwszym sezonie pracy awansował do ekstraklasy. Następnie prowadził dwa zespoły kobiecej Superligi: Piotrcovii Piotrków Trybunalski (2010–2011) oraz Pogoni Baltica Szczecin (2011–2012).

</doc>
<doc id="1896760" url="https://pl.wikipedia.org/wiki?curid=1896760" title="Anophthalmia">
Anophthalmia



</doc>
<doc id="1896761" url="https://pl.wikipedia.org/wiki?curid=1896761" title="Mściciel (film 2004)">
Mściciel (film 2004)

Mściciel (tytuł oryg. "Wake of Death") − film akcji z 2004 roku, zrealizowany w koprodukcji czterech państw: Stanów Zjednoczonych, Niemczech, Francji i Republiki Południowej Afryki.
Fabuła.
Ben Archer (Jean-Claude Van Damme) to były gangster, który wycofał się z zawodu, by żyć spokojnie z rodziną. Pewnego dnia jego żona Cynthia (Lisa King), pracowniczka biura imigracyjnego, bierze pod opiekę znalezioną wśród uchodźców z Chin małą Kim (Valerie Tian). Dziewczynka jest poszukiwana przez swojego ojca, który na jej oczach zabił matkę, a także jest zamieszany w przemycanie heroiny. Wplątana w sprawy chińskiej Triady Cynthia ginie z rąk ojca Kim. Ben postanawia zemścić się za śmierć żony i odbić porwanego syna Nicholasa (Pierre Marais).
Obsada.
i inni

</doc>
<doc id="1896765" url="https://pl.wikipedia.org/wiki?curid=1896765" title="Jerzy (Ławrow)">
Jerzy (Ławrow)

Jerzy, imię świeckie Gierasim Dmitriewicz Ławrow (ur. 28 lutego 1867 lub 1868 w Jeleckim (gubernia orłowska), zm. 21 czerwca 1932 w Niżnym Nowogrodzie) – święty mnich prawosławny, nowomęczennik. 
Urodził się w religijnej rodzinie chłopskiej. Jego wykształcenie ograniczało się do trzech klas szkoły parafialnej. W wieku 12 lat udał się razem z rodzicami na pielgrzymkę do Pustelni Optyńskiej, gdzie starzec Ambroży pobłogosławił go i stwierdził, że powinien zostać w monasterze. Gierasim Ławrow wstąpił jednak do klasztoru dopiero w 1898, po śmierci ojca. Po rocznym nowicjacie złożył w Pustelni Optyńskiej śluby zakonne, przyjmując imię Jerzy. W 1902 został hieromnichem, zamieszkując w podległym pustelni skicie św. Jana Chrzciciela. Ze względu na konflikt z przełożonym skitu, mnichem Warsonofiuszem, opuścił Pustelnię Optyńską i trafił do monasteru św. Jerzego w Mieszczowsku. W 1915 został jego przełożonym i pełnił tę funkcję do likwidacji wspólnoty w grudniu 1918.
Oskarżony przez bolszewików o udział w spisku antypaństwowym i ukrywanie broni na terenie klasztoru, został uwięziony w Kałudze i skazany na rozstrzelanie. Wykonanie wyroku zostało jednak odroczone, a następnie zamienione na 5 lat pozbawienia wolności. Do 1921 przebywał w więzieniu tagańskim w Moskwie w izolatce. Znacznie podupadł na zdrowiu i musiał przejść operację, po której więzienny doktor przysposobił go do wykonywania obowiązków sanitariusza. W więzieniu odwiedził go również metropolita Cyryl (Smirnow), który pobłogosławił go dla sekretnego wykonywania zadań mnicha-starca. 
Po odbyciu wyroku mnich Jerzy spotkał się z biskupem Teodorem (Pozdiejewskim), który umożliwił mu zamieszkanie w Monasterze Daniłowskim w Moskwie i prowadzenie tam działalności starca. Mnich Jerzy zyskał znaczną popularność wśród wiernych; wśród osób przybywających na spotkania z nim był również m.in. biskup Tadeusz (Uspienski). Zabierał również głos w sprawach Kościoła. Po ogłoszeniu przez metropolitę moskiewskiego Sergiusza Stragorodskiego deklaracji lojalności wobec władz stalinowskich opowiedział się po stronie tej części duchowieństwa, która poparła metropolitę, przeciwko nie wspominającym (wbrew stanowisku biskupa Teodora). Podkreślał szkodliwość dalszych podziałów w Kościele dla jego funkcjonowania w ateistycznym państwie. 
W maju 1928 został aresztowany pod zarzutem prowadzenia propagandy antyradzieckiej i przynależności do „czarnosecinnego monasteru”. Skazany na trzy lata zesłania, odbywał karę we wsi Kara-Tiube (dzisiejszy Kazachstan), gdzie zachorował na raka krtani. Dożył dnia zakończenia wyroku i 21 czerwca 1932 zmarł w Niżnym Nowogrodzie. 
W sierpniu 2000 kanonizowany jako jeden z Soboru Świętych Nowomęczenników i Wyznawców Rosyjskich. Od października tego samego roku jego relikwie są czczone w Monasterze Daniłowskim.

</doc>
<doc id="1896767" url="https://pl.wikipedia.org/wiki?curid=1896767" title="Toshihide Saitō">
Toshihide Saitō

 – japoński piłkarz, reprezentant kraju, grający na pozycji obrońcy.
Kariera klubowa.
Jako piłkarz grał w takich klubach jak Shimizu S-Pulse, Shonan Bellmare i Fujieda MYFC.
Kariera reprezentacyjna.
Karierę reprezentacyjną rozpoczął w 1996. Uczestnik Pucharu Azji 1996. Został powołany na MŚ 1998. Powołany także na Copa América 1999. Po raz ostatni w reprezentacji zagrał w 1999, dla której wystąpił w 17 spotkaniach.
Kariera trenerska.
W latach 2009-2013 pracował jako grający trener w Fujieda MYFC.

</doc>
<doc id="1896768" url="https://pl.wikipedia.org/wiki?curid=1896768" title="Centrum Wyszkolenia Ziemnego">
Centrum Wyszkolenia Ziemnego

Centrum Wyszkolenia Ziemnego (CWZ) - centrum szkolenia personelu naziemnego Polskich Sił Powietrznych w Wielkiej Brytanii, utworzone latem 1940 w Blackpool.
Prowadzono w nim także wstępne szkolenie personelu latającego. W lipcu 1942 siedzibę centrum przeniesiono do Halton, gdzie utworzono też Lotniczą Szkołę Techniczną dla Małoletnich - Gimnazjum nr 2. Od 1944 w Locking, zaś od 1945 w Cammeringham.

</doc>
<doc id="1896769" url="https://pl.wikipedia.org/wiki?curid=1896769" title="CWZ">
CWZ



</doc>
<doc id="1896770" url="https://pl.wikipedia.org/wiki?curid=1896770" title="Mistrzostwa Europy w Wioślarstwie 2009 - czwórka bez sternika wagi lekkiej mężczyzn">
Mistrzostwa Europy w Wioślarstwie 2009 - czwórka bez sternika wagi lekkiej mężczyzn

Czwórka bez sternika wagi lekkiej mężczyzn (LM4-) – konkurencja rozgrywana podczas Mistrzostw Europy w Wioślarstwie 2009 w Brześciu między 18 a 20 września.

</doc>
<doc id="1896771" url="https://pl.wikipedia.org/wiki?curid=1896771" title="Alfons Dopsch">
Alfons Dopsch

Alfons Dopsch (ur. 14 czerwca 1868 w Lobositz (cz. Lovosice), zm. 1 września 1953 w Wiedniu) – austriacki historyk (mediewista) i dyplomata.
Od 1886 roku Dopsch studiował na Uniwersytecie Wiedeńskim, gdzie w roku 1890 uzyskał stopień doktora. Jego dysertacja pt. „Bitwa pod Lobositz (1756)”, której temat został wybrany najwyraźniej ze względu na związek z historią tego regionu, pozostaje jedną z niewielu prac Dopscha na temat historii nowożytnej.
W latach 1889–1891 pracował w Instytucie Austriackich Badań Historycznych (Institut für Österreichische Geschichtsforschung). Od maja 1892 był współpracownikiem w dziale edycji (Diplomata–Abteilung) Monumenta Germaniae Historica, której zadaniem było opracowanie i wydanie tekstów źródłowych z czasów Karolingów. Przy okazji tej działalności Dopsch nabył wyjątkowej sprawności w badaniu dokumentów i w bardzo szybkim czasie ukazało się kilka edycji dokumentów uchodzących za wzorcowe (m.in. „Wybrane dokumenty na temat historii konstytucji austriackich dominiów dziedzicznych" (Ausgewählte Urkunden zur Verfassungsgeschichte der österreichischen Erblande), 1895; „Książęce latyfundia w Austrii" (Landesfürstliche Urbare Österreichs), 1904/10).
W roku 1893, mając 25 lat, Dopsch uzyskał habilitację na Uniwersytecie Wiedeńskim. W roku 1898 został mianowany profesorem nadzwyczajnym, a w latach 1900–1937 był profesorem zwyczajnym historii w Wiedniu. Od 1909 Dopsch był członkiem Austriackiej Akademii Nauk. Otrzymał godność doktora h.c. American History Associacion. Jego głównym obszarem zainteresowania było wczesne średniowiecze, zwłaszcza austriacka historia terytorialna. Wychodząc od terytorialnej historii gospodarczej Dopsch próbował udowodnić ciągłość pomiędzy starożytnością a średniowieczem.
W roku 1954 jego imieniem nazwano ulicę w Wiedniu-Floridsdorf (Dzielnica 21).

</doc>
<doc id="1896773" url="https://pl.wikipedia.org/wiki?curid=1896773" title="Rúben Amorim">
Rúben Amorim

Rúben Filipe Marques Amorim (ur. 27 stycznia 1985 w Lizbonie) – portugalski trener piłkarski i piłkarz, występujący najczęściej na pozycji defensywnego pomocnika.
Kariera klubowa.
Rúben Amorim jest wychowankiem Benfiki Lizbona. W wieku 13 lat przeniósł się do innego klubu ze stolicy Portugalii – CF Os Belenenses. W pierwszej lidze zadebiutował 14 grudnia 2003 roku w zwycięskim 2:0 spotkaniu z Alvercą. W sezonie 2004/2005 Amorim pełnił rolę rezerwowego, jednak regularnie dostawał szanse gry. Miejsce w podstawowym składzie wywalczył sobie w kolejnych rozgrywkach, w których zanotował 25 ligowych występów i strzelił 3 bramki. Latem 2007 roku, po udanym występie w mistrzostwach Europy juniorów, zainteresowanie Amorimem wyraziło wiele innych klubów, między innymi Benfiki Lizbona, SC Braga, FC Porto, FC Schalke 04, Tottenham Hotspur i Tuluza. Portugalczyk zdecydował się jednak pozostać w Belenenses, dla którego do 2008 roku rozegrał łącznie 96 meczów w lidze portugalskiej.
W kwietniu 2008 roku Amorim podpisał kontrakt z klubem, w którym rozpoczynał swoją piłkarską karierę – Benfiką Lizbona. Dołączył do niego na zasadzie wolnego transferu. W ekipie z Estádio da Luz Portugalczyk miał zastąpić Armando Petita, który odszedł do niemieckiego FC Köln. Latem piłkarską karierę zakończył natomiast inny środkowy pomocnik – Rui Costa. Amorim stał się podstawowym piłkarzem Benfiki, a 23 listopada w meczu z Académicą Coimbra strzelił dla niej swoją pierwszą bramkę. W sezonie 2008/2009 Portugalski pomocnik zajął ze swoim klubem 3. miejsce w ligowej tabeli oraz zdobył Puchar Ligi Portugalskiej. Od początku kolejnych rozgrywek Amorim stał się rezerwowym dla Javiego Garcíi, który trafił do Benfiki przed rozpoczęciem sezonu z Realu Madryt. W sezonie 2012/2013 był wypożyczony do SC Braga. W 2015 wypożyczono go do katarskiego Al-Wakrah SC.
Kariera reprezentacyjna.
Amorim ma za sobą 10 występów w reprezentacji Portugalii do lat 21, z którą wziął udział w Mistrzostwach Europy U-21 2007. W 2010 roku został dodatkowo powołany do kadry Portugalii na Mundial w Południowej Afryce. Zastąpił kontuzjowanego na treningu Naniego.
Kariera trenerska.
Krótko po zakończeniu kariery zawodniczej, Amorim zapisał się na zajęcia Lizbońskiego Związku Piłki Nożnej, w celu uzyskania licencji trenerskiej.
Po uzyskaniu odpowiedniej licencji, został trenerem trzecioligowego Casa Pia AC, w sezonie 2018/2019.
4 marca 2020 został trenerem portugalskiego Sporting CP.

</doc>
<doc id="1896775" url="https://pl.wikipedia.org/wiki?curid=1896775" title="Weizsäcker">
Weizsäcker

Osoby:
Inne:

</doc>
<doc id="1896777" url="https://pl.wikipedia.org/wiki?curid=1896777" title="Hiroshi Nanami">
Hiroshi Nanami

 – japoński piłkarz, reprezentant kraju grający na pozycji pomocnika.
Kariera klubowa.
Nanami szkolił się na Shimizu Commercial High School, a do 1994 studiował na Juntendo University. Profesjonalną karierę piłkarską rozpoczął w 1995 w Júbilo Iwata, której barwy, z przerwami na trzy wypożyczenia, reprezentował przez 13 lat. Największym sukcesem w barwach drużyny z Iwaty było zwycięstwo w azjatyckiej Lidze Mistrzów w 2000. Trzykrotnie zdobył mistrzostwo J1 League w latach 1997, 1999 i 2002. Udało mu się także w barwach Júbilo sięgnąć po Puchar Cesarza w 2003, oraz dotrzeć do finału tych rozgrywek w 2004. Jako zawodnik klubu z Iwaty trzy razy triumfował w rozgrywkach o Superpuchar Japonii w latach 2000, 2003 i 2004. Zdobył także J League Cup w 1998, oraz dwukrotnie dotarł do finału tych rozgrywek w latach 1997 i 2001. Łącznie dla ekipy Júbilo zagrał w 301 spotkaniach, w których strzelił 32 bramki.
Sezon 1999/2000 spędził na wypożyczeniu we włoskiej drużynie Venezia. W rozgrywkach Serie A zagrał w 24 spotkaniach, w których strzelił jedną bramkę. Drugą połowę sezonu 2006 grał w Cerezo Osaka. W sezonie 2007 występował w stołecznym Tokyo Verdy, któremu pomógł w wywalczeniu awansu do J1 League. Karierę piłkarską zakończył w 2008.
Kariera reprezentacyjna.
Karierę reprezentacyjną rozpoczął 6 sierpnia 1996 w meczu przeciwko reprezentacji Kostaryki, wygranym 3:0. W 1996 wziął udział w Pucharze Azji, na którym zagrał w czterech spotkaniach z Syrią i Uzbekistanem (bramka), Chinami i Kuwejtem. Był ważnym zawodnikiem reprezentacji podczas eliminacji do Mistrzostw Świata 1998, zakończonych awansem do turnieju. Podczas eliminacji zagrał w 15 spotkaniach, strzelając trzy bramki. Po otrzymaniu powołania na turniej finałowy zagrał w trzech meczach grupowych z Argentyną, Chorwacją i Jamajką.
Powołany był także na Copa América 1999, gdzie wystąpił w trzech spotkaniach fazy grupowej z Peru, Paragwajem i Boliwią. Podczas Pucharu Azji 2000 zagrał w 6 spotkaniach turnieju, w których zdobył 3 bramki (dwie przeciwko Irakowi i jedną przeciwko Arabii Saudyjskiej). Turniej ten zakończył się zwycięstwem Japonii. Po raz ostatni w reprezentacji Japonii zagrał 25 kwietnia 2001 w meczu przeciwko Hiszpanii, przegranym 0:1. Łącznie Hiroshi Nanami w latach 1995–2001 wystąpił w 67 spotkaniach, w których strzelił 9 bramek.
Kariera trenerska.
Nanami we wrześniu 2014 został trenerem Júbilo Iwata, zastępując na tym stanowisku Périclesa Chamuscę. W 2015 doprowadził zespół do 2. miejsca w tabeli J2 League. Dało to awans do J1 League po dwóch latach przerwy. Po 170 spotkaniach na ławce trenerskiej Júbilo Iwata, w czerwcu 2019 został zwolniony za fatalne wyniki sportowe (zespół znajdował się na ostatnim miejscu w tabeli).
Sukcesy.
Klubowe.
Júbilo Iwata
Tokyo Verdy

</doc>
<doc id="1896779" url="https://pl.wikipedia.org/wiki?curid=1896779" title="Solar Probe">
Solar Probe



</doc>
<doc id="1896788" url="https://pl.wikipedia.org/wiki?curid=1896788" title="Augustin Chiriță">
Augustin Chiriță

Augustin Eduard Chiriță (ur. 10 października 1975 w miejscowości Slatina, Rumunia) – rumuński piłkarz, grający na pozycji pomocnika.
Kariera piłkarska.
Karierę piłkarską rozpoczął w klubie Grivița Bukareszt w sezonie 1995/96, skąd w następnym sezonie przeszedł do Minerul Motru. W sezonie 1998/98 bronił barw klubu Universitatea Craiova, a potem zmienił klub na Argeș Pitești. W lipcu 2003 przeszedł do Karpat Lwów, a po zakończeniu sezonu przeniósł się do Spartaka Iwano-Frankowsk. Latem 2005 wyjechał do Izraela, gdzie został piłkarzem Hapoel Beer Szewa. Potem wrócił do Rumunii, gdzie występował w klubach Argeș Pitești, Alprom Slatina i Victoria Brănești. W Victorii pełnił również funkcje kapitana drużyny.

</doc>
<doc id="1896791" url="https://pl.wikipedia.org/wiki?curid=1896791" title="Sinister">
Sinister

Sinister – holenderska grupa muzyczna grająca death metal, powstała w 1988 roku w Schiedam.
Historia.
Opracowano na podstawie materiału źródłowego.
Sinister powstał w kwietniu 1988 roku z inicjatywy Mike'a van Mastrigta, Rona van de Poldera i Aada Kloosterwaarda. W styczniu 1989 roku dołączył do nich Corzas i w tym składzie zespół nagrał pierwsze demo. "Perpetual Damnation" miało premierę 17 marca 1990 roku i zawierało cztery utwory grupy oraz cover Slayera "Praise of Death". W ciągu 18 miesięcy demo sprzedało się w ponad 1500 kopiach, a Sinister wystąpił jako support Entombed i Disharmonic Orchestra.
W maju 1991 roku z grupy odszedł Corzas, którego zastąpił Frank Faase (basista Sempiternal Deathreign), zaś po przyjęciu do zespołu André Tolhuizena (Vulture), Ron van de Polder przejął funkcję basisty. Po wydaniu kolejnego dema ("Sacramental Carnage"), Sinister podpisał kontrakt z wytwórnią Nuclear Blast i we wrześniu 1991 roku wystąpił jako support Atrocity.
Pierwszy album studyjny "Cross The Styx" ukazał się w 1992 roku, a wyprodukował go Alex Krull z Atrocity. W ramach promocji płyty zespół występował m.in. jako support Deicide, Entombed i Cannibal Corpse.
Drugi album grupy Sinister "Diabolical Summoning" wydany w 1993 roku oraz trzeci – Hate, wydany w 1995 roku, zostały nagrane w TNT Studios w Gelsenkirchen i wyprodukowane przez Colina Richardsona.
Kolejne wydawnictwo zespołu – minialbum "Bastard Saints" – ukazało się w 1996 roku i było ostatnim, w nagraniu którego wziął udział Mike van Mastrigt, zaś pierwszym, na którym pojawił się Michel Alderliefsten (Severe Torture).
Album "Aggressive Measures" z 1998 roku został nagrany z nowym wokalistą Erikiem de Windtem (Severe Torture) i basistą Aleksem Paulem.
W sierpniu 1999 roku nastąpiły kolejne zmiany personalne w zespole – odszedł Eric de Windt, którego zastąpił Joost Silvrants (Inhume, Drowning in Tears).
W 2001 roku do zespołu w charakterze wokalistki przyjęto Rachel Heyzer-Kloosterwaard (Occult) i w nowym składzie Sinister nagrał album "Creative Killings". Płyta, wyprodukowana przez Hansa Pietersa, ukazała się w listopadzie 2001 roku nakładem Hammerheart Records.
Na początku 2002 roku z zespołu odszedł Bart van Wallenberg, którego zastąpił Pascal Grevinga (Cantara, God Dethroned).
W 2003 roku nakładem Nuclear Blast ukazał się album "Savage or Grace", a w kwietniu 2004 roku Sinister zaprzestał działalności.
Grupa w zmienionym składzie reaktywowała się w kwietniu 2005 roku. Aad Kloosterwaard objął funkcję wokalisty, a Alex Paul gitarzysty. Do zespołu przyjęto nowego perkusistę Paula Beltmana. Kolejny album zatytułowany "Afterburner" został wydany dopiero w 2006 roku przez Nuclear Blast. Płytę nagrano w studiu Stage One Andy'ego Classena. W tym samym roku ukazało się również pierwsze DVD zespołu ("Prophecies Denied"), będące rejestracją koncertu, który odbył się 24 sierpnia 2006 roku w klubie Stodoła w Warszawie.
Kolejny album studyjny "The Silent Howling" został wydany w 2008 roku i jest on pierwszym, na którym zagrał na perkusji Edwin van den Eeden.
W roku 2009 ukazały się dwa wydawnictwa: kompilacja "The Blood Past" (na której znalazły się utwory grupy z lat 1990–1992) oraz album koncertowy "Prophecies Denied" (wydany przez Metal Mind), na którym znalazł się zapis koncertu z Warszawy, opublikowanego wcześniej na DVD.
Muzycy.
Opracowano na podstawie materiału źródłowego.

</doc>
<doc id="1896802" url="https://pl.wikipedia.org/wiki?curid=1896802" title="Norwegia na Letnich Igrzyskach Olimpijskich 2000">
Norwegia na Letnich Igrzyskach Olimpijskich 2000

Norwegię na Letnich Igrzyskach Olimpijskich 2000 reprezentowało 95 zawodników.

</doc>
<doc id="1896804" url="https://pl.wikipedia.org/wiki?curid=1896804" title="Nikołaj Bierzarin">
Nikołaj Bierzarin

Nikołaj Erastowicz Bierzarin (; ur. w Petersburgu, zm. 16 czerwca 1945 w Berlinie) – radziecki dowódca wojskowy, generał pułkownik, od 6 kwietnia 1945 Bohater Związku Radzieckiego, pierwszy radziecki komendant Berlina.
Życiorys.
1918–1940.
W 1918, mając 14 lat, wstąpił do Armii Czerwonej i walczył w wojnie domowej na froncie północnym. 
W 1921 walczył podczas powstania w Kronsztadzie, a w 1924 z oddziałami powstańczymi nad Amurem. Od 1922 był członkiem Komsomołu, a po ukończeniu w 1926 kursu dla oficerów piechoty wstąpił do Komunistycznej Partii Związku Radzieckiego. W 1925 ukończył kurs strzelecki, a już dwa lata później kurs dla dowódców Syberyjskiego Okręgu Wojskowego. Od 1927 roku był dowódcą jednostki wyszkolenia oficerów, aktywnie uczestniczył w walkach podczas walk radziecko-japońskich jako dowódca 32 Dywizji Strzeleckiej, kierował obroną Kolei Wschodniochińskiej. 
W latach 1933–1935 przebywał w Chabarowsku, od 1935 do 1937 pełnił funkcję dowódcy 26 Dywizji Strzeleckiej na Dalekim Wschodzie. Do 1938 był naczelnym dowódcą grupy Amur.
W 1938 jako dowódca 32 Dywizji Strzeleckiej uczestniczył w walkach nad jeziorem Chasan. W grudniu 1938 został dowódcą 59 Korpusu Strzeleckiego OKDVA, a w lipcu 1940 – zastępcą dowódcy 1 AK Frontu Dalekowschodniego. 26 maja 1940 został mianowany do stopnia generała majora.
II wojna światowa.
Po przystąpieniu ZSRR do działań wojennych został dowódcą 27 Armii Bałtyckiego Okręgu Wojskowego, a następnie dowódcą 34 Armii Północno-Zachodniej, zastępcą dowódcy 61 Armii, 20 Armii, dowódcą 39 Armii, odpowiednio na zachodnim froncie, Froncie Kalinińskim i 1 Froncie Nadbałtyckim. W marcu 1943 został ciężko ranny pod Wiaźmą i przez pięć miesięcy przebywał w szpitalu wojskowym.
Od maja 1944 dowodził 5 Armią Uderzeniową w operacjach ofensywy radzieckich sił zbrojnych: operacji jassko-kiszyniowskiej, wiślańsko-odrzańskiej i bitwie o Berlin. Brał udział w walkach m.in. w rejonie Grabowa i później na północ od Kostrzyna. W szturmie Berlina dowodzona przez niego 5 Armia Uderzeniowa otrzymała zadanie szczególnego znaczenia, zajęcie sektora w środku miasta, tam gdzie znajdowała się Kancelaria Rzeszy; wkroczyła do berlińskiej dzielnicy Marzahn 21 kwietnia 1945.
Komendant Berlina.
W uznaniu wybitnych zasług 5 Armii Uderzeniowej podczas ataku na Berlin oraz za szczególne zasługi w dowodzeniu działaniami zbrojnymi gen Bierzarin, Bohater Związku Radzieckiego został mianowany przez gen. Gieorgija Żukowa w dniu 24 kwietnia 1945 pierwszym radzieckim komendantem i szefem garnizonu wojsk radzieckich w Berlinie. Stosowny rozkaz został wydany przez Bierzarina 28 kwietnia 1945, który stanowił, że "„pełna władza nad Berlinem przechodzi w ręce radzieckiej komendantury wojskowej”".
Jako komendant miasta miał za zadanie przywrócenie ładu społecznego poprzez utworzenie milicji miejskiej, zapewnienie miejsc zatrudnienia i zaopatrzenie ludności w artykuły niezbędne do życia. Pełniąc rolę komendanta powołał pierwszy po wojnie sąd oraz miał za zadanie stworzyć służby ochrony dóbr kultury.
Śmierć.
16 czerwca 1945 N.K. Bierzarin zginął w wypadku motocyklowym na skrzyżowaniu "Wilhelmstrasse" i "Schloßstraße" "(obecnie Am Tierpark/Alfred-Kowalke-Straße)" w berlińskiej dzielnicy Friedrichsfelde. Jego ciało przewieziono do Moskwy, gdzie spoczął na Cmentarzu Nowodziewiczym.
Upamiętnienie.
Jego imieniem nazwano ulice w Moskwie, Wołgogradzie, Berlinie, Kiszyniowie i innych miejscowościach oraz szkołę w Kiszyniowie. W Berlinie, Irkucku i Gorzowie Wielkopolskim umieszczono poświęcone mu tablice pamiątkowe.
Odznaczenia.
i inne odznaczenia i medale.

</doc>
<doc id="1896808" url="https://pl.wikipedia.org/wiki?curid=1896808" title="Jülich-Kleve-Berg">
Jülich-Kleve-Berg



</doc>
<doc id="1896813" url="https://pl.wikipedia.org/wiki?curid=1896813" title="Henryk Bobiński">
Henryk Bobiński

Henryk Bobiński (ur. 1 lutego 1861 w Warszawie, zm. 24 kwietnia 1914 tamże) – polski pianista i kompozytor.
Życiorys.
W Warszawie uczęszczał do Instytutu Muzycznego. Uczył się tam, u Strobla, gry na fortepianie i kompozycji u Zygmunta Noskowskiego. Dyplom uzyskał w 1879. Po studiach wyjechał do Krakowa. Zatrudnił się tam jako nauczyciel gry na fortepianie Towarzystwa Muzycznego. Równolegle do prowadzonej pracy koncertował (m. in.: Lublin, Kraków, Warszawa). Następnie wyjechał do Wiednia aby, pod kierownictwem Teodora Leszetyckiego, uzupełnić swoje wykształcenie. Później studiował kompozycję u Szostakowskiego w moskiewskim Towarzystwie Filharmonicznym. Tam, po uzyskaniu dyplomu I stopnia, przez kolejne trzy lata uczył gry na fortepianie. W roku 1893 krótko mieszkał w Odessie, po czym przeniósł się do Kijowa. Został tam profesorem wyższej klasy fortepianu w szkole Rosyjskiego Towarzystwa Muzycznego. W latach 1893–1903 koncertował kolejno w Warszawie, Kijowie i w Wiedniu. W 1914 poważnie zachorował; przeniósł się do Warszawy, gdzie mieszkał przez ostatnie kilka miesięcy swojego życia. 

</doc>
<doc id="1896814" url="https://pl.wikipedia.org/wiki?curid=1896814" title="Maria Karolina Habsburg (1801–1832)">
Maria Karolina Habsburg (1801–1832)

Maria Karolina Ferdynanda Teresa Józefina Demetria Habsburg-Lotaryńska (ur. 8 kwietnia 1801 w Wiedniu, zm. 5 sierpnia 1832 w Dreźnie) – arcyksiężniczka Austrii, księżniczka Czech i Węgier, księżniczka Saksonii.
Urodziła się jako szósta córka (ósme spośród dwanaściorga dzieci) ostatniego cesarza rzymsko-niemieckiego Franciszka II (później pierwszego cesarza Austrii Franciszka I, a także króla Czech i Węgier w latach 1792–1835) z jego drugiego małżeństwa z cesarzową Marii Teresą. Jej starszym bratem był m.in. kolejny cesarz Austrii Ferdynand I.
7 października 1819 w Dreźnie poślubiła bratanka króla Saksonii Fryderyka Augusta I – księcia Fryderyka Augusta (przyszłego króla tego kraju Fryderyka Augusta II). Para nie miała dzieci. 1 września 1830 ojciec księcia Fryderyka Augusta – książę Maksymilian zrzekł się praw do tronu. Jego następstwo objął wówczas mąż Marii Karoliny (który został królem w 1836 r. już po śmierci Marii Karoliny).
Po śmierci księżnej Marii Karoliny Fryderyk August wziął ślub ze swoją drugą żoną księżniczką bawarską Marią Anną. Również z tego związku nie doczekał się potomstwa.

</doc>
<doc id="1896819" url="https://pl.wikipedia.org/wiki?curid=1896819" title="Reprezentacja Litwy na Mistrzostwach Europy w Wioślarstwie 2009">
Reprezentacja Litwy na Mistrzostwach Europy w Wioślarstwie 2009

Reprezentacja Litwy na Mistrzostwach Europy w Wioślarstwie 2009 liczyła 16 sportowców. Najlepszym wynikiem było 1. miejsce w jedynce mężczyzn.

</doc>
<doc id="1896822" url="https://pl.wikipedia.org/wiki?curid=1896822" title="Nowa Zelandia na Zimowych Igrzyskach Olimpijskich 2010">
Nowa Zelandia na Zimowych Igrzyskach Olimpijskich 2010

Nowa Zelandia na Zimowych Igrzyskach Olimpijskich 2010 – występ szesnastoosobowej kadry sportowców reprezentujących Nową Zelandię na igrzyskach w 2010 roku w Vancouver.
W reprezentacji znalazło się siedem kobiet i dziewięciu mężczyzn. Wzięli oni udział w ośmiu dyscyplinach – biathlonie, biegach narciarskich, łyżwiarstwie szybkim, narciarstwie alpejskim, narciarstwie dowolnym, short tracku, skeletonie i snowboardingu. Reprezentanci Nowej Zelandii nie zdobyli żadnego medalu. Najwyższą pozycję zajął Ben Sandford, który był jedenasty w skeletonowym ślizgu mężczyzn. Była to najliczniejsza reprezentacja Nowej Zelandii w historii jej dotychczasowych startów w zimowych igrzyskach olimpijskich. Po raz pierwszy wystartowali oni w ośmiu dyscyplinach sportowych w trakcie jednych igrzysk.
Najmłodszą zawodniczką w reprezentacji była snowboardzistka Rebecca Sinclair (18 lat i 161 dni), natomiast najstarszą sportsmenką była skeletonistka Tionette Stoddard (35 lat i 148 dni). Dla czworga nowozelandzkich sportowców występ w Vancouver był drugim olimpijskim startem w karierze. W Turynie wystąpili snowboardziści: Juliane Bray, Kendall Brown i Mitchell Brown oraz skeletonista Ben Sandford.
Rolę chorążego reprezentacji podczas ceremonii otwarcia igrzysk pełniła Juliane Bray, a podczas ceremonii zamknięcia funkcję tę pełnił Ben Sandford.
Był to czternasty start Nowej Zelandii na zimowych igrzyskach olimpijskich. Poza igrzyskami w 1956 i 1964 roku, kraj ten wystawił reprezentację na wszystkie zimowe igrzyska od 1952 roku.
Tło startu.
Występy na poprzednich igrzyskach.
Debiut reprezentacji Nowej Zelandii na zimowych igrzyskach olimpijskich miał miejsce w 1952 roku. Wówczas, podczas igrzysk w Oslo, Nową Zelandię reprezentowało troje alpejczyków. Nowozelandczycy nie wystąpili na igrzyskach w 1956 i 1964 roku. W 1988 roku, na igrzyskach w Calgary, po raz pierwszy w nowozelandzkim składzie znaleźli się przedstawiciele innych dyscyplin niż narciarstwo alpejskie. Poza alpejczykami wystąpili wówczas bobsleiści i biegaczka narciarska.
Na kolejnych zimowych igrzyskach olimpijskich, które rozegrano w Albertville, po raz pierwszy reprezentantka Nowej Zelandii zdobyła medal. Srebrną medalistką w alpejskim slalomie kobiet została Annelise Coberger. Na tych samych igrzyskach po raz pierwszy wystąpili także nowozelandzcy łyżwiarze uprawiający short track. Podczas Zimowych Igrzysk Olimpijskich 1998 w kadrze Nowej Zelandii znalazło się ośmioro sportowców, którzy wystąpili w sześciu dyscyplinach – w narciarstwie alpejskim, bobslejach, narciarstwie dowolnym, saneczkarstwie, snowboardingu i łyżwiarstwie szybkim. Cztery lata później po raz pierwszy na igrzyskach wystartowała skeletonistka z Nowej Zelandii, a w 2006 roku debiut olimpijski zaliczyli nowozelandzcy curlerzy.
W porównaniu do poprzednich zimowych igrzysk, reprezentacja Nowej Zelandii w 2010 roku była najliczniejsza. W Vancouver zaprezentowało się łącznie szesnaścioro sportowców z tego kraju, o jeden więcej niż cztery lata wcześniej. Ponadto po raz pierwszy Nowozelandczycy wystawili swoich reprezentantów do ośmiu różnych dyscyplin sportowych. Sarah Murphy stała się także pierwszą nowozelandzką biathlonistką, która wystąpiła na zimowych igrzyskach.
Sponsor.
Sponsorem nowozelandzkiej reprezentacji na Zimowych Igrzyskach Olimpijskich 2010 w Vancouver była firma z branży spożywczej Cadbury.
Kwalifikacje olimpijskie.
Pierwszą nowozelandzką zawodniczką, która uzyskała kwalifikację na igrzyska w Vancouver, była biegaczka Katherine Calder. Na początku 2009 roku spełniła ona wymogi stawiane przez Międzynarodową Federację Narciarską i tym samym zapewniła sobie udział w igrzyskach. Drugi z przedstawicieli Nowej Zelandii w biegach narciarskich, Benjamin Koons, uzyskał kwalifikację w listopadzie 2009 w fińskim Muonio.
O wyjazd na igrzyska olimpijskie rywalizowało trzech nowozelandzkich łyżwiarzy szybkich – Shane Dobbin, Blake Skjellerup i Mark Jackson. Dobbin zakwalifikował się na igrzyska w grudniu 2009, zajmując jedenaste miejsce w zawodach Pucharu Świata w Salt Lake City i poprawiając rekord kraju. Nominację olimpijską zapewnił sobie dzięki trzynastej pozycji w sezonie w biegach na 5000 metrów. Spośród dwóch pozostałych zawodników do rywalizacji w short tracku wybrany został Skjellerup.
Kwalifikację zdobyło troje skeletonistów – Tionette Stoddard, Iain Roberts i Ben Sandford. Stoddard zakwalifikowała się na podstawie pozycji zajmowanych w zawodach Pucharu Świata, w których plasowała się w czołowej dwudziestce. W podobny sposób start olimpijski zapewnił sobie Sandford, który przed igrzyskami zajmował 12. miejsce w klasyfikacji generalnej. Roberts uzyskał kwalifikację podczas drużynowych zawodów w Königssee, w których zajął dziewiąte miejsce.
Alpejczycy Benjamin Griffin i Timothy Cafe uzyskali prawo startu na podstawie nominacji komitetu olimpijskiego. Kwalifikację olimpijską w styczniu 2010 roku wywalczyła narciarka dowolna Michelle Greig, która zajęła 17. miejsce w zawodach Pucharu Świata w Alpe d’Huez. Dzięki temu znalazła się w pierwszej trzydziestce klasyfikacji generalnej, co było warunkiem wystarczającym do startu w igrzyskach.
Kwalifikację olimpijską na podstawie pozycji w Pucharze Świata zdobyli snowboardziści James Hamilton i Juliane Bray. O pozostałe miejsca w kadrze rywalizowali Benjamin Stewart, Mitchell Brown, Rebecca Sinclair i Kendall Brown. Spośród nich nominacji nie otrzymał Stewart.
Jako ostatnia awans do igrzysk olimpijskich uzyskała Sarah Murphy. Prawo startu uzyskała pod koniec stycznia na podstawie kwoty przydzielanej przez Międzynarodową Unię Biathlonową.
Nominacji nowozelandzkich zawodników na igrzyska olimpijskie dokonywali przedstawiciele Nowozelandzkiego Komitetu Olimpijskiego – Barry Maister, Simon Wickham, Mike Stanley oraz Rosemarie Nye. Wybór zawodników i zawodniczek nastąpił w styczniu 2010.
Nadzieje olimpijskie.
Wśród pretendentów do medalu w skeletonie mężczyzn wymieniano nazwisko Bena Sandforda. Na poprzednich igrzyskach ukończył on rywalizację na dziesiątej pozycji. W sezonie olimpijskim dwukrotnie plasował się w pierwszej dziesiątce zawodów Pucharu Świata. W listopadzie 2009 roku w Lake Placid był ósmy, a w styczniu 2010 w Königssee zajął dziewiąte miejsce. Skeletonista był typowany przez nowozelandzkie media jako kandydat do medalu także dlatego, że jego wuj, Bruce Sandford, w 1992 roku w Calgary zdobył tytuł mistrza świata w skeletonie.
Wśród nadziei olimpijskich wymieniano także Juliane Bray jako szesnastą snowboardzistkę w halfpipie na poprzednich igrzyskach i piątą zawodniczkę rozgrywanych w Stoneham zawodów Pucharu Świata. Kolejną z pretendentek do dobrego występu olimpijskiego była skeletonistka Tionette Stoddard, która w sześciu ostatnich startach przed igrzyskami plasowała się w czołowej dwudziestce zawodów Pucharu Świata. Nadzieją olimpijską była także biathlonistka Sarah Murphy, która jako pierwsza Nowozelandka w historii dostała kwalifikację olimpijską w tej dyscyplinie.
Skład reprezentacji.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Nowej Zelandii wzięła udział w ośmiu. Najwięcej, pięcioro nowozelandzkich zawodników wystartowało w konkurencjach snowboardowych. Ponadto Nowozelandczycy wystąpili w biathlonie, biegach narciarskich, łyżwiarstwie szybkim, narciarstwie alpejskim, narciarstwie dowolnym, short tracku i skeletonie.
Nowozelandzkim szefem misji olimpijskiej w Vancouver był Peter Wardell.
Wyniki.
Biathlon.
Jedyną reprezentantką Nowej Zelandii w biathlonie na igrzyskach w Vancouver była Sarah Murphy. Jej występ był pierwszym w historii startem nowozelandzkiej zawodniczki w konkurencjach biathlonowych na igrzyskach olimpijskich. Wystąpiła w dwóch konkurencjach – w sprincie i biegu na 15 kilometrów, w obu plasując się na 82. miejscu. W sprincie straciła 3 minuty i 54,1 sekundy do zwyciężczyni – Anastasiji Kuźminy. Reprezentantka Nowej Zelandii wyprzedziła wówczas sześć zawodniczek. W biegu na 15 km strata Murphy do Tory Berger wyniosła 12 minut i 2,1 sekundy. Nowozelandka zdołała wyprzedzić cztery sklasyfikowane biathlonistki. Wyniki osiągnięte przez Murphy w sprincie i biegu indywidualnym nie były wystarczające, aby mogła ona wystartować w biegu pościgowym i masowym.
Biegi narciarskie.
W Vancouver zaprezentowało się dwoje nowozelandzkich biegaczy narciarskich – Katherine Calder i Benjamin Koons. Był to pierwszy start Nowozelandczyków w konkurencjach biegowych na igrzyskach olimpijskich od występu Madonny Harris w 1988 roku. Calder wystąpiła w sprincie kobiet i biegu indywidualnym na 10 kilometrów techniką dowolną. W sprincie zajęła 47. miejsce w biegach kwalifikacyjnych. Do Doris Trachsel, zajmującej 30. miejsce, dające awans do ćwierćfinałów, straciła 12,26 sekundy. Wyprzedziła siedem zawodniczek. Na 10 km Calder uplasowała się na 62. miejscu wśród 77 sklasyfikowanych biegaczek. Do Charlotte Kalli, która została zwyciężczynią biegu, straciła 3 minuty i 52,5 sekundy.
Benjamin Koons jako pierwszy Nowozelandczyk wystąpił w biegach mężczyzn. Z powodu zwiększonego poziomu hemoglobiny, przekraczającego wartości dopuszczalne ustanowione przez Międzynarodową Federację Narciarską, został wycofany z pierwszych konkurencji biegowych. W efekcie, mimo wcześniejszego zgłoszenia do innych konkurencji, wystąpił tylko w biegu łączonym na 30 kilometrów i w biegu masowym na 50 kilometrów. W biegu łączonym został zdublowany, w wyniku czego nie został sklasyfikowany. W biegu masowym był 46. wśród 48 sklasyfikowanych biegaczy. Wyprzedził reprezentanta Andory – François Soulié i Duńczyka Jonasa Thora Olsena. Do zwycięzcy, Pettera Northuga, Nowozelandczyk stracił 16 minut i 18,4 sekundy.
Łyżwiarstwo szybkie.
Jedynym nowozelandzkim łyżwiarzem szybkim na igrzyskach w 2010 roku był Shane Dobbin. Wystąpił w biegu na 5000 metrów i zajął w nim 17. miejsce wśród 27 sklasyfikowanych zawodników. Do zwycięzcy, Svena Kramera, stracił 18,78 sekundy.
Narciarstwo alpejskie.
W narciarstwie alpejskim Nową Zelandię reprezentowało dwóch zawodników. Byli to Benjamin Griffin i Timothy Cafe. Griffin wystartował w slalomie gigancie i supergigancie, jednak w żadnej z tych konkurencji nie został sklasyfikowany. Cafe wystąpił w supergigancie i zajął 38. miejsce wśród 45 sklasyfikowanych narciarzy. Do mistrza olimpijskiego, Aksela Lunda Svindala, zabrakło mu 5,21 sekundy.
Narciarstwo dowolne.
Michelle Greig jako jedyna reprezentowała swój kraj w narciarstwie dowolnym. Wystąpiła w ski crossie. W kwalifikacjach zajęła 30. miejsce wśród 35 zawodniczek i awansowała do 1/8 finału. Wystartowała w piątym biegu eliminacyjnym i zajęła w nim ostatnie, czwarte miejsce, w efekcie czego odpadła z dalszej rywalizacji i ukończyła zawody na 30. miejscu.
Short track.
Jedynym nowozelandzkim przedstawicielem w short tracku podczas igrzysk w Vancouver był Blake Skjellerup. Zawodnik ten wystąpił w trzech konkurencjach – w biegu na 500 m, na 1000 m i na 1500 m. W pierwszej z konkurencji odpadł po pierwszej rundzie. Wystąpił w piątym biegu eliminacyjnym i zajął w nim trzecie miejsce. Awans do dalszej części rywalizacji przegrał z Thibaultem Fauconnetem i Tysonem Heungiem. Wyprzedził tylko zdyskwalifikowanego Chińczyka Liang Wenhao. W klasyfikacji końcowej zajął 21. miejsce wśród 30 zawodników.
W biegu na 1000 metrów awansował do ćwierćfinałów po tym jak w biegu eliminacyjnym zajął drugie miejsce za Sung Si-Bakiem. Nowozelandczyk pokonał Włocha Nicolę Rodigariego i zdyskwalifikowanego Francuza Maxime'a Chataigniera. W ćwierćfinale zajął czwarte miejsce w swoim biegu. Przegrał z Si-Baekiem, J.R. Celskim i Yurim Confortolą. Do pokonania Celskiego i awansu do półfinałów zabrakło mu 2,753 sekundy. Ostatecznie zajął szesnaste miejsce wśród 31 sklasyfikowanych zawodników.
Ostatni start, którym był bieg na 1500 metrów, zakończył na pierwszej rundzie. W pierwszym biegu eliminacyjnym zajął piąte miejsce, pokonując tylko Rosjanina Rusłana Zacharowa. Do pokonania Liu Xianweia i do awansu do dalszej części rywalizacji Nowozelandczykowi zabrakło 0,376 sekundy. W końcowym zestawieniu zajął 28. miejsce i wyprzedził pięciu sklasyfikowanych zawodników.
Skeleton.
W reprezentacji Nowej Zelandii znalazło się troje skeletonistów. W ślizgu kobiet zaprezentowała się Tionette Stoddard, która ukończyła wszystkie cztery przejazdy i została sklasyfikowana na czternastym miejscu w gronie dziewiętnastu zawodniczek. Do zdobywczyni tytułu mistrzyni olimpijskiej, Amy Williams, straciła 6,05 sekundy.
W ślizgu mężczyzn wystąpiło dwóch Nowozelandczyków – Iain Roberts i Ben Sandford. Podczas treningu Roberts uderzył głową o tor lodowy, następstwem czego było wstrząśnienie mózgu. Kontuzja nie pozwoliła Robertsowi wystartować w trzecim przejeździe i w efekcie został on sklasyfikowany na ostatnim, 27. miejscu. Sandford zaliczył wszystkie przejazdy i zajął jedenaste miejsce ze stratą 2,86 sekundy do Jona Montgomery. W trzecim przejeździe Nowozelandczyk zajął dziewiąte miejsce. Jedenaste miejsce Bena Sandforda było największym osiągnięciem Nowozelandczyków podczas igrzysk w Vancouver.
Snowboarding.
Reprezentacja Nowej Zelandii w snowboardingu liczyła pięć osób, w tym trzy kobiety i dwóch mężczyzn. Wszyscy wystartowali w konkurencji halfpipe. Wśród kobiet najlepiej spisała się Kendall Brown, która awansowała do półfinałów i w ogólnym rozrachunku zajęła piętnaste miejsce. Do awansu do finału zabrakło jej 2,1 punktu. Rebecca Sinclair i Juliane Bray odpadły w pierwszej rundzie, zajmując odpowiednio 21. i 24. miejsce wśród trzydziestu sklasyfikowanych zawodniczek. Wśród mężczyzn wystąpili James Hamilton i Mitchell Brown. Hamilton zajął 22. miejsce, a Brown był 34. w gronie 39 zawodników.

</doc>
<doc id="1896825" url="https://pl.wikipedia.org/wiki?curid=1896825" title="Kij">
Kij



</doc>
<doc id="1896826" url="https://pl.wikipedia.org/wiki?curid=1896826" title="Region Stołeczny (Filipiny)">
Region Stołeczny (Filipiny)

Region Stołeczny ("Manila Metropolitan Area" fil. "Kalakhang Maynila, Kamaynilaan" lub ang. National Capital Region (NCR) fil. "Pambansang Punong Rehiyon") w skrócie Metro Manila − w podziale administracyjnym Filipin jest to centralny region obejmujący stołeczne miasto Manila wraz z 16 przyległymi miastami (faktycznie - dzielnicami Manili). W 2007 zamieszkiwało go 11 553 427 ludzi.
 Obecnie przedmieścia Manili rozprzestrzeniły się do ościennych Regionowi Stołecznemu prowincji (Laguna, Cavite, Rizal, Bulacan), razem z którymi populacja aglomeracji wynosi około 20 milionów osób. Metro Manila jest jedną z dwudziestu dużych aglomeracji Filipin.

</doc>
<doc id="1896827" url="https://pl.wikipedia.org/wiki?curid=1896827" title="National Capital Region">
National Capital Region



</doc>
<doc id="1896828" url="https://pl.wikipedia.org/wiki?curid=1896828" title="Konstantin Lerner">
Konstantin Lerner



</doc>
<doc id="1896831" url="https://pl.wikipedia.org/wiki?curid=1896831" title="Stary Dworzec">
Stary Dworzec

Stary Dworzec (biał. Стары Дворац, "Stary Dwarec", ros. Старый Дворец, "Staryj Dworiec") – agromiasteczko na Białorusi, w obwodzie grodzieńskim, w rejonie brzostowickim, w sielsowiecie parchimowskim. Położone jest 49 km na południe od Grodna, 16,6 km od granicy polsko-białoruskiej, u zbiegu dróg republikańskich R78 i R100. Na wschód od miejscowości przebiega granica administracyjna pomiędzy rejonami brzostowickim i wołkowyskim.
Historia.
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim. Od 1919 roku w granicach II Rzeczypospolitej. 7 czerwca 1919 roku, wraz z całym powiatem grodzieńskim, weszła w skład okręgu wileńskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęta przez bolszewików, następnie odzyskana przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie grodzieńskim, w gminie Wielkie Ejsymonty. W 1921 roku miejscowość miała status folwarku. Było w nim 11 domów mieszkalnych i 1 zamieszkane zabudowanie innego typu
W wyniku napaści ZSRR na Polskę we wrześniu 1939 roku miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska sowieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi. Między 2005 i 2009 rokiem Stary Dworzec otrzymał status agromiasteczka.
Zabytki.
W Starym Dworcu zachowały się zabudowania folwarku, wzniesione po 1875 roku. W przeszłości istniał też otoczony parkiem, XIX-wieczny dwór Buttowt-Andrzejkowiczów, jednak został zniszczony po 1939 roku. Do czasów obecnych zachował się jedynie dworski park.
Demografia.
Według spisu powszechnego z 1921 roku folwark zamieszkany był przez 142 osoby, w tym 90 Polaków, 48 Białorusinów, 3 Żydów i 1 Niemca. Prawosławie wyznawało 83 jego mieszkańców, katolicyzm – 55, judaizm – 3, protestantyzm – 1.

</doc>
<doc id="1896838" url="https://pl.wikipedia.org/wiki?curid=1896838" title="Reprezentacja Grecji na Mistrzostwach Europy w Wioślarstwie 2009">
Reprezentacja Grecji na Mistrzostwach Europy w Wioślarstwie 2009

Reprezentacja Grecji na Mistrzostwach Europy w Wioślarstwie 2009 liczyła 12 sportowców. Najlepszymi wynikami było 1. miejsce w dwójce bez sternika mężczyzn, dwójce podwójnej wagi lekkiej mężczyzn, dwójce podwójnej wagi lekkiej kobiet i czwórce bez sternika mężczyzn.

</doc>
<doc id="1896843" url="https://pl.wikipedia.org/wiki?curid=1896843" title="Femi Ogunode">
Femi Ogunode

Femi Ogunode (ur. 15 maja 1991) – katarski lekkoatleta, sprinter. Do 31 października 2009 reprezentował Nigerię.
W 2008 zajął 6. miejsce w biegu na 400 metrów podczas mistrzostw Nigerii, dzięki czemu znalazł się w kadrze na igrzyska olimpijskie w Pekinie. Ostatecznie nie miał jednak okazji wystąpić w tych zawodach.
Medalista mistrzostw Azji zachodniej, w 2010 został złotym medalistą igrzysk azjatyckich w biegach na 200 i 400 metrów. Rok później zdobył złoty medal mistrzostw Azji na 200 metrów.
W roku 2011 zdobył złoty medal w biegu na 100 m podczas Światowych Wojskowych Igrzysk Sportowych 2011, ustanawiając czasem 10,07 rekord światowych wojskowych igrzysk sportowych, kilka tygodni później zajął 8. miejsce w mistrzostwach świata. W grudniu 2011 zdobył trzy medale podczas igrzysk panarabskich, jednak kontrola antydopingowa przeprowadzona na tych zawodach wykazała obecność u Ogunode niedozwolonej substancji i sprinter został zdyskwalifikowany na 2 lata.
W 2014 roku zdobył brązowy medal w biegu na 60 metrów podczas halowych mistrzostwach świata w Sopocie. Rok później zajął 7. miejsce w biegu na 200 metrów podczas światowego czempionatu w Pekinie. Odpadł w eliminacjach zarówno biegu na 100, jak i na 200 metrów podczas igrzysk olimpijskich w Rio de Janeiro (2016).
Jego młodszym bratem jest Tosin Ogunode, halowy rekordzista Azji w biegu na 60 metrów w hali.

</doc>
<doc id="1896849" url="https://pl.wikipedia.org/wiki?curid=1896849" title="Reprezentacja Chorwacji na Mistrzostwach Europy w Wioślarstwie 2009">
Reprezentacja Chorwacji na Mistrzostwach Europy w Wioślarstwie 2009

Reprezentacja Chorwacji na Mistrzostwach Europy w Wioślarstwie 2009 liczyła 16 sportowców. Najlepszymi wynikami było 3. miejsce w jedynce mężczyzn i dwójce bez sternika kobiet.

</doc>
<doc id="1896852" url="https://pl.wikipedia.org/wiki?curid=1896852" title="Lekka jazda">
Lekka jazda

Lekka jazda – ogólne określenie jednej z wielu formacji kawaleryjskich, których cechą charakterystyczną był brak ciężkich pancerzy (zbroi) u jeźdźców, w przeciwieństwie do ciężkiej jazdy.
Taktyka.
Jazda lekka z powodu braku uzbrojenia ochronnego nie posiadała takiej siły uderzeniowej jak ciężka jazda w bezpośredniej szarży na pozycję nieprzyjaciela. Jednak braki te nadrabiała większą ruchliwością i szybkością poruszania. Była przydatna w zwiadach, rozpoznaniu oraz w akcjach dywersyjnych na tyłach wroga. W czasie bitwy, często powierzano jej zadanie atakowania sił wroga od tyłu.
Historia.
Lekka jazda, jako mniej kosztowna od ciężkiej, istniała od czasów starożytnych niemal we wszystkich armiach. Szczególne znacznie miała wśród ludów koczowniczych (Hunowie, Awarowie, Mongołowie) zamieszkujących rozległe stepy wschodniej Europy i środkowej Azji. Na obszarach o silniejszej państwowości, także w Rzeczypospolitej lekka jazda, była często uzupełnieniem i wsparciem dla jazdy ciężkiej, której aż do XVI wieku, przypisywano większe znaczenie. Jednak wraz z rozwojem piechoty i broni palnej, wobec której jazda ciężka była bezradna, bardziej doceniono zalety lekkiej kawalerii, a zwłaszcza jej szybkość. Formacje lekkiej kawalerii istniały do połowy XX wieku, a ich zniknięcie z pól bitew wiązało się z ogólnym kryzysem formacji kawaleryjskich.
Najważniejsze formacje jazdy lekkiej:
Zobacz też.
Partyjski strzał

</doc>
<doc id="1896853" url="https://pl.wikipedia.org/wiki?curid=1896853" title="Fiodor Terentjew">
Fiodor Terentjew



</doc>
<doc id="1896854" url="https://pl.wikipedia.org/wiki?curid=1896854" title="Reprezentacja Słowacji na Mistrzostwach Europy w Wioślarstwie 2009">
Reprezentacja Słowacji na Mistrzostwach Europy w Wioślarstwie 2009

Reprezentacja Słowacji na Mistrzostwach Europy w Wioślarstwie 2009 liczyła 3 sportowców. Najlepszymi wynikami było 4. miejsce w jedynce mężczyzn.

</doc>
<doc id="1896857" url="https://pl.wikipedia.org/wiki?curid=1896857" title="Témiscamingue (jezioro)">
Témiscamingue (jezioro)

Témiscamingue, Timiskaming (, ) – duże jezioro słodkowodne leżące w Kanadzie na granicy prowincji Quebec oraz Ontario. 
Morfometria.
Témiscamingue jest tektonicznym jeziorem przepływowym. Przepływa przez nie rzeka Ottawa. Jezioro jest silnie wydłużone, jego długość wynosi 110 km, powierzchnia ok. 300 km². Jest również bardzo głębokie (średnia głębokość to 120 m), do czego nawiązuje jego nazwa, w języku algonkińskim oznaczająca "głęboką wodę".
Granica międzyprowincjalna przebiega przez środek jeziora na całej jego długości, dwie największe wyspy na jeziorze, wyspa Mann oraz du Collège znajdują się po stronie quebeckiej. Na odcinku połączenia z jeziorem rzeka Ottawa nosi również nazwę "Rivière des Quinze".

</doc>
<doc id="1896858" url="https://pl.wikipedia.org/wiki?curid=1896858" title="Hemerocallis">
Hemerocallis



</doc>
<doc id="1896860" url="https://pl.wikipedia.org/wiki?curid=1896860" title="Juelich-Kleve-Berg">
Juelich-Kleve-Berg



</doc>
<doc id="1896861" url="https://pl.wikipedia.org/wiki?curid=1896861" title="Hrajno">
Hrajno

Hrajno (, "Hrajna", , "Grajno") – wieś na Białorusi, w obwodzie grodzieńskim, w rejonie brzostowickim, w sielsowiecie Koniuchy. Położona jest przy drodze krajowej R99 Grodno – Pograniczny, w pobliżu rzeki Świsłoczy, 29 km na południe od Grodna i 13,5 km od granicy polsko-białoruskiej. Na północ i wschód od wsi przebiega granica administracyjna pomiędzy rejonami brzostowickim i grodzieńskim.
Historia.
W czasach I Rzeczypospolitej wieś należała do wójtostwa grajeńskiego, we włości dworu kwasowskiego. Według rewizji z 1558 roku, było w niej 18 włók (ok. 302,3 ha) dobrego gruntu, z czego 2 włóki wójtowskie i 12 na osadzie. W 1560 roku wieś przeszła w ramach wymiany pod władanie wojewody trockiego. Wójtostwo grajeńskie obejmowało wsie: Świsłocz, Balicze, Sukowicze, Chodorowicze, Odla, Bobrowniki, Hrajno i Łaniewicze. Wieś magnacka położona była w końcu XVIII wieku w powiecie grodzieńskim województwa trockiego. 
W czasach zaborów dobra w granicach Imperium Rosyjskiego, w guberni grodzieńskiej, w powiecie grodzieńskim, w gminie Indura. W 1900 roku miały powierzchnię 554 dziesięcin (ok. 605,2 ha) i były własnością Lachnickich. Od 1919 roku w granicach II Rzeczypospolitej. 7 czerwca 1919 roku, wraz z całym powiatem grodzieńskim, weszły w skład okręgu wileńskiego Zarządu Cywilnego Ziem Wschodnich – tymczasowej polskiej struktury administracyjnej. Latem 1920 roku zajęte przez bolszewików, następnie odzyskane przez Polskę. 20 grudnia 1920 roku włączona wraz z powiatem do okręgu nowogródzkiego. Od 19 lutego 1921 roku w województwie białostockim, w powiecie grodzieńskim, w gminie Indura. W 1921 roku miejscowość miała status folwarku. Były w nim 4 domy mieszkalne.
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została włączona do Białoruskiej SRR. 4 grudnia 1939 roku włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 roku włączona w skład okręgu białostockiego III Rzeszy. W 1944 roku ponownie zajęta przez wojska radzieckie i włączona do obwodu grodzieńskiego Białoruskiej SRR. Od 1991 roku w składzie niepodległej Białorusi.
W przeszłości w folwarku znajdował się dwór Lachnickich. Do czasów obecnych zachowały się pozostałości zabudowań dworskich.
Demografia.
Według spisu powszechnego z 1921 roku, folwark zamieszkany był przez 51 osób, wyłącznie Polaków. Katolicyzm wyznawało 26 mieszkańców, prawosławie – 22, judaizm – 3.

</doc>
<doc id="1896868" url="https://pl.wikipedia.org/wiki?curid=1896868" title="Chorwacja na Zimowych Igrzyskach Olimpijskich 2010">
Chorwacja na Zimowych Igrzyskach Olimpijskich 2010

Chorwacka reprezentacja na Zimowych Igrzyskach Olimpijskich 2010 liczyła 18 sportowców, w tym 11 mężczyzn i 7 kobiet. Reprezentacja Chorwacji miała swoich przedstawicieli w 4, spośród wszystkich 15 sportów, a medale zdobywała w 2 dyscyplinach. Chorwaci wywalczyli łącznie 3 medale (2 srebrne i brązowy). Chorążym na ceremonii otwarcia był biathlonista Jakov Fak, dla którego były to pierwsze igrzyska. Z kolei chorążym podczas ceremonii zamknięcia był bobsleista Ivan Šola, dla którego były to trzecie igrzyska. Najmłodszą reprezentantką Chorwacji była 18-letnia narciarka alpejska Tea Palić, a najstarszym 48-letni bobsleista Ivan Šola. Dzięki startowi w Vancouver Šola stał się także najstarszym reprezentantem Chorwacji w historii jej startów na igrzyskach olimpijskich.
Najlepszym zawodnikiem reprezentacji Chorwacji był Ivica Kostelić. Narciarz alpejski zdobył dwa srebrne medale, w konkurencjach superkombinacji i slalomu mężczyzn. Medal dla reprezentacji Chorwacji wywalczył także biathlonista Jakov Fak. 
Przez ostatnie 2,5 roku przed rozpoczęciem zawodów specjalnym programem pomocy finansowej dla potencjalnych olimpijczyków objętych było 38 zawodników i 4 trenerów. Chorwacki Komitet Olimpijski, w latach 2007-2010, przeznaczył na ten cel 13823356 kun, z czego 1318600 kun w samym 2010 roku (do momentu rozpoczęcia zawodów). Oficjalnej prezentacji chorwackiej reprezentacji dokonano 1 lutego 2010 roku w siedzibie firmy T-Hrvatski Telekom, głównego sponsora Chorwackiego Komitetu Olimpijskiego. Wszyscy reprezentanci Chorwacji podczas trwania igrzysk zostali zakwaterowani w wiosce olimpijskiej w Whistler.
Sponsorzy.
Głównym sponsorem Chorwackiego Komitetu Olimpijskiego, a co za tym idzie reprezentacji Chorwacji na igrzyskach w Vancouver był chorwacki operator telefonii komórkowej T-Hrvatski Telekom. Status "złotego sponsora" uzyskała firma Jamnica, producent wody mineralnej. Ponadto do grona sponsorów należały również: Croatia Airlines, Hrvatska radiotelevizija, PBZ, Hrvatska turistička zajednica, North Spirit, Sunce, Volkswagen, miasto Poreč i adriatica.net Group. Ponadto specjalnymi partnerami zostały: Port lotniczy Zagrzeb, Multipower Sportsfood i Medis, a partnerami miasto Kutjevo oraz Fokus Medical.
Nagrody finansowe.
12 kwietnia 2007 roku Chorwacki Komitet Olimpijski ustalił regulamin nagród za wyniki osiągnięte przez reprezentantów Chorwacji w zawodach rangi międzynarodowej, w tym w Zimowych Igrzysk Olimpijskich 2010. Za zdobycie złotego medalu indywidualnego przewidziano 208 tysięcy kun. Mistrzowie olimpijscy w rywalizacji drużynowej mieli otrzymać 169 tysięcy kun. Nagroda za zdobycie srebrnego medalu indywidualnie wyniosła 130 tysięcy kun, a drużynowo 91 tysięcy kun. Brązowi medaliści igrzysk mieli otrzymać 91 tysięcy kun za każdy medal indywidualnie i 71,5 tysiąca za każdy medal drużynowy.
Statystyki według dyscyplin.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Chorwacji wzięła udział w czterech. Chorwaci nie wystawili żadnego reprezentanta w curlingu, hokeju na lodzie, kombinacji norweskiej, łyżwiarstwie figurowym, łyżwiarstwie szybkim, narciarstwie dowolnym, saneczkarstwie, short tracku, skeletonie, skokach narciarskich i snowboardzie.
Najliczniejszą reprezentację Chorwacja wystawiła w narciarstwie alpejskim, w których wystąpiło dziesięcioro chorwackich zawodników.
Konkurencje.
Objaśnienia.
DSQ – DyskwalifikacjaDNF – Zawodnik/Zawodniczka nie ukończył(-a) zawodówDNS – Zawodnik/Zawodniczka nie wystartował(-a)nq – Zawodnik/Zawodniczka nie awansował(-a)
Biathlon.
Zawody biathlonowe podczas Zimowych Igrzysk Olimpijskich 2010 były zaliczane do klasyfikacji generalnej Pucharu Świata. Chorwację reprezentował jeden zawodnik i jedna zawodniczka. Jakov Fak wystartował we wszystkich czterech konkurencjach indywidualnych, zdobywając brązowy medal w sprincie. Ponadto punktował także w biegu masowym (9. miejsce) oraz pościgowym (25.). Był to jego ostatni start na zimowych igrzyskach olimpijskich jako reprezentanta Chorwacji, gdyż w listopadzie 2010 roku przyjął słoweńskie obywatelstwo i od tego czasu reprezentuje ten kraj. Jedyną chorwacką biathlonistką była z kolei Andrijana Stipaničić, która została zgłoszona do startu w dwóch konkurencjach. W pierwszej z nich, sprincie, nie pojawiła się na starcie, a w drugiej, biegu indywidualnym, zajęła 83. pozycję.
Biegi narciarskie.
Chorwację w biegach narciarskich reprezentował jeden mężczyzna i jedna kobieta. Andrej Burić wziął udział w jednej konkurencji, biegu indywidualnym stylem dowolnym na 15 km, w której zajął 75. miejsce. Wśród kobiet, jedyna Chorwatka, Nina Broznić także wystartowała raz, zajmując w kwalifikacjach sprintu 52. pozycję wśród 54. sklasyfikowanych zawodniczek.
Bobsleje.
Chorwację w zawodach bobslejowych reprezentowało czterech zawodników. András Haklits, Slaven Krajačić, Igor Marić i Ivan Šola wzięli udział w wyścigu czwórek mężczyzn. Kwalifikację uzyskali w grudniu 2009 roku, podczas zawodów w Lake Placid. Przed rozpoczęciem zawodów, podczas oficjalnego treningu przeprowadzonego 22 lutego 2010 roku, chorwacka załoga uległa wypadkowi, jednak żaden z zawodników nie ucierpiał. Ostatecznie załoga przystąpiła więc do rywalizacji i została sklasyfikowana na przedostatniej, 20. pozycji.
Narciarstwo alpejskie.
Chorwację w narciarstwie alpejskim reprezentowało pięciu zawodników i pięć zawodniczek. Wśród mężczyzn pięciokrotnie startowali Ivica Kostelić, który zdobył dwa srebrne medale, oraz Natko Zrnčić-Dim, którego największym osiągnięciem było 19. miejsce w slalomie. Trzykrotnie w zawodach wziął udział Ivan Ratkić, którego najlepszym wynikiem była 26. pozycja w supergigancie. Dwukrotnie startowali Danko Marinelli, który w slalomie był 32., i Dalibor Šamšal, który nie ukończył obu swoich startów. Dzięki obu zdobytym medalom Ivica Kostelić został przez chorwackich dziennikarzy wybrany najlepszym sportowcem Chorwacji roku 2010. Wśród kobiet dwukrotnie startowały Ana Jelušić, Nika Fleiss oraz Matea Ferk, których najlepszymi wynikami były odpowiednio 12., 25. i 34. miejsce w slalomie. Po razie w zawodach wzięły udział Tea Palić, która w slalomie gigancie była 36., oraz Sofija Novoselić, która została sklasyfikowana na 39. pozycji w slalomie.

</doc>
<doc id="1896870" url="https://pl.wikipedia.org/wiki?curid=1896870" title="Lukas Weißhaidinger">
Lukas Weißhaidinger

Lukas Weißhaidinger (ur. 20 lutego 1992 w Schärding) – austriacki lekkoatleta, kulomiot i dyskobol. Brązowy medalista igrzysk olimpijskich w Tokio.

</doc>
<doc id="1896871" url="https://pl.wikipedia.org/wiki?curid=1896871" title="Lukas Weisshaidinger">
Lukas Weisshaidinger



</doc>
<doc id="1896872" url="https://pl.wikipedia.org/wiki?curid=1896872" title="Reprezentacja Francji na Mistrzostwach Europy w Wioślarstwie 2009">
Reprezentacja Francji na Mistrzostwach Europy w Wioślarstwie 2009

Reprezentacja Francji na Mistrzostwach Europy w Wioślarstwie 2009 liczyła 29 sportowców. Najlepszymi wynikami było 1. miejsce w czwórce bez sternika wagi lekkiej mężczyzn.

</doc>
<doc id="1896873" url="https://pl.wikipedia.org/wiki?curid=1896873" title="Josef Král">
Josef Král

Josef Král (ur. 15 czerwca 1990 roku w Dvorze Králové nad Labem) – czeski kierowca wyścigowy.
Kariera.
Formuła BMW.
Karierę rozpoczął od kartingu, w 1998 roku. W 2004 roku zadebiutował w wyścigach samochodów jednomiejscowych, konkretnie w Czeskiej Formule 1400 (ukończył ją na 3. miejscu). Następnie przeniósł się do Niemieckiej Formuły BMW. W zespole Micánek Motorsport został sklasyfikowany na 12. pozycji. W kolejnym sezonie ponownie brał udział w brytyjskim odpowiedniku (w ekipie Räikkönen Robertson Racing). Sezon zakończył z tytułem wicemistrzowskim, nieznacznie ulegając Szwedowi Marcusowi Ericssonowi (zwyciężył w sześciu wyścigach). Na koniec sezonu wziął udział w Światowym Finale BMW, gdzie również zajął 2. miejsce. Z przyczyn technicznych został jednak zdyskwalifikowany. 
Formuła Master.
Na przełomie 2007 i 2008 roku wystąpił w jednej rundzie prestiżowego serialu A1 Grand Prix, w narodowych barwach swojego kraju. Priorytetową serią Czecha w tym czasie była jednak Międzynarodowa Formuła Master, w której brał udział w latach 2008-2009. W pierwszym podejściu w ekipie Team JVA zmagania zakończył na 6. pozycji, natomiast w drugim, w dużo bardziej konkurencyjnym JD Motorsport, na 3. miejscu, z dorobkiem dwóch zwycięstw. 
Seria GP2.
Dzięki udanym testom na torze Jerez, z zespołami Ocean Racing Technology i Piquet GP, Czechowi udało się podpisać kontrakt z brytyjską stajnią Super Nova Racing, na starty w azjatyckim i europejskim cyklu GP2, gdzie partnerował swojemu dawnemu rywalowi, Ericssonowi. 
W cyklu zimowym Czech spisał się nadspodziewanie dobrze w pierwszej rundzie, na torze w Abu Zabi, zajmując odpowiednio 5. i 3. miejsce w wyścigu. Były to jednak jedyne punkty, jakie Josefowi udało się uzyskać. Ostatecznie zmagania zakończył na 11. miejscu w końcowej klasyfikacji.
Udział w głównej edycji nie był udany dla Krala. W wyniku kontuzji poniesionej w drugim wyścigu na torze w Walencji, po spektakularnym wypadku, Czech był zmuszony opuścić pięć rund. Jego miejsce w zespole zajął Wenezuelczyk Rodolfo González. W ciągu czterech rund Josefowi nie udało się zdobyć punktów, najlepiej spisując się w drugim wyścigu, na ulicznym torze w Monako, w którym zajął ósmą lokatę. Po rekonwalescencji, Josef powrócił na ostatnią eliminację sezonu, która odbyła się na torze Yas Marina, w Abu Zabi. Kral spisał się znakomicie, dwukrotnie kończąc zmagania na premiowanych punktami pozycjach (ósme i piąte miejsce). Uzyskane punkty pozwoliły Czechowi zająć w końcowej klasyfikacji 24. lokatę.
W sezonie 2011 podpisał kontrakt z inną brytyjską stajnią - Arden International. W azjatyckim cyklu sięgnął po punkty w dwóch wyścigach w Abu Zabi, plasując się na szóstej i drugiej pozycji. W głównej edycji Czech sześciokrotnie znalazł się na premiowanych punktami lokatach. Podczas zawodów w Walencji oraz Belgii znalazł się na podium, kończąc zmagania na drugim i trzecim miejscu. W klasyfikacji generalnej usadowił się na 15. pozycji.
Formuła 1.
15 listopada zespół Hispania Racing F1 Team podał iż Kral został zaproszony na testy młodych kierowców w Abu Zabi na torze Yas Marina. Prawdopodobnie Josef zapłacił za jeden dzień testów 200 tys. euro.

</doc>
<doc id="1896874" url="https://pl.wikipedia.org/wiki?curid=1896874" title="Czarnogóra na Zimowych Igrzyskach Olimpijskich 2010">
Czarnogóra na Zimowych Igrzyskach Olimpijskich 2010

Czarnogóra na Zimowych Igrzyskach Olimpijskich 2010 – występ jednoosobowej reprezentacji Czarnogóry na igrzyskach olimpijskich w Vancouver w 2010 roku.
W składzie znalazł się narciarz alpejski Bojan Kosić. W Vancouver zaprezentował się w dwóch konkurencjach, zajmując 40. miejsce w slalomie i 61. w slalomie gigancie. Kosić pełnił funkcję chorążego reprezentacji Czarnogóry podczas ceremonii otwarcia i zamknięcia igrzysk. 
Był to debiut reprezentacji Czarnogóry na zimowych igrzyskach olimpijskich i drugi start olimpijski, wliczając w to letnie igrzyska.
Tło startu.
Występy na poprzednich igrzyskach.
Czarnogórski Komitet Olimpijski został oficjalnie uznany przez Międzynarodowy Komitet Olimpijski w 2007 roku. 
Przed ogłoszeniem niepodległości przez Czarnogórę i zatwierdzeniem komitetu olimpijskiego sportowcy z tego kraju startowali w reprezentacjach Jugosławii oraz Serbii i Czarnogóry. W latach 1952–2004, występując w tych reprezentacjach, wielokrotnie stawali na podium letnich igrzysk olimpijskich w sportach zespołowych – koszykówce, siatkówce, piłce ręcznej, wodnej i nożnej. Jako niepodległe państwo Czarnogóra zadebiutowała w igrzyskach w 2008 roku, podczas letniej edycji w Pekinie. Kadra liczyła wówczas 19 zawodników (17 mężczyzn i 2 kobiety), którzy wystąpili w sześciu dyscyplinach. W Pekinie reprezentanci Czarnogóry nie zdobyli żadnego medalu, ich największym osiągnięciem było czwarte miejsce drużyny mężczyzn w turnieju piłki wodnej.
Czarnogóra była w Vancouver jednym z siedmiu państw debiutujących w zimowych igrzyskach olimpijskich. Kraj ten zadebiutował w zimowej edycji igrzysk wspólnie z Ghaną, Kajmanami, Kolumbią, Pakistanem, Peru i Serbią.
Występy w sezonie przedolimpijskim.
Bojan Kosić wziął udział w rozegranych w lutym 2009 roku w Val d’Isère alpejskich mistrzostwach świata. Był jedynym reprezentantem Czarnogóry, który wystartował w tych zawodach. Start w slalomie gigancie ukończył na 67. miejscu w rundzie kwalifikacyjnej, a w slalomie nie został sklasyfikowany (nie ukończył pierwszego przejazdu w kwalifikacjach).
W sezonie przedolimpijskim Kosić wystąpił także w mistrzostwach świata juniorów w Garmisch-Partenkirchen. Poza Kosiciem Czarnogórę w tych zawodach reprezentował także Mladen Minić. W supergigancie Kosić zajął 54. miejsce, w slalomie gigancie był 48., a Minić nie ukończył pierwszego przejazdu, z kolei w slalomie obaj nie zostali sklasyfikowani – Kosić nie ukończył pierwszego, a Minić drugiego przejazdu.
Kwalifikacje olimpijskie.
Okres kwalifikacyjny do igrzysk w Vancouver w przypadku narciarzy alpejskich trwał od lipca 2008 do 25 stycznia 2010. Kwalifikację olimpijską do zawodów w slalomie, slalomie gigancie i zjeździe uzyskali alpejczycy, którzy w tym okresie zdobyli przynajmniej 500 punktów do listy rankingowej publikowanej przez Międzynarodową Federację Narciarską. Z kolei, aby zakwalifikować się do supergiganta i superkombinacji należało zdobyć przynajmniej 120 punktów w tych konkurencjach. 
Wobec niespełnienia tych warunków, reprezentacja Czarnogóry uzyskała jedynie podstawową kwotę narodową w zawodach mężczyzn – jedno miejsce w slalomie i slalomie gigancie. Jedynym zakwalifikowanym czarnogórskim sportowcem został w ten sposób Bojan Kosić.
Prawa transmisyjne.
Prawa do transmisji zimowych igrzyskach olimpijskich w Vancouver miał czarnogórski publiczny nadawca radiowo-telewizyjny, Radiotelevizija Crne Gore (RTCG), będący członkiem Europejskiej Unii Nadawców. Ponadto transmisje za pośrednictwem telewizji kablowej i satelitarnej oraz transmisje internetowe prowadziła stacja Eurosport.
Znaczki okolicznościowe.
Z okazji igrzysk w Vancouver czarnogórska poczta ("Pošta Crne Gore") wydała serię znaczków okolicznościowych. Wydano dwa rodzaje znaczków – o nominałach 1 i 1,5 euro. Znaczki miały wymiary 42 × 29 mm, a ich projektantem był Dražen Jočić. Na znaczku o nominale 1 euro przedstawiony został wizerunek panczenisty, a na drugim – snowboardzisty. Na obu widniało logo igrzysk oraz napisy: "CRNA GORA - MONTENEGRO" i "ZIMSKA OLIMPIJADA - VANKUVER 2010".
Skład reprezentacji.
Reprezentacja Czarnogóry na igrzyskach w Vancouver liczyła jednego sportowca – był nim alpejczyk Bojan Kosić, który w dniu otwarcia igrzysk miał 19 lat i 72 dni. Poza zawodnikiem w skład delegacji olimpijskiej weszli: Boris Sekulić – szef misji olimpijskiej, Dušan Simonović – przewodniczący Czarnogórskiego Komitetu Olimpijskiego, Rajko Kosić – ojciec zawodnika i zarazem jego trener oraz Vesna Medenica – przewodnicząca czarnogórskich związków zawodowych (SSCG, "Savez Sindikata Crne Gore").
Udział w ceremoniach otwarcia i zamknięcia igrzysk.
Rolę chorążego reprezentacji Czarnogóry podczas ceremonii otwarcia zimowych igrzysk olimpijskich w Vancouver, przeprowadzonej 12 lutego 2010 w hali BC Place Stadium, pełnił alpejczyk Bojan Kosić. Reprezentacja Czarnogóry weszła na stadion olimpijski jako 56. w kolejności – pomiędzy ekipami z Mongolii i Nepalu. 
Kosić był chorążym reprezentacji także podczas ceremonii zamknięcia, zorganizowanej 28 lutego 2010.
Wyniki.
Narciarstwo alpejskie.
Rywalizacja olimpijska w narciarstwie alpejskim na igrzyskach w Vancouver odbyła się w dniach 15–27 lutego 2010 w Whistler Creekside. Reprezentant Czarnogóry, Bojan Kosić, uczestniczył w dwóch konkurencjach, które przeprowadzono od 23 do 27 lutego.
Pierwszą konkurencją, w której wziął udział, był slalom gigant. W pierwszym przejeździe uzyskał 70. czas w gronie 89 sklasyfikowanych zawodników, w drugim był 60. na 81 zawodników. Łącznie dało mu to 61. miejsce ze stratą 20,2 s do mistrza olimpijskiego, Szwajcara Carlo Janki. Trzy dni później wystąpił w zawodach w slalomie. W pierwszym przejeździe uzyskał 46. czas w gronie 54 sklasyfikowanych narciarzy. W drugim przejeździe był 41., pokonując siedmiu rywali. W łącznej klasyfikacji zajął 40. miejsce. Do złotego medalisty, Włocha Giuliano Razzoliego, stracił 16 s.
Powrót do kraju.
Delegacja olimpijska powróciła do Czarnogóry 2 marca 2010 roku. Na lotnisku w Podgoricy została powitana przez znajomych zawodnika. Delegaci wyrazili zadowolenie z osiągniętych przez Kosicia wyników sportowych. Dla samego zawodnika najbardziej pamiętnym momentem był udział w ceremonii otwarcia igrzysk i niesienie czarnogórskiej flagi narodowej.

</doc>
<doc id="1896875" url="https://pl.wikipedia.org/wiki?curid=1896875" title="Lehe (Szlezwik-Holsztyn)">
Lehe (Szlezwik-Holsztyn)

Lehe – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1896880" url="https://pl.wikipedia.org/wiki?curid=1896880" title="RKG-3">
RKG-3



</doc>
<doc id="1896881" url="https://pl.wikipedia.org/wiki?curid=1896881" title="Reprezentacja Bułgarii na Mistrzostwach Europy w Wioślarstwie 2009">
Reprezentacja Bułgarii na Mistrzostwach Europy w Wioślarstwie 2009

Reprezentacja Bułgarii na Mistrzostwach Europy w Wioślarstwie 2009 liczyła 6 sportowców. Najlepszymi wynikami było 6. miejsce w jedynce mężczyzn.

</doc>
<doc id="1896882" url="https://pl.wikipedia.org/wiki?curid=1896882" title="Lehe">
Lehe

Niemcy:
Zobacz też:

</doc>
<doc id="1896884" url="https://pl.wikipedia.org/wiki?curid=1896884" title="Linden (Szlezwik-Holsztyn)">
Linden (Szlezwik-Holsztyn)

Linden – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.
Współpraca.
Miejscowości partnerskie:

</doc>
<doc id="1896886" url="https://pl.wikipedia.org/wiki?curid=1896886" title="Etiopia na Zimowych Igrzyskach Olimpijskich 2010">
Etiopia na Zimowych Igrzyskach Olimpijskich 2010

Etiopię na Zimowych Igrzyskach Olimpijskich 2010 reprezentował jeden zawodnik, Robel Zemichael Teklemariam, który wystartował w jednej konkurencji biegów narciarskich, biegu indywidualnym na 15 km stylem dowolnym, w której zajął 93. miejsce. Były to drugie igrzyska olimpijskie tego zawodnika, który w momencie startu miał 35 lat. Teklemariam był także chorążym reprezentacji Etiopii podczas ceremonii otwarcia.
Konkurencje.
Biegi narciarskie.
Etiopię w biegach narciarskich reprezentował jeden mężczyzna. Robel Zemichael Teklemariam wziął udział w jednej konkurencji, biegu indywidualnym stylem dowolnym na 15 km, w której zajął 93. miejsce wśród 95. sklasyfikowanych zawodników.

</doc>
<doc id="1896887" url="https://pl.wikipedia.org/wiki?curid=1896887" title="Kosmos 45">
Kosmos 45

Kosmos 45 – radziecki satelita rozpoznawczy. Czwarty statek typu Zenit-4 należącego do programu Zenit, którego konstrukcja została oparta na załogowych kapsułach Wostok. 
Lot, przeprowadzony dzień wcześniej niż pierwotnie planowano, stanowił sprawdzian niezawodności rakiety nośnej przed użyciem w lotach załogowych programu Woschod. Startowi osobiście przyglądali się, z tarasu stacji śledzenia IP-1, Siergiej Korolow i Nikołaj Kamanin.
Kapsuła z negatywami opadła 5 dni później na terytorium ZSRR. Statek przenosił również eksperymenty meteorologiczne:

</doc>
<doc id="1896888" url="https://pl.wikipedia.org/wiki?curid=1896888" title="Reprezentacja Niemiec na Mistrzostwach Europy w Wioślarstwie 2009">
Reprezentacja Niemiec na Mistrzostwach Europy w Wioślarstwie 2009

Reprezentacja Niemiec na Mistrzostwach Europy w Wioślarstwie 2009 liczyła 16 sportowców. Najlepszymi wynikami było 2. miejsce w czwórce bez sternika wagi lekkiej mężczyzn.

</doc>
<doc id="1896890" url="https://pl.wikipedia.org/wiki?curid=1896890" title="Pahlen (gmina)">
Pahlen (gmina)

Pahlen – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1896892" url="https://pl.wikipedia.org/wiki?curid=1896892" title="QBB-95">
QBB-95



</doc>
<doc id="1896894" url="https://pl.wikipedia.org/wiki?curid=1896894" title="Kazimierz Zimmerman">
Kazimierz Zimmerman



</doc>
<doc id="1896895" url="https://pl.wikipedia.org/wiki?curid=1896895" title="Argentyna na Zimowych Igrzyskach Olimpijskich 2010">
Argentyna na Zimowych Igrzyskach Olimpijskich 2010

Argentynę na Zimowych Igrzyskach Olimpijskich 2010 reprezentowało siedmiu zawodników.

</doc>
<doc id="1896897" url="https://pl.wikipedia.org/wiki?curid=1896897" title="Moonika Aava">
Moonika Aava

Moonika Aava (ur. 19 czerwca 1979 w Rakvere) – estońska lekkoatletka specjalizująca się w rzucie oszczepem.
Dwukrotnie startowała w igrzyskach olimpijskich (Ateny 2004 oraz Pekin 2008) jednak ani razu nie awansowała do finału. Bez sukcesów uczestniczyła w mistrzostwach świata w Helsinkach (2005) oraz w Berlinie (2009). W 2001 roku wywalczyła brązowy krążek młodzieżowych mistrzostw Europy. Wielokrotna medalistka mistrzostw Estonii oraz reprezentantka kraju. Rekord życiowy: 61,42 (2 sierpnia 2004, Tallinn). Rezultat ten do 2013 roku był rekordem Estonii.

</doc>
<doc id="1896900" url="https://pl.wikipedia.org/wiki?curid=1896900" title="Pahlen">
Pahlen



</doc>
<doc id="1896904" url="https://pl.wikipedia.org/wiki?curid=1896904" title="Wjaczesław Łendieł">
Wjaczesław Łendieł

Wjaczesław Tyberijowycz Łendieł, ukr. В'ячеслав Тиберійович Лендєл, węg. Vencel Lengyel, ros. Вячеслав Тиберийевич Лендел, "Wiaczesław Tibierijewicz Lendieł" (ur. 28 czerwca 1963 w Rachowie, w obwodzie zakarpackim) – ukraiński piłkarz pochodzenia węgierskiego, grający na pozycji napastnika. Posiada amerykańskie obywatelstwo.
Kariera piłkarska.
Kariera klubowa.
Wychowanek klubu Howerła Użhorod, w którym rozpoczął karierę piłkarską. W 1982 przeszedł do SKA-Karpaty Lwów. W 1990 po likwidacji wojskowego klubu został piłkarzem lwowskich Karpat. W czerwcu 1990 podczas zagranicznej serii Karpat Lwów w Stanach Zjednoczonych postanowił nie wracać do ZSRR i pozostał na stałe w Ameryce. Potem bronił barw ukraińskich klubów w USA – Tryzub Filadelfia i Kryla Chicago.
Kariera reprezentacyjna.
Występował w juniorskiej reprezentacji ZSRR.

</doc>
<doc id="1896906" url="https://pl.wikipedia.org/wiki?curid=1896906" title="Mistrzostwa Europy w Koszykówce Mężczyzn 1965">
Mistrzostwa Europy w Koszykówce Mężczyzn 1965

Mistrzostwa Europy w koszykówce mężczyzn 1965 - XIV finały Mistrzostw Europy w koszykówce mężczyzn, które odbywały się od 30 maja do 10 czerwca we moskiewskiej hali na Łużnikach i hali w Tbilisi. Reprezentacja Polski zdobyła brązowy medal.

</doc>
<doc id="1896907" url="https://pl.wikipedia.org/wiki?curid=1896907" title="Reprezentacja Rosji na Mistrzostwach Europy w Wioślarstwie 2009">
Reprezentacja Rosji na Mistrzostwach Europy w Wioślarstwie 2009

Reprezentacja Rosji na Mistrzostwach Europy w Wioślarstwie 2009 – reprezentacja Rosji na Mistrzostwa Europy w Wioślarstwie 2009, rozegrane między 18 września a 20 września w Brześciu na Białorusi. Reprezentacja liczyła 38 sportowców. Najlepszym jej wynikiem osiągniętym na zawodach było 2. miejsce w dwójce bez sternika kobiet.

</doc>
<doc id="1896908" url="https://pl.wikipedia.org/wiki?curid=1896908" title="Aconitum lasiocarpum">
Aconitum lasiocarpum



</doc>
<doc id="1896910" url="https://pl.wikipedia.org/wiki?curid=1896910" title="Atak na port w Sydney">
Atak na port w Sydney

Atak na port w Sydney – działania japońskich miniaturowych okrętów podwodnych w nocy z 31 maja na 1 czerwca 1942 roku w australijskim porcie Sydney Harbour. Trzy jednostki sforsowały wejście do zatoki i podjęły próbę storpedowania kotwiczących tam okrętów. Był to kolejny etap ataków przeciwko żegludze alianckiej, prowadzonych przez siły japońskie na południowym Pacyfiku od maja do drugiej połowy czerwca 1942 roku. W ich trakcie alianci utracili trzy statki oraz zatopiony w Sydney hulk HMAS „Kuttabul” (dawny prom pasażerski pełniący funkcję pływających koszar), na którym zginęło 21 osób. Japończycy stracili trzy miniaturowe okręty podwodne z załogami (w sumie 6 marynarzy) i dwa wodnosamoloty. W nocy z 7 na 8 czerwca 1942 roku dwa japońskie okręty podwodne ostrzelały z dział pokładowych miasta Sydney i Newcastle, nie powodując większych strat.
Przygotowania do ataku.
Japońskie okręty podwodne były obecne na wodach w pobliżu Australii od początku maja 1942 roku, kiedy to jednostki należące do 8 Flotylli Okrętów Podwodnych pod dowództwem komandora Hankyu Sasaki rozpoczęły operację osłony desantu na Wyspach Salomona i Nowej Gwinei. Były to I-21, I-27, I-28 i I-29 (należące do typu B1) oraz I-22 i I-24 (typu C1). I-21 i I-29 przenosiły po jednym wodnosamolocie typu Yokosuka E14Y (w kodzie aliantów „Glen”), pozostałe mogły wziąć na pokład jeden miniaturowy okręt podwodny typu "Ko-hyoteki" (znane też jako typ A).
Miniaturowe okręty podwodne typu "Ko-hyoteki" były niewielkimi dwuosobowymi jednostkami długości 23,9 m i wyporności podwodnej 46 ton. Silnik elektryczny o mocy 600 KM pozwalał osiągać prędkość maksymalną 23 węzłów na powierzchni i 19 węzłów w zanurzeniu oraz zasięg 80 mil morskich przy prędkości 2 węzłów. Uzbrojenie stanowiły dwie wyrzutnie torped kalibru 450 mm. Stocznia w Kure wybudowała w ścisłej tajemnicy 57 okrętów, które nie otrzymały oficjalnych nazw, lecz tylko numery kolejne, rozpoczynające się od liter Ha z liczbami od 3 do 52 i 54 do 61.
W trakcie działań w okolicach Nowej Kaledonii I-21 zatopił w dniach 5–6 maja dwa statki: amerykański „John Adams” (typu "Liberty") i grecki „Chloe”. Po nierozstrzygniętej bitwie na Morzu Koralowym w dniach 7 i 8 maja 1942 roku wygasły japońskie działania w okolicach Wysp Salomona. Kolejnym celem ataku miał być atol Midway. Aby zachować w tajemnicy właściwy kierunek uderzenia, japońscy dowódcy zaplanowali jednoczesne akcje na Aleutach i, w ramach dezorientacji przeciwnika, wykorzystanie miniaturowych okrętów podwodnych (identycznych jak użyte w czasie ataku na Pearl Harbor) do penetracji baz alianckich na Madagaskarze i w Australii. Cztery okręty podwodne: I-22, I-24, I-27 i I-28 otrzymały rozkaz powrotu do bazy na atolu Truk w archipelagu Karolinów i zabrania na pokład oczekujących tam miniaturowych okrętów podwodnych z załogami, zaś pozostałe dwa miały za pomocą wodnosamolotów pokładowych dokonać rozpoznania portów i określenia miejsca, gdzie najkorzystniej będzie zaatakować.
W drodze na Truk I-28 został 17 maja storpedowany przez amerykański okręt podwodny „Tautog” i zatonął wraz z całą załogą. Pozostałe trzy zaokrętowały po jednym miniaturowym okręcie podwodnym i wypłynęły w drogę powrotną na południowy Pacyfik. Po wybuchu baterii akumulatorów na przewożonym okręcie I-24 musiał zawrócić na Truk i zabrać na pokład czwarty, przeznaczony początkowo dla zatopionego I-28, po czym dołączył do grupy. Jednocześnie I-21 wysłał rankiem 19 maja swój pokładowy wodnosamolot nad port Suva na Fidżi, lecz nie znalazł tam celów godnych uwagi, a 24 maja próbował rozpoznać Auckland w Nowej Zelandii, ale przy słabej widoczności misja ta zakończyła się fiaskiem. Natomiast I-29 skierował się ku wybrzeżom Australii.
16 maja 1942 roku I-29 zaatakował na południowy wschód od miasta Newcastle w Nowej Południowej Walii parowiec „Uelien” (ros.: Узлен, w publikacjach anglojęzycznych spotykana jest transkrypcja "Wellen") pod banderą radziecką. Gdy dwie wystrzelone torpedy chybiły, statek został ostrzelany z działa pokładowego, ale odniósł tylko niewielkie uszkodzenia i zdołał ujść, informując Australijczyków o obecności japońskiego okrętu podwodnego u ich wybrzeży.
23 maja Yokosuka E14Y1 z I-29 wystartował do lotu rozpoznawczego nad Sydney. Jednostka radarowa w Iron Cove (około 5 kilometrów od Sydney) wykryła wodnopłat podczas lotu, ale władze uznały wskazania radaru za błędne i zbagatelizowały meldunek. W trakcie wodowania u burty macierzystego okrętu samolot uległ rozbiciu, obu członkom załogi udało się dopłynąć do I-29 i zaraportować obecność ciężkich jednostek w Sydney. Wiadomość o tym, przesłana do dowódcy 6 Floty, wiceadmirała Komatsu, została przechwycona i częściowo rozszyfrowana przez australijski nasłuch radiowy. Fiasko rozpoznania w pozostałych bazach i obecność dużych okrętów w Sydney Harbour zdecydowała, że dowództwo wskazało je jako cel ataku. Wszystkie pięć japońskich okrętów podwodnych spotkało się 29 maja w punkcie oddalonym o około 35 mil morskich na północny wschód od Sydney.
Siły alianckie w południowo-wschodniej Australii.
Dowódcą morskiego obszaru bazy w Sydney był w tym czasie kontradmirał Gerard Muirhead-Gould z Royal Navy. Po otrzymaniu informacji o ataku na „Uelien”, 16 maja wstrzymał on na dobę ruch statków pomiędzy Newcastle a Sydney i wysłał w morze w poszukiwaniu przeciwnika dostępne mu jednostki przystosowane do działań przeciwpodwodnych, między innymi holenderski krążownik lekki „Tromp” oraz niszczyciele: australijski i amerykański . Gdy poszukiwania podwodnego rajdera zakończyły się fiaskiem, kontradmirał Muirhead-Gould uznał, że działał on samotnie i zapewne opuścił już australijskie wody przybrzeżne.
W ostatnich dniach maja 1942 roku w porcie w Sydney cumowały następujące okręty: australijskie krążownik ciężki , lekki , korwety i (typu "Bathurst"), dwa krążowniki pomocnicze i pomocniczy stawiacz min; amerykańskie krążownik ciężki , niszczyciel „Perkins” i tender niszczycieli ; holenderski okręt podwodny K-IX oraz indyjska korweta HMIS „Bombay”, również typu "Bathurst". Stary prom parowy „Kuttabul”, przekształcony w hulk mieszkalny, cumował w porcie przy nabrzeżu Garden Island. W porcie przebywał również statek szpitalny „Oranje”, ale opuścił bazę przed rozpoczęciem japońskiego ataku.
Port w Sydney był dostępny dla żeglugi, działały dwie latarnie morskie u wejścia do zatoki, zaś wewnątrz, pomimo częściowego zaciemnienia, trwała także w nocy przy świetle reflektorów praca w dokach stoczni. Na wodach Sydney Harbour odbywał się normalny ruch promów. Bierną ochronę wejścia do portu stanowiły wykrywacze anomalii magnetycznych rozmieszczone po obu stronach wejścia (tzw. "indicator loop", podwodny kabel umieszczony na dnie morskim) oraz będące w budowie sieci zagrodowe przeciw okrętom podwodnym (części środkowe były już ukończone, przy wschodnim brzegu istniała nie broniona luka szerokości ok. 400 m). Jeden z odbiorników wykrywacza magnetycznego dawał od początku 1940 roku błędne wskazania i sygnały te były często ignorowane.
Dla ochrony portu i podejść do niego w Sydney stacjonowały dwa patrolowce pomocnicze: i , pomocnicze trałowce i , sześć zmobilizowanych jednostek cywilnych służących jako kutry patrolowe uzbrojone w bomby głębinowe i cztery nieuzbrojone patrolowce pomocnicze.
Atak na port w Sydney.
W nocy z 29 na 30 maja z I-21 wystartował wodnosamolot dla dokonania ostatecznego rozpoznania miejsc kotwiczenia okrętów alianckich i środków obrony. Pilotował go chorąży Sasumo Ito, który dotarł nad port i lecąc na wysokości około 200 m wykonał dwa okrążenia nad „Chicago”. Samolot został zauważony przez posterunek portowy około godziny 4:20, lecz stwierdzono, że była to amerykańska maszyna. Dopiero po konkluzji, że jedynym okrętem amerykańskim z wodnosamolotami na pokładzie jest właśnie „Chicago” i wszystkie bazują na jego pokładzie, o godzinie 5:07 wszczęto alarm lotniczy i wysłano na bezskuteczne poszukiwania samoloty CAC Wirraway z bazy RAAF w Richmond. Dowództwo obrony portu przeszło nad tym zdarzeniem do porządku dziennego, nie podejmując żadnych dalszych działań. Przy lądowaniu wodnosamolot chorążego Ito skapotował na wzburzonym morzu i zatonął, ale obaj członkowie załogi zostali szczęśliwie wyratowani i zdali raport ze swoich obserwacji. Wobec takiego rozwoju sytuacji komandor Sasaki wysłał kolejny meldunek do dowództwa floty (znów przechwycony przez australijski nasłuch, ale ponownie bez spowodowania konkretnych działań) i po uzyskaniu potwierdzenia wydał rozkaz ataku po zachodzie słońca 31 maja 1942 roku.
Miniaturowe okręty podwodne zostały zwodowane pomiędzy godziną 17:20 a 18:00 na pozycji oddalonej o około 7 mil morskich od Sydney Harbour. Według planów jako pierwszy do portu, około 18:30, miał wejść Ha-14 (załoga: porucznik Kenshi Chuman, bosman Takeshi Omori) pochodzący z I-27, zaś po nim, w odstępach mniej więcej dwudziestominutowych, kolejno Ha-17 (z I-24, załoga: porucznik Katsuhiza Ban, bosman Mamoru Ashibe) i Ha-21 (z I-22, załoga: porucznik Keiu Matsuo, bosmanmat Masao Tsuzuku). Wzburzone morze spowodowało opóźnienie rozpoczęcia misji o ponad godzinę. Wybór celów należał do dowódców jednostek z tym, że w wyniku rozpoznania lotniczego jako główny obiekt ataku wybrano „Chicago”. Po wykonaniu zadania okręty miały skierować się na południe od Sydney, gdzie w odległości 20 mil morskich, w pobliżu Port Hacking, miały na nie oczekiwać jednostki macierzyste.
Jako pierwszy wszedł do Sydney Harbour Ha-14. Jego wejście o 20:01 odnotował wykrywacz anomalii magnetycznych, lecz ponieważ w tym czasie nad kablem trwał wzmożony ruch jednostek cywilnych, sygnał zignorowano. Około 15 minut później strażnik portowy zauważył z brzegu podejrzaną jednostkę w okolicy sieci zagrodowej. Popłynął łódką w jej kierunku i rozpoznał obiekt zaplątany w sieci, a następnie poinformował o swoim odkryciu dowódcę patrolowca „Yarroma”, pełniącego wówczas dozór w porcie. Ten dopiero o godzinie 21:52 złożył swoim przełożonym meldunek o tym fakcie i wraz z patrolowcem został wysłany do zbadania podejrzanej jednostki. Załogi obu okrętów stwierdziły, że w sieci unieruchomiony jest miniaturowy okręt podwodny. Dowódca „Yarromy” poprosił przełożonych o pozwolenie otwarcia ognia, zaś załoga „Lolity” próbowała zniszczyć obiekt, zrzucając dwie bomby głębinowe, ale z powodu zbyt małej głębokości akwenu żadna nie wybuchła. Zanim z dowództwa nadeszła zgoda na otwarcie ognia, o 22:35 dwaj Japończycy zdetonowali ładunek wybuchowy, ginąc z własnej ręki i niszcząc zupełnie Ha-14.
O 22:27 kontradmirał Muirhead-Gould ogłosił alarm dla portu, nakazując okrętom zachowanie ostrożności wobec możliwej obecności okrętów podwodnych w zatoce. Alarm ten został powtórzony dziewięć minut później, już po eksplozji na Ha-14. Jednocześnie Sydney Harbour został zamknięty dla ruchu zewnętrznego, ale admirał nakazał promom i innym jednostkom pływającym po wodach wewnątrz portu kontynuować działalność. Uważał, że w ten sposób zmusi jednostki nieprzyjacielskie do pozostania pod wodą aż do nastania świtu. Rozkaz ten odwołał dopiero o 23:14, nakazując wstrzymanie ruchu i całkowite zaciemnienie portu. Światła w dokach na Garden Island wygaszono dopiero 25 minut po północy.
Jako drugi wszedł do portu Ha-17, który przeszedł nad kablem wykrywacza anomalii magnetycznych o 21:48, zaś około 22:00, korzystając z otwarcia sieci zagrodowych dla przepływającego promu, wpłynął w głąb zatoki. O 22:52 Ha-17 został zauważony z pokładu „Chicago” w odległości mniejszej niż 500 metrów od burty, na kursie równoległym. Cel został oświetlony reflektorem i ostrzelany z dział kal. 127 mm i poczwórnie sprzężonych karabinów maszynowych kal. 12,7 mm, jednak przy tak małej odległości do celu obsługa dział nie mogła ich wystarczająco obniżyć i większość pocisków przeniosła nad celem, niektóre zaś rykoszetując od powierzchni wody trafiły w budynki na brzegu, powodując ich uszkodzenia, bez ofiar w ludziach. Między innymi uszkodzona została wieża Fortu Denisona, dawnego fortu, potem więzienia a obecnie muzeum zlokalizowanego na małej wysepce pośrodku Sydney Harbour. Część tych uszkodzeń pozostała widoczna do czasów współczesnych.
Oficer wachtowy „Chicago” zarządził przygotowania do wyjścia w morze wraz z niszczycielem „Perkins”, który miał eskortować krążownik, ale zostały one odwołane przez dowódcę okrętu, komandora Howarda Bode, gdy ten powrócił na okręt (nocował w kwaterze na lądzie) około 23:30.
Kilkanaście minut później Ha-17 został ponownie ostrzelany z działek kal. 20 mm przez korwety „Geelong” i „Whyalla” w chwili, gdy płynął na zachód w kierunku Sydney Harbour Bridge, ale udało mu się ujść w zanurzeniu. Po powrocie na głębokość peryskopową okręt podwodny zawrócił na wschód, aby zająć pozycję do ataku na „Chicago”, doskonale widocznego na tle wciąż działających reflektorów w dokach na Garden Island. W kilka minut po wygaszeniu tych świateł dowódca Ha-17 odpalił pierwszą torpedę w kierunku krążownika, po kilku kolejnych minutach (konstrukcja okrętów typu Ko-hyoteki powodowała trym na rufę po wystrzale i kłopoty z zachowaniem stabilności jednostki) drugą. Obydwie chybiły. Jedna przeszła pod kadłubami holenderskiego okrętu podwodnego K-IX i hulka „Kuttabul” i wybuchła uderzając w nabrzeże. Eksplozja przełamała stary prom i spowodowała jego zatopienie na płytkiej wodzie, z wystającymi ponad powierzchnię nadbudówkami. Życie straciło 21 śpiących tam marynarzy (19 z Royal Australian Navy i dwóch z Royal Navy), dziesięciu kolejnych zostało rannych. Eksplozja i zatonięcie promu spowodowały także poważne uszkodzenia K-IX, który był przycumowany do „Kuttabula”. Zniszczeniom uległy także instalacje oświetleniowe i telekomunikacyjne w dokach. Druga torpeda ugrzęzła, nie wybuchając, w niskim wschodnim brzegu Garden Island. Po wystrzeleniu torped Ha-17 nie niepokojony przez obrońców zanurzył się i ruszył w kierunku pełnego morza.
Nie wiadomo, jakie były przyczyny dwukrotnego chybienia dużego, nieruchomego celu ze stosunkowo niewielkiej odległości. Być może stało się tak za sprawą białego dymu z uruchamianych kotłów krążownika, który porywany przez wiatr słał się w ciemnościach za rufą okrętu, sprawiając wrażenie ruchu, co mogło skłonić Japończyków do wprowadzenia poprawki przy celowaniu. Wcześniejsze o kilka minut wygaszenie świateł w dokach na Garden Island, stanowiących tło dla sylwetki „Chicago”, również mogło wpłynąć na celność obydwu torped. Nie można również wykluczyć negatywnego oddziaływania stresu i zmęczenia dwóch ludzi zamkniętych w ciasnym kadłubie miniaturowego okrętu podwodnego i narażonych na ataki przeciwnika.
Trzeci z japońskich okrętów, Ha-21 zwodowany z I-22, prawdopodobnie minął główki portu w czasie, gdy „Chicago” ostrzeliwał Ha-17. Jego przejścia nie zarejestrował wykrywacz anomalii magnetycznych, ale obserwatorzy z pomocniczego, nieuzbrojonego patrolowca „Lauriana” zauważyli wzburzoną wodę i oświetlili reflektorem wynurzony kiosk Ha-21. Natychmiast zaalarmowane zostały dowództwo portu i pełniący równolegle dozór patrolowca „Yandra”. Ten ostatni podjął próbę staranowania okrętu podwodnego, po czym kontakt z przeciwnikiem został utracony. Japończycy zostali ponownie wykryci o 23:03, po czym załoga „Yandra” zrzuciła sześć bomb głębinowych. Jego załoga była przekonana, że zniszczyła cel, ale Ha-21 uniknął trafień i na pewien czas przyczaił się w głębi wód zatoki, oczekując na dogodną chwilę do ataku.
Po wybuchu torpedy, która zniszczyła „Kuttabul”, w porcie ponownie zapanowało ożywienie. Uszkodzony K-IX został przeholowany w inne miejsce, niszczyciel „Perkins” wypłynął na pełne morze, zaś wody zatoki patrolowało więcej jednostek. Na dużych okrętach rozpoczęto przygotowania do opuszczenia zatoki. O godz. 1:58, już 1 czerwca, wykrywacz anomalii magnetycznych zasygnalizował kolejne przejście okrętu podwodnego koło główek portowych. Początkowo sądzono, że był to kolejny wpływający napastnik, ale po dokładnym przeanalizowaniu rejestrów wyciągnięto wniosek, że wykryty obiekt opuszczał port. Był nim Ha-17, zdążający na spotkanie z okrętem macierzystym.
„Chicago” odcumował o 2:14 w takim pośpiechu, że na boi cumowniczej pozostawiono pracującego tam marynarza. Tuż przed 3:00 z płynącego w kierunku wyjścia krążownika zauważono przy burcie peryskop okrętu podwodnego, kilka minut później wejście obcej jednostki zarejestrował również wykrywacz anomalii magnetycznych. Był to Ha-21, którego załoga doszła do siebie po poprzednim ataku i zamierzała ponowić próbę storpedowania któregoś z pozostałych celów.
O godz. 3:50 miniaturowy okręt podwodny został zauważony z pokładu krążownika pomocniczego , którego załoga otworzyła krótkotrwały ogień. Ostatecznie japońska jednostka została wykryta około 5:00 w Taylor Bay po północnej stronie portu. Trzy pomocnicze patrolowce zaatakowały kolejno zrzucając bomby głębinowe. Wobec bardzo płytkiej nastawy zapalników jeden z patrolowców odniósł uszkodzenia silnika spowodowane falą uderzeniową. Atak był kontynuowany przez następne trzy i pół godziny, a jego ostatecznym wynikiem było zatopienie Ha-21, którego obaj członkowie załogi popełnili samobójstwo.
Zgodnie z planem, komandor Sasaki oczekiwał powrotu miniaturowych okrętów podwodnych na wyznaczonej pozycji. Australijski nasłuch radiowy przechwycił korespondencję pomiędzy japońskimi jednostkami. W następstwie na patrol zostały wysłane samoloty RAAF: trzy Lockheed Hudson i dwa Bristol Beaufort z zadaniem wykrycia i zaatakowania nieprzyjaciela, jednak załogom nie udało się odnaleźć celów. Po dwóch dniach oczekiwania komandor Sasaki wywnioskował, że wysłane miniaturowe okręty podwodne zostały najpewniej utracone i wydał rozkaz wyruszenia do dalszej akcji.
W istocie Ha-14 i Ha-21 zostały zatopione w Sydney Harbour, los Ha-17 pozostawał niewyjaśniony aż do listopada 2006 roku, gdy grupa amatorów nurkowania odkryła wrak w odległości kilku mil morskich na północ od portu w Sydney.
Dalsze działania japońskich okrętów podwodnych.
Cztery japońskie okręty podwodne rozpoczęły działania przeciw żegludze alianckiej u wybrzeży Australii: I-21 na akwenie na północ a I-24 na południe od Sydney, I-27 w okolicy Melbourne zaś I-29 wokół Brisbane. I-22 miał przeprowadzić rozpoznanie kolejnych baz alianckich: nowozelandzkie Wellington i ponownie Auckland oraz Suva na Fidżi. Do 25 czerwca (dzień powrotu Japończyków do bazy na atolu Kwajalein) zaatakowanych zostało siedem statków alianckich, z których trzy zostały zatopione. Były to: „Iron Chieftain” storpedowany przez I-24 w nocy 3 czerwca (12 zabitych), „Iron Crown” zatopiony przez I-27 4 czerwca (37 ofiar śmiertelnych) oraz „Guatemala”, która zatonęła 12 czerwca bez strat w ludziach po trafieniu torpedą przez I-21.
Nad ranem 8 czerwca dwie jednostki: I-24 oraz I-21 ostrzelały z dział pokładowych Sydney i Newcastle. Jako pierwszy wkrótce po północy do akcji wszedł I-24, wystrzeliwując w ciągu czterech minut dziesięć pocisków w stronę Sydney Harbour Bridge. Dziewięć z nich spadło na ląd, jeden w wody zatoki. Zaraz potem I-24 oświetlony reflektorami z brzegu zanurzył się. Ostrzał nie wyrządził większych szkód, jedyne obrażenia wywołane były uderzeniami odłamków szkła i cegieł z uszkodzonych budynków. Pośrednią ofiarą ataku był pilot USAAF, por. George L. Cantello, który alarmowo wystartował na P-400 z lotniska Bankstown w pobliżu Sydney i rozbił się wskutek awarii silnika. O 2.15 w nocy podobną akcję przeciwko Newcastle wykonał I-21, wystrzeliwując 34 pociski, w tym osiem oświetlających. I tutaj obyło się bez ofiar i większych szkód materialnych. Tym razem australijskie baterie nadbrzeżne w Fort Scratchley odpowiedziały ogniem. Te cztery niecelne salwy były jedynym w dziejach australijskich fortyfikacji brzegowych przypadkiem prowadzenia walki z nieprzyjacielskim okrętem.
Szkody poniesione w wyniku ostrzału były tak niewielkie głównie dlatego, że znaczna część japońskich pocisków okazała się niewybuchami. Przyczyną mogło być użycie w ostrzale amunicji przeciwpancernej, która nie zdetonowała w zetknięciu ze stosunkowo lekkimi celami lub wpływ wody morskiej na zapalniki – pociski były przechowywane w magazynach amunicyjnych na pokładach okrętów przez kilka tygodni. Inną przyczyną mógł być wiek pocisków: wśród niewybuchów z Newcastle znaleziono pochodzące z brytyjskich nadwyżek wojennych z czasów I wojny światowej.
Następstwa ataku.
Wraki zatopionych Ha-21 i Ha-14 zostały zlokalizowane i wydobyte odpowiednio 3-4 i 8 czerwca 1942 roku. Z części obydwu zniszczonych okrętów została zmontowana jedna kompletna jednostka, której środkowa sekcja została następnie zainstalowana na przyczepie i zaprezentowana w trakcie objazdowych pokazów, mających uświadomić Australijczykom japońskie niebezpieczeństwo i zebrać pieniądze dla Naval Relief Fund (Marynarskiego Funduszu Pomocy) i innych organizacji charytatywnych. Podczas liczącej około 4 tys. kilometrów trasy przez Nową Południową Walię, Wiktorię i Australię Południową zebrano 28 000 funtów australijskich. 28 kwietnia 1943 roku okręt ustawiono w Australian War Memorial w Canberze i tam znajduje się do dnia dzisiejszego. Początkowo był elementem wystawy na zewnątrz muzeum, ale w latach 80. wobec powtarzających się wandalizmów przeniesiono go do wnętrza, gdzie jest eksponowany obok nadbudówki zatopionego promu „Kuttabul”. Kiosk Ha-21 znajduje się w Royal Australian Navy Heritage Center na Garden Island.
Ciała czterech japońskich marynarzy zostały wydobyte z wraków i skremowane na cmentarzu Rockwood w Sydney, z pełnymi honorami wojskowymi. Ta decyzja kontradmirała Muirhead-Goulda spotkała się z krytyką, ale ten stwierdził, że okazał szacunek należny odważnym działaniom poległych, niezależnie od ich pochodzenia. Ponadto władze niesłusznie liczyły, że okazanie czci zabitym marynarzom wpłynie na poprawę traktowania Australijczyków w japońskich obozach jenieckich. Prochy zostały przekazane ambasadorowi Japonii, gdy ten powracał do kraju w sierpniu 1942 roku na pokładzie statku „Kamakura Maru” i powitane uroczyście w Jokohamie. Wszyscy marynarze polegli w ataku zostali wyróżnieni pochwałą cesarza Hirohito i otrzymali pośmiertny awans o dwa stopnie.
3 czerwca 1942 roku odbyła się ceremonia pogrzebowa marynarzy zabitych na „Kuttabul”, z udziałem kontradmirała Muirhead-Goulda. Na pamiątkę zatopionego okrętu-bazy i poległych na jego pokładzie, 1 stycznia 1943 roku nazwę HMAS „Kuttabul” nadano lądowej bazie Royal Australian Navy na Garden Island. W 2002 roku na nabrzeżu została odsłonięta tablica pamiątkowa, poświęcona poległym.
Widoczna obecność japońskich okrętów podwodnych u wschodnich wybrzeży Australii wymusiła na władzach wojskowych wprowadzenie na tych wodach systemu konwojów. Ostrzał artyleryjski w dniu 8 czerwca nie przyniósł co prawda większych zniszczeń, ale wpłynął na postawy ludności cywilnej. Obawa przed ewentualnym desantem wywołała pęd do przemieszczania się na zachód, dalej od morza, co spowodowało spadek cen nieruchomości na wschodnich przedmieściach i wzrost w zachodnich częściach Sydney. Zauważalny stał się wzrost liczby chętnych do służby w ochotniczej obronie terytorialnej.
Obydwa ciężkie krążowniki przebywające w czasie ataku w porcie w Sydney zostały utracone w działaniach wojennych: „Canberra” 9 sierpnia 1942 roku w bitwie koło Savo, zaś „Chicago” 30 stycznia 1943 roku w pobliżu wyspy Rennell po ataku japońskich samolotów torpedowych. Także żaden z japońskich okrętów podwodnych biorących udział w misji nie przetrwał do zakończenia II wojny światowej. I-22 został zatopiony jako pierwszy, 25 grudnia 1942 roku, przez amerykańskie ścigacze torpedowe w okolicach Nowej Gwinei. 12 lutego 1943 roku brytyjskie niszczyciele i zatopiły I-27 na wodach Malediwów. I-24 zatonął 10 czerwca 1943 roku po ataku amerykańskiego patrolowca w pobliżu Aleutów, I-21 został zatopiony 4 lutego 1944 roku niedaleko Wysp Marshalla przez i . Jako ostatni, 26 lipca 1944 roku na wodach filipińskich, zatonął I-29 storpedowany przez okręt podwodny .
Ocena działań japońskich i australijskich.
Atak trzech miniaturowych okrętów podwodnych na port w Sydney ujawnił zarówno słabość obrony australijskiej, jak i niedostatki japońskiej taktyki. Efektem było zatopienie, za cenę straty trzech jednostek, jedynie starego okrętu-bazy. Także dalsze działania nie przyniosły większych sukcesów Japończykom: pięć dużych okrętów podwodnych zatopiło ogółem trzy statki handlowe, zaś szkody wyrządzone w trakcie ostrzału artyleryjskiego Sydney i Newcastle były minimalne.
Również poczynania Australijczyków wykazały wszelkie niedostatki obrony na wschodnim wybrzeżu: ignorowanie informacji o obecności jednostek przeciwnika na pobliskich wodach, niedostateczną reakcję na działania Japończyków, brak komunikacji pomiędzy dowództwem a podległymi mu jednostkami i placówkami nasłuchu radiowego i wywiadu. Wiadomość o wcześniejszej o dobę akcji na Madagaskarze nie została przekazana Aliantom, ponieważ tamtejsze dowództwo było przekonane, że były to działania sił rządu Vichy. Problemem były także poczynania dowódcy obrony Sydney, kontradmirała Muirhead-Goulda i dowódcy „Chicago”, komandora Howarda Bode, którzy zaczęli poważnie traktować meldunki o obecności w wodach zatoki miniaturowych okrętów podwodnych dopiero po eksplozji torpedy, która zatopiła „Kuttabul”. W odpowiedzi na pierwsze meldunki z „Lolity” o wykryciu okrętu podwodnego w wodach zatoki Muirhead-Gould miał jakoby powiedzieć, żeby zawiadomić go dopiero jeżeli okaże się, że wrogą jednostką dowodzi Czarnobrody. Działania artylerzystów „Chicago” stały się później przedmiotem anegdoty: opowiadano, że jeden z wystrzelonych tej nocy pocisków wybuchł na terenie miejskiego ogrodu zoologicznego, zabijając przetrzymywanego tam lwa, chociaż zdarzenie takie w rzeczywistości nie miało miejsca, i że dowódca krążownika został zobowiązany do dostarczenia nowego lwa w ramach Lend-Lease.
Ataki na bazy w Sydney i Diégo-Suarez nie spełniły pokładanych w nich nadziei na rozproszenie sił aliantów na całym obszarze Pacyfiku. Pomimo ograniczonego sukcesu na Madagaskarze (za cenę utraty trzech miniaturowych okrętów podwodnych Japończycy poważnie uszkodzili pancernik i zatopili zbiornikowiec „British Loyalty”) i operacji desantowej na Aleutach Amerykanie nie dali się zwieść. Dysponując dzięki złamaniu japońskiego szyfru (tzw. kodu purpurowego) informacjami o kierunku dalszej ekspansji mogli przyjąć walkę na dogodnych dla siebie warunkach, co w efekcie przyniosło im wygraną w bitwie pod Midway.
Odnalezienie Ha-17.
Przez 64 lata los trzeciego z miniaturowych okrętów podwodnych pozostawał nieznany. W tym czasie Royal Australian Navy otrzymała ponad 50 fałszywych meldunków o odnalezieniu jednostki. Uznawano za możliwe, że Ha-17 został zniszczony razem z Ha-21 w Taylor Bay, tym bardziej że załogi australijskich patrolowców raportowały o atakowaniu więcej niż jednego obiektu. Jeżeli Ha-17 opuścił port i skierował się na spotkanie z macierzystym okrętem w wyznaczonym miejscu, mógł zatonąć na skutek uszkodzeń lub po wyczerpaniu akumulatorów. Wtedy jego wrak powinien znajdować się na południe od wejścia do Sydney Harbour. Możliwe było, że Japończycy zdecydowali dla uniknięcia zagrożenia oczekujących na nich jednostek skierować się na pełne morze lub obrać kurs na północ.
Ha-17 został odnaleziony w listopadzie 2006 roku przez grupę amatorów nurkowania na dnie morza w okolicy Bungan Head kilka kilometrów na północ od Sydney. Okręt znajduje się w odległości około trzech kilometrów od brzegu. Od 1 grudnia 2006 roku strefa rozciągająca się 500 m wokół wraku została zamknięta. 7 lutego 2007 roku podporucznik Katsuhisa Ban i bosman Mamoru Ashibe zostali uhonorowani w morzu ceremonią, której przewodniczyli szef sztabu Japońskich Morskich Sił Samoobrony, admirał Eiji Yoshikawa i dowódca Royal Australian Navy, wiceadmirał Russel Shalders. Kolejna uroczystość, z udziałem członków rodzin obydwu marynarzy odbyła się w bazie „Kuttabul” i na pokładzie fregaty rakietowej 6 sierpnia 2007 roku.

</doc>
<doc id="1896911" url="https://pl.wikipedia.org/wiki?curid=1896911" title="Aconitum degenii">
Aconitum degenii



</doc>
<doc id="1896912" url="https://pl.wikipedia.org/wiki?curid=1896912" title="Oliver Turvey">
Oliver Turvey

Oliver Turvey (ur. 1 kwietnia 1987 w Penrith) – brytyjski kierowca wyścigowy.
Życiorys.
Początki kariery.
Brytyjczyk karierę rozpoczął w roku 1996, od startów w kartingu. W 2003 roku przeszedł do wyścigów samochodów jednomiejscowych, debiutując w Brytyjskiej Formule Zip (zajął w niej 4. pozycję w końcowej klasyfikacji).
Formuła BMW i Renault.
W latach 2004-2006 brał udział w Brytyjskiej Formule BMW. Najlepiej spisał się w ostatnim podejściu, kiedy to zmagania zakończył na 2. miejscu (poprzednio zajął w niej odpowiednio 7. i 8. lokatę). W sezonie 2007 reprezentował szwajcarską ekipę Jenzer Motorsport w Europejskiej Formule Renault. Najlepiej spisał się podczas drugiego wyścigu, na niemieckim torze Nürburgring, gdzie dojechał na trzecim miejscu. Ostatecznie został w niej sklasyfikowany na 7. pozycji w generalnej klasyfikacji. Oprócz regularnych startów w europejskim cyklu, Turvey wziął udział w kilku wyścigach włoskiej serii.
Formuła 3.
W roku 2008 awansował do Brytyjskiej Formuły 3, w której to ścigał się w mistrzowskiej brytyjskiej ekipie Carlin Motorsport. Ostatecznie sięgnął w niej po tytuł wicemistrzowski, ulegając jedynie młodszemu zespołowemu partnerowi, Hiszpanowi Jaime Alguersuari. W ciągu sezonu Brytyjczyk trzynastokrotnie stanął na podium, z czego cztery razy na najwyższym stopniu.
World Series by Renaault.
W 2009 roku przeniósł do Formuły Renault 3.5, gdzie również reprezentował zespół Trevora Carlina. Debiutancki sezon Oliver mógł zaliczyć do bardzo udanych, zważywszy na zajęcie 4. pozycji w końcowej klasyfikacji, najlepszej wśród debiutantów. W ciągu siedemnastu wyścigów Brytyjczyk pięciokrotnie stanął na podium, w tym raz zwyciężył, na trudnym technicznie, ulicznym torze w Monako (dzień wcześniej sięgnął po pole position).
Seria GP2.
Dzięki dobrym wynikom oraz uzyskaniu odpowiedniego budżetu, Oliver Turvey podpisał kontrakt z brytyjską stajnią iSport International, na starty zarówno w azjatyckiej, jak i europejskiej serii GP2.
W obu seriach rywalizację ukończył na 6. pozycji. W pierwszej z nich w ciągu ośmiu wyścigów, pięciokrotnie dojeżdżał na punktowanym miejscu, odnotowując przy tym jedno zwycięstwo, w pierwszym wyścigu, na torze w Abu Zabi. W drugiej z kolei trzynastokrotnie zdobył punkty, cztery razy stając na podium. W kończącym cykl rundzie na torze Yas Marina, Turvey sięgnął po pole position.
Jego kariera jest sponsorowana przez „Racing Steps Foundation”.

</doc>
<doc id="1896913" url="https://pl.wikipedia.org/wiki?curid=1896913" title="Manuel Štrlek">
Manuel Štrlek

Manuel Štrlek (ur. 1 grudnia 1988 w Zagrzebiu) – chorwacki piłkarz ręczny, lewoskrzydłowy, od 2018 zawodnik Veszprém.
Reprezentant Chorwacji, brązowy medalista igrzysk olimpijskich w Londynie (2012), brązowy medalista mistrzostw świata (2013), srebrny (2010) oraz brązowy (2012, 2016) medalista mistrzostw Europy. Trzykrotnie wybrany najlepszym lewoskrzydłowym mistrzostw Europy (2010, 2016, 2018).
Wielokrotny mistrz Chorwacji i mistrz Polski. Zwycięzca Ligi Mistrzów i najlepszy lewoskrzydłowy tych rozgrywek w sezonie 2015/2016 w barwach Vive Kielce.
Kariera klubowa.
W latach 2006–2012 był zawodnikiem RK Zagrzeb, z którym wywalczył sześć mistrzostw Chorwacji i sześć Pucharów Chorwacji. Będąc graczem stołecznej drużyny, występował regularnie od sezonu 2008/2009 w Lidze Mistrzów, w której w ciągu czterech lat zdobył 134 gole. W sezonie 2011/2012 zajął z RK Zagrzeb 3. miejsce w Lidze SEHA – w rozegranym 15 kwietnia 2012 meczu o tę pozycję ze słowackim Tatranem Preszów (31:29) rzucił sześć bramek.
W 2012 został graczem Vive Kielce. Z klubem tym wywalczył sześć mistrzostw Polski i sześć Pucharów Polski. W sezonie 2015/2016, w którym rozegrał 29 meczów i zdobył 119 goli, był najlepszym strzelcem kieleckiej drużyny w Superlidze. W sezonie 2017/2018, w którym wystąpił w 30 spotkaniach i rzucił 150 bramek, po raz kolejny był najlepszym strzelcem Vive w lidze, a ponadto otrzymał nominację do nagrody dla najlepszego skrzydłowego rozgrywek. Z Vive Kielce odnosił również sukcesy w Lidze Mistrzów. W sezonach 2012/2013 (rzucił w nim 29 bramek, w tym dziewięć w Final Four) i 2014/2015 (zdobył w nim 33 gole, w tym cztery w Final Four) zajął w tych rozgrywkach z kielecką drużyną 3. miejsce. W sezonie 2015/2016, w którym rzucił 53 bramki, wygrał z Vive Ligę Mistrzów. W rozegranym 29 maja 2016 meczu finałowym z węgierskim Veszprém (39:38) zdobył cztery gole, a także rzucił bramkę w serii rzutów karnych. W sezonie 2015/2016 został też wybrany najlepszym lewoskrzydłowym Ligi Mistrzów. Łącznie w ciągu sześciu sezonów zdobył dla Vive 250 goli w Lidze Mistrzów.
W lipcu 2018 przeszedł do węgierskiego Veszprém, z którym podpisał trzyletnią umowę (informację o transferze podano w marcu 2017).
Kariera reprezentacyjna.
W 2006 wraz z reprezentacją Chorwacji juniorów zdobył mistrzostwo Europy U-18 – podczas turnieju, który odbył się w Estonii, rozegrał siedem meczów i rzucił 33 bramki. W 2007 wywalczył srebrny medal podczas mistrzostw świata U-19 w Bahrajnie, w których zdobył 43 gole (5. miejsce w klasyfikacji najlepszych strzelców turnieju), a także został wybrany najlepszym lewoskrzydłowym zawodów. W 2008 uczestniczył w mistrzostwach Europy U-20 w Rumunii.
Dwukrotnie uczestniczył w igrzyskach olimpijskich. Podczas turnieju w Londynie (2012), w którym rozegrał osiem meczów i zdobył 28 goli, wywalczył z reprezentacją Chorwacji brązowy medal. Podczas igrzysk w Rio de Janeiro (2016) wystąpił w sześciu meczach, w których rzucił 29 bramek.
Brał udział w mistrzostwach świata w 2011, 2013, 2015 i 2017. Podczas turnieju w Hiszpanii (2013), w którym rozegrał pięć meczów i rzucił 11 goli, zdobył brązowy medal. Wystąpił również w mistrzostwach Europy w 2010, 2012, 2014, 2016 oraz 2018. Podczas turnieju w Austrii (2010), w którym rozegrał osiem meczów i rzucił 21 goli, zdobył srebrny medal i został wybrany najlepszym lewoskrzydłowym zawodów. Podczas mistrzostw w Serbii (2012), w których wystąpił w sześciu spotkaniach i zdobył 17 goli, wywalczył brązowy medal. Brązowy medal mistrzostw Europy zdobył również w 2016 – w turnieju, który odbył się w Polsce, rzucił 43 bramki (4. miejsce w klasyfikacji najlepszych strzelców turnieju) i został wybrany najlepszym lewoskrzydłowym zawodów. Podczas mistrzostw Europy w Chorwacji (2018) zdobył 29 goli i został uznany najlepszym lewoskrzydłowym turnieju.

</doc>
<doc id="1896914" url="https://pl.wikipedia.org/wiki?curid=1896914" title="Schlichting (gmina)">
Schlichting (gmina)

Schlichting – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1896915" url="https://pl.wikipedia.org/wiki?curid=1896915" title="Fabio Leimer">
Fabio Leimer

Fabio Leimer (ur. 17 kwietnia 1989 roku w Rothrist) – szwajcarski kierowca wyścigowy.
Życiorys.
Formuła BMW i Renault.
Szwajcar karierę rozpoczął w roku 2000, od startów w kartingu. W 2006 roku przeszedł do wyścigów samochodów jednomiejscowych, debiutując w Niemieckiej Formule BMW (ukończył ją na 18. miejscu). W kolejnym sezonie przeniósł się do Formuły Renault, w której to dzielił starty pomiędzy europejską, a włoską serią, w zespole Jenzer Motorsport. Zmagania w nich zakończył odpowiednio na 17. i 11. lokacie w końcowej klasyfikacji.
Formuła Master.
Ze szwajcarską ekipą kontynuował współpracę również w Międzynarodowej Formule Master, w latach 2008-2009. W pierwszym podejściu, po zwyciężeniu w trzech wyścigach, rywalizację ukończył na 2. miejscu (dzięki temu sukcesowi, w październiku dostał szansę testów w Indy Ligths, z zespołem Sam Motorsport Schmidt, w zastępstwie Niemca Michaela Ammermüllera). Poza tym wziął także udział w jednej rundzie włoskiego odpowiednika tej serii (wygrał jeden wyścig), dzięki czemu został w niej sklasyfikowany na 4. pozycji. W drugim roku startów był już zdecydowanie najlepszy, zwyciężając łącznie w siedmiu wyścigach.
Seria GP2.
Dzięki mistrzostwu w Formule Master, odbył testy z włoską stajnią Trident Racing, startującą w przedsionku F1 – serii GP2. W październiku tego samego roku podpisał kontrakt z zespołem Tiago Monteiro – Ocean Racing Technology – na starty zarówno w zimowym, jak i głównym cyklu tego serialu.
W Azjatyckiej GP2 Szwajcar nie zdobył jednak punktów, dojeżdżając tylko trzykrotnie do mety (najlepiej spisał się w drugim wyścigu na torze w Bahrajnie, kiedy to zajął 15. pozycję). W głównej edycji Fabio w pierwszym wyścigu sezonu, na torze Circuit de Catalunya, zajął ósme miejsce. W drugim, startując z pole position, wytrzymał presję wywieraną przez Brazylijczyka Luiza Razię, ostatecznie zwyciężając z niecałą sekundą przewagi, dodatkowo wykręcając przy tym najlepszy czas okrążenia. Pomimo świetnego debiutu, w dalszej części sezonu Leimer spisywał się jednak znacznie słabiej, nie odnotowując zdobyczy punktowej w żadnej z pozostałych rund (najwyższej sklasyfikowanym był w drugim wyścigu węgierskiej eliminacji, na obiekcie Hungaroring, gdzie dojechał na 11. miejscu). Uzyskane punkty pozwoliły Fabio zająć w klasyfikacji generalnej 19. miejsce.
W kolejnych dwóch sezonach startów w głównej serii GP2 Szwajcar spisywał się lepiej - zajął 14 i siódme miejsce w klasyfikacji generalnej. Przełom nastąpił jednak w 2013 roku, kiedy to Leimer zwyciężał w trzech wyścigach i siedmiokrotnie stawał na podium. Dobra postawa, zwłaszcza w drugiej części sezonu, pozwoliła mu zdobyć tytuł mistrza serii.

</doc>
<doc id="1896916" url="https://pl.wikipedia.org/wiki?curid=1896916" title="PKMS">
PKMS



</doc>
<doc id="1896918" url="https://pl.wikipedia.org/wiki?curid=1896918" title="Schlichting">
Schlichting

Niemcy.
1 gmina:

</doc>
<doc id="1896919" url="https://pl.wikipedia.org/wiki?curid=1896919" title="Derby Manchesteru">
Derby Manchesteru

Derby Manchesteru – mecze piłki nożnej pomiędzy klubami – Manchester City F.C. ("Obywatele") i Manchester United F.C. ("Czerwone Diabły"). Początkowo rozgrywane były w ramach lokalnych turniejów i spotkań towarzyskich.
Pierwsze nieoficjalne spotkanie obydwu drużyn miało miejsce 12 listopada 1881 roku, kiedy klub Newton Heath ("The Heathens") (zał. w 1878 – późniejsze United) gościł drużynę West Gorton (zał. w 1880 – późniejsze City); mecz zakończył się zwycięstwem Newton Heath 3:0. Osiem lat później rozegrano po raz pierwszy mecz przy sztucznym świetle; 26 lutego 1889 roku na stadionie Belle Vue Athletic Ground zwycięstwo Newton Heath nad Ardwick oglądało 10 tys. kibiców, a sam mecz został rozegrany w cieniu tragedii w pobliskiej kopalni węgla. Dwa lata później Ardwick pokonał Newton Heath w finale Manchester Cup i zdobył pierwsze w historii klubu trofeum. Przed rozpoczęciem sezonu 1894/1895 Ardwick zbankrutował, a jego zarząd utworzył nowy klub o nazwie Manchester City Football Club. Pierwsze spotkanie ligowe pomiędzy obydwoma zespołami miało miejsce 3 listopada 1894 na stadionie Hyde Road, zakończone zwycięstwem Newton Heath 2:5. W rewanżu rozegranym na Bank Street Stadium ponownie wygrali "The Heathens". Manchester City pierwszy mecz derbowy wygrał 7 grudnia 1895. Kluby występowały wówczas w Division Two.
Ze względu na trudną sytuację finansową Newton Heath, w kwietniu 1902 klub zmienił nazwę Manchester United Football Club. Pierwszy mecz derbowy na najwyższym poziomie rozgrywkowym odbył się 1 grudnia 1906, kiedy na Hyde Road w obecności 40 tysięcy widzów City pokonało United 3:0, zaś najwyższą frekwencję na derbach Manchesteru zanotowano 20 września 1947; spotkanie obejrzało 78 tysięcy kibiców. Pierwszą transmisję telewizyjną na żywo z derbów przeprowadzono w październiku 1986.
Do 14 stycznia 2023 roku, kiedy to na Old Trafford United zwyciężyło 2:1, we wszystkich oficjalnych rozgrywkach rozegrano w sumie 189 meczów derbowych: "Czerwone Diabły" wygrały 78 spotkań, "Obywatele" 58, a w 53 zanotowano remis.
Założenie obydwu zespołów.
Manchester United został założony w 1878 roku przez pracowników wagonowni kolei Lancashire and Yorkshire Railway pod nazwą Newton Heath LYR Fooball Club, a domowe mecze rozgrywał początkowo na North Road. Pierwszy mecz Newton Heath LYR rozegrał 20 listopada 1880, pokonując rezerwy Bolton Wanderers 6:0. W 1892 klub usunął z nazwy człon LYR, a rok później przeniósł się na nowy stadion Bank Street.
Manchester City powstał w 1880 roku pod nazwą St. Mark's of West Gorton z inicjatywy córki wielebnego z kościoła St. Mark's Church of England Arthura Connella Anny oraz dwóch członków komitetu parafialnego, Williama Beastowa i Thomasa Goodbehere'a. Pierwsze spotkanie zespół zagrał 13 listopada 1880, w którym uległ 1:2 drużynie Baptist Church of Macclesfield; obydwa zespoły liczyły po 12 zawodników. W latach 1880–1887 St. Mark's swoje mecze rozgrywał na kilku obiektach, przy Clowes Street nieopodal kościoła, na stadionie klubu krykietowego Kirkmanshulme Cricket Club przy Redgate Lane oraz na mniejszych obiektach przy Queens Road, Pink Bank Lane i Reddish Lane. W 1887 klub zmienił nazwę na Ardwick A.F.C. i przeniósł się na nowo wybudowany stadion Hyde Road przy Bennett Street.
Mecze w Football Alliance.
Football Alliance powstała w 1889 jako liga konkurująca z utworzoną rok wcześniej The Football League. W tym samym roku w jej szeregi wstąpił zespół Newton Heath, zaś Ardwick w 1891. W sezonie 1891/1892 obydwa zespoły zagrały ze sobą dwa razy. 10 października na North Road wygrali "The Heathens" 3:1, w rewanżu rozegranym 19 grudnia na Hyde Road padł remis 2:2.
Po zakończeniu rozgrywek Football Alliance została wchłonięta przez Football League i przemianowana na Football League Second Division. Zespoły, które ukończyły rozgrywki Football Alliance na czołowych dwóch miejscach (Nottingham Forest i Newton Heath) otrzymały zaproszenie na występy w Football League First Division, zaś kolejne (między innymi Ardwick) zostały zespołami założycielskimi nowo powstałej Division Two. Mecze derbowe w Football Alliance pomiędzy zespołami z Manchesteru są uznawane za nieoficjalne.
Mecze w Football League.
1894–1899.
W 1892 Newton Heath przystąpił do rozgrywek rozszerzonej Division One, jednak po dwóch sezonach spadł do Division Two. Ardwick wciąż występował na tym poziomie ligowym. W lecie 1894 ze względu na problemy finansowe Ardwick A.F.C. został zreformowany i przyjął nazwę Manchester City Football Club. 3 listopada 1894 roku po raz pierwszy doszło do spotkania obydwu zespołów w meczu Football League. Na obiekcie City – Hyde Road – w obecności 14 tys. kibiców "The Heathens" zwyciężyli 5:2. W meczu tym po raz drugi w składzie gospodarzy wystąpił młody walijski snajper Billy Meredith, który w późniejszym okresie wystąpił w barwach City i United w ponad sześciuset meczach. Cztery bramki w tym spotkaniu zdobył Dick Smith; nikt później tego nie powtórzył w derbach Manchesteru. W rewanżu w styczniu 1895 roku na stadionie Bank Street spotkanie zakończyło się ponownym zwycięstwem Newton Heath.
Po remisowym spotkaniu w październiku 1895 na Bank Street, dwa miesiące później pierwsze zwycięstwo w meczu derbowym odnieśli piłkarze Manchesteru City pokonując Newton Heath 2:1. Tuż przed przerwą po raz pierwszy w derbach wykonywano rzut karny, który został niewykorzystany przez "The Heathens".
3 października 1896 zanotowano rekordową frekwencję w derbach miasta; na Hyde Road bezbramkowy remis obejrzało 20 tys. widzów pomimo obfitych opadów deszczu. W Boże Narodzenie 1896 roku na stadionie przy Bank Street zjawiło się 18 tys. kibiców. Jeden z redaktorów lokalnej gazety "Athletic Sports" napisał wówczas, że nigdy jeszcze nie widział takiego tłumu na tym obiekcie i był zachwycony prowadzeniem dopingu przez młodszą część publiczności w I połowie. W drugiej kibice kilka razy wtargnęli na boisko, a mecz był bliski przerwania. Spotkanie jednak dokończono i zakończyło się zwycięstwem "The Heathens" 2:1. Dochód z tego meczu wyniósł 546 funtów.
Przed meczem drugiej kolejki sezonu zaplanowanym na 10 września 1898 wydano pierwszy oficjalny program derbów Manchesteru, który zawierał między innymi składy obydwu zespołów oraz opis meczu z pierwszej kolejki pomiędzy Newton Heath a Gainsborough Trinity. Spotkanie zakończyło się zwycięstwem "The Heathens", w rewanżu w drugi dzień świąt Bożego Narodzenia wygrało City. Sezon 1898/1899 Manchester City zakończył na 1. miejscu i awansował po raz pierwszy w historii do Division One. Kolejne spotkanie derbowe rozegrano 25 grudnia 1902.
1902–1903.
Przed rozpoczęciem sezonu zespół z dzielnicy Clayton przyjął nową nazwę – Manchester United F.C. W Boże Narodzenie 1902 roku, na Bank Street doszło do jedenastych ligowych derbów. Na spotkanie przybyło około 40 tysięcy kibiców; był to wówczas rekord frekwencji w meczu derbowym. Billy Meredith dwukrotnie uderzył w poprzeczkę, United kończyło mecz w dziesiątkę po tym jak kontuzji doznał bramkarz Herbert Birchenough. Ostatecznie padł wynik remisowy 1:1.
W rewanżu rozegranym 10 kwietnia 1903 roku na Hyde Road, United zwyciężyło 2:0. Przed tym spotkaniem Manchester City był liderem z pięciopunktową przewagą i nie przegrał w lidze od ponad trzech miesięcy. Mimo tej porażki City awansowało do Division One.
1906–1909.
Latem 1905 roku po zawieszeniu siedemnastu zawodników Manchesteru City, zamieszanych w próbę przekupstwa obrońcy Aston Villi Aleksa Leake'a przed meczem ostatniej kolejki sezonu 1904/1905, skład zespołu liczył jedenastu piłkarzy. Do drużyny dołączyło jednak kilkunastu nowych zawodników i klub przystąpił do rozgrywek. W sezonie 1905/1906 Manchester United po raz pierwszy pod nową nazwą, awansował do pierwszej ligi angielskiej. Wtedy też ówczesny menedżer United Ernest Mangnall ściągnął do zespołu czterech piłkarzy z Manchesteru City, w tym Billy’ego Mereditha, odbywającego wciąż półtoraroczną karę zawieszenia.
Na początku grudnia 1906 roku na obiekcie City Hyde Road, w obecności 40 tys. widzów, doszło do pierwszego meczu derbowego w najwyższej klasie rozgrywkowej. Spotkanie to zakończyło się zwycięstwem gospodarzy 3:0. Pomocnik Alex Downie z Manchesteru United był jedynym zawodnikiem, który zagrał zarówno w poprzednim, jak i w tym meczu derbowym. W rewanżu w kwietniu na Bank Street padł remis 1:1, a w składzie United po raz pierwszy wystąpili trzej z czterech sprowadzonych do klubu byłych piłkarzy City: Meredith, Turnbull i Burgess.
21 grudnia 1907 w wygranym przez United 3:1 meczu na Bank Street, strzelec dwóch bramek Sandy Turnbull został usunięty w 90. minucie z boiska i był to pierwszy tego typu przypadek w meczu derbowym. Przed spotkaniem derbowym 36. kolejki sezonu 1907/1908 na Hyde Road, Manchester United miał już zapewniony pierwszy w historii klubu tytuł mistrzowski. Mimo przewagi gospodarzy mecz zakończył się bezbramkowym remisem.
17. i 18. derby miasta zakończyły się zwycięstwami United, a w meczu na Bank Street dwie bramki zdobył George Livingstone, zawodnik City w latach 1903–1906. 28 kwietnia 1909 Manchester United zdobył pierwszy Puchar Anglii pokonując na stadionie Crystal Palace Bristol City 1:0 po bramce Turnbulla. Sezon 1908/1909 Manchester City zakończył na 19. miejscu (przedostatnim) i spadł do Division Two.
1910–1915.
Po roku Manchester City uzyskał awans do Division One, kończąc rozgrywki na 1. miejscu z jednopunktową przewagą nad trzema kolejnymi zespołami. Pierwszy mecz derbowy po powrocie "Obywateli" do najwyższej klasy rozgrywkowej rozegrano po raz pierwszy na nowym obiekcie Manchesteru United – Old Trafford. Padł wówczas rekord frekwencji na spotkaniu derbowym pomiędzy tymi zespołami; spotkanie obejrzało 60 tys. kibiców i zakończyło się zwycięstwem gospodarzy 2:1. W rewanżu na Hyde Road w styczniu 1911 padł remis 1:1. Całą drugą połowę City grało w osłabieniu po zejściu z boiska kontuzjowanego George’a Dorsetta. W sezonie 1911/1912 obydwa mecze zakończyły się wynikiem bezbramkowym.
W 1912 roku menedżer United Ernest Mangnall odszedł do lokalnego rywala. Po raz ostatni poprowadził "Czerwonych Diabłów" w meczu derbowym rozegranym na Old Trafford 7 września, w którym goście zwyciężyli 1:0, grając dziesiątkę ponad 50 minut po kontuzji pomocnika, strzelca jedynej bramki w tym spotkaniu George’a Wynna. Billy Meredith został uhonorowany przez władze klubu zostając kapitanem zespołu w tym meczu . Według lokalnych mediów Mangnall, nie krył radości z faktu, iż zwycięstwo odniosła drużyna, której menedżerem miał wkrótce zostać. W rewanżu na Hyde Road w grudniu United wygrało 2:0. W sezonie 1913/1914 wygrywali goście, 6 grudnia na Hyde Road zwyciężyło United, w kwietniu na Old Trafford City.
Ostatni mecz derbowy przed zawieszeniem rozgrywek spowodowanym I wojną światową odbył się 2 stycznia 1915 na Hyde Road w obecności 30 tysięcy widzów; spotkanie zakończyło się remisem 1:1. City zakończyło sezon na piątym miejscu ze stratą 3 punktów do mistrza kraju Evertonu, zaś United uplasowało się na 18. miejscu z przewagą jednego punktu nad strefą spadkową.
1919–1939.
Po zakończeniu I wojny światowej rozgrywki Football League wznowiono 30 sierpnia 1919. Manchester City rozpoczął sezon podobnym składem jak przed pięciu laty, menedżerem zespołu wciąż był Ernest Mangnall. United z kolei sprowadził nowych zawodników na każdą pozycję, w tym Joego Spence’a, który w barwach United zagrał 510 meczów. Pierwszy mecz derbowy po wznowieniu rozgrywek miał miejsce 11 października 1919 na Hyde Road; spotkanie zakończyło się remisem 3:3, a wyrównującą bramkę zdobył Tommy Browell tuż przed ostatnim gwizdkiem sędziego. 45-letni wówczas Meredith wciąż był zawodnikiem United, jednak nie zagrał w tym meczu z powodu występu w reprezentacji Walii. Rewanż odbył się tydzień później na Old Trafford, a United pokonało City 1:0. W następnym sezonie w meczu na obiekcie Manchesteru United padł kolejny rekord frekwencji. 20 listopada 1920 na stadionie zasiadło 63 tysiące widzów.
Na początku tego samego miesiąca spłonęła główna trybuna stadionu Hyde Road. Zarząd Manchesteru United zaproponował wynajęcie stadionu Old Trafford, jednak zarząd City odmówił i podjął decyzję o budowie nowego obiektu. 27 listopada 1920 na Hyde Road zjawiło się 40 tysięcy widzów, a mecz zakończył się zwycięstwem gospodarzy 3:0. W sezonie 1921/1922 Manchester United zajął ostatnie, 22. miejsce i spadł do Division Two. W sierpniu 1923 Manchester City rozegrał inauguracyjny mecz na nowym stadionie Maine Road. 10 września 1924 roku na tym samym obiekcie, rozegrano mecz pożegnalny menedżera Ernesta Mangnalla, w którym udział wzięły mieszane drużyny Evertonu i Liverpoolu oraz City i United.
Po trzech sezonach występów w Division Two Manchester United uzyskał awans do Division One zajmując 2. miejsce za Leicester City F.C.. 12 września 1925 miał miejsce pierwszy mecz derbowy na nowym stadionie City. Spotkanie zakończyło się remisem 1:1, a na trybunach zjawiło się 66 tysięcy widzów, co było rekordem frekwencji na meczu ligowym na Maine Road. 23 stycznia 1926 odbył się rewanż na Old Trafford, gdzie City pokonało United 6:1 i było to najwyższe zwycięstwo nad lokalnym rywalem. Manchester City zakończył sezon na 21. miejscu i spadł do Divsion Two, w której spędził następne dwa lata.
W marcu 1928 Manchester City sprowadził napastnika Erica Brooka, który ustanowił rekord klubowy, zdobywając w całej karierze 158 bramek w lidze. Sezon zespół zakończył na pierwszym miejscu i powrócił do Division One. W pięciu kolejnych meczach derbowych na najwyższym poziomie rozgrywkowym City zanotowało 3 wygrane, United jedno, a jedno spotkanie zakończyło się remisem.
W 41. derbach Manchesteru rozegranych 4 października 1930 na Maine Road zakończonych zwycięstwem gospodarzy, z powodu kontuzji obydwie drużyny kończyły mecz w osłabieniu; City w dziewiątkę, United w ósemkę. 7 lutego 1931 w wygranym przez City 3:1 meczu rozegranym na Old Trafford, w barwach "Obywateli" zagrał Matt Busby, dla którego był to jedyny występ w derbach Manchesteru. W 1931 Manchester United zajął ostatnie 22. miejsce w lidze i spadł do Division Two.
Po spadku do II ligi Manchester United był bliski bankructwa, jednak klub z długów wyprowadził James Gibson, który w 1931 został jego prezesem. W sezonie 1935/1936 United zostało mistrzem Division Two, unikając dwa lata wcześniej degradacji do Division Three dzięki zwycięstwu w ostatniej kolejce nad Millwall na The Den. Po ponad pięciu latach, 12 września 1936, doszło do meczu derbowego na Old Trafford, gdzie United wygrało 3:2; spotkanie obejrzało 68 796, co było wówczas rekordem frekwencji na stadionie United. W rewanżu rozegranym 9 stycznia 1937 na Maine Road zwyciężyło City 1:0, a w pomocy United zagrał Walter Winterbottom, późniejszy selekcjoner reprezentacji Anglii, dla którego był to pierwszy i jedyny występ w meczu derbowym. W sezonie 1936/1937 Manchester City zdobył pierwszy w historii klubu tytuł mistrzowski, zaś Manchester United zajął 21. miejsce i spadł z ligi. Rok później broniące tytułu City spadło z ligi, mając najwięcej zdobytych bramek ze wszystkich zespołów z dodatnim bilansem. Był to jedyny tego typu przypadek w historii angielskich rozgrywek piłkarskich.
1947–1950.
W 1945 roku menedżerem Manchesteru United został piłkarz City w latach 1928–1936 Matt Busby, podpisując wówczas pięcioletni kontrakt. Po II wojnie światowej Manchester United zmuszony był wciąż rozgrywać swoje mecze w roli gospodarza na stadionie lokalnego rywala – Maine Road, płacąc przy tym czynsz za wynajęcie w wysokości 5000 funtów rocznie plus ustalony procent ze sprzedaży biletów. Zniszczony 11 marca 1941 przez Luftwaffe stadion Old Trafford, został oddany ponownie do użytku w lecie 1949 roku.
W sezonie 1946/1947 Manchester City zajął 1. miejsce w Division Two i powrócił do ekstraklasy. 20 września 1947 miały miejsce pierwsze od momentu wznowienia rozgrywek ligowych derby Manchesteru. Na Maine Road padł wynik remisowy 0:0. Spotkanie obejrzało 78 tysięcy widzów, co do dziś jest rekordem frekwencji na spotkaniu derbowym. Kolejne trzy mecze również zakończyły się wynikiem nierozstrzygniętym.
3 września 1949 Manchester United w roli gospodarza wystąpił na wyremontowanym stadionie Old Trafford i pokonał lokalnego rywala 2:1; był to przedostatni mecz w karierze bramkarza City Franka Swifta, który rozegrał dla klubu 376 meczów. Na tej pozycji zastąpił go Niemiec Bert Trautmann, co początkowo wyraziło niezadowolenie wśród kibiców, którzy grozili bojkotem meczów. 31 grudnia 1949 odbyły się 50. derby Manchesteru; na Maine Road United zwyciężyło 2:1. W sezonie 1949/1950 Manchester City zajął 21. miejsce w lidze i spadł do Division Two.
1951–1963.
W sezonie 1950/1951 Manchester City zajął drugie miejsce w Division Two i powrócił do najwyższej klasy rozgrywkowej. 51. derby miały miejsce 15 września 1951 na Maine Road i zakończyły się zwycięstwem United 2:1. W rewanżu rozegranym w styczniu 1952 na Old Trafford padł remis 1:1. W kolejnych czterech meczach derbowych City wygrywało dwukrotnie, dwa razy padł remis. 25 września 1954 na Maine Road w dziewiątej kolejce City pokonało United 3:2; przy prowadzeniu City 3:1 bramkę kontaktową zdobył Jackie Blanchflower, a w końcówce goście dwukrotnie trafili w słupek. Rewanż na Old Trafford miał miejsce 12 lutego 1955. Na zmrożonym boisku City wygrało 5:0 i było to najwyższe zwycięstwo "Obywateli" w meczu derbowym od 1926 roku. W następnych czterech meczach raz wygrało City, trzykrotnie United.
3 września 1955 na Maine Road City wygrało z United 1:0 dzięki postawie Berta Trautmanna i było to pierwsze zwycięstwo zespołu w sezonie. Na mecz rewanżowy 31 grudnia 1955 przed Old Trafford zjawiło się 80 tys. kibiców, jednak ze względów bezpieczeństwa sprzedano niespełna 61 tys. biletów. Pierwszą bramkę przed przerwą zdobył skrzydłowy City Jack Dyson, ale w drugiej połowie United po bramkach Tommy’ego Taylora i Dennisa Violleta wyszło na prowadzenie. W końcówce meczu Roy Clarke uderzył w poprzeczkę, jednak United ostatecznie zwyciężyło i pozostało niepokonane na własnym stadionie; w sezonie 1955/1956 Manchester United nie przegrał na Old Trafford żadnego spotkania. W 1956 po raz pierwszy w historii obydwa zespoły zdobyły trofea w jednym sezonie; Manchester United został mistrzem kraju, Manchester City wywalczył Puchar Anglii.
Następne trzy mecze wygrywał Manchester United zdobywając 10 bramek i tracąc trzy. 28 grudnia 1957 roku rozegrany został drugi mecz derbowy sezonu. Dla kilku piłkarzy United, zwanymi „dziećmi Busby’ego”, był to ostatni derbowy mecz. Strzelcy bramek – Duncan Edwards i Tommy Taylor oraz Roger Byrne, Eddie Colman, David Pegg, Liam Whelan zginęli w katastrofie lotniczej pod Monachium 6 lutego 1958 roku (Edwards w wyniku odniesionych obrażeń zmarł 15 dni później w szpitalu), wracając z rozegranego dzień wcześniej, ćwierćfinałowego meczu Pucharu Europy z Crveną Zvezdą. Po raz pierwszy w derbach Manchesteru w barwach United wystąpił wówczas pomocnik Bobby Charlton.
W 65. derbach Manchesteru we wrześniu 1958 na Maine Road padł remis 1:1 po bramkach Bobby’ego Charltona z rzutu karnego w 3. i Joego Hayesa w 8. minucie spotkania. Przed rewanżem na Old Trafford United wygrało dziewięć z dziesięciu ostatnich meczów, z kolei City wygrało dwa z ostatnich dziesięciu. Spotkanie rozegrane w lutym 1959 zakończyło się zwycięstwem gospodarzy 4:1. Sezon Manchester United zakończył na 2. miejscu ze stratą 6 punktów do mistrza kraju Wolverhampton Wanderers, a Manchester City na 20. z przewagą jednego punktu nad zdegradowaną Aston Villą. W sezonie 1959/1960 na Maine Road wygrało City, a na Old Trafford padł bezbramkowy remis.
W marcu 1960 Manchester City pobił rekord transferowy na Wyspach Brytyjskich sprowadzając z Huddersfield Town za 55 tysięcy funtów Denisa Lawa, który po raz pierwszy w meczu derbowym zagrał 31 grudnia 1960 na Old Trafford; spotkanie zakończyło wygraną United 5:1, co było najwyższym zwycięstwem tego zespołu w derbach Manchesteru. 27 sierpnia 1960 po raz pierwszy mecz derbowy został przerwany z powodu obfitych opadów deszczu przy stanie 2:2. Spotkanie powtórzone 4 marca 1961 zakończyło się zwycięstwem United 3:1. 23 września 1961 w wygranym przez United 3:2 meczu na Old Trafford Nobby Stiles został pierwszym zawodnikiem, który zdobył bramkę dla swojego zespołu i bramkę samobójczą w derbach Manchesteru. W lutym 1962 na Maine Road ponownie wygrał Manchester United.
W czerwcu 1962 roku Denis Law, po rocznym pobycie we włoskim Torino FC, przeszedł za rekordową wówczas sumę 115 000 funtów do Manchesteru United. W barwach United w spotkaniu derbowym zadebiutował 15 września 1962 na Old Trafford, strzelając dwa gole wyrównując stan meczu, jednak gospodarze ulegli 2:3 po bramce Aleksa Harleya w ostatniej minucie meczu.
15 maja 1963 w przedostatniej kolejce spotkań doszło do derbów, a obydwa zespoły walczyły o utrzymanie. Manchester United zajmował przed meczem 19. pozycję z dorobkiem 31 punktów, mając jeden mecz zaległy, Manchester City był 21. z 30 punktami. Spotkanie zakończyło się remisem, który praktycznie przesądził o spadku City do Division Two. Cztery minuty przed końcem meczu "Obywatele" prowadzili 1:0, jednak bramkarz gospodarzy Harry Dowd faulował w polu karnym Denisa Lawa, a sędzia podyktował rzut karny, którego wykorzystał Albert Quixall. W ostatniej kolejce sezonu 1962/1963 Manchester City przegrał na Upton Park z West Hamem 1:6 i spadł do 2. ligi. Manchester United z kolei pokonał na Old Trafford Leyton Orient 3:1 i zapewnił sobie utrzymanie w ekstraklasie, mimo że zaległy mecz z Nottingham Forest przegrał.
1966–1974.
W sezonie 1965/1966 Manchester City zajął pierwsze miejsce w Division Two. 17 września 1966 w wygranym przez United po bramce Denisa Lawa meczu na Old Trafford, po raz pierwszy w derbach Manchesteru zagrał George Best. Po raz pierwszy również w tej rywalizacji doszło do zmiany zawodnika; w 46. minucie rezerwowy Mike Doyle zastąpił Bobby’ego Kennedy’ego. Przed rewanżem na Maine Road, United zajmowało 2. miejsce, City 19., a Denis Law prowadził w klasyfikacji pod względem liczby strzelonych bramek. Mecz zakończył się wynikiem 1:1. Ostatecznie Manchester United zdobył siódmy tytuł mistrzowski, a Manchester City zajął 15. miejsce.
30 września 1967 w meczu na Maine Road zadebiutował w lidze Brian Kidd (w późniejszym okresie piłkarz City, asystent Aleksa Fegusona, Roberto Manciniego i Manuela Pellegriniego). W 32. kolejce, w meczu rewanżowym rozegranym 27 marca 1968 na Old Trafford, prowadzenie objęło United po bramce George’a Besta w 38. sekundzie meczu. W 10. minucie wyrównał Colin Bell, a bramki George’a Heslopa i Francisa Lee z rzutu karnego dały City wygraną 3:1. Po tym spotkaniu City zrównało się liczbą punktów z liderem Leeds United oraz Manchesterem United i przesunęło się na 2. pozycję w tabeli. Ostatecznie City zdobyło drugi w historii klubu tytuł mistrzowski, a United zdobyło Puchar Europy, pokonując w finale na Wembley Benfikę 4:1. Po zakończeniu sezonu z funkcji menedżera zespołu zrezygnował Matt Busby. Mistrz Anglii i zdobywca Pucharu Europy spotkali się po raz pierwszy w nowym sezonie w trzeciej kolejce 17 sierpnia 1968; mecz zakończył się bezbramkowym remisem. Kolejne cztery spotkania ligowe kończyły się zwycięstwem City.
Pod koniec 1970 roku tymczasowym menedżerem United został Matt Busby. 5 maja 1971 na Maine Road, w 42. kolejce sezonu poprowadził zespół po raz ostatni. Do przerwy prowadzili goście 3:0 po bramkach Bobby’ego Charltona, Denisa Lawa i George’a Besta. W drugiej połowie City wyrównało stan meczu na 3:3 po bramkach Freddiego Hilla, Francisa Lee, Iana Mellora, a wynik ustalił Best. 85. derby Manchesteru rozegrane zostały 6 listopada 1971 na Maine Road zakończyły się wynikiem 3:3. Do przerwy prowadzili goście po bramce siedemnastoletniego, zastępującego kontuzjowanego Denisa Lawa, Sammy’ego McIlroya, który przed południem tego samego dnia zagrał w drużynie juniorów. Na 2:0 dla United podwyższył Brian Kidd. Bramki Francisa Lee z rzutu karnego i Colina Bella dały gospodarzom wyrównanie. Następnie Alan Gowling zdobył bramkę dla gości, a wynik meczu ustalił Mike Summerbee. W kolejnych pięciu meczach City zwyciężało dwukrotnie, trzykrotnie mecz kończył się remisem.
27 kwietnia 1974, w ostatniej kolejce spotkań (United miało jeden mecz zaległy ze Stoke City na wyjeździe), doszło do meczu derbowego na Old Trafford. "Czerwone Diabły", zagrożone wówczas degradacją, musiały ten mecz wygrać, by mieć jeszcze szansę na utrzymanie się. Po 80 minutach spotkania na tablicy widniał wynik 0:0. Wtedy Francis Lee podał do Denisa Lawa, a ten tyłem (piętą) skierował piłkę do bramki. Piłkarze City gratulowali mu zdobytej bramki, jednak ten zdawał sobie sprawę, że pogrążył swój były klub. Po zdobytej bramce natychmiast został zmieniony, a boisko opuszczał ze spuszczoną głową. Tuż przed końcem meczu na boisko wtargnęli kibice United, a mecz został przerwany; wynik nie został jednak unieważniony. Mimo zaległego meczu ze Stoke City, Manchester United po raz pierwszy od 1937 roku spadł z ligi, mając czteropunktową stratę do bezpiecznego miejsca. Denis Law po meczu przyznał, że nigdy nie czuł się tak przygnębiony i że strzelił bramkę, której nie powinien. Przyznał również, że nie chciał wystąpić w tym spotkaniu, ale jako profesjonalista powinien był zagrać.
1975–1983.
W sezonie 1974/1975 Manchester United zajął 1. miejsce w Division Two. 27 września 1975 mecz derbowy rozegrany na Maine Road zakończył się remisem 2:2, a wyrównującą bramkę dla City zdobył Joe Royle, w późniejszym okresie menedżer tego zespołu. Rewanż odbył się 4 maja 1976 w ostatniej kolejce sezonu i zakończył się wygraną United 2:0. W następnym sezonie do spotkania obydwu zespołów doszło 25 września 1976 na Maine Road w siódmej kolejce spotkań. United zwyciężyło 3:1 mimo prowadzenia gospodarzy i była to pierwsza porażka City w tamtych rozgrywkach. Przed drugim meczem derbowym sezonu City zajmowało 2. pozycję ze stratą jednego punktu do lidera Liverpoolu mając jeden mecz zaległy, United było 4. ze stratą siedmiu punktów do lidera mając dwa mecze zaległe. 5 marca 1977 na Old Trafford gospodarze prowadzili 3:0, a honorową bramkę dla City zdobył Dennis Tueart. Ostatecznie Manchester City został wicemistrzem kraju, a United pokonało w finale Pucharu Anglii Liverpool, mistrza Anglii sezonu 1976/1977.
W sezonie 1977/1978 po rozegraniu czterech meczów obydwa zespoły zanotowały po trzy zwycięstwa i jednym remisie, jednak City zajmowało pierwszą pozycję dzięki lepszej różnicy bramek. 10 września w piątej kolejce na Maine Road Manchester City wygrał 3:1 po dwóch bramkach Briana Kidda oraz Mike’a Channona i pozostał liderem; honorową bramkę dla United zdobył strzałem z 35 metrów Jimmy Nicholl. W rewanżu City jako wicelider z sześciopunktową stratą do Nottingham Forest zremisował na Old Trafford 2:2 i spadł na trzecie miejsce. W kolejnych trzech meczach United wygrało dwa razy, City raz.
22 marca 1980 miały miejsce 100. ligowe derby Manchesteru. Na Old Trafford zjawiło się 56 387 kibiców, a United wygrało 1:0 po bramce Mickeya Thomasa w 46. minucie meczu. 27 września 1980 United zremisowało z City 2:2, a wyrównującą bramkę dla gości zdobył Roger Palmer w ostatniej minucie spotkania. W następnych trzech meczach derbowych City zwyciężyło raz, a dwukrotnie był remis.
23 października 1982 w 105. derbach na Old Trafford padł wynik remisowy 2:2. City prowadziło do przerwy 2:0 po bramkach Dennisa Tuerta i Davida Crossa, jednak w drugiej połowie United wyrównało po dwóch golach Franka Stapletona. W meczu rewanżowym na Maine Road pomimo prowadzenia gospodarzy do przerwy, dwie bramki Franka Stapletona w drugiej połowie dały United zwycięstwo 2:1. Przed ostatnią kolejką spotkań sezonu 1982/1983 Manchester City potrzebował przynajmniej remisu w meczu na Maine Road z Luton Town, by pozostać Division One, Luton z kolei do utrzymania potrzebował wygranej. Spotkanie to wygrali goście po bramce Radomira Antica i utrzymało się, zaś City spadło z ligi.
1985–1987.
W sezonie 1984/1985 Manchester City zajął trzecie miejsce w Division Two dzięki lepszej różnicy bramek i uzyskał awans do Division One. Do derbów Manchesteru mających miejsce 14 września 1985 zespół United przystępował jako niepokonany odnosząc siedem zwycięstw w siedmiu meczach. Na Maine Road goście odnieśli ósmą kolejną wygraną, pokonując lokalnego rywala 3:0 po bramkach Bryana Robsona z rzutu karnego, Arthura Albistona po strzale z 25 metrów i Mike’a Duxbury’ego. W meczu w barwach United zagrał między innymi Peter Barnes, zawodnik City w latach (1974–1979 i 1987–1988) oraz Mark Hughes, w późniejszym okresie menedżer City. W rewanżu rozegranym 22 marca 1986 na Old Trafford padł wynik remisowy 2:2. pomimo prowadzenia gospodarzy 2:0.
26 października 1986 po raz pierwszy przeprowadzono telewizyjną transmisję na żywo z meczu derbowego; spotkanie rozegrane na Maine Road zakończyło się remisem 1:1. 7 marca 1987 po raz pierwszy w ligowych derbach Manchester United poprowadził Alex Ferguson, zatrudniony przez klub w listopadzie 1986 po zwolnieniu Rona Atkinsona; gospodarze wygrali 2:0. Pod koniec sezonu 1986/1987 Manchester City do ostatniej kolejki walczył o utrzymanie z Leicester City i Charlton Athletic, jednak ostatecznie zajął 21. miejsce i spadł z Division One.
1989–1992.
23 września 1989 Manchester City jako beniaminek pokonał na Maine Road lokalnego rywala 5:1. Po 3 minutach po rozpoczęciu spotkania na murawę wtargnęli kibice, a sędzia zmuszony był przerwać mecz i nakazał piłkarzom obydwu drużyn zejść do szatni. Dopiero po 10 minutach po interwencji policji gra została wznowiona. Rewanż, który odbył się 3 lutego 1990, był 100. meczem derbowym na najwyższym poziomie rozgrywkowym. Spotkanie zakończyło się remisem 1:1 po bramkach Claytona Blackmore’a dla United i Iana Brightwella po strzale z 25 metrów dla City.
W pierwszym meczu derbowym sezonu 1990/1991 rozegranym 27 października na Maine Road padł wynik 3:3. Po 27 minutach City prowadziło po dwóch bramkach Davida White’a. W 37. minucie po dośrodkowaniu z rzutu wolnego Denisa Irwina bramkę kontraktową zdobył Mark Hughes. Na 3:1 w 79. minucie podwyższył Colin Hendry, jednak w końcówce meczu dwie bramki w ciągu trzech minut zdobył napastnik United Brian McClair. 4 maja 1991 na Old Trafford gospodarze wygrali 1:0 po bramce siedemnastoletniego wówczas Ryana Giggsa, dla którego był to pierwszy gol w karierze i pierwszy mecz w wyjściowym składzie.
W kolejnym sezonie 1991/1992 w listopadzie na Maine Road było 0:0. Przed meczem rewanżowym na Old Trafford na początku kwietnia United liderował w tabeli z przewagą jednego punktu nad Leeds United, City zajmowało szóstą pozycję. Prowadzenie gospodarzom dał Ryan Giggs, jednak grający od 55. minuty w dziesiątkę piłkarze City doprowadzili do wyrównania. Steve Bruce faulował w polu karnym Davida White’a, a jedenastkę wykorzystał Keith Curle.
Mecze w Premier League.
1992–1996.
Pierwsze derby Manchesteru w Premier League miały miejsce 6 grudnia 1992 na Old Trafford, a Manchester United pokonał City 2:1. W barwach gospodarzy zadebiutował jako rezerwowy Éric Cantona. W rewanżu w 35. kolejce 20 marca 1993 padł wynik remisowy 1:1. Manchester United wygrał ostatnich siedem meczów sezonu i zdobył tytuł mistrzowski po 25 latach.
7 listopada 1993 roku na Maine Road United pokonało City 3:2, mimo iż do przerwy było 2:0 dla "Obywateli". Po dwie bramki w tym spotkaniu zdobyli Niall Quinn dla City i Éric Cantona dla United, zaś decydującą o zwycięstwie gości bramkę zdobył w 87. minucie spotkania, sprowadzony przed sezonem z Nottingham Forest za 3750 tysięcy funtów Roy Keane. W rewanżu w kwietniu 1994 Manchester United wygrał 2:0 po bramkach Cantony i umocniło się na pozycji lidera. W ostatnich czterech meczach United zanotowało trzy wygrane oraz remis i zdobyło drugie z rzędu mistrzostwo Anglii. W listopadzie 1994 na Old Trafford United wygrało 5:0, a hat-trick ustrzelił Andriej Kanczelskis, który parę sezonów później zaliczył kilka występów w barwach Manchesteru City. W meczu rewanżowym rozegranym 11 lutego 1995 na Maine Road Manchester United wygrał 3:0.
W sezonie 1995/1996 miały miejsce ostatnie mecze derbowe w tej dekadzie. Spowodowane było to spadkiem City do niższej ligi. W połowie października 1995 roku bramka dwudziestoletniego wówczas Paula Scholesa zdecydowała o zwycięstwie United. Na początku kwietnia United walczył z Newcastle United o mistrzostwo, a Manchester City bronił się przed spadkiem. 6 kwietnia 1996 na Maine Road "Czerwone Diabły" wygrały 3:2. Pierwszą bramkę zdobył z rzutu karnego Éric Cantona, wyrównał Micheil Kawelaszwili, jednak prowadzenie przed przerwą dał gościom Andrew Cole. Na 2:2 strzelił Uwe Rösler, jednak minutę później wynik meczu ustalił Ryan Giggs. Manchester City przed ostatnią kolejką zajmował 18. spadkowe miejsce. Na Maine Road podejmował Liverpool i potrzebował wygranej przy jednoczesnej stracie punktów przez Coventry City i Southampton oraz ewentualnej przegranej Sheffield Wednesday, by uniknąć degradacji. Wszystkie cztery zespoły walczące o utrzymanie zremisowały swoje mecze i City spadło z Premier League. Manchester United z kolei zdobył podwójną koronę wygrywając ligę i w rozgrywkach o Puchar Anglii.
2000–2001.
W latach 1996-2000 Manchester City przez 3 sezony występował w Nationwide Division One oraz przez jeden w Nationwide Division Two. W tym czasie "Czerwone Diabły" zdobyły dwa tytuły mistrza kraju, jeden Puchar Anglii i raz zwyciężyli w Lidze Mistrzów. W ostatniej kolejce sezonu 1999/2000 2. ligi, Manchester City po zwycięstwie na Blackburn Rovers na Ewood Park, zapewnił sobie awans do Premier League.
Pierwsze derby, po powrocie City do Premier League, miały miejsce w listopadzie 2000 roku. Na Maine Road Manchester United po bramce z rzutu wolnego z ponad 30 metrów Davida Beckhama zwyciężył 1:0. W rewanżu w kwietniu 2001 roku padł wynik remisowy 1:1. W tym meczu Roy Keane brutalnie sfaulował Alf-Inge Hålanda, po czym otrzymał czerwoną kartkę. Keane w swojej książce wydanej rok później przyznał, że zrobił to celowo. Piłkarz Manchesteru United w 1997 roku walcząc o piłkę z Hålandem (grającym wtedy dla Leeds) doznał groźnej kontuzji, zaś Norweg oskarżał go o symulowanie i wymuszenie rzutu karnego. Po tym zajściu Keane musiał pauzować przez siedem miesięcy. Håland również odczuwał starcie z meczu derbowego i niebawem zakończył karierę.
Po roku pobytu w najwyższej klasie rozgrywkowej Manchester City ponownie spadł do Division One.
2002–2008.
9 listopada 2002 miał miejsce ostatni mecz derbowy na stadionie Maine Road, który wkrótce został zburzony, a w jego miejscu zbudowano nowe osiedle mieszkaniowe. Pierwszą bramkę zdobył Nicolas Anelka, jednak trzy minuty później wyrównał Ole Gunnar Solskjær. Następnie do siatki United dwukrotnie piłkę posłał Shaun Goater, co było jego 99. i 100. trafieniem w barwach "Obywateli". W rewanżu w lutym 2003 padł remis 1:1. W sezonie 2002/2003 w barwach City występował Peter Schmeichel, który jako bramkarz obydwu zespołów nie przegrał żadnego derbowego spotkania.
W następnym sezonie 13 grudnia 2003 na Old Trafford gospodarze wygrali 3:1, zaś 14 marca 2004 po raz pierwszy rozegrano mecz derbowy na nowym obiekcie City of Manchester Stadium. Manchester City wygrał 4:1 i było to pierwsze zwycięstwo zespołu na własnym stadionie od niespełna pięciu miesięcy.
7 listopada 2004 na Old Trafford pomimo przewagi United mecz zakończył się bezbramkowym remisem, a w końcówce meczu czerwoną kartkę za faul na Richardzie Dunnie otrzymał Alan Smith. W meczu rewanżowym na City of Manchester Stadium Steve McManaman nie wykorzystał dogodnej do zdobycia gola sytuacji, oddając niecelny strzał z trzech metrów i goście wygrali 2:0 po bramkach Wayne’a Rooneya i samobójczej Richarda Dunna.
W pierwszym meczu derbowym sezonu 2005/2006 we wrześniu na Old Trafford mecz zakończył się remisem 1:1, pomimo większej liczby sytuacji podbramkowych gospodarzy. Pierwszą bramkę zdobył Ruud van Nistelrooy, a wyrównał Joey Barton. W doliczonym czasie gry Andrew Cole, zawodnik United w latach 1995–2001, mógł dać zwycięstwo City, ale jego strzał z dziesięciu metrów obronił Edwin van der Sar. Przed rewanżem w styczniu Manchester United nie przegrał w lidze od dwunastu spotkań. Na City of Manchester Stadium "The Citizens" zakończyli serię lokalnego rywala wygrywając 3:1; goście grali przez ponad pół godziny w osłabieniu po czerwonej kartce dla Cristiano Ronaldo.
Przed 135. derbami Manchesteru "Czerwone Diabły" zajmowały 1. miejsce z dziewięciopunktową przewagą nad Chelsea, Manchester City był dwunasty. Mecz zakończył się zwycięstwem Manchesteru United po bramkach Wayne’a Rooneya, Louisa Sahy i Cristiano Ronaldo i umocnił się na pozycji lidera. 5 maja 2007 w 36. kolejce na City of Manchester Stadium Manchester United wygrał 1:0 po bramce Cristiano Ronaldo z rzutu karnego, w drugiej połowie karnego dla City nie wykorzystał Darius Vassell. Remis w rozegranym dzień później meczu Arsenal – Chelsea spowodował, iż United zdobyło tytuł mistrzowski.
W sezonie 2007/2008 obydwa mecze wygrała drużyna City. W sierpniu w 3. kolejce na City of Manchester Stadium "Obywatele" wygrali 1:0. 6 lutego 2008 przypadała 50. rocznica katastrofy lotniczej pod Monachium, a cztery dni później na Old Trafford przed meczem derbowym uczczono minutą ciszy osoby (w większości piłkarzy United), które straciły życie w tej tragedii. Piłkarze założyli repliki koszulek z sezonu 1957/1958 bez nazwy sponsorów, ponadto piłkarze United zagrali z numerami od 1 do 11. Mecz zakończył się wygraną City 2:1 i było to pierwsze zwycięstwo na terenie lokalnego rywala od 1974. Ostatni dublet, jaki zaliczyła drużyna City, miał miejsce w sezonie 1969/1970. Manchester United walczył z Chelsea o mistrzostwo, mając przed ostatnią kolejką taką samą liczbę punktów, jednak lepszą różnicę bramek i dzięki zwycięstwu na JJB Stadium z Wigan Athletic ostatecznie wywalczył 17. w historii klubu tytuł mistrzowski, a także wygrał Ligę Mistrzów.
2008–2016.
1 września 2008 Manchester City został przejęty przez Abu Dhabi United Group, a prezesem klubu został Chaldun al-Mubarak. 30 listopada 2008 na City of Manchester Stadium wygrało United po bramce Wayne’a Rooneya, dla którego był to 100. gol dla klubu. Przed 35. kolejką Manchester United był liderem z sześciopunktową przewagą nad Liverpoolem i Chelsea. 10 maja 2009 na Old Trafford gospodarze zwyciężyli 2:0 po bramkach Carlosa Teveza, który dwa miesiące później przeszedł do City i Cristiano Ronaldo. Remis z Arsenalem na Old Trafford w przedostatniej kolejce dał "Czerwonym Diabłom" 18. tytuł mistrzowski.
20 września 2009 roku odbyło się spotkanie, które Alex Ferguson określił mianem „najlepszych derbów w historii”. Prowadzenie gospodarzom dał Wayne Rooney w 2. minucie, a wyrównał Gareth Barry kwadrans później. Po przerwie na 2:1 dla Manchesteru United strzelił Darren Fletcher, a ponowne wyrównanie dla City dał w 52. minucie Craig Bellamy. Po raz trzeci w tym spotkaniu na prowadzenie gospodarzy wyprowadził Fletcher, a w 90. minucie na 3:3 bramkę zdobył Bellamy. Zwycięskiego gola dla United zdobył rezerwowy Michael Owen w szóstej minucie doliczonego czasu gry. Mecz ten został wybrany najlepszym meczem dwudziestolecia Premier League, w głosowaniu na "Best Match in the Premier League's 20 Seasons Awards". W spotkaniu na City of Manchester Stadium w kwietniu 2010 ponownie wygrał Manchester United po bramce Paula Scholesa w doliczonym czasie gry.
W sezonie 2010/2011 spotkanie na City of Manchester Stadium zakończyło się bezbramkowym remisem, zaś rewanż zwycięstwem "Czerwonych Diabłów" 2:1. Przy stanie 1:1 w 78. minucie bramkę z przewrotki zdobył Wayne Rooney. Gol został uznany najlepszym w dwudziestoleciu Premier League w głosowaniu na "Best Goal in the Premier League's 20 Seasons Awards". Manchester United zapewnił sobie 19. tytuł w przedostatniej kolejce remisując na Ewood Park z Blackburn Rovers. Manchester City zdobył pierwsze trofeum od 35 lat, pokonując w finale Pucharu Anglii na Wembley Stoke City.
23 października 2011 po raz pierwszy w historii doszło do meczu derbowego, gdy obydwie drużyny zajmowały 1. i 2. miejsce w tabeli. City wygrało spotkanie 6:1 i było to najwyższe zwycięstwo "Obywateli" w wyjazdowym meczu derbowym od 56 lat, zarazem pierwsza porażka United w sezonie, które od 47. minuty grało w osłabieniu po czerwonej kartce dla Jonny’ego Evansa za faul na wychodzącym sam na sam z Davidem de Geą Mario Balotellim. "Czerwone Diabły" po raz ostatni straciły na Old Trafford sześć bramek w 1930 roku; ulegli wówczas Huddersfield Town 0:6. Było to również pierwsze zwycięstwo Manchesteru City w derbach, odkąd został przejęty przez Abu Dhabi United Group. Przed meczem rewanżowym, po 35 kolejkach United prowadziło w tabeli z trzypunktową przewagą nad City. Spotkanie rozegrane 30 kwietnia 2012 na City of Manchester Stadium zakończyło się zwycięstwem gospodarzy 1:0 po bramce Vincenta Kompany'ego i City wyprzedziło lokalnego rywala w tabeli dzięki lepszej różnicy bramek, odrabiając ośmiopunktową stratę. W meczu doszło do spięcia pomiędzy menedżerami obydwu zespołów, Roberto Mancinim i Aleksem Fergusonem. Szkot oskarżył Manciniego o wywieranie presji na arbitrze technicznym Mike'u Jonesie po faulu Nigela de Jonga na Dannym Welbecku. Ostatnie dwa mecze sezonu City wygrało i po 44 latach zdobyło mistrzowski tytuł.
9 grudnia 2012 na City of Manchester Stadium Manchester United pokonał City 3:2 po bramce Robina van Persie w trzeciej minucie doliczonego czasu gry, co zakończyło 37-meczową serię bez porażki Manchesteru City. Po 31 kolejkach United było liderem z ośmiopunktową przewagą nad City, jednak uległ w derbach rozegranych 8 kwietnia 2013 na Old Trafford 1:2; było to ostatnie spotkanie derbowe Aleksa Fergusona. Sezon 2012/2013 Manchester United zakończył na pierwszym miejscu zdobywając 20. tytuł mistrzowski, Manchester City na drugim.
Pierwszy mecz derbowy sezonu 2013/2014 rozegrany został we wrześniu 2014 na City of Manchester Stadium "Obywatele" wygrali 4:1. 25 marca 2014 miały miejsce 150. derby Manchesteru. Na Old Trafford goście wygrali 3:0 i awansowali na pozycję lidera mając jeden mecz zaległy. Było to również trzecie z rzędu zwycięstwo City na stadionie lokalnego rywala. W ostatniej kolejce City wygrało z West Hamem i zdobyło 4. w historii klubu tytuł mistrzowski.
2 listopada 2014 na City of Manchester Stadium po bramce Sergio Agüero wygrało City 1:0, a przed przerwą czerwoną kartkę dostał Chris Smalling. W meczu rewanżowym na Old Trafford rozegranym 12 kwietnia 2015 United pokonało City 4:2 pomimo prowadzenia gości 0:1. W 89. minucie spotkania bramkę honorową dla gości zdobył Agüero i był to jego 100. gol w barwach "Obywateli". Było to szóste zwycięstwo z rzędu "Czerwonych Diabłów" w lidze, którzy umocnili się na 3. miejscu, zwiększając przewagę nad lokalnym rywalem w tabeli do czterech punktów. Ostatecznie Manchester City został wicemistrzem kraju, zaś Manchester United uplasował się na 4. pozycji, uzyskując awans do IV rundy kwalifikacyjnej Ligi Mistrzów.
170. derby Manchesteru rozegrane zostały 25 października 2015 na Old Trafford i zakończyły się bezbramkowym remisem. Przed spotkaniem rewanżowym City zajmowało 4. pozycję z czterema punktami przewagi nad piątym United. Mecz na Etihad Stadium zakończył się zwycięstwem gości 1:0, a zwycięską bramkę zdobył w 16. minucie Marcus Rashford, który mając 18 lat i 141 dni, został najmłodszym zdobywcą gola w derbach Manchesteru w Premier League. Sezon obydwie drużyny zakończyły z taką samą liczbą punktów, jednak Manchester City dzięki lepszemu stosunkowi bramek uplasował się na 4. pozycji, gwarantując sobie grę w kwalifikacjach do Ligi Mistrzów, Manchester United zajął 5. miejsce dające udział w fazie grupowej Ligi Europy. Obydwa zespoły w sezonie 2015/2016 zdobyły po jednym trofeum: Manchester City Puchar Ligi, zaś Manchester United Puchar Anglii.
2016–2023.
Po zakończeniu sezonu 2015/2016 w obydwu klubach doszło do zmiany menedżera. Mannuela Pellegriniego w City zastąpił Pep Guardiola, zaś w United Louisa van Gaala José Mourinho. Przed pierwszym meczem derbowym sezonu 2016/2017, który zaplanowano na 10 września na Old Trafford w ramach czwartej kolejki, obydwa zespoły miały w dorobku komplet punktów. Spotkanie zakończyło się zwycięstwem "The Citizens" 2:1 po bramkach Kevina De Bruyne i Kelechiego Iheanacho i umocnili się na pozycji lidera Premier League. Dla United gola zdobył Zlatan Ibrahimović. Mecz rewanżowy miał odbyć się w niedzielę 26 lutego, jednak ze względu na występ Manchesteru United w finale Pucharu Ligi na Wembley tego samego dnia, spotkanie derbowe przełożono na 27 kwietnia. Spotkanie zakończyło się bezbramkowym remisem.
Do 175. derbów Manchester United przystępował jako niepokonany na własnym stadionie od 40 spotkań, z kolei Manchester City jako lider z ośmiopunktową przewagą nad lokalnym rywalem. W 43. minucie City objęło prowadzenie po bramce Davida Silvy, jednak tuż przed przerwą, w doliczonym czasie gry wyrównał Marcus Rashford. Zwycięską bramkę dla gości zdobył Nicolás Otamendi w 54. minucie. Tym samym "The Citizens" wygrywając w czternastym ligowym meczu z rzędu, ustanowili rekord angielskiej ekstraklasy. 7 kwietnia 2018 na Etihad Stadium United pokonało City 3:2, mimo iż do przerwy przegrywało 0:2. W przeciągu dwóch minut wyrównał Paul Pogba, a zwycięską bramkę zdobył Chris Smalling po dośrodkowaniu Alexisa Sáncheza z rzutu wolnego. W przypadku wygranej, gospodarze zapewniliby sobie tytuł mistrzowski. Był to pierwszy od października 2008 mecz, który "The Citizens" przegrali, pomimo dwubramkowego prowadzenia.
28 marca 2019 nowym menedżerem United został Ole Gunnar Solskjær. 178. derby w pierwotnym terminie miały zostać rozegrane 16 marca 2019, jednak ze względu na udział obydwu drużyn w ćwierćfinale Pucharu Anglii, mecz przełożono na środę 24 kwietnia 2019. Spotkanie wygrali "Obywatele" 2:0 i na trzy kolejki przed zakończeniem sezonu objęli prowadzenie w tabeli Premier League, wyprzedzając o jeden punkt Liverpool. "Czerwone Diabły" plasowały się na 6. pozycji z trzypunktową stratą do czwartego, gwarantującego udział w Lidze Mistrzów, miejsca. Pep Guardiola został pierwszym menedżerem w historii Premier League, który wygrał trzy mecze z rzędu na Old Trafford. W sezonie 2019/2020 obydwa mecze derbowe zakończyły się zwycięstwem Manchesteru United. 7 marca 2021 wyjazdowe zwycięstwo United zakończyło serię City – 21 zwycięstw z rzędu. W sezonie 2021/2022 obydwa spotkania wygrał zespół Manchesteru City.
2 października 2022 City na własnym stadionie pokonało United 6:3. Po trzy bramki dla gospodarzy zdobyli Phil Foden, dla którego był to pierwszy hat-trick w karierze i Erling Haaland. Norweski napastnik został pierwszym zawodnikiem w historii Premier League, który zdobył trzy hat-tricki w trzech domowych meczach z rzędu. Ostatnim piłkarzem, który zanotował hat-trick w derbach Manchesteru był Andriej Kanczelskis z United w 1994, zaś ostatnim zawodnikiem City, który dokonał tego osiągnięcia, był Francis Lee w 1970.
Mecze pucharowe.
Puchar Anglii.
Po raz pierwszy w Pucharze Anglii obydwa zespoły spotkały się 3 października 1891 roku. Był to zarazem pierwszy oficjalny mecz pomiędzy Newton Heath a Ardwick. Kluby występowały wówczas w lidze Football Alliance, która rywalizowała z Football League. Spotkanie 1. rundy kwalifikacyjnej rozegrane na North Road w obecności 10 tysięcy widzów zakończyło się zwycięstwem Newton Heath 5:1. 27 marca 1926 doszło do derbów w półfinale Pucharu Anglii na stadionie Bramall Lane w Sheffield. Podczas gry Sam Cowan uderzony został pięścią w twarz przez Franka Barsona i stracił przytomność. Za to zagranie Barson zawieszony został na osiem tygodni. Manchester City wygrał mecz 3:0, jednak w finale na Wembley uległ Bolton Wanderers 0:1.
Następne spotkanie derbowe w Pucharze Anglii miało miejsce 29 stycznia 1955. W ramach czwartej rundy na Maine Road City wygrało po bramkach Joego Hayesa i Dona Reviego. Na trybunach zasiadło niespełna 75 tysięcy widzów. Manchester City przeszedł kolejne trzy rundy, pokonując Luton Town, Birmingham City i Sunderland w półfinale na Villa Park, jednak w finale na Wembley przegrał z Newcastle United 1:3. Niespełna 15 lat później ponownie w 4. rundzie 24 stycznia 1970 obydwa zespoły rozegrały spotkanie pucharowe na Old Trafford, w którym United zwyciężyło 3:0. Dwie bramki zdobył Brian Kidd oraz Willie Morgan z karnego. United w tamtej edycji dotarło do półfinału i po rozegraniu dwóch powtórek uległ Leeds United. W meczu o trzecie miejsce, które wówczas rozgrywano United pokonało na Highbury Watford 2:0.
10 stycznia 1987 roku na Old Trafford, po raz pierwszy w meczu derbowym drużynę "Czerwonych Diabłów" poprowadził Alex Ferguson. Manchester United wygrał to spotkanie 1:0, po bramce Normana Whiteside’a w 64. minucie meczu. W czwartej rundzie Manchester United przegrał jednak u siebie z Coventry City, późniejszym triumfatorem tamtej edycji. W sezonie 1995/1996 obydwa zespoły spotkały się w piątej rundzie na Old Trafford 18 lutego Manchester United wygrał 2:1. Po pokonaniu Southamptonu w ćwierćfinale i Chelsea w półfinale Villa Park, Manchester United wygrał w finale na Wembley z Liverpoolem 1:0 po bramce Erica Cantony.
14 lutego 2004 doszło do derbów Manchesteru w 5. rundzie Pucharu Anglii. Na Old Trafford wygrało United 4:2, choć od 34. minuty grało w osłabieniu po czerwonej kartce dla Gary’ego Neville’a. W ćwierćfinale Manchester United pokonał Fulham, a w półfinale na Villa Park Arsenal po bramce Paula Scholesa w 32. minucie meczu. W finale zespół z Manchesteru wygrał z występującym wówczas w Nationwide Division One Millwall 3:0 po dwóch bramkach Ruuda van Nistelrooya i Cristiano Ronaldo
W 2011 roku po raz drugi w historii obydwa zespoły zagrały ze sobą w półfinale Pucharu Anglii. 16 kwietnia na Wembley w obecności blisko 87 tys. widzów, Manchester City wygrał z lokalnym rywalem 1:0 po bramce Yayi Touré. W finale Manchester City pokonał Stoke City i zdobył pierwsze trofeum od 35 lat. 8 stycznia 2012 City zagrało z United w 3. rundzie Pucharu Anglii na Etihad Stadium. Manchester United zwyciężył 3:2, prowadząc do przerwy 3:0. Od 12. minuty gospodarze grali w osłabieniu po czerwonej kartce dla Vincenta Kompany'ego. W 4. rundzie United przegrało na Anfield z Liverpoolem 1:2.
Puchar Ligi.
W rozgrywkach o Puchar Ligi derby Manchesteru odbyły się sześć razy. Po raz pierwszy 3 grudnia 1969 na Maine Road w ramach półfinału Manchester City wygrał 2:1, a zwycięską bramkę zdobył Francis Lee z rzutu karnego w 88. minucie meczu. W spotkaniu rewanżowym United wyrównało stan dwumeczu, jednak bramkę dającą "Obywatelom" awans do finału zdobył Mike Summerbee. Na Wembley City pokonało West Bromwich Albion 2:1. 9 października 1974 w 4. rundzie na Old Trafford Manchester United zwyciężył 1:0 po bramce Gerry’ego Daly’ego z rzutu karnego w 75. minucie. United dotarło do półfinału tamtej edycji, w którym uległo w dwumeczu Norwich City 2:3. Rok później obydwa zespoły ponownie spotkały się w 4. rundzie. Na Maine Road City pokonało United 4:0, a pierwszego gola zdobył Dennis Tueart w 35. sekundzie. W 5. rundzie Manchester City wygrał z Mansfield Town, a w półfinale w dwumeczu z Middlesbrough. W finale City pokonało Newcastle United 2:1 i po raz drugi zdobyło Puchar Ligi.
W sezonie 2010/2011 po raz drugi w historii los skojarzył Manchester United i Manchester City w półfinale tych rozgrywek. W pierwszym meczu na City of Manchester Stadium 19 stycznia 2010 gospodarze wygrali 2:1, mimo że goście prowadzili 1:0. W meczu rewanżowym na Old Trafford rozegranym sześć dni później United wyrównało stan dwumeczu, a decydującą o awansie bramkę dla gospodarzy zdobył Wayne Rooney w drugiej minucie doliczonego czasu gry. W finale, który odbył się na nowym Wembley Manchester United pokonał Aston Villę 2:1 i zdobył Puchar Ligi po raz czwarty w historii klubu.
Na 26 października 2016 na Old Trafford zaplanowano mecz pomiędzy obydwoma zespołami w ramach czwartej rundy Pucharu Ligi. Zwyciężyli gospodarze 1:0 po bramce Juana Maty w 54. minucie. Ostatecznie Manchester United zdobył puchar, po wygranej w finale z Southampton.
Tarcza Dobroczynności/Wspólnoty.
W meczu o Tarczę Dobroczynności po raz pierwszy obydwa zespoły zagrały w 1956 roku, Manchester United jako mistrz, Manchester City jako zdobywca Pucharu Anglii. O trofeum to rywalizowano wówczas na stadionie mistrza Anglii, ale spotkanie miało zostać rozegrane w środku tygodnia późnym wieczorem i dlatego odstąpiono od tradycji. Odbyło się ono na obiekcie Manchesteru City, gdyż stadion Old Trafford nie posiadał jeszcze oświetlenia, jednocześnie był to pierwszy mecz derbowy przy sztucznym oświetleniu od 1889 roku. United wygrało 1:0, a zwycięską bramkę zdobył Dennis Viollet w 75. minucie. Na trybunach zasiadło 30 495 widzów.
Po raz drugi o to trofeum City z United zagrało 7 sierpnia 2011 na Wembley, United jako obrońca tytułu, City jako zdobywca Pucharu. Do przerwy Manchester City prowadził 2:0 po golach Joleona Lescotta i Edina Džeko, jednak w 52. bramkę kontaktową zdobył Chris Smalling, a sześć minut później wyrównał Nani, który strzelił zwycięskiego gola w czwartej minucie doliczonego czasu gry.
Nieoficjalne mecze z okresu I i II wojny światowej.
I wojna światowa.
Wraz z wybuchem I wojny światowej zawieszono rozgrywki ligowe i pucharowe. Mimo że pierwsze starcia zbrojne zaczęły się w 1914, sezon 1914/1915 ukończono w całości. Nie kontynuowano ogólnokrajowych rozgrywek, w zamian utworzono sekcje lokalne. Obydwa kluby z Manchesteru podczas czterech sezonów wzięły udział Lidze hrabstwa Lancashire (ang. "Lancashire Section of the Football League") oraz dodatkowych turniejach towarzyskich (w sezonie 1915/16 z zespołami z hrabstwa Lancashire – Stockportem, Oldham, Evertonem i Liverpoolem; w latach 1916–1919 z drużynami ze Stoke-on-Trent – Port Vale i Stoke. Wprowadzono odrębne przepisy głównie ze względów bezpieczeństwa; m.in. mecze trwały po 80 minut bez przeprowadzenia przerwy, kluby zmuszone były ograniczać liczbę widzów, a także zmniejszono górny limit płac.
II wojna światowa.
Rozgrywki w sezonie 1939/40 zawieszono po rozegraniu trzech kolejek. Wybuch wojny spowodował przerwanie wszystkich rozgrywek piłkarskich; wielu piłkarzy służyło w brytyjskiej armii. Podobnie jak podczas I wojny światowej zorganizowano rozgrywki dla poszczególnych regionów. Angielskie zespoły mogły korzystać z pomocy piłkarzy innych klubów. W pierwszym sezonie podczas wojny obydwa zespoły z Manchesteru przydzielone zostały do Western Regional League, a w latach 1940-1946 do North Regional League. Kluby mogły zdobyć dwa mistrzostwa w sezonie – jeden podczas świąt Bożego Narodzenia i jeden pod koniec rozgrywek. Mecze z drugiej połowy sezonu zaliczane były także do kwalifikacyjnych bądź zasadniczych faz Pucharu Ligi.
Mecze towarzyskie.
Pierwsze mecze towarzyskie pomiędzy obydwoma zespołami miały miejsce w latach osiemdziesiątych XIX wieku. W 1938 i 1939 rozegrano dwa mecze derbowe z okazji pięćdziesięciolecia powstania Football League, a spotkania miały charakter charytatywny. 15 kwietnia 1964 odbył mecz benefisowy Berta Trautamanna; mieszany skład piłkarzy City i United zmierzył się z drużyną All International XI. W 1960 po odpadnięciu United i City z rozgrywek o Puchar Anglii, mając wolny termin 12 marca zaaranżowano mecz towarzyski na Maine Road, w którym zwyciężyli goście 1:3.
Od 1970 derbowe mecze towarzyskie rozgrywano głównie, podkreślając zasługi piłkarzy. Pierwszy mecz benefisowy pomiędzy City a United odbył się 10 listopada 1970. 4 sierpnia 1987 derby Manchesteru rozegrano w ramach Manchester International Football Tournament na Maine Road. United zwyciężyło 3:1 i w takim samym stosunku pokonało Atlético Mineiro w finale turnieju. Ostatnie spotkanie towarzyskie w XX wieku, w którym udział wzięły obydwa zespoły, odbył się 16 sierpnia 2000 na Old Trafford i był to mecz benefisowy Denisa Irwina.
Na 25 lipca 2016 zaplanowano mecz pomiędzy Manchesterem City a Manchesterem United w ramach International Champions Cup na stadionie Stadionie Narodowym w Pekinie, jednak został odwołany z powodu zbyt obfitych opadów deszczu. 20 lipca 2017 po raz pierwszy w historii mecz derbowy rozegrany został poza granicami Wielkiej Brytanii. Na NRG Stadium w Houston w ramach tego turnieju United pokonało City 2:0. Bramki zdobyli Romelu Lukaku i Marcus Rashford. Spotkanie obejrzało 67 401 widzów.
Piłkarze grający w obydwu klubach.
Do pierwszych transakcji między zespołami doszło pod koniec XIX wieku. W grudniu 1906 roku, po skandalu, który spowodował zawieszenie siedemnastu piłkarzy Manchesteru City do Manchesteru United przeszło czterech z nich: Billy Meredith, Sandy Turnbull, Herbert Burgess oraz Jimmy Bannister.
Po II wojnie światowej kilku zawodników przeszło bezpośrednio do jednego z klubów, między innymi Denis Law (z United do City w lipcu 1973), Wyn Davies (z City do United we wrześniu 1973) oraz Peter Barnes (z United do City w styczniu 1987). Ostatnim piłkarzem, który przeszedł bezpośrednio do lokalnego rywala jest Carlos Tévez. W lipcu 2009 Manchester City zapłacił za niego 25,5 miliona funtów.
Piłkarze/menedżerowie obydwu zespołów.
Jedynym menedżerem, który poprowadził obydwa zespoły był Ernest Mangnall. W latach 1903–1912 menedżer United; odegrał kluczową rolę w przeniesieniu zespołu na nowy stadion Old Trafford w 1910 roku. Za jego kadencji "Czerwone Diabły" zdobyły dwa tytuły mistrza Anglii oraz wywalczyły jeden Puchar tego kraju. W 1912 po nieporozumieniach z zarządem Manchesteru United, przeniósł się do lokalnego rywala – City.
Matt Busby jako jedyny zdobywał trofea z obydwoma zespołami. W 1934 jako piłkarz Manchesteru City zdobył Puchar Anglii, zaś jako menedżer Manchesteru United pięć razy zdobywał mistrzostwo kraju (1951/1952, 1955/1956, 1956/1957, 1964/1965, 1966/1967), dwa razy Puchar Anglii (1948, 1963) i raz Puchar Europy (1968).

</doc>
<doc id="1896921" url="https://pl.wikipedia.org/wiki?curid=1896921" title="Urpo Korhonen">
Urpo Korhonen

Urpo Pentti Korhonen (ur. 8 lutego 1923 w Rautalampi – zm. 10 sierpnia 2009 w Lahti) – fiński biegacz narciarski, złoty medalista olimpijski.
Kariera.
Igrzyska olimpijskie w Oslo w 1952 roku były pierwszymi i zarazem ostatnimi w jego karierze. Finowie w składzie: Heikki Hasu, Paavo Lonkila, Urpo Korhonen i Tapio Mäkelä zdobyli tam złoty medal w sztafecie 4x10 km. Był to jego jedyny start na tych igrzyskach.
Nie startował na mistrzostwach świata w narciarstwie klasycznym. Był za to dwa razy mistrzem Finlandii w sztafecie 3x5 km w latach 1951 i 1954. Wygrał także maraton w Boden w 1951 roku, wyścig w Porrassalmi w 1950 roku oraz dwukrotnie w Jämsänkoski.
Oprócz biegów narciarskich uprawiał także biegi długodystansowe. Zajął między innymi piąte miejsce w biegu na 10 000 m podczas mistrzostw Finlandii w lekkoatletyce w 1952 roku. Był także autorem książek o tematyce wojennej.

</doc>
<doc id="1896922" url="https://pl.wikipedia.org/wiki?curid=1896922" title="FPL">
FPL

FPL – polska firma wspierająca rozwój organizacji biznesowych poprzez tworzenie i wdrażanie systemów kształtowania postaw i umiejętności. FPL został założony w 1994 roku przez Jolantę i Marcina Krokowskich. Działania FPL koncentrują się na systemowym podejściu do procesu rozwojowego, obejmującym dobór, doskonalenie, utrwalanie i podtrzymywanie w czasie kompetencji miękkich pracowników – w myśl autorskiego modelu rozwoju FPL wave. Prowadzone przez firmę badania oraz wypracowywane metodyki i narzędzia służą działaniom w następujących obszarach:
Lista klientów FPL obejmuje ponad tysiąc firm, w tym największe polskie i międzynarodowe przedsiębiorstwa, m.in. Microsoft, GE, Kompania Piwowarska, IKEA Industry, Douglas, Volkswagen Motor Polska, Dalkia, Grupa Azoty, Atlas, TRW, Bader, Oriflame.
Partnerstwo z The Brooks Group.
FPL jest w Polsce wyłącznym partnerem amerykańskiej firmy The Brooks Group, zaliczanej do światowej czołówki firm szkoleniowo-doradczych i od wielu lat nagradzanej w branżowych rankingach. Partnerstwo to, zapoczątkowane w 2010 roku, jest elementem realizowanej przez FPL strategii wspierania firm w zakresie rozwijania sprzedaży doradczej i optymalizowania efektywności pracy handlowców – z wykorzystaniem licencjonowanego systemu IMPACT Selling.
Działania non-profit.
FPL jest inicjatorem Fundacji Pomagam. Powstała w grudniu 2006 r. fundacja niesie pomoc przede wszystkim dzieciom chorym oraz z domów dziecka. Wspiera kilkanaście placówek, organizuje akcje edukacyjne i imprezy charytatywne, pomaga rodzinom w leczeniu i rehabilitacji dzieci. Wspiera także wychowanków domów dziecka rozpoczynających samodzielne życie oraz młodych utalentowanych sportowców.

</doc>
<doc id="1896923" url="https://pl.wikipedia.org/wiki?curid=1896923" title="Jungingen">
Jungingen

Niemcy:
Osoby:

</doc>
<doc id="1896925" url="https://pl.wikipedia.org/wiki?curid=1896925" title="SMLE">
SMLE



</doc>
<doc id="1896926" url="https://pl.wikipedia.org/wiki?curid=1896926" title="Mistrzostwa Europy w Koszykówce Mężczyzn 1967">
Mistrzostwa Europy w Koszykówce Mężczyzn 1967

Mistrzostwa Europy w koszykówce mężczyzn 1967 – XV finały Mistrzostw Europy w koszykówce mężczyzn, które odbywały się od 28 września do 8 października w halach w Helsinkach i Tampere. Reprezentacja Polski zdobyła brązowy medal.
Najlepsza piątka turnieju.
MVP - Jiří Zedníček

</doc>
<doc id="1896928" url="https://pl.wikipedia.org/wiki?curid=1896928" title="Corona 85">
Corona 85

Corona 85 – amerykański satelita wywiadowczy do wykonywania zdjęć powierzchni Ziemi. Dziesiąty statek serii Keyhole-4A tajnego programu CORONA. Misja powiodła się. Kapsuły powróciły na Ziemię, wodują na Pacyfiku, 18 września (SRV-1) i 23 września (SRV-2). Na filmach z obu kapsuł występowały niewielkie obszary nieostrego obrazu.

</doc>
<doc id="1896929" url="https://pl.wikipedia.org/wiki?curid=1896929" title="Franck Junillon">
Franck Junillon

Franck Junillon (ur. 28 listopada 1978 roku w Montpellier) – francuski piłkarz ręczny, reprezentacji kraju. Obecnie występuje w Bundeslidze, w drużynie MT Melsungen.
W 2009 roku w Chorwacji wywalczył mistrzostwo Świata. W finale ekipa Francji pokonała Chorwację "24:19".
Mistrz Europy z 2010 r. z Austrii. Podczas ME w 2010 r. Francuzi pokonali w wielkim finale Chorwację "25:21".

</doc>
<doc id="1896933" url="https://pl.wikipedia.org/wiki?curid=1896933" title="Volker Zerbe">
Volker Zerbe

Volker Zerbe (ur. 30 czerwca 1968 w Lemgo) – niemiecki piłkarz ręczny, wielokrotny reprezentant Niemiec, grał na pozycji rozgrywającego. Przez całą karierę zawodniczą, od 1986 do 2006 r., występował w TBV Lemgo. Wicemistrz Olimpijski z 2004 r. z Aten.

</doc>
<doc id="1896935" url="https://pl.wikipedia.org/wiki?curid=1896935" title="Bośnia i Hercegowina na Zimowych Igrzyskach Olimpijskich 2010">
Bośnia i Hercegowina na Zimowych Igrzyskach Olimpijskich 2010

Bośnia i Hercegowina na Zimowych Igrzyskach Olimpijskich 2010 – występ kadry sportowców reprezentujących Bośnię i Hercegowinę na zimowych igrzyskach olimpijskich w Vancouver w 2010 roku.
W kadrze znalazło się pięcioro zawodników – dwóch mężczyzn i trzy kobiety. Wystąpili oni w ośmiu konkurencjach olimpijskich w trzech dyscyplinach sportowych – biathlonie, biegach narciarskich i narciarstwie alpejskim. Reprezentanci Bośni i Hercegowiny nie zdobyli medali, ich najlepszym rezultatem w Vancouver było 36. miejsce Marko Rudicia w slalomie mężczyzn. Najmłodszym reprezentantem Bośni i Hercegowiny na igrzyskach w Vancouver był biegacz narciarski Mladen Plakalović, który w dniu otwarcia igrzysk miał 18 lat i 141 dni. Z kolei najstarszą była alpejka Žana Novaković (24 lata i 248 dni), która pełniła rolę chorążego reprezentacji podczas ceremonii otwarcia.
Był to piąty start reprezentacji Bośni i Hercegowiny na zimowych igrzyskach olimpijskich i dziesiąty start olimpijski, wliczając w to letnie występy.
Tło startu.
Występy na poprzednich igrzyskach.
Przed uzyskaniem niepodległości sportowcy z Bośni i Hercegowiny startowali w barwach Jugosławii. Ostatni występ zanotowali w 1992 roku podczas zimowych igrzysk w Albertville (w jugosłowiańskiej reprezentacji znalazł się wówczas m.in. Enis Bećirbegović). Po utworzeniu Komitetu Olimpijskiego Bośni i Hercegowiny w czerwcu 1992 roku, reprezentacja odnotowała pierwszy start olimpijski, uczestnicząc w igrzyskach w Barcelonie. W składzie znalazło się wówczas dziesięcioro sportowców – sześciu mężczyzn i cztery kobiety. Debiut Bośni i Hercegowiny w zimowych igrzyskach nastąpił dwa lata później, podczas igrzysk w Lillehammer. Kadrę stanowiło również dziesięcioro sportowców (ośmiu mężczyzn i dwie kobiety), którzy zaprezentowali się w czterech dyscyplinach sportu. 
W latach 1994–2010 Bośnia i Hercegowina wysłała swoją reprezentację na wszystkie igrzyska olimpijskie. Do igrzysk w Vancouver sportowcy z tego kraju nie zdobyli żadnego medalu olimpijskiego – ani w letnich, ani w zimowych startach. Najlepszym rezultatem osiągniętym przez nich na zimowych igrzyskach olimpijskich było 21. miejsce Enisa Bećirbegovicia w 1998 roku w Nagano w zjeździe mężczyzn.
Występy w sezonie przedolimpijskim.
W lutym 2009 roku czteroosobowa reprezentacja Bośni i Hercegowiny wzięła udział w alpejskich mistrzostwach świata w Val d’Isère. W składzie znaleźli się Maja Klepić, Žana Novaković, Marko Rudić i Slaven Badura. Bośniaccy zawodnicy wystąpili w czterech konkurencjach. W slalomie mężczyzn Rudić zajął 32. miejsce, co było najlepszym wynikiem reprezentacji, a Badura był 53. W slalomie gigancie mężczyzn Rudić i Badura nie zostali sklasyfikowani. Novaković i Klepić również wystartowały w slalomie i slalomie gigancie, żadna jednak nie została sklasyfikowana.
W sezonie przedolimpijskim odbyły się również mistrzostwa świata w biathlonie w Pjongczangu, nie wystąpiła w nich jednak Tanja Karišik. Zawodniczka wzięła natomiast udział w rozegranych w Libercu mistrzostwach świata w narciarstwie klasycznym. W reprezentacji Bośni i Hercegowiny poza nią znaleźli się również czterej mężczyźni: Mladen Plakalović, Njegoš Perišić, Mladen Starčević i Velibor Lizdek. Wszyscy wystąpili tylko w pierwszej fazie rywalizacji sprinterskiej, z której nie zakwalifikowali się do dalszej rywalizacji. Najwyższe miejsce osiągnęła Karišik, która w kwalifikacjach uplasowała się na 87. pozycji.
Kwalifikacje olimpijskie.
W marcu 2009 roku kwalifikację olimpijską w biegach narciarskich zdobyła Tanja Karišik dzięki zajęciu ósmego miejsca w zawodach FIS w Macedonii. Warunkiem uzyskania tej kwalifikacji był również udział zawodniczki w rozegranych wcześniej mistrzostwach świata w narciarstwie klasycznym w Libercu. Karišik zakwalifikowała się także do rywalizacji w biathlonie. Wymogi kwalifikacyjne w biathlonie spełnił również Nemanja Košarac. Na krótko przed igrzyskami Międzynarodowa Federacja Biathlonowa poinformowała Komitet Olimpijski Bośni i Hercegowiny, że zawodnik nie będzie mógł wystartować w zawodach olimpijskich – reprezentacja Bośni i Hercegowiny została sklasyfikowana na 38. miejscu w liście rankingowej, a relokacje kwot narodowych przyznawane były tylko do 33. miejsca. Wśród kobiet kwalifikację zdobyła także Aleksandra Vasiljević, jednak została zawieszona przez komitet i w efekcie nie została powołana do kadry olimpijskiej. Kwalifikację w narciarstwie alpejskim wywalczyły Žana Novaković i Maja Klepić wśród kobiet oraz Marko Rudić wśród mężczyzn, natomiast w biegach narciarskich minimum osiągnął Mladen Plakalović. 
Prawa transmisyjne.
Prawa do transmisji zimowych igrzyskach olimpijskich w Vancouver miał publiczny nadawca radiowo-telewizyjny w Bośni i Hercegowinie, Bosanskohercegovačka radiotelevizija (BHRT), będący członkiem Europejskiej Unii Nadawców. Transmisje prowadziła stacja o zasięgu ogólnokrajowym BHT1. Ponadto transmisje za pośrednictwem telewizji kablowej i satelitarnej oraz transmisje internetowe prowadziła stacja Eurosport.
Delegacja olimpijska.
W skład delegacji Bośni i Hercegowiny na igrzyska w Vancouver weszło szesnaście osób – sześcioro sportowców (w tym Nemanja Košarac, który ostatecznie nie wystąpił w zawodach), sześciu trenerów, trzech członków komitetu olimpijskiego oraz szef misji olimpijskiej. Szefem misji był Said Fazlagić, delegatami komitetu olimpijskiego byli: przewodniczący Izet Rađo oraz wiceprzewodniczący Marijan Kvesić i Siniša Kisić, natomiast sztab trenerski stanowili: Jože Maluš, Igor Šljuka i Rejmon Horo (narciarstwo alpejskie), Dragan Jeftović i Tomislav Lopatić (biegi narciarskie) oraz Goran Mumović (biathlon).
Pod koniec stycznia 2010 roku kadrę sportowców przyjął Željko Komšić, przewodniczący Prezydium Bośni i Hercegowiny. Pogratulował sportowcom awansu na igrzyska, życzył powodzenia i powiedział, że w starcie olimpijskim nie liczy się osiągnięty wynik, lecz sam udział i reprezentowanie kraju.
Bośniacka delegacja przybyła do Vancouver 8 lutego 2010 roku i zamieszkała w wiosce olimpijskiej w Whistler.
Skład reprezentacji.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Bośni i Hercegowiny wzięła udział w trzech. W narciarstwie alpejskim wystawiła troje swoich reprezentantów, w biegach narciarskich dwoje, natomiast w biathlonie zaprezentowała się tylko Tanja Karišik, która startowała również w biegach narciarskich.
Udział w ceremoniach otwarcia i zamknięcia igrzysk.
Rolę chorążego reprezentacji Bośni i Hercegowiny podczas ceremonii otwarcia zimowych igrzysk olimpijskich w Vancouver, przeprowadzonej 12 lutego 2010 roku w hali BC Place Stadium, pełniła narciarka alpejska Žana Novaković. Reprezentacja Bośni i Hercegowiny weszła na stadion olimpijski jako 13. w kolejności – pomiędzy ekipami z Bermudów i Brazylii. 
Komitet Olimpijski Bośni i Hercegowiny podjął decyzję, że podczas ceremonii zamknięcia, zorganizowanej 28 lutego 2010 roku, flagę Bośni i Hercegowiny będzie niósł sportowiec, który osiągnie najlepszy rezultat na igrzyskach w Vancouver. W związku z tym chorążym reprezentacji był alpejczyk Marko Rudić.
Wyniki.
Biathlon.
Zawody olimpijskie w biathlonie na igrzyskach w Vancouver przeprowadzono w dniach 13–26 lutego 2010 roku w Whistler. Reprezentacja Bośni i Hercegowiny liczyła jedną zawodniczkę – Tanję Karišik, która wystąpiła w dwóch konkurencjach rozegranych od 13 do 18 lutego.
Pierwszym startem zawodniczki był występ w sprincie, w którym zajęła ostatnie, 88. miejsce. Zaprezentowała się również w biegu indywidualnym na 15 km, jednak nie została sklasyfikowana (nie ukończyła trasy). Na trzecim pomiarze czasu plasowała się na 86. miejscu z czterema niecelnymi strzałami.
Biegi narciarskie.
Konkurencje biegowe na igrzyskach w Vancouver rozegrane zostały między 15 a 28 lutego 2010 roku w Whistler. Reprezentanci Bośni i Hercegowiny zaprezentowali się w biegach indywidualnych techniką dowolną (10 km kobiet i 15 km mężczyzn), które odbyły się 15 lutego.
W kadrze znaleźli się Tanja Karišik (startująca również w biathlonie) oraz Mladen Plakalović. Karišik zajęła 71. miejsce w stawce 77 sklasyfikowanych zawodniczek, do zwyciężczyni biegu – Charlotte Kalli – straciła ponad 6,5 minuty. Z kolei Plakalović zajął 78. lokatę w gronie 95 sklasyfikowanych biegaczy, tracąc ponad 6 minut do mistrza olimpijskiego – Dario Cologni. 
Narciarstwo alpejskie.
Rywalizacja olimpijska w narciarstwie alpejskim na igrzyskach w Vancouver odbyła się w dniach 15–27 lutego 2010 w Whistler Creekside. W reprezentacji Bośni i Hercegowiny znalazło się troje alpejczyków – jeden mężczyzna (Marko Rudić) i dwie kobiety (Maja Klepić i Žana Novaković). Zawodnicy ci wystartowali w slalomie i slalomie gigancie – konkurencjach przeprowadzonych między 23 a 27 lutego.
Pierwszą konkurencją alpejską na igrzyskach w Vancouver, w której wziął udział reprezentant Bośni i Hercegowiny, był slalom gigant mężczyzn, rozegrany 23 lutego. W rywalizacji uczestniczył Marko Rudić. W pierwszym przejeździe uzyskał 66. czas w gronie 89 sklasyfikowanych zawodników, w drugim był 58. na 81 zawodników. Łącznie dało mu to 58. miejsce ze stratą 18,53 s do mistrza olimpijskiego, Szwajcara Carlo Janki. Dzień i dwa dni później do rywalizacji w slalomie gigancie przystąpiły kobiety. W pierwszym przejeździe Žana Novaković zajęła 48., a Maja Klepić 61. miejsce w gronie 68 sklasyfikowanych zawodniczek. W drugim Novaković była 40., a Klepić 53. wśród 60 narciarek, które ukończyły przejazd. W łącznej klasyfikacji pozwoliło to Novaković zająć 41. miejsce, a Klepić dało to 52. lokatę. 
26 lutego przeprowadzono rywalizację kobiet w slalomie. Wzięły w niej udział Novaković i Klepić. Po pierwszym przejeździe Novaković plasowała się na 49., a Klepić na 56. miejscu wśród 71 sklasyfikowanych zawodniczek. W drugim przejeździe Novaković zajęła 40. miejsce, które dało jej taką samą lokatę w łącznej klasyfikacji, natomiast Klepić nie ukończyła przejazdu i nie została sklasyfikowanak. Dzień później odbyły się zawody w slalomie mężczyzn, w których uczestniczył Rudić. W pierwszej rundzie był 40. pośród 54 sklasyfikowanych alpejczyków, w drugiej zajął 33. lokatę w gronie 48 sklasyfikowanych zawodników. Łącznie pozwoliło mu to na zajęcie 36. miejsca w zawodach.

</doc>
<doc id="1896936" url="https://pl.wikipedia.org/wiki?curid=1896936" title="Niepełnosprawność intelektualna w stopniu głębokim">
Niepełnosprawność intelektualna w stopniu głębokim

Niepełnosprawność intelektualna w stopniu głębokim (upośledzenie umysłowe głębokie), dawniej idiotyzm – najcięższy klasyfikacyjnie typ niepełnosprawności umysłowej, odpowiadający rozwojowi dorosłego człowieka na poziomie 3. roku życia lub niższym. Na poziomie tym występuje całkowita degradacja życia psychicznego. W skrajnych przypadkach osoby głęboko upośledzone nie wykraczają poza poziom życia wegetatywnego. Daje się zauważyć brak jakichkolwiek reakcji korowych, a funkcjonowanie jest zgodne z reakcjami bezwarunkowymi, przy czym nawet na poziomie tych reakcji występują zaburzenia, objawiające się np. zniesieniem lub istotnym ograniczeniem czucia bólu.
Osoby głęboko upośledzone umysłowo nie są zdolne do samodzielnego życia i wymagają nieustannej opieki ze strony otoczenia, toteż częściej zwracano uwagę na niskie postępy w pracy wychowawczej niż na możliwości rozwojowe tych dzieci. Rokowania wychowawcze są bardzo słabe. Czasami przy wielkich wysiłkach i po długim czasie udaje się wyrobić nawyk sygnalizowania potrzeb fizjologicznych, a w związku z rozwojem (przy dużym nakładzie sił i środków) motoryki, także do pewnych nawyków samoobsługi. Opieka nad osobą głęboko upośledzoną umysłowo jest bardzo wyczerpująca. Wymaga bowiem, oprócz stosowania wielu zabiegów usprawniających i pielęgnacyjnych, dużej koncentracji uwagi i stałej obecności opiekuna. Szczególnie trudna jest sytuacja rodzin wychowujących dziecko z tym upośledzeniem.
IQ poniżej 20 w skali Wechslera.

</doc>
<doc id="1896937" url="https://pl.wikipedia.org/wiki?curid=1896937" title="Johannes Ludwig">
Johannes Ludwig

Johannes Ludwig (ur. 14 lutego 1986 w Suhl) – niemiecki saneczkarz, trzykrotny mistrz i brązowy medalista olimpijski, dwukrotny mistrz i brązowy medalista mistrzostw świata, mistrz świata juniorów, sześciokrotny medalista mistrzostw Europy, zdobywca Pucharu Świata.
Pierwszy sukces odniósł na mistrzostwach świata juniorów zostając w 2005 roku mistrzem świata w drużynie mieszanej. W reprezentacji Niemiec występował od 2006 roku. W 2007 roku po raz pierwszy wystartował w mistrzostwach świata, zajmując jedenaste miejsce w jedynkach. W 2013 roku wywalczył brązowy medal w konkurencji jedynek. Na mistrzostwach Europy wywalczył w 2014 roku medal srebrny, a w 2013 roku medal brązowy w jedynkach. Trzecie miejsce również zajął w rywalizacji drużynowej w 2010 roku.
W Pucharze Świata występuje od sezonu 2006/2007. W sezonie 2020/2021 w końcowej klasyfikacji zajął drugie miejsce, a w 2021/2022 był najlepszy.
Na igrzyskach olimpijskich w Pjongczangu w 2018 roku zdobył dwa medale olimpijskie. W rywalizacji jedynek wywalczył brąz, a w sztafecie (wspólnie z Natalie Geisenberger, Tobiasem Wendlem i Tobiasem Arltem) został mistrzem olimpijskim.
Cztery lata później na igrzyskach olimpijskich w Pekinie w 2022 roku zdobył złoty medal w rywalizacji jedynek oraz w sztafecie (wspólnie z Natalie Geisenberger, Tobiasem Wendlem i Tobiasem Arltem).
W zawodach Pucharu Świata Niemiec 42 razy stawał na podium w tym 13 razy zwyciężał (10 razy w konkurencji jedynek i 3 razy w rywalizacji sztafet).
W maju 2022 roku ogłosił zakończenie kariery sportowej.

</doc>
<doc id="1896939" url="https://pl.wikipedia.org/wiki?curid=1896939" title="Birger jarl">
Birger jarl

Birger Magnusson, znany jako Birger jarl (ur. ok. 1210, zm. 21 października 1266) – możnowładca szwedzki, jarl od 1248, regent swego małoletniego syna króla Waldemara od 1250, prawdopodobnie założyciel Sztokholmu. Uznawany za najwybitniejszego męża stanu średniowiecznej Szwecji, twórcę skonsolidowanego królestwa Szwecji.
Życiorys.
Birger pochodził z potężnego rodu możnowładczego Folkungów. Jego ojcem był Magnus Minnesköld, a matką Ingrid Ylva, wnuczka króla Szwecji Swerkera I Starszego z rodu Swerkerydów. Wczesny okres jego życia nie jest znany, pojawia się w źródłach w otoczeniu króla Eryka XI po jego restauracji w 1234. W połowie lat 30. XIII w. poślubił Ingeborgę, siostrę króla Eryka XI. W kolejnych latach umacniał swoją pozycję i stał się najbardziej wpływową osobą na dworze szwagra, a w 1248 otrzymał od niego funkcję jarla.
Być może w tym okresie dowodził wyprawą przeciwko Nowogrodowi Wielkiemu, zakończoną porażką z wojskami Aleksandra Newskiego w bitwie nad Newą (1240), przy czym późna tradycja rosyjska wspomina, że dowodzący wojskami szwedzkimi podczas tej bitwy „król” został raniony w twarz przez samego Aleksandra Newskiego (temu zwycięstwu Aleksander zawdzięczał swój przydomek).
W 1248 król Eryk XI został upomniany przez legata papieskiego Wilhelma z Modeny z powodu nieprzestrzegania zasad wiary, co wykorzystał Birger, stając po stronie kościelnej. Ten wybór jeszcze bardziej umocnił jego pozycję wobec króla, przeciwko któremu wybuchła wówczas rebelia. Prawdopodobnie w 1249 wyprawił się z krucjatą przeciwko pogańskim Tawastom w Finlandii (stanowiącej domenę jarlów szwedzkich), ostatecznie zapewniając szwedzkie panowanie w tym kraju. Istnieją jednak przypuszczenia, że wyprawa ta mogła odbywać się wcześniej (nawet pod koniec lat 30., być może nawet bitwa nad Newą miała miejsce po tej wyprawie), szczególnie, że źródła wskazują też, że właśnie w 1249 Birger prowadził negocjacje z królem norweskim Haakonem IV Starym, co zmniejsza prawdopodobieństwo, by jeszcze w tym samym roku mógł on wyruszyć w drogę do Finlandii.
Być może właśnie podczas wyprawy Birgera do Finlandii (o ile faktycznie odbywała się ona w tym czasie) zmarł, nie pozostawiając syna, Eryk XI, a na nowego króla szwedzkiego wybrany został syn Birgera – Waldemar. W ten sposób ostatecznie zakończony został krwawy i długotrwały konflikt o szwedzką koronę, toczony od stu lat przez przedstawicieli dwóch rodów, Erykidów i Swerkerydów – młody Waldemar mógł wykazać się pochodzeniem od obu z nich (przez ojca od Swerkerydów, przez matkę od Erykidów). Sam Birger, wobec młodego wieku syna, został regentem Królestwa Szwecji i sprawował rządy w Szwecji aż do swej śmierci (mimo iż Waldemar w jej momencie nie był już dzieckiem). Można przypuszczać, że obok ambicji, jednym z czynników, które spowodowały działania Birgera w celu zapewnienia tronu synowi, była troska o swoje bezpieczeństwo – konkurentami do objęcia następstwa po Eryku XI byli m.in. synowie Knuta Lange, przeciwnicy Birgera. Skumulowanie władzy w rękach Birgera spotkało się z opozycją Knutssonów, wspartych przez innych możnych szwedzkich oraz miasta Hanzy, jednak Birger pokonał ich w 1251 w bitwie na moście Herrevads (konkurenci zostali zabici).
W okresie regencji Birger dokonał reformy i konsolidacji struktur państwowych Szwecji, redukując wpływy tingów i lokalnych możnych oraz wzmacniając władzę centralną. Mimo że dotąd król był ograniczony w swej działalności legislacyjnej przez thingi, wydał obowiązujące w całym kraju prawa (co samo w sobie było ewenementem, bowiem dotąd każda prowincja rządziła się swoimi prawami) zapewniające porządek wewnętrzny, m.in. zabraniające ataków na domy, kościoły oraz thingi, ograniczając w ten sposób obyczaj krwawej zemsty rodowej. Poprawił sytuację kobiet w społeczeństwie, z jednej strony chroniąc je przed uczynieniem z nich ofiar krwawych porachunków rodowych, z drugiej dając im udział w spadku po śmierci rodziców (w wysokości połowy udziału syna). Wykluczył też z postępowań sądowych praktykowane dotąd ordalia (próbę ognia czy żelaza). Zamienił istniejący dotąd obowiązek służby na statkach określonej liczby osób z poszczególnych rejonów królestwa na podatek, uniezależniając w ten sposób władcę w dużym stopniu od lokalnych możnowładców.
Dużą uwagę Birger przykładał do kwestii gospodarczych – jego celem było powiększenie dochodów korony, co chciał osiągnąć poprzez promowanie produkcji i handlu. Najprawdopodobniej to właśnie Birger założył ok. 1252 Sztokholm, późniejszą stolicę Szwecji – jego lokalizacja obok względów strategicznych miała też zapewnić rozwój miasta jako istotnego punktu handlowego. Birger zawarł m.in. porozumienia z głównymi miastami Hanzy (Lubeka w 1252, Hamburg w 1261), wcześniej występującymi zbrojnie przeciwko niemu, w których zwalniał pochodzących z tych miast kupców z wszelkich opłat. Zachęcał też osadników niemieckich do osiedlania się w szwedzkich miastach (przede wszystkim Sztokholmie), zastrzegając jednocześnie, że będą oni poddani jurysdykcji królewskiej. Bardzo szybko Sztokholm stał się jednym z największych miast Szwecji i głównym ośrodkiem handlowym królestwa. Obecność Niemców w szwedzkich miastach pozytywnie wpływała na rozwój cywilizacyjny kraju, stanowiła też znaczący impuls dla szwedzkiej gospodarki. Prawdopodobnie także Birger ściągał niemieckich fachowców do rozbudowy kopalni miedzi w Falun i żelaza w Norberg. Jednocześnie jednak Birger, próbując zapobiec niemieckiej dominacji w handlu, zawarł traktat handlowy z królem Anglii Henrykiem III Plantagenetem.
W polityce zagranicznej Birger zmierzał do zacieśnienia sojuszu Szwecji z Norwegią i Danią. Zakończył spory między Szwecją i tymi królestwami, wydał swoją najstarszą córkę Ryksę za następcę norweskiego tronu, Haakona Haakonssona Młodego (1251; układ z Norwegią, prawdopodobnie zawarty już w 1249, dał swoje owoce podczas buntu przeciwko Birgerowi w 1251, gdy król Norwegii odmówił pomocy buntownikom), a dla swego najstarszego syna króla Waldemara zapewnił małżeństwo z Zofią, córką króla duńskiego Eryka IV (1260; układ z Danią został zawarty w 1257, a już w 1254 Birger odmówił Norwegom pomocy w wojnie przeciw Danii). Co więcej, sam później ożenił się z Matyldą, wdową po innym duńskim królu Ablu.
Zabiegi Birgera o konsolidację i umocnienie Szwecji miały jednak jeden wyjątek: sam Birger wydzielił swoim trzem pozostałym synom (obok pierworodnego, Waldemara, króla) znaczne terytoria jako lenna. Po śmierci Birgera dało to młodszym braciom Waldemara zasoby niezbędne do pokonania Waldemara i stało się potem źródłem dalszych konfliktów.
Birger został pochowany wraz ze swoją drugą żoną w kościele opactwa Varnhem. Jako do najbardziej znaczącej postaci szwedzkiej państwowości w średniowieczu, odwoływała się do niego XIX-wieczna szwedzka tradycja państwowa. M.in. wystawiono jego pomnik w Sztokholmie, a także przygotowano w stolicy monumentalny grobowiec, gdzie jego szczątki miały być przeniesione. Współcześnie Birger został bohaterem powieści Jana Guillou "Dziedzictwo rycerza Arna".
Rodzina.
Birger był dwukrotnie żonaty. Około 1238 ożenił się z Ingeborgą, córką króla Szwecji Eryka X. Ta zmarła w 1254, a Birger w 1261 ożenił się ponownie, tym razem z Matyldą, córką hrabiego Holsztynu Adolfa IV i wdową po królu Danii Ablu. Nie jest znana dokładna liczba dzieci, ze znanych można wymienić:

</doc>
<doc id="1896942" url="https://pl.wikipedia.org/wiki?curid=1896942" title="Michael Fiedrowicz">
Michael Fiedrowicz

Michael Fiedrowicz (ur. 1957) – niemiecki teolog, profesor starożytnej historii Kościoła, patrologii i chrześcijańskiej archeologii na Wydziale Teologii uniwersytetu w Trewirze.

</doc>
<doc id="1896945" url="https://pl.wikipedia.org/wiki?curid=1896945" title="Augustyn Chapdelaine">
Augustyn Chapdelaine



</doc>
<doc id="1896947" url="https://pl.wikipedia.org/wiki?curid=1896947" title="Birger Magnusson">
Birger Magnusson



</doc>
<doc id="1896950" url="https://pl.wikipedia.org/wiki?curid=1896950" title="Giorgi Lomaja">
Giorgi Lomaja

Giorgi Lomaja (gruz. გიორგი ლომაია; ur. 8 sierpnia 1979 w Tbilisi, Gruzińska SRR) – gruziński piłkarz, grający na pozycji bramkarza, reprezentant Gruzji.
Kariera piłkarska.
Kariera klubowa.
Mając 8 lat postanowił zostać bramkarzem. Wychowanek klubu Dinamo Tbilisi. Najpierw występował w gruzińskich klubach Kodako Tbilisi, Dinamo Tbilisi, Merani-91 Tbilisi i Lokomotivi Tbilisi. W 2003 wyjechał do Rosji, gdzie bronił barw klubów Spartak Moskwa, FK Chimki i Łucz-Eniergija Władywostok. Po występach wiosną 2007 w FC Carl Zeiss Jena, latem 2007 przeszedł do ukraińskiego klubu Karpaty Lwów, ale w ciągu 45 min puścił 4 bramki, przez co więcej nie wychodził na boisko. W 2008 powrócił do Gruzji, gdzie występował najpierw w Olimpi Tbilisi, a potem Lokomotivi Tbilisi. Od lata 2009 jest piłkarzem klubu İnter Baku.
Kariera reprezentacyjna.
Występował najpierw w młodzieżowej, a potem w narodowej reprezentacji Gruzji. Łącznie rozegrał 45 gier reprezentacyjnych.

</doc>
<doc id="1896952" url="https://pl.wikipedia.org/wiki?curid=1896952" title="Barkenholm">
Barkenholm

Barkenholm – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1896953" url="https://pl.wikipedia.org/wiki?curid=1896953" title="Giorgi Lomaia">
Giorgi Lomaia



</doc>
<doc id="1896954" url="https://pl.wikipedia.org/wiki?curid=1896954" title="Narecznica Villara">
Narecznica Villara



</doc>
<doc id="1896956" url="https://pl.wikipedia.org/wiki?curid=1896956" title="Mistrzostwa Europy w Koszykówce Mężczyzn 1969">
Mistrzostwa Europy w Koszykówce Mężczyzn 1969

Mistrzostwa Europy w koszykówce mężczyzn 1969 - XVI finały Mistrzostw Europy w koszykówce mężczyzn, które odbywały się od 27 września do 5 października w halach w Neapolu i Casercie. Reprezentacja Polski zajęła czwarte miejsce.
MVP turnieju.
MVP - Siergiej Biełow

</doc>
<doc id="1896957" url="https://pl.wikipedia.org/wiki?curid=1896957" title="Kuku-Ryku">
Kuku-Ryku

Kuku-Ryku - debiutancki komiks Janusza Christy, o przygodach dwójki chłopców. Ich perypetie ukazywały się w tygodniku "Przygoda" w latach 1957-1958. Łącznie ukazało się 11 odcinków. Kilka z nich zostało wydrukowanych w specjalnym albumie „Kajtek, Koko i inni”, z 2004 r.
Bohaterowie.
Głównymi bohaterami są dwaj chłopcy - jasnowłosy Kuk i jego towarzysz Ryk. Mają mnóstwo pomysłów, które sprawiają dorosłym wiele problemów. Ich jedynym krewnym jest dziadek. Często wchodzą w drogę groźnemu zbójowi Makaremu.
Linki zewnętrzne.
Opis serii

</doc>
<doc id="1896958" url="https://pl.wikipedia.org/wiki?curid=1896958" title="Tales of Mystery and Imagination">
Tales of Mystery and Imagination

Tales of Mystery and Imagination – debiutancki album brytyjskiej grupy rockowej The Alan Parsons Project. Album został wydany w roku 1976. Tematyka oraz tytuł albumu był inspirowany życiem i twórczością Edgara Allana Poe. Na płycie znalazły się bowiem adaptacje takich utworów Poe jak Beczka Amontillado, System doktora Smoły i profesora Pierza czy Zagłada domu Usherów.
W roku 1987 ukazała się edycja zawierająca remiks oryginalnego materiału oraz dwie narracje Orsona Wellesa: otwierającą płytę (w utworze "Dream Within a Dream") oraz rozpoczynająca suitę "Fall of the House of Usher",
W roku 2007 ukazało się dwupłytowe wydanie, zawierające pierwotny materiał oraz remiks z 1987 roku oraz osiem dodatkowych ścieżek (w tym wywiad z Alanem Parsonsem oraz Erikiem Woolfsonem).

</doc>
<doc id="1896959" url="https://pl.wikipedia.org/wiki?curid=1896959" title="Rizal">
Rizal

Rizal – prowincja Filipin położona w regionie CALABARZON w centralnej części wyspy Luzon tylko 20 kilometrów na wschód od Manili. Nazwana na cześć José Rizala.
Od południa granicę wyznacza jezioro Laguna de Bay, od zachodu graniczy z centralnym regionem Metro Manila, od północy z prowincją Bulacan, od wschodu z prowincją Quezon. Powierzchnia: 1175,8 km². Liczba ludności: 2 284 046 mieszkańców (2007). Gęstość zaludnienia wynosi 1942,5 mieszk./km². Stolicą prowincji jest Antipolo.

</doc>
<doc id="1896962" url="https://pl.wikipedia.org/wiki?curid=1896962" title="Ryszard Stasik">
Ryszard Stasik

Ryszard Stasik (ur. 17 czerwca 1930, zm. 3 kwietnia 2009) – działacz i trener koszykarski Śląska Wrocław, pułkownik Wojska Polskiego.
Trenerem Śląska został w 1953 roku i po trzech latach awansować ze swoją drużyną do Ekstraklasy. Potem dwukrotnie poprowadził Śląsk do mistrzostwa Polski w 1965 i 1970 roku. Poza tym, Śląsk pod jego wodzą dwukrotnie zdobył tytuł wicemistrza (1963, 1964) i pięciokrotnie brązowy medal (1960, 1966, 1967, 1969, 1971) mistrzostw Polski. W 1960 został wybrany trenerem roku na Dolnym Śląsku w Plebiscycie „Słowa Polskiego”.
Po sukcesach trenerskich Stasik został sekretarzem generalnym całego klubu. Funkcję tę piastował w latach 1972-1991. W 1977 roku poprowadził klub ku największemu sukcesowi w historii – mistrzostwo Polski zdobyli piłkarze nożni i ręczni oraz koszykarze.
Po długiej chorobie zmarł 3 kwietnia 2009 roku.

</doc>
<doc id="1896963" url="https://pl.wikipedia.org/wiki?curid=1896963" title="Alessandro La Marmora">
Alessandro La Marmora

Alessandro La Marmora (ur. 27 marca 1799 w Turynie, zm. 7 czerwca 1855 na Krymie) – generał włoski, jedna z czołowych postaci włoskiego Risorgimento, twórca korpusu bersalierów.
Pochodził ze szlacheckiej rodziny Ferrero della Marmora. Był ósmym (z trzynaściorga) dzieci markiza Celestina Ferrero della Marmora, kapitana w pułku stacjonującym w Ivrei, i hrabianki Raffaelli Argentero de Bersezio. Był starszym bratem późniejszego generała i premiera, Alfonsa La Marmory.
Był uczniem uzdolnionym w naukach ścisłych. Idąc śladem ojca zdecydował się na karierę wojskową w armii sardyńskiej króla Karola Feliksa. Zajmował się techniką wojskową i uzbrojeniem. Opracował m.in. nowy typ karabinu, a w dolinach otaczających miasto Biella prowadził studia nad obronnością górskich granic Piemontu. W tym czasie odbył również podróże do Francji, Anglii, Bawarii, Saksonii, Szwajcarii i do Tyrolu, studiując organizację, uzbrojenie i wyposażenie tamtejszych armii. W 1831 r. wysunął pierwszy pomysł stworzenia lekkich, mobilnych oddziałów wojska, mogących działać w trudnych i nietypowych warunkach wojennych. Rozwijając ten projekt, w 1835 r. kapitan La Marmora przedstawił królowi Karolowi Albertowi projekt sformowania pierwszej kompanii bersalierów. Podczas rekonwalescencji, w czasie której leczył ranę odniesioną w 1848 r. w bitwie pod Goito, La Marmora opracował regulamin i instrukcje dla korpusu bersalierów.
W 1854 r. ożenił się z Rosą Raccatagliata, poznaną dwa lata wcześniej w Genui. Jesienią tegoż roku, podczas epidemii cholery w Ligurii, zaangażował się w pomoc chorym i napisał dziełko poświęcone tej chorobie pt. "Cholera Morbus". Pomimo osłabienia, 22 marca 1855 r. objął dowództwo drugiej dywizji sardyńskiego korpusu ekspedycyjnego, który pod dowództwem jego brata, Alfonsa La Marmory skierowano na front wojny krymskiej.
Generał Alessandro La Marmora zmarł na cholerę wkrótce po wylądowaniu na czele swych wojsk w Bałakławie. Jego żona pozostała jeszcze przez długi czas na Krymie. Od 1911 r. spoczywają oboje w bazylice San Sebastiano w Biella.

</doc>
<doc id="1896964" url="https://pl.wikipedia.org/wiki?curid=1896964" title="Zenon Zaorski">
Zenon Zaorski

Zenon Zaorski (ur. 8 kwietnia 1947 w Siedlcach) – polski lekarz stomatolog (chirurg stomatolog), urzędnik państwowy, dyrektor szpitala w Siedlcach, wicewojewoda siedlecki (1996–1997).
Rodzice Eugeniusz Zaorski, Wacława Zaorska (obywatelka USA), ur. w 1917 w Chester w USA (Pensylwania).
Zenon Zaorski studiował pedagogikę na Uczelni w Siedlcach, a następnie ukończył Pomorską Akademię Medyczną w Szczecinie.
Działacz akademicki - wieloletni Przewodniczący Komisji Ekonomicznej Rady Uczelnianej ZSP PAM w Szczecinie. Po ukończeniu medycyny pracował w ZOZ Siedlce.
Życiorys.
Z wykształcenia jest lekarzem stomatologiem. W 1975 został dyrektorem Wojewódzkiego Szpitala Zespolonego w Siedlcach. W latach 90. był członkiem Okręgowej Rady Lekarskiej w Warszawie. W latach 1996–1997 pełnił obowiązki wicewojewody siedleckiego z ramienia SLD.
Obecnie (2014) praktykuje w Siedlcach jako chirurg-stomatolog.
W 1997 otrzymał Złoty Krzyż Zasługi.

</doc>
<doc id="1896965" url="https://pl.wikipedia.org/wiki?curid=1896965" title="Jochen Strobl">
Jochen Strobl

Jochen Strobl (ur. 24 lutego 1979 w Innichen) – reprezentant Włoch w kombinacji norweskiej.
Pochodzący, podobnie jak wielu innych reprezentantów Włoch w sportach zimowych, z niemieckojęzycznego Południowego Tyrolu Strobl zadebiutował w Pucharze Świata 9 grudnia 1999 roku w fińskim Vuokatti. Jego najlepszym wynikiem w karierze była 12. lokata uzyskana w zawodach Pucharu Świata w Pragelato w sezonie 2004/2005. Startował na igrzyskach olimpijskich w Turynie w 2006 r., a także na mistrzostwach świata w narciarstwie klasycznym w Ramsau (1999), Lahti (2001), Val di Fiemme (2003), Oberstdorfie (2005) i Sapporo (2007), nie odnosząc tam jednak większych sukcesów.
Osiągnięcia.
Puchar Świata.
Miejsca na podium.
Strobl nigdy nie stanął na podium zawodów PŚ.

</doc>
<doc id="1896968" url="https://pl.wikipedia.org/wiki?curid=1896968" title="Alicia Rue">
Alicia Rue

Alicia Rue (ur. 4 sierpnia 1988) – amerykańska lekkoatletka specjalizująca się w skoku o tyczce.

</doc>
<doc id="1896969" url="https://pl.wikipedia.org/wiki?curid=1896969" title="Bacdafucup">
Bacdafucup

Bacdafucup – debiutancki album amerykańskiej, reprezentującej Hardcore Rap grupy Onyx. Płyta zawierała singiel „Slam”, który był bardzo często puszczany i w radiu i w telewizji (W MTV i BET), prowadząc utwór do 4. pozycji w Billboard Hot 100. Album osiągnął status Platynowej Płyty w klasyfikacji RIAA 25 października 1993.
Oprócz Slam, jeszcze dwa single były notowane na listach przebojów: Throw Ya Gunz i Shiftee. Singlem promocyjnym albumu był Bacdafucup.
W 1998 roku magazyn The Source wybrał album jako jeden ze 100 najlepszych płyt hiphopowych.

</doc>
<doc id="1896972" url="https://pl.wikipedia.org/wiki?curid=1896972" title="Osiedle Przylesie (Czerwonak)">
Osiedle Przylesie (Czerwonak)

Osiedle Przylesie – osiedle mieszkaniowe znajdujące się w Czerwonaku, w północnej części miejscowości.
Opis.
Osiedle zostało zbudowane w latach 1985 – 1987 i składa się z kilkupiętrowych bloków mieszkalnych oraz niewielkiego zaplecza handlowego. Położone jest na wzgórzach doliny Warty, będąc jedną z dominant widokowych Czerwonaka, widzianego z zachodniej strony Warty. Budynki posadowiono wzdłuż ulic Gdyńskiej, Słonecznej i Okrężnej, w pobliżu zwartych kompleksów leśnych Puszczy Zielonki na wschodzie.
Do 2017 osiedle nosiło nazwę "40-lecia PRL".
Dojazd zapewniają autobusy podmiejskie z Poznania (Rondo Śródka) i PKS – do przystanku "Os. Przylesie" (kierunek: Murowana Goślina, Wągrowiec, Skoki). Uruchomiono także przystanek kolejowy Czerwonak Osiedle, na linii Poznań Wschód – Wągrowiec, przebiegającej prawie przy samym osiedlu, obsługiwany obecnie przez Koleje Wielkopolskie.

</doc>
<doc id="1896977" url="https://pl.wikipedia.org/wiki?curid=1896977" title="Rodzice, miejcie się na baczności">
Rodzice, miejcie się na baczności

Rodzice, miejcie się na baczności (ang. "The Parent Trap"), komedia rodzinna, zrealizowana na motywach książki Ericha Kästnera "Mania czy Ania". Historia dwóch identycznych dziewczynek, które spotykają się na kolonii letniej.
Fabuła.
Identyczne nastolatki, Susan Evers i Sharon McKendrick, trafiają na ten sam obóz letni. Od początku nie darzą się sympatią i płatają sobie liczne figle i złośliwości. Wreszcie, podczas potańcówki, dochodzi pomiędzy nimi do bójki. Po tym wybryku, trafiają za karę do wspólnego domku. Zmuszone przebywać większość czasu razem, zaczynają rozmawiać i odkrywają, że są siostrami, którymi rodzice „podzielili się” po rozwodzie. Pragnące od zawsze poznać drugiego rodzica dziewczynki zamierzają zamienić się miejscami. Z czasem wpadają na kolejny pomysł - połączenia rodziców na nowo. Dziewczynki liczą na to, że po odkryciu prawdziwej tożsamości, rodzice będą musieli się spotkać, aby przywrócić uregulowany prawnie stan rzeczy.
Realizacja tego planu napotyka na trudności. Gdy Sharon (udająca Susan) dociera do domu ojca w Kalifornii, okazuje się, że w życiu ojca pojawiła się inna kobieta, dwudziestosześcioletnia Vicky Robinson. Sharon dowiaduje się od Verbeny, że Vicky interesują głównie pieniądze i wcale nie kocha jej ojca. Dzwoni do Susan, wzywając siostrę na pomoc. Początkowo Susan nie docenia zagrożenia i Sharon sama próbuje wyperswadować ojcu małżeństwo. Tymczasem Verbena, obserwując zmiany w zachowaniu dziecka, zaczyna coś podejrzewać. Ostatecznie Sharon wyjawia jej swoją tożsamość, zyskując sojusznika. Sharon drugi raz alarmuje Susan o planach ojca. Tym razem Susan nie lekceważy sprawy. Zostaje też zdemaskowana przez swego dziadka. Ostatecznie dziadek przystępuje do 'spisku'. Susan przyznaje się mamie, że jest jej drugą córką. Obydwie wyruszają do Kalifornii. Matka jest przekonana, że głównym celem podróży jest zamiana sióstr i ustalenie z ich ojcem lepszych zasad opieki nad dziećmi. Jednak w głębi duszy liczy na coś więcej. 'Spiskowcy' nie chcąc jej zniechęcić, nie informują jej o Vicky. Wkrótce po przyjeździe do domu ojca, dzieci wyjawiają jej resztę prawdy. Dochodzi do kilku zabawnych scen, bowiem córki celowo nie powiadomiły ojca o przyjeździe jego byłej żony. Dzieciom udaje się namówić rodziców na romantyczną kolację, podczas której dzieci starają się odtworzyć pierwszą randkę rodziców. Niestety, wbrew nadziejom sióstr, rodzice nie godzą się. Następnego dnia, gdy matka chce wracać z Sharon, siostry nie chcą wyjawić, która z nich jest Sharon i stawiają warunek, aby rodzice wyjechali z nimi na kilkudniowy pobyt w górach. Protestuje przeciwko temu Vicky, matka dzieci przyznaje jej rację. Ostatecznie Vicky, wbrew nadziejom dzieci, jedzie zamiast ich matki. Vicky nie jest przyzwyczajona do obozowych warunków, a siostry dodatkowo robią jej złośliwe figle. Ostatnim z nich jest posmarowanie miodem nóg śpiącej Vicky. Zwabione niedźwiadki budzą Vicky, wylizując jej nogi. Przerażona i wściekła Vicky zrywa z narzeczonym, a jednej z sióstr wymierza siarczysty policzek, mówiąc żeby podzieliła się nim z siostrą. Dzieci z ojcem wracają do domu. Podczas kolacji dochodzi do pogodzenia rodziców.
Efekty specjalne.
Film uznawany jest za istotny dla rozwoju techniki efektów specjalnych. Głównie chodziło o jednocześnie pojawiające się na ekranie Susan i Sharon. Podstawową techniką 'powielenia postaci' było dwukrotne filmowanie z nieruchomej kamery. Aktorka odgrywała rolę jednej z sióstr, pamiętając aby nie wyjść poza ograniczone pole. Następnie zmieniała pozycję i odgrywała scenę drugiej siostry. Obie części taśmy później przecinano i łączono (miejsce połączenia wypada na ogól wzdłuż pionowego, ciemnego motywu). Metoda w większości scen doskonale się sprawdziła (równoważna technika to dwukrotne filmowanie z wykorzystaniem tej samej taśmy przy zasłonięciu różnych części klatki nieprzezroczystą płytką). Jednak w scenie występu sióstr przed rodzicami, jedna z rąk aktorki znika częściowo na ułamek sekundy, bowiem ramię znalazło się na części przydzielonej drugiej siostrze. Dla ułatwienia aktorce wczucia się w scenę, w usuniętej części znajdowała się zwykle dublerka aktorki. Dublerka grała również rolę siostry, w przypadku gdy w scenie nie widać było twarzy.
Uwagi.
Istotną rolę w filmie pełni humor językowy oparty o różnice pomiędzy językiem używanym na wschodnim wybrzeżu USA i bardziej swobodnym językiem zachodniego wybrzeża. Wg krytyków, Mills, mimo że pochodziła z Anglii, potrafiła oddać różnice. Niestety humor ten jest trudny do przekazania nieanglojęzycznej widowni. 
Kontynuacje i remaki.
Film jest luźną adaptacją książki Ericha Kästnera. Inne adaptacje tej książki to:
Kontynuacje filmu z Hayley Mills:
Film wykorzystujący motyw zamiany miejsc przez podobne do siebie dzieci i intrygę w celu zeswatania bliskich osób:

</doc>
<doc id="1896979" url="https://pl.wikipedia.org/wiki?curid=1896979" title="Janusz Bystrzonowski">
Janusz Bystrzonowski

Janusz Franciszek Bystrzonowski (ur. 1949 w Tarnowie) – polski adwokat i działacz polityczny, wojewoda tarnowski (1990–1991). 
Życiorys.
Ukończył studia prawnicze na Uniwersytecie Jagiellońskim. Po uzyskaniu aplikacji sędziowskiej i adwokackiej wykonywał zawód adwokata. W 1980 został doradcą prawnym NSZZ "Solidarność", a w latach 80. był obrońcą w procesach politycznych. Od 1986 zasiadał w Okręgowej Radzie Adwokackiej. W 1989 był kandydatem "Solidarności" w wyborach kontraktowych, jednak wycofał się z ostatecznej rozgrywki na rzecz Karola Krasnodębskiego. W 1990 premier Mazowiecki mianował go wojewodą tarnowskim. 
Po odejściu z urzędu w 1991 powrócił do praktyki adwokackiej. W 2004 został powołany na członka Rady Muzeum Okręgowego w Tarnowie.

</doc>
<doc id="1896980" url="https://pl.wikipedia.org/wiki?curid=1896980" title="Metra">
Metra

Metra (oficjalnie Northeast Illinois Regional Commuter Railroad Corporation) jest operatorem kolei podmiejskiej działającym na terenie Chicago (Illinois, USA) i otaczających przedmieści. System obsługuje około 200 stacji i 11 linii, obejmując swoim zasięgiem 6 hrabstw (Cook, DuPage, Kane, Lake, McHenry i Will Counties). Operator obsługuje ponad 80 milionów przejazdów rocznie.

</doc>
<doc id="1896984" url="https://pl.wikipedia.org/wiki?curid=1896984" title="Lewis Puller">
Lewis Puller

Lewis Burwell „Chesty” Puller (ur. 26 czerwca 1898 w West Point, zm. 11 października 1971 w Hampton) – amerykański dowódca wojskowy, generał United States Marine Corps.
Życiorys.
Dzieciństwo i młodość.
Lewis Burwell Puller urodził się 26 czerwca 1898 w West Point w hrabstwie King William w stanie Wirginia w USA. W 1917 rozpoczął naukę w Virginia Military Institute. Zainspirowany przebiegiem walk 5 pułku piechoty morskiej w bitwie w lesie pod Belleau, przerwał naukę i zaciągnął się jako szeregowy do korpusu w Parris Island w Karolinie Południowej. Nie wziął jednak udziału w walkach I wojny światowej. Został skierowany do Officer Training School w bazie Quantico.
Lata międzywojenne.
Wysłany na Haiti w szeregach „Gendarmerie d’Haiti”. W 1922 służył jako adiutant generała Aleksandra Vandergrifta, przyszłego komendanta Korpusu Piechoty Morskiej. 6 marca 1924 powrócił do Stanów Zjednoczonych jako podporucznik. W 1928 wyjechał do Nikaragui. Wziął udział w walkach z partyzantami antyamerykańskimi i zdobył swoje pierwsze odznaczenie – Navy Cross. W lipcu 1931 powrócił do Stanów Zjednoczonych w celu przejścia całorocznego szkolenia „Company Officers Course” w Fort Benning, w Georgii. Ponownie został skierowany do Nikaragui, gdzie po raz kolejny zdobył Navy Cross. Po służbie w Nikaragui został przydzielony do służby w oddziale ochrony amerykańskiej ambasady w Pekinie w Chinach. Następnie został wysłany na krążownik USS Augusta (CA-31), którego dowódcą był Chester Nimitz. Lewis Puller powrócił w roku 1936 do Stanów Zjednoczonych i został instruktorem. W 1939 został przydzielony jako dowódca oddziału na pokładzie USS Augusta. Od maja 1940 pełnił służbę w 2. Batalionie 4. Pułku Marines i ostatecznie został dowódcą tego batalionu w randze majora.
II wojna światowa.
Lewis Burwell „Chesty” Puller w sierpniu 1941 został mianowany na stanowisko dowódcy 1. Batalionu, 7. Pułku, 1. Dywizji Marines.
Wziął udział w wojnie na Pacyfiku. Podczas bitwy o Henderson Field na Guadalcanalu – największej bitwy lądowej krwawej kampanii na wyspach Salomona, dowodzony przez niego batalion krwawo odparł jeden z najsilniejszych ataków oddziałów japońskiej 17. Armii. Walczył później w bitwie na Przylądku Gloucester i w bitwie o Peleliu. 1 lutego 1944 został awansowany do stopnia pułkownika. W listopadzie 1944 wrócił do Stanów Zjednoczonych.
Wojna koreańska.
W chwili wybuchu wojny koreańskiej został mianowany dowódcą 1 Pułku Marines. 15 września 1950 brał udział w desancie na Incheon. 20 maja 1951 wrócił ostatecznie do Stanów Zjednoczonych.
Zakończenie kariery wojskowej.
Lewis „Chesty” Puller służył jeszcze na różnych stanowiskach dowodzenia, zostając awansowany na generała (kolejno "Major General" i "Lieutenant General"). 1 listopada 1955 z powodu kłopotów zdrowotnych został zmuszony do przejścia na emeryturę. W 1965, podczas rozpoczynającego się konfliktu w Wietnamie, starał się o przywrócenie do służby, lecz jego prośba została odrzucona.
Późniejsze lata.
Zamieszkał na wsi wraz ze swoją żoną Virginią McCandlish Puller. Zmarł 11 października 1971 w wieku 73 lat. Został pochowany na cmentarzu parafialnym w Christchurch w stanie Wirginia.
Ich syn Lewis Burwell Puller Jr., laureat Nagrody Pulitzera z 1992 za książkę „Fortunate Son: The Autobiography of Lewis B. Puller Jr.”, walczył w wojnie wietnamskiej. Został ciężko ranny i okaleczony. W 1994 popełnił samobójstwo.
Odznaczenia.
Lewis Burwell Puller był odznaczany ponad pięćdziesiąt razy, jednak nigdy nie otrzymał Medalu Honoru.
Upamiętnienie.
Imieniem generała nazwano:

</doc>
<doc id="1896985" url="https://pl.wikipedia.org/wiki?curid=1896985" title="Melomani">
Melomani

Melomani – polski zespół jazzowy.
Historia.
1947–1950.
Początki grupy sięgają kwietnia 1947, kiedy w łódzkim ośrodku YMCA grono młodzieży utworzyło klub muzyczny „Melomani” – z własnym zespołem wykonującym program jazzująco-rozrywkowy. W zespole występowali wówczas m.in.: Jerzy Brodzki, Janusz Cegiełła, Marian i Tadeusz Suchoccy, Marek Sart, Witold Sobociński, Andrzej Wojciechowski oraz Romuald Żyliński. Młodzi artyści od początku borykali się z problemami tj. brak instrumentów. Wkrótce nawiązali, kontakt z warszawskim oddziałem YMCA, posiadającym własny jazz-club z którym byli związani tacy artyści jak: Charles Bovery, Jeanne Johnstone czy Waldemar Maciszewski. Jesienią 1949 do Melomanów dołączył Jerzy „Duduś” Matuszkiewicz. Po zamknięciu warszawskiego oddziału YMCA muzycy znaleźli się w trudnej sytuacji, gdyż nowo powstałe stowarzyszenie „Ognisko” odmówiło im pomocy. Niewiele później zespół rozpadł się z powodu kłopotów personalnych.
1950–1958.
Na przełomie 1950/1951 Melomani reaktywowali się w Łodzi w składzie: Sobociński (perkusja), Wojciechowski (kotły), Matuszkiewicz (saksofon), Witold Kujawski (kontrabas) i krakowianin Andrzej Trzaskowski (fortepian). Muzycy oparli swój repertuar na nowym wówczas nurcie jazzowym be-bop. W 1952 do grupy dołączył również drugi pianista Krzysztof Komeda. Ze względu na koncepcje muzyczne Komedy pod wspólną nazwą „Hot Club Melomani” zaczęły funkcjonować dwa składy – tradycyjny i nowoczesny. W ich skład wchodzili między innymi: Roman Dyląg (kontrabas), Andrzej Kurylewicz (puzon), Lesław Lic (klarnet), Zbigniew Namysłowski (puzon), Antoni Studziński (perkusja), Jerzy Tatarak (saksofon), Alojzy Thomys – (saksofon altowy, banjo), Włodzimierz Wasio – (puzon), Janusz Zabiegliński (klarnet). Z zespołem śpiewały: Jeanne Johnstone, Carmen Moreno i Wanda Warska. 
W latach 1954/1954 grupa występowała w warszawskim lokalu „Czerwona Oberża” przy ul. Żurawiej oraz w KS „Polonia” przy ul. Foksal. Opracowywanie programu muzycznego zespołu podzielili między siebie Matuszkiewicz i Trzaskowski. W tym czasie muzycy dawali występy w Krakowie i Łodzi. Ze względu na trudności z lokalami, odbywały się one przeważnie w prywatnych mieszkaniach (np. pięciopokojowe mieszkanie p. Fersterów w Krakowie) skupiając coraz większą ilość wielbicieli (wśród nich Andrzej Kurylewicz – wówczas student Krakowskiej Szkoły Muzycznej). W związku z tymi trudnościami na początku listopada 1954 w wynajętej sali gimnastycznej (w jednej z krakowskich szkół podstawowych) zorganizowano festiwal „Zaduszki Jazzowe”, który był jednym z pierwszych takich wydarzeń w Polsce.
Po zmianach przez władze polityki kulturalnej w kraju Państwowe Przedsiębiorstwo Imprez Estradowych zaczęło angażować zespoły jazzowe na występy. Dzięki tym imprezom (warszawski „Jam Session No. 1” – w marcu 1955, „Turniej Jazzowy” w Hali Gwardii, czy impreza „Studio '55”) Melomani zdobyli popularność w całej Polsce. 5 stycznia 1958, jako pierwszy zespół jazzowy, wystąpił w Filharmonii Narodowej w Warszawie, inaugurując cykl koncertów przedstawiających najlepsze polskie grupy i gości. Kilka miesięcy później drogi muzyków rozeszły się.
Na przestrzeni lat przez skład Melomanów przewinęło się wielu znakomitych jazzmanów tj. Zbigniew Namysłowski, Roman Dyląg czy Janusz Zabiegliński.
Między 1952 a 1954 zespół dokonał nagrań w Rozgłośni Polskiego Radia w Krakowie, które dopiero w 1975 zostały wydane na płycie "Golden Era of the „Melomani” Group" (w ramach cyklu „Polish Jazz 1946–1956 – Vol. 2”). Utwory grupy znajdują się również na kompilacji różnych wykonawców: "From „Improvising Jazz” Series" („Polish Jazz 1946–1956 – Vol. 3”) z 1976. Oba albumy zostały wydane przez wytwórnię Polskie Nagrania „Muza”.

</doc>
<doc id="1896986" url="https://pl.wikipedia.org/wiki?curid=1896986" title="Empire Penryn">
Empire Penryn



</doc>
<doc id="1896987" url="https://pl.wikipedia.org/wiki?curid=1896987" title="Quintino Sella">
Quintino Sella

Quintino Sella (ur. 7 lipca 1827 r. w Mosso – zm. 14 marca 1884 r. w Biella) – włoski naukowiec, ekonomista, polityk i mąż stanu. Początkowo zajmował się nauczaniem w Turynie, w 1860 r. wybrano go do piemonckiej Izby Reprezentantów. Był ministrem finansów w rządach Urbano Rattazziego (1862), Alfonsa La Marmory (1864–1866) i Giovanniego Lanzy (1869–1873).
Był zamiłowanym alpinistą i założycielem (23 października 1863 r.) Włoskiego Klubu Alpejskiego (Club Alpino Italiano). Dla uczczenia jego zasług dla rozwoju alpinizmu jego imieniem nazwano kilka schronisk turystycznych w Alpach, m.in. pod Monte Rosa.
Quintino Sella namówił króla Wiktora Emanuela II do wyboru Rzymu na stolicę państwa włoskiego.
Sella został wyróżniony jako członek honorowy Towarzystwa Tatrzańskiego.

</doc>
<doc id="1896992" url="https://pl.wikipedia.org/wiki?curid=1896992" title="Żółtokret górski">
Żółtokret górski

Żółtokret górski ("Chlorotalpa sclateri") – gatunek ssaka z podrodziny złotokretów (Chrysochlorinae) w obrębie rodziny złotokretowatych (Chrysochloridae) występujący w Afryce Południowej.
Zasięg występowania.
Żółtokret górski występuje w zależności od podgatunku:
Taksonomia.
Gatunek po raz pierwszy naukowo opisał w 1907 roku południowoafrykański paleontolog Robert Broom nadając mu nazwę "Chrysochloris sclateri". Jako miejsce typowe odłowu holotypu Broom wskazał Beaufort West, w Prowincji Przylądkowaej Zachodniej, w Południowej Afryce. 
Przez niektórych autorów "Ch. sclateri" uważany jest za podgatunek "C. duthieae", jednak ze względu na stałe różnice w kolorze sierści, właściwościach chromosomalnych, morfologii małżowiny usznej i nawykach siedliskowych jest uznawany za odrębny gatunek. Rozpoznano cztery podgatunki.
Wygląd.
Długość ciała samic 82–123 mm, samców 83–135 mm, długość tylnej stopy samic 9–13 mm, samców 10–16 mm; masa ciała samic 22–48 g, samców 22–54 g. Futro barwy złotej, ciało krępe, przystosowane do kopania w ziemi. Głowa o kształcie klina, osadzona na krótkiej, mocnej szyi. Przednie łapy wyposażone w potężne pazury służące do rozgarniania ziemi.Oczy pokryte skórą - zwierzęta są ślepe. Uszy szczątkowe, pokryte sierścią. Najbardziej rozwinięte są zmysły dotyku i węchu.
Tryb życia.
Żyją pod ziemią, w wydrążonych przez siebie tunelach. Aktywne zarówno w dzień, jak i w nocy. Żywią się bezkręgowcami – owadami, ślimakami, dżdżownicami.
Rozmnażanie.
Zwierzęta rozmnażają się 1-2 razy w roku, zazwyczaj wiosną i latem. Samica rodzi 1-2 nagie młode w norze wyłożonej liśćmi i trawą, a następnie opiekuje się nimi przez pięć miesięcy. "Chlorotalpa sclateri" jako jedne z nielicznych ssaków posiadają kloakę - jeden otwór służący zarówno do rozmnażania, jak i wydalania.
Zagrożenie.
Głównym zagrożeniem dla tych zwierząt jest niszczenie ich środowiska przez rozwijające się rolnictwo i erozję.

</doc>
<doc id="1896996" url="https://pl.wikipedia.org/wiki?curid=1896996" title="Hélder Pelembe">
Hélder Pelembe

Hélder Pelembe (ur. 20 września 1987 w Nampuli) – mozambicki piłkarz grający na pozycji napastnika. Zawodnik klubu União Desportiva Songo.
Kariera klubowa.
Karierę piłkarską Pelembe rozpoczął w klubie Ferroviário de Maputo i w jego barwach zadebiutował w 2007 roku w pierwszej lidze mozambickiej. W 2008 roku został z Ferroviário mistrzem Mozambiku, a na początku 2009 roku przeszedł do CD Maxaquene. W 2010 roku był wypożyczony do portugalskiego Portimonense SC. Potem wrócił do Maxaquene, z którym w 2012 roku zdobył mistrzostwo Mozambiku.
W 2013 roku Pelembe grał w drużynie Liga Muçulmana, po czym odszedł do południowoafrykańskiego Orlando Pirates. W sezonie 2015/2016 grał na wypożyczeniu w Bloemfontein Celtic, a w 2016 roku został zawodnikiem klubu Baroka FC.
Kariera reprezentacyjna.
W reprezentacji Mozambiku Pelembe zadebiutował w 2008 roku. W 2010 roku został powołany do kadry na Puchar Narodów Afryki 2010, na którym rozegrał jedno spotkanie, z Beninem (2:2).

</doc>
<doc id="1896997" url="https://pl.wikipedia.org/wiki?curid=1896997" title="Helder Pelembe">
Helder Pelembe



</doc>
<doc id="1897002" url="https://pl.wikipedia.org/wiki?curid=1897002" title="Danito Parruque">
Danito Parruque

Danito Parruque (ur. 5 czerwca 1983) – mozambicki piłkarz grający na pozycji pomocnika.
Kariera klubowa.
Karierę piłkarską Danito rozpoczął w klubie Ferroviário de Maputo i w jego barwach zadebiutował w 2002 roku w pierwszej lidze mozambickiej. W debiutanckim sezonie został z Ferroviário mistrzem Mozambiku. W 2004 roku zdobył pierwszy w karierze Puchar Mozambiku. W 2005 i 2008 roku ponownie zostawał mistrzem kraju, a w 2009 roku sięgnął po dublet - mistrzostwo i puchar. Następnie grał kolejno w: CD Estrela Vermelha, Chingale Tete i Grupo Desportivo de Maputo. W 2017 wrócił do CD Estrela Vermelha.
Kariera reprezentacyjna.
W reprezentacji Mozambiku Danito zadebiutował w 2005 roku. W 2010 roku został powołany do kadry na Puchar Narodów Afryki 2010, na którym był podstawowym zawodnikiem i rozegrał 3 mecze: z Beninem (2:2), z Egiptem (0:2) i z Nigerią (0:3).

</doc>
<doc id="1897004" url="https://pl.wikipedia.org/wiki?curid=1897004" title="Janusz Kowalski (pilot)">
Janusz Kowalski (pilot)

Janusz Kowalski (ur. 30 października 1930 w Sulejówku) – pułkownik dyplomowany pilot Wojska Polskiego.
Życiorys.
Okres okupacji spędził wraz z rodziną w Siedlcach, gdzie ukończył również szkołę powszechną. Maturę uzyskał w Bystrzycy Kłodzkiej, a w 1951 ukończył naukę w Oficerskiej Szkole Lotniczej w Dęblinie. Po ukończeniu szkoły został instruktorem pilotażu w Oficerskiej Szkole Lotniczej Nr 5 w Radomiu. 1954 roku został dowódcą klucza lotniczego w 61 lotniczym pułku szkolno-bojowym w Nowym Mieście nad Pilicą. Następnie służył w 31 Lotniczym Pułkiem Szkolno-Bojowym w Łasku jako pomocnik dowódcy eskadry do spraw szkolenia lotniczego (1958–1959) i zastępca dowódcy pułku do spraw szkolenia lotniczego (1959–1960). Po ukończeniu kursu dowódców pułków w Centrum Szkolenia Lotniczego był w latach 1961–1963 dowódcą 31 Lotniczym Pułkiem Szkolno-Bojowym w Łasku oraz dowódcą 2 Pułku Lotnictwa Myśliwskiego OPK w Łasku (1963–1966). W 1969 ukończył studia w Akademii Sztabu Generalnego WP i został dowódcą 58 Lotniczego Pułku Szkolno-Bojowego w Dęblinie (1969–1971).
W latach 1971–1972 szef Oddziału Operacyjnego w Dowództwie Wojsk Lotniczych w Poznaniu. Następnie odbył studia w Akademii Sztabu Generalnego Sił Zbrojnych ZSRR w Moskwie, które ukończył w 1974 roku. Przez kolejne 4 lata był szefem Oddziału Szkolenia Podstawowego i Kursów w Zarządzie Szkolenia Lotniczego Dowództwa Wojsk Lotniczych w Poznaniu (1974–1978). Następnie objął stanowisko zastępcy komendanta Wydziału Wojsk Lotniczych i Obrony Powietrznej Kraju w Akademii Sztabu Generalnego WP w Rembertowie. W tym czasie obronił dysertację doktorską. Pilot wojskowy pierwszej klasy. Nalot – ponad 3200 godzin. Ponad 10500 startów i lądowań.
W okresie stanu wojennego sprawował funkcję komisarza wojskowego w Szczecinku, następnie w Siedlcach. Po uzyskaniu zgody Wojewódzkiej Rady Narodowej premier gen. Wojciech Jaruzelski mianował go wojewodą siedleckim. Obowiązki wojewody pełnił w latach 1983–1990, aż do odwołania go przez premiera Tadeusza Mazowieckiego.
Członek PZPR. Odznaczony m.in. Orderem Sztandaru Pracy II klasy, Krzyżem Oficerskim OOP, Krzyżem Kawalerskim OOP, Złotym Krzyżem Zasługi. W 1968 roku odznaczony Medalem „Sprawiedliwy Wśród Narodów Świata”.

</doc>
<doc id="1897005" url="https://pl.wikipedia.org/wiki?curid=1897005" title="Vládní Vojsko">
Vládní Vojsko



</doc>
<doc id="1897007" url="https://pl.wikipedia.org/wiki?curid=1897007" title="European Touring Car Cup">
European Touring Car Cup

European Touring Car Cup (ETCC, ETC Cup) – europejski puchar samochodów turystycznych organizowany przez FIA i rozgrywany corocznie jako pojedyncze rundy składające się z dwóch wyścigów na różnych torach w Europie. Od sezonu 2010 z wyjątkiem sezonu 2011 w kalendarzu jest więcej niż jedna runda. Od sezonu 2012 większość rund w sezonie odbywa się w ten sam weekend co wyścigi World Touring Car Championship
Szczegóły.
Seria European Touring Car Cup została założona w 2005 aby nadal istniały wyścigi samochodów turystycznych na szczeblu europejskim po tym jak w tym samym roku European Touring Car Championship zastąpiono ogólnoświatową serią World Touring Car Championship. W ETC Cup biorą udział głównie kierowcy jeżdżący regularnie w narodowych seriach rozgrywanych w różnych krajach Europy (a także w WTCC) m.in.:
Początkowo samochody podzielone były na dwie kategorie – Super 2000 i Superprodukcyjną, lecz w 2008 doszła także Super 1600, w której startują głównie Fordy Fiesta, natomiast w 2012 wprowadzono Single Make Trophy, a w 2014 wprowadzono TC2T. W wyścigach w każdej z kategorii stosowana jest osobno taka sama punktacja według klucza: 10-8-6-5-4-3-2-1. Dodatkowo za trzy pierwsze miejsca uzyskane w kwalifikacji przyznawane są odpowiednio 3, 2 i 1 punkt.

</doc>
<doc id="1897008" url="https://pl.wikipedia.org/wiki?curid=1897008" title="Vittorio Sella">
Vittorio Sella

Vittorio Sella (ur. 28 sierpnia 1859 w Bielli, zm. 12 sierpnia 1943 tamże) – włoski alpinista i fotografik, jeden z pionierów fotografii górskiej. Wiele jego dzieł fotograficznych uznawanych jest do dziś za szczytowe osiągnięcia tej dziedziny sztuki.
Jego rodzicami byli Giuseppe Venanzio Sella, przemysłowiec, i Clementina Mosca Riatel. Miłością do gór i pasją alpinistyczną „zaraził się” od swojego stryja Quintino Selli, założyciela Włoskiego Klubu Alpejskiego. Wspinał się wiele w Alpach, gdzie do jego godnych zanotowania osiągnięć należy zaliczyć m.in. pierwsze zimowe wejścia na Matterhorn i Monte Rosę oraz pierwsze zimowe trawersowanie masywu Mont Blanc. Uczestniczył w wielu włoskich wyprawach zagranicznych, jak: trzy ekspedycje w Kaukaz (gdzie dziś wznosi się szczyt jego imienia), wyprawa w Góry Świętego Eliasza na Alasce w 1897 r., ekspedycja na Ruwenzori w Ugandzie w 1906 r. i wielka wyprawa na K2 w Karakorum w 1909 r. W trzech ostatnich wyprawach był towarzyszem wspinacza-eksploratora – Ludwika Amadeusza Sabaudzkiego, księcia Abruzzów. Działalność alpinistyczną kontynuował do najstarszych lat: swą ostatnią wycieczkę na Matterhorn podjął w wieku 76 lat (musiał zawrócić przed szczytem na skutek wypadku, jakiemu uległ jeden z jego przewodników).
Wielkiej wartości zbiory fotografii V. Selli, doskonałych technicznie i wyrafinowanych estetycznie, znajdują się dziś w dyspozycji fundacji jego imienia ("Fondazione Sella"). Fotografie z rejonu K2 V. Selli przez wiele lat stanowiły jedyną dokumentację fotograficzną tych terenów, studiowaną przez wszystkie kolejne wyprawy usiłujące zdobyć ten szczyt. Z kolei zdjęcia z wyprawy na Ruwenzori stanowią podstawową dokumentację do studiów nad cofaniem się lodowców w górach Afryki.

</doc>
<doc id="1897014" url="https://pl.wikipedia.org/wiki?curid=1897014" title="Tullio Serafin">
Tullio Serafin

Tullio Serafin (ur. 1 września 1878 w Cavarzere, zm. 2 lutego 1968 w Rzymie) – włoski dyrygent, pedagog. 
Wprowadził 19. wieczne opery bel canto (m.in. Belliniego, Rossiniego i Donizettiego) do 20. wiecznego repertuaru operowego. Wsławił się jako nauczyciel młodych śpiewaków operowych, szczególnie prowadzeniem Marii Callas.
Urodził się w Rottanova (Cavarzere), niedaleko Wenecji, naukę rozpoczął w Mediolanie, został początkowo skrzypkiem w orkiestrze La Scali w Mediolanie pod dyrekcją Toscaniniego. Później otrzymał nominację na asystenta dyrygenta. W latach 1909–1914, 1917–1918, był dyrektorem muzycznym La Scali. 
W 1924 r. wstąpił do zespołu dyrygentów Metropolitan Opera. W 1934 r. został dyrektorem artystycznym Teatro Reale w Rzymie. 
Podczas swojej długiej kariery odkrył wielu śpiewaków, w tym Joan Sutherland i Marię Callas, z którą dokonał licznych nagrań. Miał także znaczący wpływ na kariery śpiewaków, z którymi współpracował, m.in. Rosy Ponselle.
Serafin doprowadził do włoskich premier dzieł m.in. Albana Berga, Paula Dukasa i Benjamina Brittena. Zmarł w Rzymie w 1968 roku.
Wybrane nagrania Tullia Serafina z udziałem Marii Callas dla wytwórni Angel / EMI: 

</doc>
<doc id="1897018" url="https://pl.wikipedia.org/wiki?curid=1897018" title="Kościół Najświętszego Imienia Maryi na Forum Trajana">
Kościół Najświętszego Imienia Maryi na Forum Trajana

Kościół Najświętszego Imienia Maryi na Forum Trajana (, ) – barokowy, rzymskokatolicki kościół tytularny w Rzymie.
Świątynia ta jest kościołem rektoralnym parafii świętych Dwunastu Apostołów w Rzymie oraz kościołem tytularnym.
Lokalizacja.
Kościół znajduje się w II. Rione Rzymu – Trevi przy "Foro Traiano" 89. Zlokalizowany jest obok Forum Trajana i Kolumny Trajana oraz kościoła Świętej Marii Loretańskiej.
Historia.
Pierwszym kościołem w tym miejscu była niewielka świątynia pod wezwaniem św. Bernarda i Maryi Dziewicy ("San Bernardo a Colonna Traiani") odnotowana po raz pierwszy w 1418 roku. Po zwycięstwie króla Jana III Sobieskiego w bitwie pod Wiedniem 12 września 1683 roku papież Innocenty XI ustanowił ten dzień świętem "Najświętszego Imienia Maryi". W 1688 roku zostało formalnie zatwierdzone Bractwo Najświętszego Imienia Maryi ("Confraternita del Santissimo Nome di Maria"), które w 1694 roku obrało za swoją siedzibę kościół św. Bernarda. W 1695 roku wykupiło ono sąsiednią działkę, na której w francuski architekt Antoine Derizet zbudował w latach 1736-1741 obecnie istniejący kościół. W 1748 roku kościół św. Bernarda został rozebrany.
Architektura i sztuka.
Kościół Najświętszego Imienia Maryi ma 30 metrów wysokości, zbudowany został na planie elipsy.
Ściany zewnętrzne kościoła są białe. Pierwsza kondygnacja ma pary pilastrów kompozytowych zajmujących jej rogi i podtrzymujących belkowanie. Wejście flankują dwie pary półkolumn kompozytowych, nad nimi powyżej belkowania jest pusty fronton z wgłębioną środkową częścią. Pozostałą część belkowania wieńczy balustrada z posągami ewangelistów i proroków.
Bęben kopuły jest bardzo wysoki, ma on osiem par podwójnych pilastrów korynckich, pomiędzy którymi znajduje się osiem dużych okien. Sama kopuła ma osiem okrągłych okien w barokowych ramach z wolutami. Na latarni jest osiem małych kolumn jońskich z wysokimi wąskimi oknami pomiędzy nimi.
Wnętrze kościoła.
Wnętrze jest nieco eliptyczne. Istnieje sześć małych kaplic bocznych, cztery oryginalne znajdują się na przekątnych, natomiast dwie po bokach zajmują oryginalne wejścia boczne. Wnętrze jest bogato zdobione polichromowanym marmurem i złoconym stiukiem, w dużej mierze jest to efekt renowacji z XIX wieku. 
Bęben kopuły od wewnątrz ma osiem dużych okien ze zdobionymi złoconymi ramami, które są oddzielone płytkimi pilastrami wyłożonymi polichromowanym marmurem. Sama kopuła jest żebrowana. W oculusie umieszczono symbol Trójcy Świętej. Osiem sektorów wnętrza kopuły zdobią białe i złote sztukaterie, girlandy i liście palmowe. U dołu każdego sektora umieszczono tondo wspierane przez anioły i zawierające płaskorzeźbę przedstawiającą scenę z życia Maryi.
We wnętrzu przestrzenie boczne oddzielone są od siebie dużymi korynckimi pilastrami z żyłkowanego różowego marmuru o pozłacanych kapitelach. Wspierają one belkowanie. Prezbiterium, wejście i główne boczne kaplice są oddzielone łukami. Do kaplic po przekątnych wchodzi się przez niższe łuki, powyżej których są galerie z balustradami. Łuk wejściowy zawiera większą galerię, w której są organy.
W ołtarzu głównym znajduje się XIII-wieczny wizerunek Matki Bożej z Dzieciątkiem, ujęty w barokową glorię umieszczoną w absydzie pomiędzy parą półkolumn kompozytowych z brązu. Gloria składa się z grupy aniołów ze stiuku podtrzymujących obraz, za nimi znajdują się złocone promienie. Sam obraz jest utrzymany w tradycji ikonograficznej Hodegetrii, z tym że Dzieciątko nietypowo znajduje się po prawej stronie Maryi. Na pilastrach przy prezbiterium umieszczono parę brązowych dwugłowych orłów.
Kaplice boczne.
Kaplica św. Alojzego Gonzagi
Pierwsza kaplica po prawej stronie jest poświęcona św. Alojzemu Gonzadze. Obraz ołtarzowy autorstwa Antonio Nesi z 1748 roku przedstawia "Św. Alojzego adorującego krucyfiks". Freski na kopule i pendentywach pochodzą z XIX-wiecznej renowacji.
Kaplica św. Anny
Druga kaplica po prawej stronie została poświęcona św. Annie. W ołtarzu umieszczono przedstawienie Św. Anny nauczającej Maryję, dzieło Agostino Masucci z 1751 roku. W tej kaplicy znajduje się także rzeźba Matki Bożej z około 1550 roku, pochodząca z poprzedniego kościoła oraz XVIII-wieczny fresk "Niepokalane Poczęcie". Umieszczono tutaj również mały XVII-wieczny krucyfiks należący do papieża Innocentego XI.
Kaplica św. Józefa
Trzecia kaplica po prawej stronie dedykowana jest św. Józefowi. Znajdują się w niej trzy obrazy pędzla Stefano Pozzi. W ołtarzu umieszczono "Śmierć św. Józefa", natomiast owalne obrazy na bocznych ścianach przedstawiają patrona kaplicy instruowanego przez anioła i "Świętą Rodzinę". Sztukatorskie anioły są autorstwa Andrei Bergondi. Mały obraz na ołtarzu przedstawia św. Wincentego Pallottiego.
Kaplica św. Piotra i Pawła
Pierwsza kaplica po lewej jest poświęcona świętym Piotrowi i Pawłowi. Obraz ołtarzowy namalował Lorenzo Masucci w 1750 roku. Fresk z XIX wieku na sklepieniu przedstawia "Triumf Trójcy Świętej". Na ścianach bocznych po lewej stronie znajduje się św. Józef (XIX wiek), a po prawej św. Teresa z Lisieux (XX wiek).
Kaplica św. Bernarda
Druga kaplica po lewej stronie poświęcona jest św. Bernardowi z Clairvaux. Obraz w ołtarzu to dzieło Niccoli Ricciolini z 1751 roku ukazujące patrona kaplicy piszącego podczas wizji Matki Bożej. Mały obraz na ołtarzu przedstawia św. Wincentego Ferreriusza.
Kaplica krucyfiksu
Trzecia kaplica po lewej stronie poświęcona jest Ukrzyżowaniu. Znajduje się w niej duży drewniany krucyfiks z XVI wieku. Na ścianach bocznych są XVIII-wieczne freski, po lewej stronie Maryja, a po prawej św. Jan Ewangelista. Na sklepieniu jest XIX-wieczny fresk "Triumf Krzyża".
Kardynałowie diakoni.
Kościół Najświętszego Imienia Maryi na Forum Trajana jest jednym z kościołów tytularnych nadawanych kardynałom-diakonom ("Titulus Sanctissimi Nominis Mariae ad forum Traiani"). Tytuł ten został ustanowiony 29 kwietnia 1969 roku przez papieża Pawła VI.

</doc>
<doc id="1897024" url="https://pl.wikipedia.org/wiki?curid=1897024" title="Per Erik Hedlund">
Per Erik Hedlund



</doc>
<doc id="1897026" url="https://pl.wikipedia.org/wiki?curid=1897026" title="Per-Erik Hedlund">
Per-Erik Hedlund

Per-Erik Hedlund (ur. 18 kwietnia 1897 w Särnaheden – zm. 12 lutego 1975 w Särna) – szwedzki biegacz narciarski, złoty medalista olimpijski oraz złoty medalista mistrzostw świata.
Kariera.
Jego olimpijskim debiutem były igrzyska w Chamonix w 1924 roku. W biegu na 18 km zajął tam szóste miejsce, a biegu na dystansie 50 km techniką klasyczną nie ukończył.
Cztery lata później, podczas igrzysk olimpijskich w Sankt Moritz zaprezentował się znacznie lepiej zdobywając złoty medal w biegu na 50 km stylem klasycznym. W biegu tym wyprzedził drugiego na mecie Gustafa Jonssona, także reprezentanta Szwecji, o 13 minut i 27 sekund co do dzisiaj pozostaje największą różnicą między pierwszym a drugim zawodnikiem w olimpijskiej historii biegów narciarskich. W biegu na 18 km ponownie zajął szóste miejsce.
W 1933 roku wystartował na mistrzostwach świata w Innsbrucku. Wspólnie ze Svenem Utterströmem, Nilsem-Joelem Englundem i Hjalmarem Bergströmem wywalczył złoty medal w sztafecie 4x10 km. Był to debiut tej konkurencji na mistrzostwach świata, więc Szwedzi zostali pierwszymi mistrzami świata w historii. Na tych samych mistrzostwach Hedlund zajął szóste miejsce w biegu na 50 km stylem klasycznym.
Dwukrotnie, w 1926 i 1928 roku, zwyciężał w Biegu Wazów – najstarszym i największym maratonie narciarskim. Za swoje sukcesy został uhonorowany nagrodą Svenska Dagbladets guldmedalj.

</doc>
<doc id="1897027" url="https://pl.wikipedia.org/wiki?curid=1897027" title="Aleksandar Petrović (chorwacki koszykarz)">
Aleksandar Petrović (chorwacki koszykarz)

Aleksandar Petrović (ur. 16 lutego 1959 w Szybeniku) – chorwacki koszykarz.
Jego brat, Dražen Petrović, także był koszykarzem. Zginął w wypadku samochodowym pod Denkendorfem w Niemczech w 1993 roku.
Kariera zawodnicza.
Reprezentacja.
Petrović w barwach reprezentacji Jugosławii zdobywał medale na różnych imprezach. W sumie aż cztery, wszystkie brązowe.

</doc>
<doc id="1897031" url="https://pl.wikipedia.org/wiki?curid=1897031" title="Damir Mulaomerović">
Damir Mulaomerović

Damir Mulaomerović (ur. 19 września 1974 w Tuzli) – bośniacki koszykarz, posiadający także obywatelstwo chorwackie, występujący na pozycji rozgrywającego lub rzucającego obrońcy. Po zakończeniu kariery zawodniczej trener koszykarski. Obecnie trener zespołu Sloboda Tuzla.
28 listopada 2019 został po raz drugi w karierze trenerem bośniackiej drużyny Sloboda Tuzla, której jest wychowankiem.

</doc>
<doc id="1897033" url="https://pl.wikipedia.org/wiki?curid=1897033" title="Camille">
Camille



</doc>
<doc id="1897034" url="https://pl.wikipedia.org/wiki?curid=1897034" title="Polskie sygnały świetlne">
Polskie sygnały świetlne



</doc>
<doc id="1897035" url="https://pl.wikipedia.org/wiki?curid=1897035" title="Gospel with no lord">
Gospel with no lord

Gospel with no lord (w wolnym tłumaczeniu "Gospel bez boga") - utwór Camille znanej z występów m.in. z grupą Nouvelle Vague.
Utwór stylistycznie wzorowany jest na rodzaju chrześcijańskiej muzyki obrzędowej - gospel, jednocześnie tekst utworu jest sprzeczny z ww. stylem (Bóg jest mniej ważny niż rodzina lub chomik). Tekst utworu jest w dwóch językach: angielskim i francuskim.

</doc>
<doc id="1897037" url="https://pl.wikipedia.org/wiki?curid=1897037" title="Money note">
Money note

Money note (w wolnym tłumaczeniu - gra słów: "Nuta pieniędzy/banknot") - utwór Camille znanej z występów m.in. z grupą Nouvelle Vague.
Utwór wykonywany jest w języku angielskim i francuskim, a w tekście pojawiają się nazwiska współczesnych piosenkarek: Dolly Parton, Céline Dion, Whitney Houston oraz Mariah (przyp. Carey). Współwykonawcą utworu jest MaJiKer. Utwór jest parodią współczesnych hitów, podobnie jak wideoklip nawiązujący do utworu Blondie.

</doc>
<doc id="1897039" url="https://pl.wikipedia.org/wiki?curid=1897039" title="Josip Sesar">
Josip Sesar

Josip Sesar (ur. 17 stycznia 1978 w Mostarze) – bośniacki koszykarz, posiadający także obywatelstwo chorwackie. Gra na pozycji rzucającego obrońcy.
Obecnie jest bez klubu. Sesar nie jest łatwym zawodnikiem do prowadzenia. Pod koniec sezonu 2001/02 trener Cibony Drażen Anzulović wyrzucił go z drużyny. Podobnie uczynili trenerzy Siroki Brijeg i KK Zagrzeb, tj. Zoran Vulić i Daniel Jusup.

</doc>
<doc id="1897044" url="https://pl.wikipedia.org/wiki?curid=1897044" title="Damir Mulaomerovic">
Damir Mulaomerovic



</doc>
<doc id="1897048" url="https://pl.wikipedia.org/wiki?curid=1897048" title="Music Hole">
Music Hole

Music Hole (w wolnym tłumaczeniu "Muzyczny otwór") - album francuskiej piosenkarki Camille wydany 7 kwietnia 2008. Tytuł albumu nawiązuje do formy wykonywanej muzyki - poprzez "użycie wszystkich otworów ludzkiego ciała".
Utwory.
Album zawiera 12 utworów:
W wersji CD, utwór Sanges Sweet posiada "track gap" - ciszę trwającą ok. 16 minut. Około jedenastej minuty pojawia się krótki zwrot Camille "Merci" (Dziękuję).
Teksty piosenek: Camille oraz Dominique Dalcan, z wyjątkiem utworu 3. (Camille). Kompzycja: Camille i MaJiKer, z wyjątkiem utworów: 2. i 10. (Camille) oraz utworu 7. (Camille i Rainy Orteca).

</doc>
<doc id="1897049" url="https://pl.wikipedia.org/wiki?curid=1897049" title="Alan Dundes">
Alan Dundes

Alan Dundes, (ur. 8 września 1934 - zm. 30 marca 2005), amerykański folklorysta reprezentujący antropologiczno-kulturowy nurt w tej dyscyplinie. Wieloletni pracownik naukowy Uniwersytetu Kalifornijskiego. Autor dwunastu książek traktujących o folklorze w sposób naukowy i popularny.

</doc>
<doc id="1897053" url="https://pl.wikipedia.org/wiki?curid=1897053" title="Dariusz Dudek (konstytucjonalista)">
Dariusz Dudek (konstytucjonalista)

Dariusz Waldemar Dudek (ur. 30 lipca 1961) – polski prawnik, profesor nauk prawnych, specjalista w dziedzinie prawa konstytucyjnego. Od 2022 doradca Prezydenta RP.
Życiorys.
Absolwent prawa UMCS (1983), nauczyciel akademicki KUL (od 1983), doktor nauk prawnych (UJ, 1989, rozprawa doktorska: "Trybunał Konstytucyjny w Polsce – tło historyczne i porównawcze, analiza instytucji, uwarunkowania i przeobrażenia systemowe"), doktor habilitowany (KUL, 2000, rozprawa habilitacyjna: "Konstytucyjna wolność człowieka a tymczasowe aresztowanie", Lublin 1999), profesor nauk prawnych (2016, monografia profesorska: "Autorytet Prezydenta a Konstytucja Rzeczypospolitej Polskiej", Lublin 2013), prof. zwyczajny KUL (od 2017). Kierownik Katedry Prawa Konstytucyjnego (od 2001). Uprzednio nauczyciel akademicki Wydziału Zamiejscowego Nauk Prawnych i Ekonomicznych Katolickiego Uniwersytetu Lubelskiego w Tomaszowie Lubelskim (1997-2002), kierownik Sekcji Prawa Publicznego KUL (2001-2005) oraz dyrektor Instytutu Prawa KUL (2005-2008), przewodniczący Senackiej Komisji Dyscyplinarnej ds. Studentów (2002-2004), Rzecznik Dyscyplinarny Uniwersytetu (2004-2008), opiekun Uniwersyteckiej Poradni Prawnej Studentów (2004-2010), prodziekan Wydziału Prawa, Prawa Kanonicznego i Administracji KUL oraz członek Senatu Akademickiego KUL (2004-2012),
Praca naukowa i badawcza oraz zajęcia dydaktyczne z zakresu prawa konstytucyjnego, ochrony wolności i praw człowieka, systemu organów państwowych, ustroju organów ochrony prawnej i zawodów prawniczych. Promotor ponad 250 prac magisterskich, recenzent ponad 100 prac magisterskich i licencjackich, promotor 12 wypromowanych doktorów prawa, recenzent 37 obronionych rozpraw doktorskich, recenzent w 11 przewodach habilitacyjnych, w 1 postępowaniu o nadanie tytułu doktora "honoris causa" KUL Prezydentowi RP Prof. Lechowi Kaczyńskiemu i w 2 postępowaniach o nadanie tytułu naukowego profesora, przewodniczący oraz członek kilkudziesięciu komisji doktorskich i habilitacyjnych.
Autor ponad 100 publikacji naukowych z dziedziny prawa konstytucyjnego, monografii i rozdziałów, podręczników i artykułów nt. zasad ustroju, praw i wolności człowieka, systemu organów państwowych, w tym prezydenta, rządu i władzy sądowniczej, kontroli konstytucyjności prawa, instytucji odpowiedzialności władzy oraz historii prawa i adwokatury. Uczestnik i referent kilkudziesięciu konferencji naukowych; główny organizator 58. Ogólnopolskiego Zjazdu Katedr i Zakładów Prawa Konstytucyjnego w Zamościu w dniach 2–4 czerwca 2016 r. pod hasłem: "Zmieniać Konstytucję, czy nie zmieniać?"
Autor ponad 150 opinii prawnych, m.in. dla Prezydenta RP, Sejmu, Senatu, Rady Ministrów, Ministra Sprawiedliwości, Narodowego Banku Polskiego, Krajowej Rady Sądownictwa, Trybunału Konstytucyjnego. Asystent sędziego Trybunału Konstytucyjnego (1993-1998 – 59 opinii) i ekspert w postępowaniach legislacyjnych, m.in.: Komisji Senatu RP ds. uchwały o ciągłości prawnej państwa (1998), Komisji Nadzwyczajnej Sejmu RP ds. ustawy reprywatyzacyjnej (1999-2001); Komisji Senatu RP ds. Ordynacji wyborczej (2001), Komisji Nadzwyczajnej Sejmu RP ds. projektu nowelizacji Konstytucji RP (2008-2009). Dwukrotnie pełnomocnik Prezydenta RP w postępowaniach przed Trybunałem Konstytucyjnym: w 2009 pełnomocnik Lecha Kaczyńskiego ws. sporu kompetencyjnego między Prezydentem RP a Prezesem Rady Ministrów Donaldem Tuskiem (sygn. Kpt. 2/08), w 2020 pełnomocnik Andrzeja Dudy w sprawie sporu pomiędzy Sądem Najwyższym a Sejmem i Prezydentem RP (sygn. Kpt. 1/20).
1987-1988 członek Komitetu Założycielskiego NSZZ „Solidarność” Pracowników KUL. Adwokat Izby Adwokackiej w Lublinie (od 1991), członek Okręgowej Rady Adwokackiej (2001-2013) i delegat na Krajowy Zjazd Adwokatury (8-krotnie), od 2018 nie wykonuje zawodu. Z rekomendacji Prezesa Naczelnej Rady Adwokackiej członek Rady Programowej Krajowej Szkoły Sądownictwa i Prokuratury w Krakowie I kadencji (2009-2013). Członek Zespołu Ekspertów Narodowego Centrum Nauki w Krakowie (2011-2013). Współpracownik Kancelarii Prezydenta RP (od 2017). 30 marca 2022, z dniem 1 kwietnia, został powołany na stanowisko doradcy Prezydenta Andrzeja Dudy.
Członek Towarzystwa Naukowego KUL, Komisji Prawniczej Lubelskiego Oddziału PAN i Polskiego Towarzystwa Prawa Konstytucyjnego oraz 3 Komitetów Redakcyjnych: Roczników Nauk Prawnych KUL, Teki Komisji Prawniczej PAN Oddział w Lublinie, Studia Iuridica Lublinensia WPiA UMCS. Bezpartyjny.

</doc>
<doc id="1897054" url="https://pl.wikipedia.org/wiki?curid=1897054" title="Oddział Sisu">
Oddział Sisu

Oddział Sisu (fi. Osasto Sisu) – ochotnicza jednostka wojskowa armii fińskiej złożona z obcokrajowców pod koniec wojny zimowej 1939-1940
Finlandia, tocząca od 30 listopada 1939 r. ciężką wojnę z ZSRR, otrzymała dużą pomoc wojskową z zagranicy. Oprócz uzbrojenia i wyposażenia wojskowego byli to ochotnicy z różnych krajów Europy i USA. Zostali oni zgrupowani w obozie szkoleniowym w Lapua, gdzie część z nich weszła w skład formowanego od 8 stycznia 1940 r. Oddziału Sisu. Na jego czele stanął fiński oficer kpt. Bertil Nordlund. Oddział został podporządkowany dowództwu wojsk wewnętrznych. Liczebność oddziału wzrastała powoli, ale systematycznie. Pod koniec marca 1940 r. liczył on 717 ludzi z 22 krajów. W jego skład wchodził 420-osobowy Węgierski Batalion Ochotniczy pod dowództwem por. Imre Kémeri Nagya (batalion miał działać samodzielnie), 158-osobowa kompania złożona z Brytyjczyków na czele z płk. Kermitem Rooseveltem, synem prezydenta USA Theodore'a Roosevelta i 1 Kompania, licząca 155 ochotników różnych narodowości. Kadra oficerska liczyła 24 ludzi. Ponadto w oddziale było 56 Estończyków, którzy przedostali się do Finlandii z okupowanej przez Sowietów Estonii. Działania wojenne zakończyły się jednak 13 marca, w związku z czym oddział nie zdążył wziąć udziału w walkach. Zresztą dla Finów miał on bardziej znaczenie propagandowe, niż bojowe. Na przełomie marca i kwietnia oddział został stopniowo zlikwidowany, a większość zagranicznych ochotników powróciła do swoich krajów.

</doc>
<doc id="1897055" url="https://pl.wikipedia.org/wiki?curid=1897055" title="Wydział Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II">
Wydział Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II

Wydział Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II – jednostka naukowo-dydaktyczna Katolickiego Uniwersytetu Lubelskiego, w której zajęcia ruszyły razem z rozpoczęciem działalności samego uniwersytetu w 1918 roku. Po reaktywacji nauczania prawa w latach 80 wykładowcami na wydziale byli m.in. Andrzej Szajkowski, Adam Strzembosz, Marek Safjan, Wiesław Chrzanowski, Wojciech Łączkowski, Marian Zdyb czy Andrzej Wąsek.
Historia.
Okres międzywojenny.
Na początku istnienia Uniwersytetu istniały dwa wydziały jurydyczne: Wydział Prawa Kanonicznego i Nauk Moralnych oraz Wydział Prawa i Nauk Społeczno-Ekonomicznych, na którym wykładano prawo świeckie. Pierwszym dziekanem jednostki kanonicznej został Bronisław Żongołłowicz, natomiast ekonomiczno-społecznej, Stanisław Zachorowski. Uczelnia stopniowo kompletowała kadrę z kraju, jak również i z zagranicy (Gommar Michiels z Belgii, wieloletni dziekan Wydziału i jego współorganizator). Wydział Prawa i Nauk Ekonomicznych był jednym z sześciu, jakie funkcjonowały w tym okresie, natomiast Wydział Prawa Kanonicznego był jedynym odrębnym wydziałem w Polsce zajmującym się tą dyscypliną. Struktura obu wydziałów, program, a nawet nazwa bardzo zmieniały się przez pierwsze lata istnienia jednostek. W 1920 na Wydziale Prawa Kanonicznego i Nauk Moralnych otwarte zostały trzy sekcje: prawno-społeczna, prawno-historyczna i prawno-moralna. Natomiast na Wydziale Prawa i Nauk Społeczno-Ekonomicznych powołano do życia dwie sekcje: prawną i ekonomiczną.
W 1933 KUL uzyskał dalsze uprawnienia. Zgodnie z nową ustawą o szkołach akademickich uchwaloną przez Sejm Rzeczypospolitej 15 marca 1933 KUL został uznany za „prywatną szkołę akademicką”. W tym samym roku Wydział Prawa i Nauk Społeczno-Ekonomicznych uzyskał prawo nadawania stopnia magistra prawa i magistra nauk społeczno-ekonomicznych. W konsekwencji po zakończeniu roku akademickiego 1933/34 Wydział wypromował pierwszych absolwentów, wydając im dyplomy magisterskie.
W 1933 Wydział Prawa i Nauk Społeczno-Ekonomicznych uzyskał prawo nadawania stopnia magistra prawa i magistra nauk społeczno-ekonomicznych, natomiast od 1938 uczelnia miała prawo przeprowadzania przewodów doktorskich i habilitacyjnych na wszystkich wydziałach.
Okres powojenny.
Okres wojny spowodował krótką przerwę w prowadzeniu zajęć dydaktycznych na Wydziale, które zostały wznowione w 1944. KUL był pierwszą szkołą wyższą, która na terenie Polski, jeszcze w warunkach frontowych, wznowiła swoją działalność. Pracę podjęła kadra, która wykładała na uczelni w okresie międzywojennym, jak również nowi profesorowie, którzy przybyli z innych uniwersytetów polskich, zwłaszcza z Uniwersytetu Jana Kazimierza we Lwowie. Jednakże dalszy rozwój Wydziału został wstrzymany decyzją ministra oświaty w 1949. Następnie w 1952 Sekcja Prawa przestała istnieć, co było efektem antyklerykalnej polityki władz komunistycznych.
Reaktywacja.
Wydział został reaktywowany w 1981 dzięki staraniom ks. prof. Józefa Krukowskiego, a pierwszy nabór został przeprowadzony na r. ak. 1983/1984. W 1984 Wydział przyjął nową nazwę – Wydział Prawa Kanonicznego i Nauk Prawnych. W 1999 otwarto nowy kierunek – administracja – w wyniku czego nazwa Wydziału uległa ponownej zmianie – Wydział Prawa, Prawa Kanonicznego i Administracji, która pozostała aż do dziś. Po reaktywacji nauczania prawa w latach 80 wykładowcami na wydziale byli m.in. Andrzej Szajkowski, Adam Strzembosz, Marek Safjan, Wiesław Chrzanowski, Wojciech Łączkowski, Marian Zdyb czy Andrzej Wąsek.
Kierunki studiów.
Obecnie WPPKiA prowadzi studia na czterech kierunkach:
Na wszystkich kierunkach studia prowadzone są w trybie stacjonarnym oraz niestacjonarnym.
Struktura.
Instytut Nauk Prawnych – dyrektor: prof. dr hab. Joanna Misztal-Konecka
Instytut Prawa Kanonicznego – dyrektor: ks. dr hab. Krzysztof Mikołaczuk, prof. KUL
Współpraca międzynarodowa.
WPPKiA KUL prowadzi stałą współpracę z Chicago-Kent College of Law w ramach Szkoły Prawa Amerykańskiego. Oprócz tego Wydział współpracuje z prawniczymi ośrodkami akademickimi Europy i USA, m.in. z:
Lokalizacja.
Zajęcia odbywają się w centrum miasta: w budynku Collegium Jana Pawła II znajdującym się na rogu alei Racławickich oraz ulicy Hieronima Łopacińskiego (kampus główny) oraz w Collegium Iuridicum mieszczącym się przy ulicy Spokojnej 1.
Organizacje studenckie.
Na Wydziale funkcjonuje kilka organizacji studenckich, które przez swoją działalność, społeczną i naukową, aktywizują studentów wszystkich kierunków studiów.

</doc>
<doc id="1897056" url="https://pl.wikipedia.org/wiki?curid=1897056" title="Ofici">
Ofici

Ofici (także znani jako "Ofianie" lub "Serpentynianie" /z ὄφιανοι, ὄφις = wąż/) – gnostyckie sekty w Syrii i Egipcie ok. 100 po Chr. Członkowie tych sekt czcili węża z Księgi Rodzaju jako symbol gnozy (poznania), którą tyran Yaldabaoth (demiurg) chciał ukryć przed Adamem i Ewą.
Doktryna.
Źródłem poznania doktryny ofitów jest księga pierwsza dzieła Ireneusza z Lyonu "Adversus haereses", rozdz. 29 i 30 oraz odkryte w Nag Hammadi koptyjskie rękopisy gnostyckie, które dostarczyły samych tekstów. Najstarsze pisma, jak "Apokryf Jana" i "Święta Księga Wielkiego niewidzialnego Ducha" ("Koptyjska Ewangelia Egipcjan"), pochodzą z połowy drugiego wieku. Są też późniejsze dzieła, jak "Zostrianos" (III w.) oraz "Hipostaza archontów". Wskazują one, że ofityzm był gnostycyzmem żydowskim bardzo powierzchownie schrystianizowanym, mającym powiązania z judeochrześcijaństwem syryjskim. 
Ofici, podobnie jak setianie, mieli typowo gnostycką kosmogonię, która Boga-Stwórcę z Księgi Rodzaju uznawała za jeden z eonów, przeciwstawnych najwyższej rzeczywistości duchowej. Według ich mitów, "pleroma" wydała eon Ojca, następnie jedną parę eonów: Syna i Ducha Świętego, i drugą parę: Chrystusa i Kościół. Są one w doktrynie ofickiej pre-egzystującymi eonami, które razem wytworzyły "Sofię". Ta zaś zstąpiła w niższy świat. Otrzymała ona ciało od wód, następnie z niej powstały niebiosa. Niebiańskie światło będące w niej skierowało się znów ku pleromie, dlatego Sofia zrzuciła ciało, które stało się synem. Ten syn zaś spłodził syna, który spłodził swego syna - i tak powstało siedmiu synów, nazwanych: "Jaldabaoth, Jao, Sabaoth, Adonaj, Elohim, Horajos, Astafajos". Synowie poczęci z Jaldabaotha zazdrościli mu i walczyli z nim. On zaś wydał następnego syna - Węża, od którego pochodzą "tchnienie" i "dusza" (por. Rdz 2,7). Jaldabaoth stworzył następnie człowieka, razem z sześcioma "mocami", a potem Ewę. "Moce" podziwiając jej piękno złączyły się z nią i tak zostali zrodzeni aniołowie.
Ireneusz opisał także oficką interpretację Chrystusa, który według ich przekonań zstąpił z wysoka poprzez siedem niebios ku zdumieniu "mocy" i niewiedzy "Jaldabaotha". Przybrał postać "Sofii" i został zjednoczony z nią. 
W dziele "Hipostaza archontów" Stwórca jest nazywany, podobnie jak w innych dziełach, "Jaldabaoth", ale też "Wielkim Jedynym", "Głównym archontem". Jest on twórcą materialnego świata. Nie zna on gnozy, jest więc ślepy, etymologicznie jego imię sugeruje też nazwę "syn chaosu". Gnostycyzm judeochrześcijański nazywając tak żydowskiego Boga-Stwórcę utożsamiał go z demonicznymi postaciami "Samaela", czyli "Anioła śmierci" albo "szatana", oraz z "Saklasem" ("Szalony").

</doc>
<doc id="1897057" url="https://pl.wikipedia.org/wiki?curid=1897057" title="Bergewöhrden">
Bergewöhrden

Bergewöhrden – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1897058" url="https://pl.wikipedia.org/wiki?curid=1897058" title="Bergewoehrden">
Bergewoehrden



</doc>
<doc id="1897059" url="https://pl.wikipedia.org/wiki?curid=1897059" title="Dellstedt">
Dellstedt

Dellstedt – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1897060" url="https://pl.wikipedia.org/wiki?curid=1897060" title="Delve">
Delve

Delve – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1897061" url="https://pl.wikipedia.org/wiki?curid=1897061" title="Dörpling">
Dörpling

Dörpling – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1897062" url="https://pl.wikipedia.org/wiki?curid=1897062" title="Doerpling">
Doerpling



</doc>
<doc id="1897063" url="https://pl.wikipedia.org/wiki?curid=1897063" title="Fedderingen">
Fedderingen

Fedderingen – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1897064" url="https://pl.wikipedia.org/wiki?curid=1897064" title="Gaushorn">
Gaushorn

Gaushorn – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1897065" url="https://pl.wikipedia.org/wiki?curid=1897065" title="Glüsing">
Glüsing

Glüsing – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1897066" url="https://pl.wikipedia.org/wiki?curid=1897066" title="Gluesing">
Gluesing



</doc>
<doc id="1897067" url="https://pl.wikipedia.org/wiki?curid=1897067" title="Hövede">
Hövede

Hövede – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1897068" url="https://pl.wikipedia.org/wiki?curid=1897068" title="Hoevede">
Hoevede



</doc>
<doc id="1897069" url="https://pl.wikipedia.org/wiki?curid=1897069" title="Karolinenkoog">
Karolinenkoog

Karolinenkoog – miejscowość i gmina w Niemczech, w kraju związkowym Szlezwik-Holsztyn, w powiecie Dithmarschen, wchodzi w skład urzędu Kirchspielslandgemeinden Eider.

</doc>
<doc id="1897070" url="https://pl.wikipedia.org/wiki?curid=1897070" title="Imre Kémeri Nagy">
Imre Kémeri Nagy

Imre Kémeri Nagy (ur. 27 marca 1903 w Bürgezd, zm. 13 kwietnia 1942 w Warszawie) – węgierski działacz i publicysta faszystowski, wojskowy (kapitan), dowódca Węgierskiego Batalionu Ochotniczego podczas wojny zimowej 1939-1940.
Życiorys.
W latach 1918-1919 walczył z Rumunami w szeregach ochotniczej Dywizji Székely. W 1922 r. przedostał się na Węgry, gdyż wieś Bürgezd znalazła się w granicach Rumunii. W 1925 r. wstąpił do armii węgierskiej, ale po roku z niej wystąpił. Następnie studiował prawo i nauki humanistyczne na uniwersytecie w Budapeszcie. Należał do faszystowskiego Węgierskiego Narodowego Stowarzyszenia Obrony (MOVE) o charakterze paramilitarnym. W 1928 r. ponownie wstąpił do armii węgierskiej, służąc w niej do 1929 r. W 1932 r. uzyskał na uniwersytecie w Budapeszcie dyplom doktorski.
Od poł. 1937 r. był członkiem Węgierskiej Partii Narodowo-Socjalistycznej, która jednak jeszcze tego samego roku została zdelegalizowana. Pisał artykuły w partyjnym piśmie. W listopadzie 1937 r. został aresztowany, po czym skazany na krótkotrwałe więzienie. Pod koniec 1938 r. był dowódcą jednego z oddziałów paramilitarnej formacji Rongyos Gárda, działającej na Rusi Zakarpackiej. W grudniu 1939 r. zaciągnął się ochotniczo do oddziału ochotników węgierskich, stając na ich czele w stopniu porucznika. Po miesięcznym przeszkoleniu wojskowym zostali oni wysłani na pomoc Finlandii, walczącej z ZSRR. Przybyli na miejsce 2 marca 1940 r., wchodząc w skład formowanego w obozie szkoleniowym w Lapua Oddziału Sisu. Wskutek zakończenia działań wojennych 13 marca Węgrzy nie zdążyli wziąć udziału w walkach. Porucznik I. Kémeri Nagy został przez marszałka Carla Gustafa Mennerheima mianowany kapitanem i odznaczony fińskim medalem wojskowym. W kwietniu Węgrzy odbywali służbę graniczną w Karelii, po czym pod koniec maja powrócili na Węgry.
We wrześniu 1940 r. kpt. I. Kémeri Nagy wziął udział w walkach węgiersko-rumuńskich w północnej Transylwanii. Od końca czerwca 1941 r. uczestniczył w inwazji na ZSRR. W marcu 1942 r. został ranny w potyczce z partyzantami, po czym zmarł w niemieckim szpitalu wojskowym w okupowanej Warszawie 13 kwietnia.
Linki zewnętrzne.
Biografia kpt. Imre Kémeri Nagya (jęz. węgierski)

</doc>
<doc id="1897071" url="https://pl.wikipedia.org/wiki?curid=1897071" title="C/1830 F1">
C/1830 F1

C/1830 F1 (Wielka Kometa roku 1830) – kometa jednopojawieniowa, nie powróci już najprawdopodobniej w okolice Słońca. Widoczna była gołym okiem.
Odkrycie i orbita komety.
Kometę C/1686 R1 odkrył 16 marca 1830 roku Faraguet, który prowadził obserwacje na Mauritiusie, 20 marca Mary Anne Fallows dostrzegła ją w Kapsztadzie (Południowa Afryka). Kometa osiągnęła swe peryhelium 9 kwietnia tegoż roku i znalazła się w odległości 0,92 au od Słońca. Poruszała się po parabolicznej orbicie o nachyleniu 21,26° względem ekliptyki.

</doc>
<doc id="1897074" url="https://pl.wikipedia.org/wiki?curid=1897074" title="C/1823 Y1">
C/1823 Y1

C/1823 Y1 (Wielka Kometa roku 1823) – kometa jednopojawieniowa, która nie powróci już najprawdopodobniej w okolice Słońca. Widoczna była gołym okiem.
Odkrycie i orbita komety.
Kometę C/1823 Y1 odkryto w wigilię, 24 grudnia 1823 roku. Kometa osiągnęła swe peryhelium (jeszcze przed odkryciem) 9 grudnia tegoż roku i znalazła się w odległości 0,23 j.a. od Słońca. Poruszała się po parabolicznej orbicie o nachyleniu 103,8° względem ekliptyki. Jej szczególną cechą było istnienie dwóch warkoczy – jednego skierowanego w stronę Słońca i drugiego skierowanego przeciwnie (antywarkocza).

</doc>
<doc id="1897076" url="https://pl.wikipedia.org/wiki?curid=1897076" title="Rongyos Gárda">
Rongyos Gárda

Rongyos Gárda – węgierska formacja paramilitarna w 1921 r., reaktywowana pod koniec 1938 r.
W wyniku podpisania 4 czerwca 1920 r. w Wersalu Traktatu w Trianon Węgry jako spadkobierca Królestwa Węgier, wchodzącego w skład Austro-Węgier, utraciły na rzecz sąsiadujących krajów dużą część swojego terytorium. Kiedy w sierpniu 1921 r. na zamieszkany przez ludność niemieckojęzyczną obszar graniczny z Austrią wkroczyli austriaccy policjanci i strażnicy celni zbrojny opór stawiły im nieregularne oddziały Rongyos Gárdy. Składały się one z węgierskich ochotników, w dużej części b. żołnierzy. Na ich czele stał kpt. Pál Prónay. Węgierskie władze odżegnywały się od związków z Rongyos Gárda, choć faktycznie wspierały ją uzbrojeniem i wyposażeniem wojskowym. Członkowie formacji 4 października 1921 r. proklamowali na spornym terytorium Burgenlandu nowe państwo pod nazwą Palatynat Litawski ze stolicą w Sopronie. Jego przywódcą został kpt. P. Prónay. Oddziały Rongyos Gárda przeprowadziły serię ataków na siły austriackie, wkraczające na terytorium państewka, powstrzymując je. Doszło do sytuacji patowej, w wyniku której przeprowadzono w Wenecji negocjacje pomiędzy Węgrami i Austrią. Ich rezultatem było złożenie broni przez oddziały Rongyos Gárdy 13 listopada 1921 r. Do końca listopada terytorium Palatynatu Litawskiego objęły władze austriackie. Jednakże wystąpienie zbrojne węgierskich ochotników doprowadziło do przeprowadzenia plebiscytu w Sopronie, który wygrała strona węgierska. 20 lutego 1922 r. Rada Ambasadorów zdecydowała o pozostawieniu obszaru plebiscytowego przy Węgrzech.
Rongyos Gárda została reaktywowana jesienią 1938 r. na wstępie węgiersko-czechosłowackich negocjacji, odbywających się od 9 do 13 października tego roku w Komárnie. Miały one doprowadzić do rozwiązania spornych konfliktów granicznych. Oddziały formacji zaczęły przenikać do południowej Słowacji i na Ruś Zakarpacką. Jednym z dowódców był por. Imre Kémeri Nagy. Militarna presja wymusiła na władzach czechosłowackich zaakceptowanie propozycji węgierskich. W tej sytuacji Rongyos Gárda została rozwiązana.

</doc>
<doc id="1897077" url="https://pl.wikipedia.org/wiki?curid=1897077" title="Heksameron">
Heksameron



</doc>
<doc id="1897078" url="https://pl.wikipedia.org/wiki?curid=1897078" title="Romuald Bojarczuk">
Romuald Bojarczuk

Romuald Bojarczuk (ur. 11 stycznia 1920 w Płoskie, zm. 18 stycznia 1946 w Chedburgh) – starszy sierżant pilot Polskich Sił Powietrznych w Wielkiej Brytanii, chorąży (ang. "Warrant Officer") Królewskich Sił Powietrznych.
Życiorys.
Syn Jakuba i Agaty Bojarczuków. Po wybuchu II wojny światowej przez Rumunię przedostał się na pokładzie statku s/s "Patris" do Libanu. Stamtąd na pokładzie statku s/s "Explorateur Grandidier" dotarł do Francji i został skierowany na przeszkolenie do bazy lotniczej w Lyon-Bronn. Po upadku Francji ewakuował się do Wielkiej Brytanii i wstąpił do Polskich Sił Powietrznych gdzie otrzymał numer służbowy RAF 783111. Służył w dywizjonie 304 jako pilot. 
Po zakończeniu działań wojennych nie zdecydował się na powrót do Polski rządzonej przez komunistów i pozostał na emigracji. Pełnił służbę w 304 dywizjonie w charakterze instruktora pilotażu. 18 stycznia 1946 wykonywał lot treningowy na samolocie bombowym Vickers Warwick QD-X (nr HG273) z zadaniem lądowania na jednym silniku. Przy lądowaniu doszło do pożaru działającego silnika i samolot uległ wypadkowi. Pilot zginął, dwóch członków załogi (Stanisław Żurek i Marian Borek) uratowało się. 
Romuald Bojarczuk został pochowany na cmentarzu Honington (All Saints) Churchyard w Suffolk.
Ordery i odznaczenia.
Za swą służbę był odznaczony:

</doc>
<doc id="1897088" url="https://pl.wikipedia.org/wiki?curid=1897088" title="Nowy Rok w Japonii">
Nowy Rok w Japonii



</doc>
<doc id="1897090" url="https://pl.wikipedia.org/wiki?curid=1897090" title="Oshōgatsu">
Oshōgatsu



</doc>
<doc id="1897091" url="https://pl.wikipedia.org/wiki?curid=1897091" title="Shogatsu">
Shogatsu



</doc>
<doc id="1897092" url="https://pl.wikipedia.org/wiki?curid=1897092" title="Shōgatsu">
Shōgatsu

 – japoński Nowy Rok (powszechnie używa się zwrotu o-shōgatsu, gdzie "o-" jest przedrostkiem honoryfikatywnym). Jest formalnym świętem państwowym w dniu 1 stycznia, ale zwyczajowo i o różnym charakterze obchodzi się do 3 stycznia. Jest to nie tylko czas zabawy i spotkań z bliskimi, ale także szansa na pozamykanie starych spraw, rozpoczęcie życia od nowa i zapewnienie sobie szczęścia w przyszłości.
Przygotowania.
Przygotowania do obchodów Nowego Roku zaczynają się od "susu-harai" (także "susu-haki") - porządków domowych. Składają się na nie czynności, dzięki którym domostwo ma wejść w nadchodzący rok oczyszczone ze złych wspomnień. Pierwszą z nich jest sprzątanie. Usuwane, a czasem spalane, są rzeczy dawno nieużywane, zbędne i związane z przykrymi momentami życia. 
Kolejnym krokiem jest udekorowanie domu. Po obu stronach wejścia do domu ustawiane są "kado-matsu" - ozdoba złożona z trzech ostro przyciętych bambusów związanych słomą ryżową i przystrojonych gałązkami sosny. Jest ona miejscem zamieszkania Toshigami, bóstwa zapewniającego dobrobyt i urodzaj. Charakterystyczną dekoracją jest też "shime-nawa", czyli wisząca kompozycja ze słomy ryżowej i poskręcanego w zygzakowaty wzór papieru. Ma ona odganiać złe duchy. Wcześniej przygotowuje się także niektóre potrawy np.: ryżowe ciasteczka "mochi" jedzone razem z zupą "zōni" oraz "toso" - ceremonialne, ostre sake z dodatkiem ziół. 
Przed nadejściem Nowego Roku należy również złożyć ofiary bóstwom. Składają się one zazwyczaj z mochi, suszonych daktyli, nasion sosny, ryb, mięczaków, czarnej fasoli, kwiatów i owoców (zwykle mandarynek). Przed "shōgatsu" należy też wysłać okolicznościowe kartki z życzeniami, które nazywają się "nenga-jō". Wszystkie przygotowania muszą zostać zakończone przed nocą 31 grudnia.
Tradycje noworoczne.
Wieczór poprzedzający "shōgatsu" tradycja nakazuje spędzić z rodziną. W czasie Nocy Noworocznej Japończycy odwiedzają świątynie lub oglądają programy noworoczne w telewizji. Najważniejszym wydarzeniem jest 108 uderzeń świątynnych dzwonów ("joya-no kane"). Ich bicie ma wypędzić stary rok, uwolnić ludzi od grzechów i dać im nową nadzieję.
Ranek 1 stycznia rodziny spędzają na wspólnych modlitwach przed domowymi ołtarzami. Podejmują tam noworoczne postanowienia i wypowiadają życzenia. Używa się do tego lalek "darumy". Posiadają one tylko głowę i nie mają oczu. Podczas składania prośby lalce domalowywane jest jedno oko. Jeśli życzenie się spełni dorysowuje się też drugie, a jeżeli nie, to "daruma" zostanie spalona w następną Noc Noworoczną. 
Tradycyjnie w pierwszy dzień roku wręcza się dzieciom podarki, czyli "o-toshidama". Są to zwykle pieniądze włożone w koperty. Zwyczaj ten zobowiązuje do dawania prezentów nie tylko własnym dzieciom, ale także tym pochodzącym z zaprzyjaźnionych rodzin. Noworoczny poranek to także czas, gdy roznoszone są kartki z życzeniami. Tego dnia należy także obowiązkowo odwiedzić świątynie.
Drugi dzień obchodów Nowego Roku wiąże się z wieloma tradycjami i obyczajami:
Do popularnych zwyczajów noworocznych należy także wkładanie pod poduszkę zapewniającego szczęście obrazka z "Shichi-fukujin" (Siedmioma Bogami Szczęścia) lub z "takara-bune" (statkiem wiozącym tych bogów i ich skarby) oraz talizmanu "baku", który odpędza złe sny.
Gry i zabawy.
Shōgatsu jest także czasem zabawy i odpoczynku. Tradycyjne noworoczne gry to:
Okres poświąteczny.
Festiwale i rytuały związane tematycznie z Nowym Rokiem trwają do początku lutego. 7 stycznia to dzień spożywania "nana-kusa-gayu" - kleiku na 7 ziołach, który ma chronić przed 7 rodzajami chorób. Po tym terminie można usunąć "kado-matsu". "Kagai-mochi" to podwójny placek ryżowy ozdobiony noworocznymi symbolami. Jest zjadany 11 stycznia. Jest wtedy tak zeschnięty i twardy, że trzeba go rozbijać młotkiem. Tradycja zabrania go kroić, ponieważ jest to równoznaczne ze zniszczeniem swoich szans na szczęście. Placek spożywa się wraz z zupą, a ceremonia ta nazywa się "kagami-biraki". 
Rodzinne obchody świąteczne kończą się z dniem 14 stycznia. W ogniskach palone są wtedy ozdoby, ludzie bawią się przy muzyce, śpiewie i jedzeniu. Ten dzień uważany jest także za najlepszy czas do zawierania umów przedmałżeńskich.

</doc>
<doc id="1897093" url="https://pl.wikipedia.org/wiki?curid=1897093" title="Falling Hare">
Falling Hare

Falling Hare – amerykański film animowany z 1943 z udziałem Królika Bugsa. Film jest dobrem publicznym, istnieją zróżnicowane wersje lektorskie na wydaniach VHS, DVD i VCD u niezależnych dystrybutorów.

</doc>
<doc id="1897095" url="https://pl.wikipedia.org/wiki?curid=1897095" title="Leon Stanisław Bonk">
Leon Stanisław Bonk

Leon Stanisław Bonk (ur. 1 listopada 1919 w Warszawie, zm. 13 lipca 1943) – sierżant radiooperator/strzelec Polskich Sił Powietrznych.
Życiorys.
Po wstąpieniu do Polskich Sił Powietrznych w Wielkiej Brytanii początkowo służył w 304 dywizjonie bombowym „Ziemi Śląskiej im. Ks. Józefa Poniatowskiego”, w którym został odznaczony Orderem Virtuti Militari. W połowie grudnia 1942 roku został przeniesiony do 6 OTU ("Operation Training Unit") RAF w Thornaby on Tees w North Yorkshire jako instruktor.
Po paru miesiącach Stanisław Bonk został przydzielony do 301 dywizjonu bombowego „Ziemi Pomorskiej” jako radiooperator/strzelec. 13 lipca 1943 roku załoga w składzie:
została skierowana do zadań specjalnych, polegających na dokonywaniu zrzutów zaopatrzenia dla francuskiego ruch oporu w ramach operacji „Operation Roach 94/92". W czasie wykonywania zadania samolot Halifax Mk II nr JD155 został zestrzelony nad Chateau de Lillebec w pobliżu St. Paul-sur-Risle na terytorium Francji. Cała załoga zginęła. Stanisław Leon Bonk został pochowany w grobie zbiorowym na cmentarzu w Pont-Audemer.

</doc>
<doc id="1897096" url="https://pl.wikipedia.org/wiki?curid=1897096" title="Spice Up Your Life">
Spice Up Your Life

Spice Up Your Life – piąty singel popularnej w latach 90. żeńskiej popgrupy Spice Girls, i pierwszy z ich drugiej płyty "Spiceworld" (1997). Napisany w rytmach latynoskiego popu przez Spicetki, które współpracowały z Richardem Stannardem i Mattem Rowem, producentami singla oraz wytwórną Virgin Records. Wydany w październiku 1997 roku stał się jednym z największych przebojów Spicetek w Europie i szybko zyskał uznanie i sławę. B-sidem singla jest specyficzny utwór „Spice Invaders”.
Wykonanie.
Praktyczie przez cały czas wszystkie zwrotki śpiewają wszystkie członkinie Spice Girls. Wyjątek stanowi refren, gdzie Mel B śpiewa trzy wersy (Colours of the world... Every boy and every girl... People of the world...), po których Emma, Geri i Victoria „wykrzykują” tytułowy wers (Spice Up Your Life!). Melanie C śpiewa w drugiej części refrenu (If you’re having a good time... If you know how to feel fine...).
Prócz tego w trzeciej zwrotce każda z dziewcząt śpiewa solowy wers:
Na trasie „Return of the Spice Girls” utwór został zaśpiewany jako pierwszy i ostatni. Różnica polegała na tym, że drugie wykonanie było zremixowane przez Spicetki i zaśpiewane w innej formie (m.in. po każdym solowym wersie był fragment pasującego tańcem utworu, pojawił się akcent tańca irlandzkiego). Spice Girls kończyły tym utworem każdy koncert po reaktywacji.
Teledysk.
Muzyczne wideo wyreżyserowane przez Marcusa Nispela było jednym z najbardziej rozpoznawalnych teledysków. Akcja odbyła się w świecie przyszłości, satyrycznie zdominowanym przez styl i muzykę Spice Girls. Nawiązuje to do tytułu ich drugiego albumu „Spiceworld”. Dziewczyny lądują pojazdem kosmicznym w mieście, latają na deskach surfingowych i są oglądane przez publiczność w telewizji. W teledysku pojawiły się też fragmenty z muzycznego wideo „Wannabe” i „Say You’ll Be There”.

</doc>
<doc id="1897097" url="https://pl.wikipedia.org/wiki?curid=1897097" title="Pantry Panic">
Pantry Panic

Pantry Panic - amerykański film animowany z 1941 roku, którego bohaterem jest postać Dzięcioła Woodyego.

</doc>
<doc id="1897100" url="https://pl.wikipedia.org/wiki?curid=1897100" title="Magda Rezlerova">
Magda Rezlerova



</doc>
<doc id="1897101" url="https://pl.wikipedia.org/wiki?curid=1897101" title="Teen Choice Awards 2009">
Teen Choice Awards 2009

Teen Choice Awards 2009 – rozdanie przyznawanych przez młodzież nagród z dziedziny muzyki, filmu, telewizji i innych odbyło się w Universal City 9 sierpnia 2009 roku. Imprezę otworzyła Miley Cyrus, śpiewając utwór "Party in USA".
Imprezę poprowadził zespół Jonas Brothers.
Występy muzyczne.
Na gali zaśpiewali:
Nagrody.
Najlepszy serial dramatyczny
Najlepszy serial akcji
Najlepszy serial komediowy
Najlepszy serial animowany
Najlepszy aktor dramatyczny
Najlepsza aktorka dramatyczna
Najlepszy aktor serialu akcji
Najlepsza aktorka serialu akcji
Najlepszy aktor komediowy
Najlepsza aktorka
Najlepszy nowy serial
Najlepsza debiutująca aktorka

</doc>
<doc id="1897102" url="https://pl.wikipedia.org/wiki?curid=1897102" title="Zdenka Vejnarova">
Zdenka Vejnarova



</doc>
<doc id="1897103" url="https://pl.wikipedia.org/wiki?curid=1897103" title="Veronika Vitkova">
Veronika Vitkova



</doc>
<doc id="1897104" url="https://pl.wikipedia.org/wiki?curid=1897104" title="Veronika Zvaricova">
Veronika Zvaricova



</doc>
<doc id="1897105" url="https://pl.wikipedia.org/wiki?curid=1897105" title="Roman Dostal">
Roman Dostal



</doc>
<doc id="1897107" url="https://pl.wikipedia.org/wiki?curid=1897107" title="Ondrej Moravec">
Ondrej Moravec



</doc>
<doc id="1897110" url="https://pl.wikipedia.org/wiki?curid=1897110" title="Riikka Sarasoja-Lilja">
Riikka Sarasoja-Lilja

Riikka Johanna Sarasoja-Lilja (ur. 23 lutego 1982 w Lempäälä) – fińska biegaczka narciarska, reprezentantka klubu Lappeen Riento, medalistka mistrzostw świata w sprincie drużynowym.
Kariera.
Pierwszy raz na arenie międzynarodowej pokazała się podczas mistrzostw świata juniorów w Szklarskiej Porębie w 2001 roku, gdzie była pierwsza w sztafecie, dziesiąta w biegu na 5 km techniką klasyczną oraz dwunasta w sprincie stylem dowolnym. W Pucharze Świata zadebiutowała 25 listopada 2001 roku w fińskim Kuopio, zajmując 75. miejsce w biegu na 5 km stylem dowolnym. Był to jej jedyny start w sezonie 2000/2001 i jako, że nie zdobyła punktów to nie została uwzględniona w klasyfikacji generalnej. Wystartowała natomiast na mistrzostwach świata juniorów w Schonach, gdzie w swoim najlepszym starcie, w sprincie techniką dowolną, zajęła czwarte miejsce.
Pierwsze punkty Pucharu Świata zdobyła w drugiej części sezonu 2002/2003, 12 lutego 2003 roku w Reit im Winkl zajęła 15. miejsce w sprincie stylem dowolnym. Więcej w tym sezonie nie punktowała i z dorobkiem 16 punktów zajęła 76. pozycję w klasyfikacji generalnej. W kolejnych sezonach punktowała dość rzadko, przeważnie plasując się w trzeciej dziesiątce, chociaż 24 lutego 2004 roku w Trondheim zajęła dziesiąte miejsce w sprincie stylem dowolnym. Od sezonu 2008/2009 zaczęła punktować częściej, zajmując między innymi szóste miejsce w Lahti 7 marca 2009 roku w swojej koronnej konkurencji. W lutym tego roku wystąpiła na mistrzostwach świata w Libercu, zajmując między innymi 20. miejsce w sprincie stylem dowolnym. W klasyfikacji generalnej tego sezonu zajęła 36. miejsce.
Dobrze prezentowała się także w sezonach 2009/2010 i 2010/2011, w których zajmowała 26. miejsce w klasyfikacji generalnej. W tym czasie wystąpiła na igrzyskach olimpijskich w Vancouver w 2010 roku, gdzie jej najlepszym wynikiem było ósme miejsce w sprincie drużynowym. Rok później, na mistrzostwach świata w Oslo zajęła między innymi 18. miejsce w biegu łączonym na 15 km. W sezonie 2011/2012 zajęła najwyższe 24. miejsce w klasyfikacji generalnej Pucharu Świata. Największy sukces osiągnęła podczas mistrzostwach świata w Val di Fiemme, gdzie wraz z Kristą Lähteenmäki wywalczyła brązowy medal w sprincie drużynowym techniką dowolną. Poza tym wraz z koleżankami z drużyny wywalczyła piąte miejsce w biegu sztafetowym. Uczestniczyła również w zimowych igrzyskach olimpijskich w Soczi w 2014 roku zajmując jednak odległą pozycje w sprincie stylem dowolnym. W 2015 roku na mistrzostwach świata w Falun była 10 w sprincie drużynowym stylem dowolnym, w którym partnerowała jej Anne Kyllönen. Po sezonie 2014/15 postanowiła zakończyć sportową karierę.

</doc>
<doc id="1897111" url="https://pl.wikipedia.org/wiki?curid=1897111" title="Challenge Ameryk do Mistrzostw Świata Mężczyzn w Curlingu 2010">
Challenge Ameryk do Mistrzostw Świata Mężczyzn w Curlingu 2010

Challenge Ameryk do Mistrzostw Świata Mężczyzn w Curlingu 2010 – drugi turniej pomiędzy męskimi reprezentacjami Stanów Zjednoczonych i Brazylii.
Zawody rozegrano między 5 a 7 lutego 2010 w Grafton, na lodowisku Grafton Curling Club. Turniej odbył się jednocześnie z USA Challenge Round. Reprezentację Brazylii stanowiła ta sama drużyna co podczas Challenge'u 2009, która na stałe mieszka w Kanadzie.
W challenge'u po raz kolejny uczestniczyły Stany Zjednoczone, ponieważ Mistrzostwa Świata 2009 ukończyły na niższym miejscu niż Kanada.
Mecz 1..
6 lutego 2010; 12:00
Mecz 2..
6 lutego 2010; 20:00
Mecz 3..
7 lutego 2010; 19:00

</doc>
<doc id="1897112" url="https://pl.wikipedia.org/wiki?curid=1897112" title="Challenge do Mistrzostw Świata Mężczyzn w Curlingu 2009">
Challenge do Mistrzostw Świata Mężczyzn w Curlingu 2009



</doc>
<doc id="1897114" url="https://pl.wikipedia.org/wiki?curid=1897114" title="Demigod (zespół muzyczny)">
Demigod (zespół muzyczny)

Demigod – fińska grupa muzyczna grająca death metal, która powstała w 1990 roku w Loimaa, a zakończyła działalność w listopadzie 2008 roku.
Historia.
Opracowano na podstawie materiału źródłowego.
Demigod powstał w sierpniu 1990 roku w Loimaa. Pierwsze demo zatytułowane "Unholy Domain" zostało nagrane przez zespół w składzie: Esa Lindén (gitara, śpiew), Seppo Taatila (perkusja), Tero Laitinen (gitara basowa) w grudniu 1990 roku, a w roku 1992 wydała je wytwórnia Seraphic Decay (split z zespołem Necropsy).
Wiosną 1992 roku zespół podpisał kontrakt z hiszpańską wytwórnią Drowned Productions (późniejsze Repulse Records). W tym samym roku ukazał się pierwszy album studyjny grupy "Slumber of Sullen Eyes", nagrany w studiu Tico-Tico w Kemi (Finlandia). Demigod funkcjonował wówczas w czteroosobowym składzie, gdyż do zespołu został przyjęty gitarzysta Jussi Kiiski.
W latach 1993–1994 Demigod nagrał jedynie dwa dema, a w 1994 roku zawiesił działalność, którą wznowił dopiero na początku 1998 roku.
W 2001 roku zespół podpisał kontrakt z wytwórnią Spikefarm Records, a drugi album zatytułowany "Shadow Mechanics" ukazał się w lipcu 2002 roku. W jego nagraniu udział wzięli: Jussi Kiiski (gitara), Tero Laitinen (gitara), Tuomas Ala-Nissilä (śpiew), Ali Leinio (śpiew), Mika Haapasalo (śpiew), Seppo Taatila (perkusja), Sami Vesanto (gitara basowa). W lipcu 2002 roku do zespołu dołączył nowy perkusista – Tuomo Latvala. Zastąpił on Seppo Taatilę, który zdecydował się opuścić Demigod w maju 2002 roku.
Trzeci album – "Let Chaos Prevail" – ukazał się w maju 2007 roku. W Skandynawii został wydany przez OpenGame Productions, zaś w pozostałych krajach przez XtreemMusic. W nagraniu albumu udział wzięli: 
Jussi Kiiski (gitara), Tero Laitinen (gitara), Tuomas Ala-Nissilä (śpiew), Tuomo Latvala (perkusja), Sami Vesanto (gitara basowa).
We wrześniu 2007 roku z Demigod odszedł Tero Laitinen, a na jego miejsce został przyjęty nowy gitarzysta – Tuomas Karppinen (Torture Killer).
W listopadzie 2008 roku zespół zakończył działalność.
Muzycy.
Opracowano na podstawie materiału źródłowego.

</doc>
<doc id="1897115" url="https://pl.wikipedia.org/wiki?curid=1897115" title="Czechy na Zimowych Igrzyskach Olimpijskich 2010">
Czechy na Zimowych Igrzyskach Olimpijskich 2010

Czechy na Zimowych Igrzyskach Olimpijskich 2010 reprezentowało dziewięćdziesięciu trzech zawodników.
Wyniki reprezentantów Czech.
Narciarstwo alpejskie.
Kobiety
Mężczyźni
Biathlon.
Kobiety
Mężczyźni
Bobsleje.
Mężczyźni
Biegi narciarskie.
Kobiety
Mężczyźni
Łyżwiarstwo figurowe.
Mężczyźni
Pary
Narciarstwo dowolne.
Kobiety
Mężczyźni
Saneczkarstwo.
Mężczyźni
Kombinacja norweska.
Mężczyźni
Short track.
Kobiety
Skoki narciarskie.
Mężczyźni
Snowboard.
Mężczyźni
Kobiety
Łyżwiarstwo szybkie.
Kobiety

</doc>
<doc id="1897116" url="https://pl.wikipedia.org/wiki?curid=1897116" title="Challenge Ameryk w curlingu">
Challenge Ameryk w curlingu

Challenge Ameryk do mistrzostw świata curlingu – turniej wyłaniający drugi kraj uczestniczący w mistrzostwach świata ze strefy Ameryki. Rozgrywany jest od 2009 kiedy to Brazylijska Federacja Curlingu, istniejąca od 1998, wyraziła chęć rywalizacji.
Początkowo w zawodach brały udział męskie reprezentacje Brazylii oraz Kanady lub Stanów Zjednoczonych (zazwyczaj drużyny ze Stanów Zjednoczonych, jako że były notowane niżej na poprzednich mistrzostwach oraz że Kanada była gospodarzem mistrzostw świata co dwa lata). Od 2017 odbywa się także challenge drużyn kobiecych. Od 2018 w turnieju startują również reprezentacje innych amerykańskich krajów.
W challenge'u jako drużyna USA bierze udział zespół, który jest notowany najwyżej w U.S. Order of Merit na dzień 31 grudnia roku poprzedniego. 

</doc>
<doc id="1897117" url="https://pl.wikipedia.org/wiki?curid=1897117" title="Michał Józef Eysymontt">
Michał Józef Eysymontt

Michał Józef Eysymontt herbu Korab (ok. 1712 – p. 4 VIII 1768), chorąży grodzieński, syn Jana Kazimierzowicza, mierniczego litewskiego i Anny z Siezieniewskich.
Życiorys.
Wywodził się ze znanej rodziny szlacheckiej o tradycjach wojskowych. Jako mierniczyc litewski wraz z ojcem podpisuje elekcję Stanisława Leszczyńskiego w roku 1733. Już w 1739 r. został Deputatem do Trybunału Głównego Wielkiego Księstwa Litewskiego z powiatu grodzieńskiego. Rotmistrz grodzieński (z parafii ejsmontowskiej - co najmniej od 1739), następnie podstoli grodzieński (1746), by w 1764 osiągnąć chorąstwo grodzieńskie (obrany już 7 IV 1764, formalnie od 28 II 1765). W roku 1754 został obrany przez szlachtę grodzieńską posłem na sejm, który się odbył w Warszawie 30 IX - 31 X tego roku.
Początkowo był szefem stronnictwa radziwiłłowskiego w powiecie grodzieńskim. Cieszył się niezwykłą popularnością w całym powiecie, kierując w praktyce pracami sejmiku na przestrzeni niemal trzech dekad. Staraniem Konstantego Eysymontta, przeora włodawskiego i doradcy Fryderyka Czartoryskiego, kanclerza litewskiego, a także Jerzego Flemminga, zaczął od (co najmniej) 1758 roku wspierać stronnictwo Czartoryskich, tzw. Familię.
Ta zmiana tradycyjnej polityki Eysymontów (co najmniej od lat 40. XVI wieku byli związani z Radziwiłłami nieświeskimi), a także ich licznych krewnych i sojuszników pośród drobnej szlachty grodzieńskiej miała znaczenie fundamentalne i skutkowała faktycznym i stałym przejściem do obozu reform większości społeczności tego powiatu. Późniejsza aktywność Eysymontów i ich pobratymców po stronie Antoniego Tyzenhauza, a zwłaszcza ich jednoznaczne wsparcie reform Sejmu Czteroletniego, były w istocie konsekwencją tego zasadniczego przeorientowania politycznego jakiego dokonał Michał właśnie wtedy w latach 50. XVIII stulecia.
W 1764 r. podpisuje jako chorąży grodzieński elekcję króla Stanisława Augusta Poniatowskiego, a w roku następnym zwołuje Popis szlachty powiatu grodzieńskiego, na którym m.in. licznie stanął ród Eysymonttów w liczbie 94 osób zdolnych do walki.
Ufundował nowy kościół w Wielkich Eysymontach, który stanął w 1748 r. Ustanowił tam proboszczem ks. Andrzeja Eysymontta, dziekana grodzieńskiego. Tam też został pochowany w kościelnej krypcie.
Odzyskanie Milkowszczyzny.
Był właścicielem dóbr Hanusowszczyzna, Gudziewicze, Milkowszczyzna, Burniewo w powiecie grodzieńskim. Milkowszczyznę rewindykował w 1761 r. od Chreptowiczów o czym tak pisze Marcin Matuszewicz, kasztelan brzeski:
"Na tenże sejm stanął posłem z Grodna Chreptowicz pisarz ziemski grodzieński, który przedtem był w faworach wielkich Fleminga podskarbiego w. litew. Miał go Fleming za człeka bardzo rezolutnego, a w nim ta tylko była rezolucya, że dufając w potencyą Fleminga, gotów był słowem niedyskretnem jak błotem plusnąć. Ożenił go Fleming z Chreptowiczówną starościanką werbelską, stotysięczną panną, chociaż niepiękną, ale wieIkiego rozumu; poszła z przymuszenia za niego, ale potem z nim mieszkać nie chciała. Uczynił go Fleming wiceekonomem ekonomii królewskiej, na której jak był sordide skąpy, tak kilkakroć sto tysięcy zebrał kapitału; potem przez samę chciwość zachciało mu się samemu za kontraktem od kamery królewskiej trzymać ekonomią grodzieńską a przynajmniej jakie klucze ekonomiczne, co postrzegłszy Fleming, dysgracyował go i wiceekonomstwo mu odebrał, a do tego naprawił na niego Eysmonta wojskiego grodzieńskiego, człeka popularnego, który odezwał się z pretensyą swoją do dóbr Chreptowicza pisarza ziemskiego grodzieńskiego Milkowszczyzny, tamował mu do funkcyi poselskiej, aż mu się musiał Chreptowicz opisać na kompromis, a w tem bardzo był nieostrożny, że na niepewnych przyjaciół swoich zgodził się na superarbitra i na arbitrów, co mu bardzo źle potem wyszło."
Rodzina.
Ożeniony był z Joanną Kochtycką (wywodzącą się zapewne z rodu Matysa Kochtyckiego, diaka grodzieńskiego z 1539 roku). Zostawił syna Ferdynanda, wojskiego grodzieńskiego. Matka - Anna z Siezieniewskich Eysymonttowa (1694-1770), mierniczyna litewska, przeżyła syna, zmarła w Gudziewiczach 2 stycznia 1770 roku.

</doc>
<doc id="1897119" url="https://pl.wikipedia.org/wiki?curid=1897119" title="Adolph von Steinwehr">
Adolph von Steinwehr

Baron Adolph Wilhelm August Friedrich von Steinwehr (1822–1877) – amerykański wojskowy, geograf, kartograf i pisarz; jako generał brygady brał udział w wojnie secesyjnej.
Życiorys.
Steinwehr urodził się w Blakenburgu, w niemieckim księstwie Brunszwiku, w rodzinie o tradycjach wojskowych. Jego dziad walczył w armii pruskiej przeciwko Napoleonowi. Uczęszczał do brunszwickiej Akademii Wojskowej, po skończeniu której otrzymał patent oficerski w stopniu porucznika (1841). W 1847 zrezygnował ze służby, wyemigrował do Stanów Zjednoczonych i osiadł w Alabamie. Pracował jako inżynier w służbach przybrzeżnych, patrolujących granicę amerykańsko-meksykańską w pobliżu zatoki Mobile. Chciał brać udział w wojnie amerykańsko-meksykańskiej, jednakże odmówiono mu przyjęcia do armii. Wrócił w rodzinne strony w 1849 r., wcześniej żeniąc się z Amerykanką.
Do Stanów powrócił w 1854, po czym zakupił farmę w pobliżu Wallingford. Później przeniósł się do stanu Nowy Jork.
Wojna secesyjna.
Po wybuchu konfliktu, Steinwehr utworzył 29. Regiment Nowojorski, składający się głównie z niemieckich emigrantów; dowodził nim podczas I bitwy nad Bull Run. Regiment znajdował się w rezerwach, jednakże odegrał ważną rolę podczas odwrotu sił Unii. Awansowany na generała brygady 12 października 1861, otrzymał dowództwo 2. Brygady wchodzącej w skład dywizji Louisa Blenkera, Armii Potomaku. Brygada została przemieszczona do departamentu górskiego gen. dyw. Johna Frémonta 1 kwietnia 1862, po czym walczyła w trakcie kampanii w dolinie Shenandoah przeciwko gen. dyw. Thomasowi „Stonewallowi” Jacksonowi. Oddział Steinwehra został powiększony do korpusu i przekazany pod komendę gen. dyw. Franza Sigela, również niemieckiego imigranta. Steinwehrowi przydzielono 2. Dywizję w tymże korpusie (wszedł on w skład armii Wirginii pod gen. dyw. Johnem Popem). Formacja wzięła udział w kampanii północnowirginijskiej, jednakże odegrała znikomą rolę w II bitwie nad Bull Run; później weszła w skład armii Potomaku, jednakże nie walczyła nad Antietam ani pod Fredricksburgiem.
Dowództwo nad formacją dzisiaj zwaną XI Korpusem przypadło w 1863 gen. dyw. Oliverowi Howardowi – Steinwehr dowodził dywizją pod Chancellorsville oraz Gettysburgiem. Pierwszego dnia walk pod Gettysburgiem (2 maja 1863) jego siły padły ofiarą niespodziewanego ataku flankującego Stonewalla Jacksona pod Chancellorsville oraz potężnego natarcia Drugiego Korpusu gen. br. Richarda Ewella.
W pierwszym wypadku w opór Jacksonowi stanęła brygada płk. Adolphusa Buschbecka; w drugim, kiedy korpus został zmuszony do ucieczki przez Cemetery Hill, płk Charles Coster zebrał brygadę i poświęcił się, aby umożliwić reszcie sił wycofanie się. Te dwie porażki bardzo poważnie obniżyły wartość bojową XI Korpusu i upokorzyły wielu niemieckich emigrantów. Pomimo tego Steinwehr był dobrze oceniany przez przełożonych. Po bitwie pod Chancellorsville, generał Howard pisał, iż podczas walki Steinwehr zachowywał się „chłodno, spokojnie i rozważnie”. Generał brygady Alpheus Williams, dowódca innej dywizji korpusu, opisał go jako „zadziwiająco inteligentną i sympatyczną osobę.”
We wrześniu 1863 r., dwie dywizje XI Korpusu, dowodzone przez Steinwehra oraz gen. dyw. Carla Schurza zostały przyłączone do Armii Cumberland działającej na zachodnim teatrze wojny, aby wspomóc oblężone pod Chattanoogą wojska federalne. Pod Wauhatchie – w czasie której wyróżniła się brygada płk. Orlanda Smitha – armią dowodził gen. dyw. Joseph Hooker. Brygada Buschbecka z kolei walczyła ramię w ramię z siłami gen. dyw. Williama Shermana pod Chattanoogą. Po walce XI Korpus został połączony z równie zdziesiątkowanym XII Korpusem tworząc nowy, XX Korpus Unii, który później walczył pod Shermanem w czasie kampanii w Atlancie oraz marszu Shermana. Steinwehr jednakże nie brał udziału w tych walkach. Zrezygnował z patentu 3 lipca 1865.
Po wojnie.
Po wojnie Steinwehr został zatrudniony jako geograf i kartograf. Powrócił do Connecticut, gdzie przyjął profesurę na Uniwersytecie Yale. Przeniósł się do Waszyngtonu, później do stanu Ohio i Nowy Jork, gdzie zmarł w Buffalo. Został pochowany na Albany Rural Cemetery.
Steinwehr był płodnym pisarzem – wśród tytułów przezeń napisanych można znaleźć: „Geografia szkolna: Ujęcie matematycznych, fizycznych i politycznych opisów Ziemi” ("A School Geography: Embracing a Mathematical, Physical, and Political Descriptions of the Earth", wydane w 1870); był współautorem „Elementarnej Geografii” ("Primary Geography" – 1870) oraz „Elementarnego traltatu o geografii fizycznej ("An Elementary Treatise on Physical Geography" – 1873); był także edytorem "The Centennial Gazetteer of the United States" (1874). Jego nazwisko zostało uwiecznione w gettysburskiej Steinwehr Avenue.

</doc>
<doc id="1897122" url="https://pl.wikipedia.org/wiki?curid=1897122" title="Don Taylor">
Don Taylor

Don Taylor, właśc. Donald Ritchie Taylor (ur. 13 grudnia 1920 we Freeport w stanie Pensylwania, zm. 29 grudnia 1998 w Los Angeles) – amerykański reżyser i aktor filmowy.
Filmografia.
Reżyser:
Aktor:
Życie prywatne.
Był dwukrotnie żonaty. Aktorka Phyllis Avery była jego żoną w latach 1944-55, mieli 2 córki. Z aktorką Hazel Court związany był od 1964 do swej śmierci w 1998. Z tego małżeństwa miał syna i córkę.
Taylor zmarł na zawał serca w wieku 78 lat.

</doc>
<doc id="1897127" url="https://pl.wikipedia.org/wiki?curid=1897127" title="Gordon Willey">
Gordon Willey

Gordon Randolph Willey (7 marca 1913 - 28 kwietnia 2002) – amerykański archeolog, pionier archeologicznych studiów osadniczych, które zapoczątkował badaniami w Virú Valley w Peru. Gordon Randolph Willey urodził się w Chariton, w stanie Iowa. W wieku dwunastu lat jego rodzina przeniosła się do Kalifornii, gdzie ukończył szkołę średnią w Long Beach. Po ukończeniu studiów na uniwersytecie w Arizonie, Willey przeniósł się do Macon w stanie Georgia, gdzie prowadził wiele prac badawczych. W 1939 rozpoczął studia doktoranckie w Columbii. Po otrzymaniu tytułu doktora, Willey pracował jako antropolog kulturowy w Smithsonian Institution w Waszyngtonie, a następnie na Harvard University. Kierował ekspedycjami archeologicznymi w Peru, Panamie, Nikaragui i Hondurasie.

</doc>
<doc id="1897128" url="https://pl.wikipedia.org/wiki?curid=1897128" title="Maxime Lestienne">
Maxime Lestienne

Maxime Lestienne (ur. 17 czerwca 1992 roku) – belgijski piłkarz występujący na pozycji pomocnika.
Kariera.
Excelsior Mouscron.
Lestienne to wychowanek szkółki Excelsioru Mouscron. Na najwyższym szczeblu rozgrywek w Belgii zadebiutował 20 grudnia 2008 we wygranej z jego późniejszym klubem Club Brugge aż 5-1 wchodząc za Asandę Sishubę w 80 minucie meczu.
Club Brugge.
Gdy Mouscron zbankrutował Lestienne stał się wolnym zawodnikiem. Walczyły o niego nie tylko najlepsze kluby Belgii, ale także angielski Everton i holenderski PSV Eindhoven, ale po wszystkim Maxime podpisał kontrakt 6 stycznia 2010 z Club Brugge.

</doc>
<doc id="1897132" url="https://pl.wikipedia.org/wiki?curid=1897132" title="Twisted Transistor">
Twisted Transistor

Twisted Transistor – pierwszy singel zespołu numetalowego Korn, pochodzący z albumu "See You on the Other Side". Singel został wydany 21 listopada 2005 roku, czyli dwa tygodnie przed wydaniem albumu, z którego pochodzi. Jest jednym z popularniejszych singli zespołu. Osiągnął 64. miejsce na liście Billboard Hot 100. Najwyższe miejsce na listach osiągnął we Włoszech, gdzie jego najlepszą pozycją było 14. miejsce. Do klipu został nakręcony teledysk, którego reżyserem był Dave Meyers.

</doc>
<doc id="1897141" url="https://pl.wikipedia.org/wiki?curid=1897141" title="Stefan Jellinek">
Stefan Jellinek

Stefan Jellinek (ur. 29 maja 1871 w Prerau, zm. 2 września 1968 w Edynburgu) – austriacki lekarz. 
Syn Hermanna Jellinka i Julii z domu Cohn. Studiował medycynę na Uniwersytecie Wiedeńskim od 1892 do 1898. Od grudnia 1898 do kwietnia 1899 asystent w klinice Senatora w Berlinie. W latach 1900-1903 aspirant w III Klinice w Wiedniu, od 1903 sekundariusz w Klinice Dermatologicznej. W grudniu 1908 habilitował się w medycynie wewnętrznej. Od 1910 asystent w Instytucie Elektropatologicznym. 14 maja 1929 został profesorem nadzwyczajnym elektropatologii na Uniwersytecie Wiedeńskim. W 1938 z powodu żydowskiego pochodzenia stracił posadę, emigrował wtedy do Wielkiej Brytanii. Wykładał w Queen's College. 

</doc>
<doc id="1897148" url="https://pl.wikipedia.org/wiki?curid=1897148" title="Visu zemju proletārieši, savienojieties!">
Visu zemju proletārieši, savienojieties!



</doc>
<doc id="1897162" url="https://pl.wikipedia.org/wiki?curid=1897162" title="Niemcy na Zimowych Igrzyskach Olimpijskich 2010">
Niemcy na Zimowych Igrzyskach Olimpijskich 2010

Niemcy na Zimowych Igrzyskach Olimpijskich 2010 reprezentowało 152 zawodników.
Wyniki reprezentantów Niemiec.
Biathlon.
Mężczyźni
Kobiety
Biegi narciarskie.
Mężczyźni
Kobiety
Bobsleje.
Kobiety
Mężczyźni
Curling.
Kobiety - 6. miejsce
Mężczyźni - 6. miejsce
Hokej na lodzie.
Mężczyźni
Kombinacja norweska.
Mężczyźni
Łyżwiarstwo figurowe.
Kobiety
Mężczyźni
Pary
Łyżwiarstwo szybkie.
Mężczyźni
Kobiety
Narciarstwo alpejskie.
Kobiety
Mężczyźni
Narciarstwo dowolne.
Kobiety
Mężczyźni
Saneczkarstwo.
Kobiety
Mężczyźni
Short track.
Kobiety
Mężczyźni
Skeleton.
Kobiety
Mężczyźni
Skoki narciarskie.
Mężczyźni
Snowboard.
Kobiety
Mężczyźni

</doc>
<doc id="1897164" url="https://pl.wikipedia.org/wiki?curid=1897164" title="Heligoland (album)">
Heligoland (album)

Heligoland – piąty studyjny album triphopowego zespołu Massive Attack, wydany w 2010 przez Virgin Records. Pierwsze wydawnictwo zespołu od 7 lat nie będące kompilacją lub ścieżką dźwiękową.
Jako wokaliści na płycie pojawiają się: Horace Andy, Tunde Adebimpe, Damon Albarn, Hope Sandoval, Guy Garvey i Martina Topley-Bird. Wśród muzyków znajdują się: Adrian Utley (gitara elektryczna), John Baggott (instrumenty klawiszowe), Damon Albarn (instrumenty klawiszowe, syntezator basowy), Neil Davidge (gitara basowa), Billy Fuller (gitara basowa), Jerry Fuchs (perkusja), Damon Reece (perkusja), Angelo Bruschini (gitara elektryczna). Album wyprodukowali Tim Goldsworthy, Mark "Spike" Stent (również miks) oraz Neil Davidge.
Tytuł płyty pochodzi od nazwy niemieckiego archipelagu na Morzu Północnym - Helgolandu. Roboczy tytuł albumu brzmiał "Weather Underground".
Pozycje na listach.
W Polsce nagrania uzyskały status złotej płyty.

</doc>
<doc id="1897165" url="https://pl.wikipedia.org/wiki?curid=1897165" title="Johann Faustus">
Johann Faustus



</doc>
<doc id="1897166" url="https://pl.wikipedia.org/wiki?curid=1897166" title="Johann Faust">
Johann Faust



</doc>
<doc id="1897172" url="https://pl.wikipedia.org/wiki?curid=1897172" title="Wake Me">
Wake Me

Wake me – pierwszy album zespołu Grey Daze, którym zadebiutowali w Phoenix.

</doc>
<doc id="1897173" url="https://pl.wikipedia.org/wiki?curid=1897173" title="Drużynowe Mistrzostwa Świata na Żużlu 1973">
Drużynowe Mistrzostwa Świata na Żużlu 1973

Drużynowe Mistrzostwa Świata na Żużlu 1973 – czternasta edycja w historii.
Eliminacje.
Runda brytyjska.
Wielka Brytania automatycznie w finale.

</doc>
<doc id="1897183" url="https://pl.wikipedia.org/wiki?curid=1897183" title="Typ 56">
Typ 56



</doc>
<doc id="1897197" url="https://pl.wikipedia.org/wiki?curid=1897197" title="Reprezentacja Austrii na Mistrzostwach Europy w Wioślarstwie 2009">
Reprezentacja Austrii na Mistrzostwach Europy w Wioślarstwie 2009

Reprezentacja Austrii na Mistrzostwach Europy w Wioślarstwie 2009 liczyła 11 sportowców. Najlepszymi wynikami było 3. miejsce w dwójce podwójnej wagi lekkiej kobiet.

</doc>
<doc id="1897206" url="https://pl.wikipedia.org/wiki?curid=1897206" title="Reprezentacja Węgier na Mistrzostwach Europy w Wioślarstwie 2009">
Reprezentacja Węgier na Mistrzostwach Europy w Wioślarstwie 2009

Reprezentacja Węgier na Mistrzostwach Europy w Wioślarstwie 2009 liczyła 12 sportowców. Najlepszymi wynikami było 4. miejsce w dwójce podwójnej wagi lekkiej kobiet.

</doc>
<doc id="1897214" url="https://pl.wikipedia.org/wiki?curid=1897214" title="Reprezentacja Łotwy na Mistrzostwach Europy w Wioślarstwie 2009">
Reprezentacja Łotwy na Mistrzostwach Europy w Wioślarstwie 2009

Reprezentacja Łotwy na Mistrzostwach Europy w Wioślarstwie 2009 liczyła 1 sportowca. Najlepszym wynikiem było 11. miejsce w jedynce mężczyzn.

</doc>
<doc id="1897217" url="https://pl.wikipedia.org/wiki?curid=1897217" title="KASHUE">
KASHUE

"KASHUE" – Krajowy Administrator Systemu Handlu Uprawnieniami do Emisji, instytucja inwentaryzująca emisje gazów cieplarnianych w Polsce zgodnie z zobowiązaniami Polski wobec UNFCCC i UE na zlecenie Ministra Środowiska. Umiejscowiona w Instytucie Ochrony Środowiska w Warszawie.

</doc>
<doc id="1897219" url="https://pl.wikipedia.org/wiki?curid=1897219" title="Omega-6">
Omega-6



</doc>
<doc id="1897223" url="https://pl.wikipedia.org/wiki?curid=1897223" title="Nelly Alisheva">
Nelly Alisheva



</doc>
<doc id="1897228" url="https://pl.wikipedia.org/wiki?curid=1897228" title="Efekt Anrepa">
Efekt Anrepa

Efekt Anrepa (regulacja homeometryczna) – zjawisko występujące w mięśniu sercowym, polegające na zwiększeniu siły jego skurczu po wzroście obciążenia następczego (afterload). Występuje także w odnerwionym mięśniu sercowym. Opisane przez rosyjskiego fizjologa Gleba Anrepa w 1912 roku.

</doc>
<doc id="1897229" url="https://pl.wikipedia.org/wiki?curid=1897229" title="Reprezentacja Ukrainy na Mistrzostwach Europy w Wioślarstwie 2009">
Reprezentacja Ukrainy na Mistrzostwach Europy w Wioślarstwie 2009

Reprezentacja Ukrainy na Mistrzostwach Europy w Wioślarstwie 2009 liczyła 40 sportowców. Najlepszymi wynikami było 1. miejsce w czwórce podwójnej mężczyzn i czwórce podwójnej kobiet.

</doc>
<doc id="1897230" url="https://pl.wikipedia.org/wiki?curid=1897230" title="Regulacja homeometryczna">
Regulacja homeometryczna



</doc>
<doc id="1897231" url="https://pl.wikipedia.org/wiki?curid=1897231" title="Ray Robson">
Ray Robson

Ray Robson (ur. 25 października 1994 na wyspie Guam) – amerykański szachista, arcymistrz od 2010 roku.
Kariera szachowa.
Zasady gry w szachy poznał w wieku 3 lat. Od 2004 reprezentował Stany Zjednoczone na mistrzostwach świata juniorów w różnych kategoriach wiekowych. W 2005 i 2006 dwukrotnie podzielił I miejsca w mistrzostwach państw panamerykańskich juniorów. W 2007 zwyciężył w kołowym turnieju, rozegranym w Chicago, natomiast w 2008 zwyciężył w otwartym turnieju w Miami. W 2009 zdobył tytuł mistrza Stanów Zjednoczonych juniorów oraz wypełnił arcymistrzowskie normy, na turniejach w Tromsø (dz. I m. wspólnie z Moniką Soćko, Emanuelem Bergiem i Marijanem Petrowem), Skokie (I m.), Montevideo (mistrzostwa państw panamerykańskich juniorów do 20 lat, I m.) oraz na mistrzostwach świata juniorów do 20 lat w Puerto Madryn. W 2009 był również uczestnikiem turnieju o Puchar Świata, w I rundzie przegrywając z Baadurem Dżobawą. W kolejnych turniejach o Puchar Świata startował w latach 2011 (przegrana w I rundzie z Étienne Bacrot) oraz 2013 (w I rundzie zwycięstwo nad Andrijem Wołokitinem, w II rundzie przegrana z Wasylem Iwanczukiem). W 2015 zdobył w Saint Louis srebrny medal indywidualnych mistrzostw Stanów Zjednoczonych.
Reprezentant Stanów Zjednoczonych w turniejach drużynowych, m.in.:
Najwyższy ranking w dotychczasowej karierze osiągnął 1 maja 2022, z wynikiem 2684 punktów zajmował wówczas 53. miejsce na światowej liście FIDE, jednocześnie zajmując 9. miejsce wśród amerykańskich szachistów.

</doc>
<doc id="1897235" url="https://pl.wikipedia.org/wiki?curid=1897235" title="ABN AMRO World Tennis Tournament 2010">
ABN AMRO World Tennis Tournament 2010

ABN AMRO World Tennis Tournament 2010 – tenisowy turniej ATP World Tour rangi ATP World Tour 500 z cyklu Rotterdam Open rozgrywany w dniach 08–14 lutego 2010 roku w Rotterdamie na kortach twardych w hali o puli nagród 1 445 000 euro.

</doc>
<doc id="1897236" url="https://pl.wikipedia.org/wiki?curid=1897236" title="Dzik (ciągnik)">
Dzik (ciągnik)



</doc>
<doc id="1897238" url="https://pl.wikipedia.org/wiki?curid=1897238" title="Birger Jarl">
Birger Jarl



</doc>
<doc id="1897241" url="https://pl.wikipedia.org/wiki?curid=1897241" title="Krystal Bodie">
Krystal Bodie

Krystal Bodie (ur. 3 stycznia 1990 w Nassau) – bahamska lekkoatletka, płotkarka.

</doc>
<doc id="1897245" url="https://pl.wikipedia.org/wiki?curid=1897245" title="Reprezentacja Estonii na Mistrzostwach Europy w Wioślarstwie 2009">
Reprezentacja Estonii na Mistrzostwach Europy w Wioślarstwie 2009

Reprezentacja Estonii na Mistrzostwach Europy w Wioślarstwie 2009 liczyła 18 sportowców. Najlepszym wynikiem było 1. miejsce w dwójce podwójnej mężczyzn.

</doc>
<doc id="1897248" url="https://pl.wikipedia.org/wiki?curid=1897248" title="Punkt izozbestyczny">
Punkt izozbestyczny

Punkt izozbestyczny (izozbastyczny) – punkt odpowiadający długości fali powstały z przecięcia się krzywych wykreślonych w układzie absorbancja-długość fali promieniowania elektromagnetycznego, w którym obie formy związku w roztworze (zdysocjowana i niezdysocjowana) mają jednakowe molowe współczynniki absorpcji i wobec tego zmiana pH jednej z form kosztem drugiej nie wpływa na zmianę jego położenia. W zależności od właściwości kwasowo-zasadowych związek może posiadać wiele punktów izozbestycznych. Dla jednoprotonowego kwasu dysocjującego zgodnie z równaniem:
w układzie absorbancja-długość fali obserwować będziemy jeden punkt izozbestyczny. Dla "n"-protonowego kwasu obserwować będziemy "n" punktów izozbestycznych.
Na podstawie punktu izozbestycznego, znając molowy współczynnik absorpcji (ekstynkcji) oznaczanego składnika, możemy stosując prawo Lamberta-Beera wyznaczyć jego stężenie. 

</doc>
<doc id="1897253" url="https://pl.wikipedia.org/wiki?curid=1897253" title="Zainadine Júnior">
Zainadine Júnior

Zainadine Júnior, właśc. Zainadine Abdula Chavango Júnior (ur. 24 czerwca 1988 w Maputo) – mozambicki piłkarz grający na pozycji obrońcy.
Kariera klubowa.
Karierę piłkarską Júnior rozpoczął w klubie Grupo Desportivo de Maputo i w jego barwach zadebiutował w 2006 roku w pierwszej lidze mozambickiej. W debiutanckim sezonie osiągnął pierwsze sukcesy w karierze, gdy zdobył Puchar Mozambiku i wywalczył mistrzostwo Mozambiku. W 2007 i 2008 roku zdobył Maputo Honour Cup. W 2013 roku grał w Liga Muçulmana Maputo, z którym wywalczył mistrzostwo Mozambiku.
Latem 2013 Júnior przeszedł do CD Nacional, a w 2016 do Tianjin Teda.
Kariera reprezentacyjna.
W reprezentacji Mozambiku Júnior zadebiutował w 2008 roku. W 2010 roku został powołany do kadry na Puchar Narodów Afryki 2010, na którym był rezerwowym i nie rozegrał żadnego spotkania.

</doc>
<doc id="1897254" url="https://pl.wikipedia.org/wiki?curid=1897254" title="Europeana">
Europeana

Europeana – biblioteka cyfrowa, wirtualne muzeum i archiwum mające za cel udostępnienie dziedzictwa kulturowego i naukowego Europy w internecie, które współpracuje z ponad 3000 instytucjami kultury w Europie.
Została otwarta 20 listopada 2008 w ramach inicjatywy UE: i2010 na rzecz bibliotek cyfrowych.
Europeana to wspólny punkt dostępu do zbiorów i katalogów o księgach bibliotek, archiwów i muzeów w całej Europie, który umożliwia użytkownikom znalezienie cyfrowych dzieł kultury udostępnionych przez organizacje kulturalne w całej Unii Europejskiej.
W chwili otwarcia Europeana oferowała dostęp do kolekcji liczącej 4,5 miliona obiektów. Obecnie interfejs Europeany umożliwia dostęp do kolekcji ponad 50 mln książek, czasopism, fragmentów filmów, map, fotografii i dokumentów w postaci cyfrowej pochodzących z niektórych bibliotek, archiwów, muzeów i archiwów audiowizualnych części krajów Europy.

</doc>
<doc id="1897255" url="https://pl.wikipedia.org/wiki?curid=1897255" title="Wydział Prawa, Prawa Kanonicznego i Administracji">
Wydział Prawa, Prawa Kanonicznego i Administracji



</doc>
<doc id="1897258" url="https://pl.wikipedia.org/wiki?curid=1897258" title="Mieszczański Stopień Wodny">
Mieszczański Stopień Wodny

Mieszczański Stopień Wodny – stopień wodny we Wrocławiu położony w Śródmiejskim Węźle Wodnym – Dolnym. Stopień piętrzy wody największej z rzek przepływającej przez miasto – Odry. Zlokalizowany jest na jej śródmiejskim ramieniu przepływającym przez centrum miasta.
Elementy stopnia.
Stopień ten składa się kilku podstawowych elementów hydrotechnicznych, a także budynków oraz obiektów pomocniczych i towarzyszących. Podstawowymi elementami tego stopnia są:
Oprócz podstawowych obiektów piętrzących stopnia, w ramach kolejnych inwestycji wybudowano szereg niezbędnych obiektów pomocniczych i towarzyszących. Są to między innymi budynki obu elektrowni wodnych, most przy elektrowni południowej, nabrzeża, umocnienia brzegów powyżej i poniżej stopnia, kanał wodny (przekop Śluzy Mieszczańskiej), i inne. W obrębie południowej części stopnia powstały dwie niewielkie, nienazwane wyspy: wyspa powstała w wyniku wykonania przekopu Śluzy Mieszczańskiej, oraz wyspa, na której częściowo stoi budynek elektrowni południowej. Przy stopniu zrealizowano także inną inwestycję, polegającą na budowie ciągu przepraw mostowych – Mosty Pomorskie – które nie są częścią stopnia wodnego.
Historia.
Obecny kształt Mieszczańskiego Stopnia Wodnego jest wynikiem realizacji wielu inwestycji, rozłożonych czasie, rozszerzających lub zmieniających zakres i sposób pracy stopnia. Potrzeba budowy tego stopnia wynikała pierwotnie z erozji dennej jaka nastąpiła podczas pewnego okresu eksploatacji wcześniej wybudowanego Piaskowego Stopnia Wodnego. Proces ten zagroził stateczności budowlom istniejącego stopnia. Podjęto więc decyzję o budowie poniżej na rzece kolejnego stopnia, który miał między innymi zapewnić bezpieczeństwo konstrukcji budowlom Piaskowego Stopnia Wodnego oraz dawał możliwość budowy nowych siłowni wodnych we Wrocławiu.
Nazewnictwo.
W okresie powojennym, w Polsce, ukształtowało się odpowiednie nazewnictwo w odniesieniu do obiektów stopnia. Dla śluzy stosuje się nazwę zgodną z nazwą stopnia wodnego: "Śluza Mieszczańska". Natomiast dla dwóch elektrowni wodnych i dwóch jazów elektrowni, dla odróżnienia, stosowane jest w literaturze przedmiotu i różnych publikacjach, przez różnych autorów, zamiennie, abo oznaczenie cyfrą rzymską, albo określenie związane w położeniem: Południowa(y) – I; Północna(y) – II. Ponieważ współcześnie istniejące obiekty stopnia powstały w czasie, gdy Wrocław przynależał do Niemiec, miały również one wcześniej swoje nazwy niemieckie.
Lokalizacja stopnia.
Stopnień ten obejmuje budowle piętrzące umiejscowione w dwóch ramionach rzeki Odra przepływające przez centrum miasta: na tzw. Odrze Południowej i Odrze Północnej. Oba te ramiona, wraz z licznymi mniejszymi ramionami i kanałami tworzą tzw. Śródmiejski Węzeł Wodny. Zasadniczo węzeł ten dzieli się na:
Część stopnia położona na Odrze Południowej, obejmująca elektrownię południową, jaz i śluzę, zlokalizowana jest pomiędzy wyspą Kępa Mieszczańska (na północ od śluzy), administracyjnie przynależną do osiedla Nadodrze, a obszarem Starego Miasta (na południe od elektrowni). Zarówno elektrownia, jak i jaz, położone są względem biegu rzeki, poniżej, na zachód od Mostu Pomorskiego Południowego, śluza natomiast powyżej Mostu Pomorskiego Środkowego, na wschód od niego. Powyżej śluzy wykonano keję dla potrzeb żeglugi pasażerskiej. Część stopnia umiejscowiona na Odrze Północnej, obejmująca elektrownię północną i jaz przy elektrowni, leży pomiędzy Kępą Mieszczańską a obszarem osiedla Nadodrze. Obiekty stopnia zlokalizowane są nieco powyżej Mostu Pomorskiego Północnego, na wschód od niego. Przy stopniu na umocnionym brzegu przebiega bulwar nadodrzański. Na tym ramieniu Odry, przed stopniem na wyspie Kępa Mieszczańska, powstała w 2009 roku marina śródmiejska – Marina Topacz.
Jaz elektrowni południowej zlokalizowany jest w 252,45 km biegu Odry, a jaz elektrowni północnej w 1,2 km biegu Odry Północnej.
Miejsce w układzie funkcjonalnym.
Wrocław położony jest nad skanalizowanym odcinkiem rzeki Odra, co oznacza, że Mieszczański Stopień Wodny jest jednym z całego ciągu stopi utrzymujących wymagany poziom wody na rzece. Poprzednim stopniem wodnym jest Piaskowy Stopień Wodny. Następnym stopniem zgodnie z biegiem rzeki jest Stopień Wodny Rędzin. Natomiast równolegle (równorzędnie) w układzie hydrotechnicznym całego Wrocławskiego Węzła Wodnego, położony jest Stopień Wodny Różanka, na tzw. Głównej Drodze Wodnej, oraz częściowo Stopień Wodny Psie Pole, a w zasadzie jeden z jego elementów, tzn. Śluza Miejska, na tzw. Wrocławskim Szlaku Miejskim.
Choć jednym z elementów Mieszczańskiego Stopnia Wodnego jest śluza komorowa, to jednak szlak wodny przez nią prowadzący nie jest drogą wodną w rozumieniu odpowiednich przepisów prawa, tj. rozporządzenia Rady Ministrów w sprawie śródlądowych dróg wodnych – wykaz śródlądowych dróg wodnych; nie został on ujęty w wykazie śródlądowych dróg wodnych stanowiącym załącznik do tego rozporządzenia. Śródmiejskie szlaki żeglugowe zostały jednak udostępnione dla żeglugi przez Regionalny Zarząd Gospodarki Wodnej we Wrocławiu.
Obiekty podstawowe.
Obiekty podstawowe stopnia to obiekty utrzymujące odpowiedni, założony poziom piętrzenia na stopniu oraz realizujące inne, konkretne funkcje, do których dana budowla jest przeznaczona. Do 1959 roku spad wynosił 3,74 m. Po przebudowie na stopniu i zmianie parametrów eksploatacji, tak jak obecnie, spad ten wynosi 5,62 m.
Pozostałe obiekty.
Wraz z elektrownią wodną południową wybudowano budynek maszyn według projektu Maksa Berga, przy współpracy Ludwiga Moshamera i Richarda Konwiarza. Na obiekcie wykonano również ozdobne elementy i metaloplastykę; wykonawcami byli Jaroslav Vonka i Robert Bednorz.
Budynek elektrowni północnej projektował również Max Berg. Tu również powstały ozdobne elementy metalowe wykonane przez Jarosława Vonkę.
Przy elektrowni południowej wybudowano most, dostępny wyłącznie dla obsługi stopnia.

</doc>
<doc id="1897262" url="https://pl.wikipedia.org/wiki?curid=1897262" title="Ulice i place w Kłodzku">
Ulice i place w Kłodzku

Ulice i place Kłodzka – lista zawiera nazwy ulic, placów, rond i osiedli oraz dzielnic na terenie miasta Kłodzka. Po myślniku podano ich nazwy historyczne. 
Polskie nazwy istniejącym wówczas ulicom i placom miasta nadał w czerwcu 1945 Andrzej Ropelewski.
A B C D E F G H I J K L Ł M N O P R S Ś T U V W X Y Z Ź Ż
__BEZSPISU__

</doc>
<doc id="1897263" url="https://pl.wikipedia.org/wiki?curid=1897263" title="Reprezentacja Białorusi na Mistrzostwach Europy w Wioślarstwie 2009">
Reprezentacja Białorusi na Mistrzostwach Europy w Wioślarstwie 2009

Reprezentacja Białorusi na Mistrzostwach Europy w Wioślarstwie 2009 liczyła 46 sportowców. Najlepszymi wynikami było 1. miejsce w jedynce kobiet.

</doc>
<doc id="1897267" url="https://pl.wikipedia.org/wiki?curid=1897267" title="Super Tourenwagen Cup 1994">
Super Tourenwagen Cup 1994

Super Tourenwagen Cup 1994 – pierwszy sezon mistrzostw niemieckiej serii Super Tourenwagen Cup, w której brały udział samochody spełniające regulamin FIA Super Touring Cars. W klasyfikacji generalnej zwyciężył Wenezuleczyk – Johnny Cecotto.

</doc>
<doc id="1897271" url="https://pl.wikipedia.org/wiki?curid=1897271" title="Reprezentacja Szwajcarii na Mistrzostwach Europy w Wioślarstwie 2009">
Reprezentacja Szwajcarii na Mistrzostwach Europy w Wioślarstwie 2009

Reprezentacja Szwajcarii na Mistrzostwach Europy w Wioślarstwie 2009 liczyła 8 sportowców. Najlepszymi wynikami było 2. miejsce w dwójce podwójnej mężczyzn.

</doc>
<doc id="1897274" url="https://pl.wikipedia.org/wiki?curid=1897274" title="Reprezentacja Związku Radzieckiego w koszykówce mężczyzn">
Reprezentacja Związku Radzieckiego w koszykówce mężczyzn

Reprezentacja Związku Radzieckiego w koszykówce mężczyzn - drużyna, która reprezentowała Związek Radziecki w koszykówce mężczyzn. Jest jedną z najbardziej utytułowanych drużyn w historii. Trzynastokrotnie triumfowała w Mistrzostwach Europy, co jest rekordowym osiągnięciem w tych rozgrywkach.

</doc>
<doc id="1897276" url="https://pl.wikipedia.org/wiki?curid=1897276" title="Reprezentacja Gruzji na Mistrzostwach Europy w Wioślarstwie 2009">
Reprezentacja Gruzji na Mistrzostwach Europy w Wioślarstwie 2009

Reprezentacja Gruzji na Mistrzostwach Europy w Wioślarstwie 2009 liczyła 5 sportowców. Najlepszymi wynikami było 10. miejsce w dwójce podwójnej mężczyzn.

</doc>
<doc id="1897279" url="https://pl.wikipedia.org/wiki?curid=1897279" title="Guadarrama">
Guadarrama

Guadarrama - hiszpańska rzeka, prawy dopływ Tagu. Źródło wytryska z Siete Picos. Przepływa przez wspólnoty autonomiczne Madryt oraz Kastylia-La Mancha (Toledo (prowincja)), gdzie wpada do Tagu. Rzeka płynie z północy na południe, tworząc niemal linię prostą. Guadarrama posiada tylko jeden znaczący dopływ - rzekę Aulencia.

</doc>
<doc id="1897288" url="https://pl.wikipedia.org/wiki?curid=1897288" title="WZiEU">
WZiEU



</doc>
<doc id="1897290" url="https://pl.wikipedia.org/wiki?curid=1897290" title="WZiEU US">
WZiEU US



</doc>
<doc id="1897291" url="https://pl.wikipedia.org/wiki?curid=1897291" title="Haakon Haakonsson Młody">
Haakon Haakonsson Młody

Haakon Haakonsson Młody, norw. "Håkon Håkonsson Unge" (ur. ok. 1232 r., zm. 1257 r.) – syn i formalnie współrządca (koregent) króla Norwegii Haakona IV Starego w latach 1240–1257.
Był najstarszym legalnym synem króla norweskiego Haakona IV (dla odróżnienia ojca i syna noszących to samo imię nadano im przydomki Stary i Młody). W 1240 Haakon IV wyznaczył go (jeszcze jako chłopca) na swego następcę i (formalnie) współrządcę, co stanowiło wyraźny znak wprowadzenia do norweskich zasad dziedziczenia tronu wyższości synów pochodzących z legalnych związków (Haakon Młody miał starszego brata, pochodzącego jednak z nieślubnego związku ojca – co wcześniej nie stanowiło przeszkody w następstwie tronu). Gdy ojciec po 1248 r. doszedł do porozumienia z jarlem Szwecji Birgerem Magnussonem, Haakon Młody dla przypieczętowania tego związku ożenił się z najstarszą córką Birgera, Ryksą. 
Dwór ojca był ważnym ośrodkiem twórczości literackiej, przypuszcza się, że sam Haakon Młody przetłumaczył jedną z popularnych wówczas sag.
Haakon Młody zmarł jeszcze za życia ojca, w 1257 r.

</doc>
<doc id="1897292" url="https://pl.wikipedia.org/wiki?curid=1897292" title="Ludwik Trochimowski">
Ludwik Trochimowski

Ludwik Trochimowski (ur. 1 sierpnia 1867, zm. 12 lipca 1953) − polski inżynier, jeden z twórców Huty Częstochowa, pionier elektryfikacji Częstochowy.
Życiorys.
Urodził się 1 sierpnia 1867 roku w Szaniawach k. Łukowa. Po ukończeniu szkoły powszechnej, na dalsze kształcenie wyjechał do Warszawy, gdzie w 1879 roku rozpoczął naukę w społecznym gimnazjum. W 1887 roku, po uzyskaniu świadectwa dojrzałości, wyjechał do Pragi, gdzie podjął studia na politechnice na Wydziale Mechanicznym. Uzyskawszy dyplom inżyniera mechanika o specjalności "Maszyny i Urządzenia Elektryczne" pozostał w Czechach, zatrudniając się w praskiej Fabryce Maszyn Elektrycznych F. Frizika, a następnie w filii w Brnie. W 1896 roku wyjechał do Moskwy, gdzie znalazł zatrudnienie, jako kierownik montażu w tamtejszej firmie specjalizującej się w budowie elektrowni. Potem pracował w Fabryce Braci Karting. W 1899 roku Trochimowskiego zatrudniła Spółka Akcyjna Towarzystwa Zakładów Metalowych L.B. Hantkego z siedzibą w Warszawie na zawiadowcę Oddziału Elektrycznego huty w budowie.
Niezależnie od działalności zawodowej Trochimowski włączył się w działalność polityczną, wstępując w 1904 roku do PPS. Cieszący się autorytetem, szanowany przez robotników i kadrę inżynierską pomagał w założeniu Stowarzyszenia Spółdzielczego w Rakowie (sklepu fabrycznego). W marcu 1906 roku, po ukazaniu się ustawy rządu carskiego, zezwalającego na zakładanie związków i stowarzyszeń powstał Związek Zawodowy Przemysłu Żelaznego, w którym Trochimowski stał się aktywnym działaczem. W 1910 roku był jednym z pięciu darczyńców na zakup gruntu pod cmentarz grzebalny w Rakowie.
Po odzyskaniu przez Polskę niepodległości w listopadzie 1918 roku został wybrany, jako bezpartyjny, do Rakowskiej Rady Robotniczej. W tym czasie grupa pracowników elektrowni i telekomunikacji w Częstochowie, z Trochimowskim na czele, powołała w dniu 23 grudnia 1918 roku Stowarzyszenie Techników. W 1919 roku, jako delegat, brał udział w I Ogólnopolskim Zjeździe Elektrotechników w Warszawie, na którym to powstało Stowarzyszenie Elektryków Polskich. W Częstochowie w 1920 roku udało się ostatecznie powołać Związek Zawodowy Techników Rzeczypospolitej Polskiej.
W 1925 roku został prezesem Komitetu Budowy Kościoła murowanego w Rakowie, aktywnie w nim uczestnicząc i pozyskując materiały budowlane od huty.
W 1928 roku założył Towarzystwo Gimnastyczne „Sokół” w Rakowie, i został wybrany jego prezesem.
Po wybuchu II wojny światowej, w roku 1940, został aresztowany, po krótkim pobycie uwolniony. Był nadal kierownikiem Oddziału Elektrycznego w hucie pod zarządem niemieckim.
W Wydziale Elektrycznym huty po wojnie Trochimowski pracował do roku 1948, po czym został przeniesiony do Działu Inwestycji, gdzie pracował aż do emerytury.
Ludwik Trochimowski zmarł 12 lipca 1953 roku i pochowano go na Cmentarzu Rakowskim. Był odznaczony Złotym Krzyżem Zasługi. Przez współcześnie mu żyjących został uznany za pioniera elektryfikacji Częstochowy oraz Zespołu Klasztornego oo. paulinów na Jasnej Górze.
W 2010 roku nadano jego imieniem jedną z ulic Częstochowy w dzielnicy Zawodzie-Dąbie.

</doc>
<doc id="1897293" url="https://pl.wikipedia.org/wiki?curid=1897293" title="Kardiolog inwazyjny">
Kardiolog inwazyjny



</doc>
<doc id="1897296" url="https://pl.wikipedia.org/wiki?curid=1897296" title="Trochimowski">
Trochimowski



</doc>
<doc id="1897300" url="https://pl.wikipedia.org/wiki?curid=1897300" title="Darrell Hammond">
Darrell Hammond

Darrell Hammond – amerykański aktor i komik. Członek obsady Saturday Night Live w latach 1995-2009. Od sezonu 2004/05 jest najdłużej występującym w historii programu członkiem stałej obsady. Do niego także należy rekord w liczby występów w skeczach SNL. Do 2009 roku parodiował 107 znanych osób (na czele z Billem Clintonem, w którego wcielał się najczęściej). Do 16 stycznia 2010 roku pojawił się sześć razy w programie od czasu opuszczenia obsady.

</doc>
<doc id="1897301" url="https://pl.wikipedia.org/wiki?curid=1897301" title="August Kiuru">
August Kiuru

August Kiuru (ur. 12 lipca 1922 w Sakkoli, zm. 24 lutego 2009 w Hartoli) – fiński biegacz narciarski, dwukrotny medalista olimpijski oraz trzykrotny medalista mistrzostw świata.
Kariera.
Jego olimpijskim debiutem były igrzyska w Sankt Moritz w 1948 roku. Wspólnie z Laurim Silvennoinenem, Teuvo Laukkanenem i Sauli Rytkym wywalczył srebrny medal w sztafecie 4x10 km. Zajął także siódme miejsce w biegu na 18 km techniką klasyczną. Nie wystartował na igrzyskach olimpijskich w Oslo w 1952 r., ale wystąpił za to na igrzyskach olimpijskich w Cortina d’Ampezzo cztery lata później. Razem z Jormą Kortelainenem, Arvo Viitanenem i Veikko Hakulinenem ponownie wywalczył srebrny medal w sztafecie. Ponadto w biegu na 30 km stylem klasycznym zajął 21. miejsce.
W 1950 roku wystartował na mistrzostwach świata w Lake Placid. Finowie w składzie: Heikki Hasu, Viljo Vellonen, Paavo Lonkila i August Kiuru wywalczyli srebrny medal w sztafecie. Dla Kiuru był to już trzeci srebrny medal w tej konkurencji. Na tych samych mistrzostwach zajął także czwarte miejsce w biegu na 18 km, przegrywając walkę o brązowy medal z Arnljotem Nyaasem z Norwegii o zaledwie sekundę. Cztery lata później, podczas mistrzostwach świata w Falun Kiuru, Tapio Mäkelä, Arvo Viitanen i Veikko Hakulinen zdobyli złoty medal w sztafecie. Indywidualnie wywalczył brązowy medal w biegu na 15 km, ulegając jedynie dwóm swoim rodakom: zwycięzcy Veikko Hakulinenowi oraz drugiemu na mecie Arvo Viitanenowi. Na kolejnych mistrzostwach już nie startował.
Kiuru trzy razy był indywidualnym mistrzem Finlandii, triumfując w biegu na 30 km w latach 1946, 1948 i 1950. W latach 1958-2005 był członkiem ekipy przygotowującej fińską kadrę do zawodów.

</doc>
<doc id="1897302" url="https://pl.wikipedia.org/wiki?curid=1897302" title="Macroramphosinae">
Macroramphosinae



</doc>
<doc id="1897303" url="https://pl.wikipedia.org/wiki?curid=1897303" title="Kristin Mürer Stemland">
Kristin Mürer Stemland

Kristin Mürer Stemland (ur. 8 stycznia 1981 w Trondheim) – norweska biegaczka narciarska.
Uczestniczka igrzysk olimpijskich w Turynie oraz mistrzostw świata w Oberstdorfie i Sapporo.

</doc>
<doc id="1897304" url="https://pl.wikipedia.org/wiki?curid=1897304" title="Kathy Griffin">
Kathy Griffin

Kathleen Mary „Kathy” Griffin (ur. 4 listopada 1960 w Oak Park) – amerykańska aktorka i komik, osobowość telewizyjna oraz działaczka na rzecz praw gejów i lesbijek.

</doc>
<doc id="1897305" url="https://pl.wikipedia.org/wiki?curid=1897305" title="Ostrowite ZR">
Ostrowite ZR



</doc>
<doc id="1897307" url="https://pl.wikipedia.org/wiki?curid=1897307" title="Ulica Gościnna w Gdańsku">
Ulica Gościnna w Gdańsku

Ulica Gościnna – ulica w Gdańsku, na osiedlu administracyjnym Orunia-Św. Wojciech-Lipce a dokładniej na Oruni.
Przebieg.
Ulica składa się z dwóch części – południowej, tworzącej dawny rynek Oruni i jednokierunkowej północnej, biegnącej ku przejazdowi kolejowo-drogowemu.
Rozpoczyna się przy Trakcie św. Wojciecha. Na 150 metrze znajduje się jednokierunkowy wjazd z ulicy Trakt św. Wojciecha. Na tej wysokości również ulica przechodzi w część północną. Biegnie jako droga jednokierunkowa przez 180 metrów aż do przejazdu kolejowo-drogowego przy zbiegu ulic Dworcowej, Plac Oruński.
Historia.
Orunia do 1933 roku była podmiejską wsią. Rejon ulicy Gościnnej był niegdyś rynkiem wsi. Ulica jest częścią historycznego zespołu urbanistycznego Oruni, znajdują się przy niej zabytki oraz budynki podlegające ochronie:
Niegdyś do ulicy przylegał cmentarz ewangelicki. Został on zlikwidowany w latach 60. Obecnie na jego miejscu znajduje się przychodnia lekarska i skwer.
Do lat 70. na Gościnnej pętlę końcową miał tramwaj nr 6. W 1974 r. linia na Orunię została zlikwidowana.

</doc>
<doc id="1897315" url="https://pl.wikipedia.org/wiki?curid=1897315" title="Ucieczka w milczenie">
Ucieczka w milczenie

Ucieczka w milczenie – amerykański film z 2004, będący ekranizacją powieści Laurie Halse Anderson.
Opis fabuły.
13-letnia Melinda wraz z przyjaciółkami wybiera się na przyjęcie u kolegi, gdzie zostaje zgwałcona. Dziewczyna zamyka się w sobie, a przyjaciółki zostawiają ją sobie samej. Jedna z nich zaczyna spotykać się z Andym, chłopakiem, który zgwałcił Melindę. Jedyną osobą, która pomaga Melindzie, jest jej nauczyciel plastyki.

</doc>
<doc id="1897316" url="https://pl.wikipedia.org/wiki?curid=1897316" title="Macroramphosus">
Macroramphosus

Macroramphosus - rodzaj morskich ryb z rodziny bekaśnikowatych (Macroramphosidae).
Występowanie.
Morskie wody przybrzeżne w tropikalnej i subtropikalnej strefie oceanów Atlantyckiego, Indyjskiego i Spokojnego.
Klasyfikacja.
Gatunki zaliczane do tego rodzaju :

</doc>
<doc id="1897317" url="https://pl.wikipedia.org/wiki?curid=1897317" title="Fundacja Ricardo do Espirito Santo Silva">
Fundacja Ricardo do Espirito Santo Silva

Fundacja Ricardo do Espírito Santo Silva (port. Fundação Ricardo do Espírito Santo Silva) – portugalska fundacja z siedzibą w Lizbonie, prowadząca Muzeum Sztuki Zdobniczej ("Museu Artes Decorativas") oraz Wyższą Szkołę Sztuk Zdobniczych ("Escola Superior de Artes Decorativas") i Instytut Sztuki i Rzemiosła ("Instituto de Artes e Oficios"). Fundacja została założona w 1953 roku w najstarszej dzielnicy Lizbony Alfamie przez Ricardo do Espirito Santo Silva (1900-1954), bankiera i kolekcjonera sztuki. Jej celem jest badanie i ochrona portugalskiej sztuki zdobniczej, w tym poprzez kultywowanie tradycyjnego rękodzieła. Siedzibą Fundacji i Muzeum jest pochodzący z XVII wieku pałac Azurara, zakupiony przez Ricardo do Espirito Santo Silvę w 1947 roku.
Museu de Artes Decoratives.
Podstawą muzeum, zajmującego cztery piętra pałacu Azurara, jest prywatna kolekcja sztuki zgromadzona przez Ricardo do Espírito Santo Silvę. Znajdują się tam m.in. meble portugalskie (XVI-XIX w.), dywany z regionu Arraiolos i orientalne (XVII-XVIII w.), wyroby ze srebra (XV-XIX w.), chińska porcelana, portugalski fajans i kafelki ceramiczne. Muzeum ma również dużą kolekcję obrazów, których autorami byli głównie malarze portugalscy i francuscy m.in. Gregório Lopes, Bento Coelho da Silveira, Francisco Vieira, Vieira Lusitano, Jean-Baptiste Pillement, Alexandre Jean Noël, Louis-Michel van Loo, Dirk Stoop, Pierre-Antoine Quillard. Muzeum pokazuje jak wyglądała siedziba zamożnej arystokratycznej rodziny portugalskiej w XVIII wieku.

</doc>
<doc id="1897318" url="https://pl.wikipedia.org/wiki?curid=1897318" title="Notopogon">
Notopogon

Notopogon - rodzaj morskich ryb z rodziny brzytewkowatych (Centriscidae)
Występowanie.
Ocean Indyjski, Ocean Atlantycki i Ocean Spokojny
Klasyfikacja.
Gatunki zaliczane do tego rodzaju :

</doc>
<doc id="1897321" url="https://pl.wikipedia.org/wiki?curid=1897321" title="Nikola Prkačin">
Nikola Prkačin

Nikola Prkačin (ur. 15 listopada 1975 w Dubrowniku) – chorwacki koszykarz. Grał na pozycji środkowego.

</doc>
<doc id="1897322" url="https://pl.wikipedia.org/wiki?curid=1897322" title="Muzeum Sztuki Zdobniczej w Lizbonie">
Muzeum Sztuki Zdobniczej w Lizbonie



</doc>
<doc id="1897323" url="https://pl.wikipedia.org/wiki?curid=1897323" title="Karw">
Karw

3 miejscowości w Polsce:
Jezioro:
Zobacz też: 

</doc>
<doc id="1897324" url="https://pl.wikipedia.org/wiki?curid=1897324" title="Museu de Artes Decoratives">
Museu de Artes Decoratives



</doc>
<doc id="1897325" url="https://pl.wikipedia.org/wiki?curid=1897325" title="Rurecznice">
Rurecznice



</doc>
<doc id="1897326" url="https://pl.wikipedia.org/wiki?curid=1897326" title="Ferragus">
Ferragus

Ferragus – powieść Honoriusza Balzaka z 1833. W pierwotnych planach autora miała to być pierwsza część trzynastotomowej "Historii Trzynastu", poświęconej tajnemu stowarzyszeniu Płomiennych. Ostatecznie Balzak napisał tylko trzy z planowanych powieści, w tym "Ferragusa" – dzieło poświęcone przywódcy grupy.
Okoliczności powstania i publikacji utworu.
Ogólny koncept cyklu "Historia Trzynastu" zdaniem Boya Żeleńskiego pochodzi jeszcze z czasów młodości pisarza, gdy nie planował on stworzenia "Komedii ludzkiej". Zafascynowany ludzką energią Balzak pisał w listach, iż chciałby zostać członkiem półlegalnej grupy, której członkowie byliby gotowi oferować sobie wszelką pomoc, nawet za cenę łamania prawa i popełniania zbrodni. Grupę taką kilkakrotnie, bez powodzenia, usiłował sformować.
10 marca 1833 Balzak opublikował przedmowę do "Historii Trzynastu", która miała nakreślać ogólne ramy utworu i przedstawiać jego głównych bohaterów. Tłumaczył w niej, iż cały cykl ma zostać poświęcony Płomiennym – grupie trzynastu mężczyzn, którzy postanowili, wspierając się bezwarunkowo w każdej sytuacji i łamiąc prawo w razie prywatnej potrzeby, bezwzględnie realizować swoje życiowe cele. Twierdził, że stowarzyszenie przestało już istnieć, a o jego działaniu dowiedział się od jednego z jego byłych członków. 17 marca tego samego roku drukiem ukazała się pierwsza część "Ferragusa". Podzielony na cztery części utwór został opublikowany do końca kwietnia 1833, a następnie raz jeszcze w formie książkowej. Za życia autora był wznawiany jeszcze trzy razy, w 1835, 1840 i 1843. Powieść była dedykowana Hektorowi Berliozowi.
Treść.
Młody oficer August de Malincour śledzi zamężną kobietę, w której jest zakochany, Klemencję Desmarets, i dostrzega, że udaje się ona do owianej złą sławą dzielnicy Paryża, wokół ulicy Soly. Kiedy wspomina o tym wydarzeniu w czasie przyjęcia, kobieta twierdzi, że nigdy tam nie była. De Malincour nie wierzy jej jednak i nadal szpieguje każdy krok Klemencji. Przypadkowo spotyka wówczas tajemniczego starca, Ferragusa, i odkrywa zgubiony przez niego bilecik. Wynika z niego, że kobieta imieniem Ida jest zakochana w beznamiętnym, ubranym w łachmany człowieku. August oddaje liścik, co wystarcza, by Ferragus dostrzegł jego zainteresowanie jego osobą.
Wkrótce po tym spotkaniu August omal nie pada ofiarą dziwnych wypadków: najpierw na jego powóz spada kamień, potem zaś ktoś uszkadza jedną z osi w jego kabriolecie. Jego krewny, widam de Pamiers, z pomocą swojego sługi postanawia poznać prawdziwą tożsamość Ferragusa, by pomóc młodzieńcowi. Okazuje się, że człowiek ten nazywa się w rzeczywistości Gracjan Bourignard, stoi na czele tajnego stowarzyszenia Płomiennych, zaś pani Desmarets już wcześniej była z nim w regularnym kontakcie. August postanawia rozwikłać zagadkę ich wzajemnych relacji, a także zdobyć serce kobiety. Wieczorem, w czasie spotkania towarzyskiego, zostaje wyzwany na pojedynek przez margrabiego de Ronquerolles, który omal go nie zabija, a biorąc go za śmiertelnie rannego, stwierdza, że przyczyną walki była Klemencja. Przerażony oficer po wyzdrowieniu udaje się z całą sprawą na policję, gdzie jednak dowiaduje się, że domniemany Ferragus zmarł.
Uspokojony August udaje się na bal, gdzie okazuje się, że tajemniczy mężczyzna żyje i oficjalnie uczestniczy w życiu towarzyskim Paryża jako szlachcic portugalski de Funcal. Spotyka również Klemencję, którą oskarża o chęć zamordowania go. Ich rozmowę dostrzega jej mąż, Julian Desmarets, który zaczyna podejrzewać żonę o niewierność. Spotyka się z Augustem, od którego dowiaduje się o wizytach żony w domu Ferragusa. Po powrocie do domu dostrzega, że Klemencja go oszukuje – wychodzi z domu nawet wtedy, gdy twierdziła, że nie ma takiego zamiaru. Postanawia ją śledzić, nie kryjąc się przed nią ze swoim brakiem zaufania. Kobieta zaczyna chorować ze zgryzoty, nadal jednak odmawia opowiedzenia mu całej historii.
August, śledząc Klemencję w domu, gdzie miała spotkać się z Ferragusem, słyszy ich decydującą rozmowę: kobieta była córką Płomiennego, który wstydził się swojego robotniczego pochodzenia i dlatego ukrywał się przed jej mężem. Postanowił to zmienić dopiero w momencie, gdy zdobył dokumenty zmarłego portugalskiego szlachcica de Funcala i rozpoczął nowe życie pod tym właśnie nazwiskiem. Rozmowę tę słyszy również Julian. Zrozumiawszy bezpodstawność swoich podejrzeń, mężczyzna błaga żonę o wybaczenie, lecz ta po 11 dniach choroby umiera. W tym samym dniu ginie również August, zatruty przez Ferragusa w czasie przyjęcia. Płomienni, zamaskowani, uczestniczą w pogrzebie kobiety, po czym umożliwiają Julianowi realizację ostatniego życzenia – kremacji zwłok żony zamiast chowania ich na komunalnym cmentarzu. Po upływie pewnego czasu wdowiec spotyka w parku na Montparnasse na pół obłąkanego mężczyznę, który całymi dniami przygląda się graczom w bule. Z przerażeniem rozpoznaje z nim złamanego psychicznie po utracie córki Ferragusa.
Cechy utworu.
"Ferragus", zdaniem Boya Żeleńskiego, jest doskonałym przykładem pełnego sprzeczności stylu tworzenia Balzaka, łączącego realistyczną obserwację otaczającego go świata i jego wnikliwy opis z romantyczną fantazją, zamiłowaniem do tajemnic i zakulisowych spisków. Źródła tej fascynacji upatruje w ogólnym klimacie epoki (karbonaryzm, twórczość George’a Byrona, wolnomularstwo). Również w tej powieści zasadniczy wątek, oparty na zagadce, życiu pod fałszywym nazwiskiem, skrytobójstwie, łączy się z realistyczną analizą wyglądu cieszących się złą sławą ulic Paryża oraz obyczajów eleganckich salonów stolicy Francji.
Niektóre motywy zawarte w powieści zostały rozwinięte w późniejszych, bardziej cenionych przez krytykę dziełach Balzaka. Bohaterowie powstałego rok później "Ojca Goriot", Goriot i Vautrin, stanowią rozwinięcie postaci Ferragusa jako idealnego ojca i gotowego na wszystko przestępcy.
Recepcja.
"Ferragus" cieszył się ogromnym powodzeniem czytelników, zwłaszcza kobiet, zachwyconych wątkiem miłości małżeńskiej Juliana i Klemencji. W listach do Eweliny Hańskiej pisarz relacjonował jej sukces utworu. Dzieło doczekało się również szeregu entuzjastycznych recenzji w prasie paryskiej.
W 1835 F. Dmochowski opublikował częściowy przekład "Ferragusa" na język polski, zmieniając tytuł na "Po cóż chciał wiedzieć?" i usuwając wszystkie elementy tekstu, jakie uznał za komentarze i dygresje odautorskie. Pełny przekład powieści wykonał w 1926 Tadeusz Boy Żeleński.

</doc>
<doc id="1897327" url="https://pl.wikipedia.org/wiki?curid=1897327" title="Port Address Translation">
Port Address Translation

Port Address Translation (PAT) – usługa urządzeń, które tłumaczą komunikację TCP bądź UDP, nawiązaną pomiędzy hostem sieci prywatnej a hostem sieci publicznej. Pozwala ona używać jednego adresu IP zewnętrznego wielu komputerom w sieci lokalnej.
Urządzenie z PAT czytelnie modyfikuje pakiety IP przetwarzane przez nie. Modyfikacja ta charakteryzuje się tym, że wszystkie pakiety wysłane z sieci wewnętrznej do publicznej mają jedno pochodzenie (urządzenia z PAT).
NAT a PAT.
PAT jest zawarty w NAT, w dodatku jest ściśle powiązany z koncepcją NAT. Znany jest również jako NAT Overload.
W PAT modyfikowany jest zarówno prywatny adres IP, jak i numer portu nadawcy. Urządzenie samo wybiera numer portu, który będzie widziany w sieci publicznej. W związku z tym PAT operuje na dwóch warstwach modelu OSI: 3 (sieciowej) oraz 4 (transportowej); natomiast NAT wykorzystuje jedynie warstwę 3 (sieciową).
Wykorzystanie.
Implementacje PAT zawarte są w zaporach sieciowych (programowych) i urządzeniach dostępowych do sieci (routerach ADSL). Przy konfigurowaniu tych urządzeń wyróżniony jest podział na Internet (sieć publiczna) i LAN (sieć wewnętrzna).
Przykład działania.
Komputer o adresie 192.168.0.2 próbuje nawiązać połączenie ze zdalnym urządzeniem sieci publicznej. Pakiet początkowy otrzymuje adres 192.168.0.2:15345. Urządzenie PAT (o IP publicznym 1.2.3.4) paruje adres źródłowy: port z 1.2.3.4:16529, robiąc wpis w tablicy wewnętrznej, zgodnie z którym port 16529 jest wykorzystywany dla połączenia z 192.168.0.2. Kiedy informacja z sieci zewnętrznej zostania nadana, urządzenie PAT wie, gdzie ma ją przekierować.
Przykład praktyczny wysyłania z sieci LAN wiadomości.
Sieć LAN ----------- Urządzenia dostępowe
192.168.1.4:80→83.10.20.70:212
192.168.1.5:80→83.10.20.70:220
Analogia.
Działanie usługi PAT można porównać do recepcjonistki w biurze, która używa jednego zewnętrznego numeru telefonicznego. Zajmuje się ona głównie przekierowaniem połączeń zewnętrznych do odpowiedniego odbiorcy znajdującego się w biurze. Połączenie bezpośrednie z sieci publicznej do konkretnego telefonu w biurze jest niemożliwe. Natomiast wszystkie połączenia wykonywane z biura mają ten sam numer telefoniczny.

</doc>
<doc id="1897328" url="https://pl.wikipedia.org/wiki?curid=1897328" title="Droga oliwkowo-rdzeniowa">
Droga oliwkowo-rdzeniowa

Droga oliwkowo-rdzeniowa (pęczek Helwega, łac. "tractus olivospinalis") – pasmo włókien nerwowych biegnące od jąder oliwki rdzenia przedłużonego w szyjnej części rdzenia kręgowego. Graniczy z drogą rdzeniowo-móżdżkową przednią. 
Drogę oliwkowo-rdzeniową opisał jako pierwszy duński anatom Hans Kristian Saxtorph Helweg.

</doc>
<doc id="1897329" url="https://pl.wikipedia.org/wiki?curid=1897329" title="Pęczek Helwega">
Pęczek Helwega



</doc>
<doc id="1897330" url="https://pl.wikipedia.org/wiki?curid=1897330" title="Kagohl 1">
Kagohl 1

Kampfgeschwader der Obersten Heeresleitung 1, Kampfgeschwader Nr.1 – Kagohl 1 – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona z Brieftauben-Abteilung Ostende, 20 grudnia 1915 roku. Składała się z sześciu jednostek bojowych Kampfstaffeln, każda po 6 samolotów. Kasta 1, Kasta 2, Kasta 3, Kasta 4, Kasta 5 i Kasta 6. 3 kwietnia 1917 roku jednostka została zreorganizowana, dalej funkcjonowała jako Bombengeschwader an der Obersten Heeresleitung – Bogohl 1 (BG 1).
W Kagohl 1 służyli między innymi (późniejsze asy myśliwskie): Otto Parschau, Hans Bethge, Wilhelm Cymera, Hans Martin Pippart, Heinrich Lorenz, Kurt Wüsthoff, Paul von Osterroht.
W jednostce były używane między innymi następujące typy samolotów: LVG C.II (Kasta 3), Rumpler C.I (Kasta 1), LVG C.I.

</doc>
<doc id="1897331" url="https://pl.wikipedia.org/wiki?curid=1897331" title="Engelbert Kaempfer">
Engelbert Kaempfer

Engelbert Kaempfer (ur. 16 września 1651 w Lemgo, w Westfalii, zm. 2 listopada 1716 w Lemgo) – niemiecki podróżnik i lekarz, autor opisów Persji (dziś Iran) i Japonii.
Kształcił się w Gdańsku w zakresie filozofii, historii i języków. Następnie studiował filozofię i medycynę w Toruniu, Krakowie i Królewcu. W 1681 r. zaoferowano mu stanowisko na uniwersytecie w Uppsali, jednak Kaempfer wolał podróżować. 
W 1683 r. uczestniczył w misji handlowej do Rosji i Persji, zorganizowanej na polecenie króla Szwecji, Karola XI. Przez Moskwę, Kazań, drogą wokół Morza Kaspijskiego dotarł w 1684 r. do Isfahanu. Niepowodzenie tej wyprawy i chęć dalszych podróży skłoniły go do zmiany pracodawcy i ponad rok później Kaempfer dołączył w Zatoce Perskiej do floty handlowej, należącej do Holenderskiej Kompanii Wschodnioindyjskiej, dla której pracował przez kilka lat jako chirurg w porcie Ormuz. 
Następnie, poprzez Indie dotarł w 1689 r. do Batawii (obecna Dżakarta) i kolejno do Japonii, gdzie przebywał w latach 1690-1692, jako lekarz załogi holenderskiej faktorii na sztucznej wysepce Dejima w zatoce Nagasaki. W czasie swojego tam pobytu prowadził badania przyrodnicze i zapoznawał się z życiem i ustrojem tego nieznanego Europejczykom kraju. Wyniki jego prac zostały opublikowane w kilku językach po jego śmierci. 
W 1695 r. powrócił do Europy i osiadł w swoim rodzinnym mieście Lemgo. 

</doc>
<doc id="1897332" url="https://pl.wikipedia.org/wiki?curid=1897332" title="Flety">
Flety



</doc>
<doc id="1897337" url="https://pl.wikipedia.org/wiki?curid=1897337" title="Burt Kennedy">
Burt Kennedy

Burton „Burt” Kennedy (ur. 3 września 1922 w Muskegon w stanie Michigan, zm. 15 lutego 2001 w Los Angeles) – amerykański scenarzysta i reżyser, który przeszedł do historii filmu jako twórca kilkunastu mniej lub bardziej udanych westernów.
Życiorys.
W czasie II wojny światowej służył w 1 Dywizji Kawalerii.
Oprócz kilku scenariuszy do wyreżyserowanych przez siebie filmów był także m.in. autorem scenariuszy do serii westernów w reżyserii Budda Boettichera z Randolphem Scottem w roli głównej. Były to: "Siedmiu ludzi do zabicia" (1956), "Szlachetny T" (1957), "Buchanan Rides Alone" (1958), "Samotny jeździec" (1959), "Porwana przez Komanczów" (1960).
Chory na raka zmarł w swoim domu w dzielnicy Sherman Oaks w Los Angeles w wieku 78 lat. Jest pochowany na Arlington National Cemetery.

</doc>
<doc id="1897345" url="https://pl.wikipedia.org/wiki?curid=1897345" title="Stine Kufaas">
Stine Kufaas

Stine Kufaas (ur. 7 kwietnia 1986) – norweska lekkoatletka, skoczkini wzwyż.

</doc>
<doc id="1897346" url="https://pl.wikipedia.org/wiki?curid=1897346" title="Davor Kus">
Davor Kus

Davor Kus (ur. 21 lipca 1978 w Rijece) – chorwacki koszykarz. Gra na pozycji rozgrywającego lub rzucającego obrońcy.

</doc>
<doc id="1897347" url="https://pl.wikipedia.org/wiki?curid=1897347" title="Fletnicowate">
Fletnicowate



</doc>
<doc id="1897348" url="https://pl.wikipedia.org/wiki?curid=1897348" title="Karw (województwo kujawsko-pomorskie)">
Karw (województwo kujawsko-pomorskie)

Karw – wieś w Polsce położona w województwie kujawsko-pomorskim, w powiecie brodnickim, w gminie Górzno. Formalnie utworzona 1 stycznia 2010.
W latach 1975–1998 miejscowość administracyjnie należała do województwa toruńskiego.
Miejscowość leży przy drodze powiatowej nr 1837 między Górznem a Świedziebnią. Znajduje się w niej budynek dawnej komory celnej (przełom XIX i XX wieku).
Historia.
Miejscowość wymieniana w dokumentach historycznych z 1325 roku, następnie w XVIII wieku. Nie została ujęta w "Wykazie urzędowych nazw miejscowości w Polsce", wydanym w 1981 roku, i od tej pory zniknęła z ewidencji Krajowego Rejestru Urzędowego Podziału Terytorialnego Kraju. Wymieniana była natomiast w pracach naukowych, jak w wydanej przez Toruńskie Towarzystwo Kultury w 1989 roku pozycji "Górzno. Zarys dziejów". Po odkryciu faktu, iż wieś Karw prawnie nie istnieje, Urząd Miasta i Gminy Górzno podjął uchwałę, wnoszącą do MSWiA o przywrócenie miejscowości. Ministerstwo rozpatrzyło wniosek pozytywnie i przywróciło miejscowość rozporządzeniem Ministra Spraw Wewnętrznych i Administracji z dnia 16 grudnia 2009 r. w sprawie ustalenia, zmiany i zniesienia urzędowych nazw niektórych miejscowości, z dniem 1 stycznia 2010.

</doc>
<doc id="1897349" url="https://pl.wikipedia.org/wiki?curid=1897349" title="Fletnice">
Fletnice



</doc>
<doc id="1897353" url="https://pl.wikipedia.org/wiki?curid=1897353" title="L’homme armé">
L’homme armé

L’homme armé („Człowiek uzbrojony”) – popularna świecka pieśń francuska z pocz. XV w. Była najpopularniejszą melodią (jako cantus firmus) wykorzystywaną do tworzenia opracowań mszy. Pochodzenie pieśni nie jest znane. Do dnia dzisiejszego zachowało się co najmniej 40 odrębnych kompozycji zatytułowanych "Missa L’homme armé" – Msza L’homme armé. Pierwsze jej opracowanie polifoniczne pojawia się u A. Busnoisa. Występowała także w opracowaniach organowych i lutniowych.

</doc>
<doc id="1897356" url="https://pl.wikipedia.org/wiki?curid=1897356" title="L'homme arme">
L'homme arme



</doc>
<doc id="1897357" url="https://pl.wikipedia.org/wiki?curid=1897357" title="Aulostomus">
Aulostomus

Aulostomus – rodzaj morskich ryb z rodziny rurecznicowatych (Aulostomidae).
Klasyfikacja.
Gatunki zaliczane do tego rodzaju:

</doc>
<doc id="1897359" url="https://pl.wikipedia.org/wiki?curid=1897359" title="Maciej Gielecki">
Maciej Gielecki

Maciej Gielecki (ur. 11 grudnia 1956 w Warszawie) – polski działacz społeczny i samorządowy, wojewoda warszawski (1998).
Życiorys.
Studiował na Wydziale Fizyki UW, gdzie uzyskał absolutorium, dyplom magistra zarządzania (z wyróżnieniem senatu) w WSPiZ im L. Koźmińskiego, podyplomowe studia praw i administracji UW.
Działalność społeczna.
Maciej Gielecki pełnił szereg funkcji społecznych:
Działalność samorządowa.
Funkcje w samorządzie warszawy i woj. mazowieckiego:
Działalność polityczna.
pełnomocnik na woj. warszawskie
Wojewoda.
W 1998 został powołany na urząd wojewody warszawskiego, gdzie pełnił funkcję tylko 9 miesięcy. 

</doc>
<doc id="1897364" url="https://pl.wikipedia.org/wiki?curid=1897364" title="Msza L’homme armé">
Msza L’homme armé

Msza L’homme armé ("Missa L’homme armé") – polifoniczne opracowanie mszy, w którym została wykorzystana jako cantus firmus burgundzka pieśń "L’homme armé". Do dnia dzisiejszego zachowało się co najmniej 40 odrębnych kompozycji zatytułowanych "Missa L’homme armé".
Lista ważniejszych opracowań.
Pochodzące z połowy XV wieku:
Pochodzące najpewniej sprzed 1475:
Pochodzące najpewniej sprzed 1500:
Napisane po 1500:

</doc>
<doc id="1897366" url="https://pl.wikipedia.org/wiki?curid=1897366" title="Hjalmar Helweg">
Hjalmar Helweg

Hjalmar Helweg (ur. 11 lutego 1886, zm. 11 lutego 1960) – duński lekarz psychiatra. Praktykował w Kopenhadze i wykładał na tamtejszym uniwersytecie. Był autorem szeregu prac, w których m.in. analizował psychikę Kierkegaarda i Andersena. Autor pierwszego duńskiego podręcznika psychiatrii sądowej (1937).

</doc>
<doc id="1897367" url="https://pl.wikipedia.org/wiki?curid=1897367" title="Marko Popović (chorwacki koszykarz)">
Marko Popović (chorwacki koszykarz)

Marko Popović (ur. 12 czerwca 1982 w Zadarze) - chorwacki koszykarz występujący na pozycjach rozgrywającego oraz rzucającego obrońcy, olimpijczyk.
Jego kuzynami są Alan Gregov i Arijan Komazec, również chorwaccy koszykarze i olimpijczycy.
Jego ojciec, Petar Popović, także był koszykarzem, a obecnie jest trenerem.

</doc>
<doc id="1897370" url="https://pl.wikipedia.org/wiki?curid=1897370" title="Missa L'homme armé">
Missa L'homme armé



</doc>
<doc id="1897371" url="https://pl.wikipedia.org/wiki?curid=1897371" title="Missa L'homme arme">
Missa L'homme arme



</doc>
<doc id="1897372" url="https://pl.wikipedia.org/wiki?curid=1897372" title="Msza L'homme arme">
Msza L'homme arme



</doc>
<doc id="1897373" url="https://pl.wikipedia.org/wiki?curid=1897373" title="Fistulki">
Fistulki



</doc>
<doc id="1897374" url="https://pl.wikipedia.org/wiki?curid=1897374" title="Budynek mieszkalny">
Budynek mieszkalny

Budynek mieszkalny – obiekt budowlany, którego co najmniej połowa całkowitej powierzchni użytkowej jest wykorzystywana do celów mieszkalnych. W przypadkach, gdy mniej niż połowa całkowitej powierzchni użytkowej wykorzystywana jest na cele mieszkalne, budynek taki klasyfikowany jest jako niemieszkalny zgodnie z jego przeznaczeniem.

</doc>
<doc id="1897376" url="https://pl.wikipedia.org/wiki?curid=1897376" title="Kristin Muerer Stemland">
Kristin Muerer Stemland



</doc>
<doc id="1897381" url="https://pl.wikipedia.org/wiki?curid=1897381" title="Kościół Niepokalanego Poczęcia Najświętszej Maryi Panny w Kłodzku">
Kościół Niepokalanego Poczęcia Najświętszej Maryi Panny w Kłodzku

Kościół Niepokalanego Poczęcia Najświętszej Maryi Panny w Kłodzku – jeden z pięciu kościołów katolickich znajdujących się w Kłodzku, ulokowany w dzielnicy Jurandów, przy ul. Szpitalnej, przy północnej granicy miasta. Wchodzi w skład Zespołu Szpitalnego. Świątynia jest siedzibą parafii Niepokalanego Poczęcia NMP, obejmującej również okoliczne wioski.
Dane ogólne.
Kościół jest jednonawową budowlą z rzędem kaplic od północy, zbudowaną w stylu neogotyckim. Ma 50 m długości i 10 m szerokości. Jego twórcami byli lokalni architekci: Hannemann i Münster.
Historia.
W drugiej połowie XIX w. miała miejsce intensywna rozbudowa Kłodzka, co spowodowane było zniesieniem statusu miasta-twierdzy, a wraz z nim postępował rozwój demograficzny miasta.
Zbyt duża liczba chorych, na których potrzeby nie wystarczał istniejący na Przedmieściu Ząbkowickim szpital im. Marii Magdaleny, spowodowała zawiązanie komitetu budowy nowego szpitala z inicjatywy wiernych Kościoła katolickiego, zamieszkujących w hrabstwie kłodzkim, pod przewodnictwem ks. Josepha Bendelina. Zebrane podczas zbiórki pieniądze przeznaczono na wykup działki na Jurandowie, w pobliżu dworca kolejowego – Kłodzko Główne.
Najpierw w latach 1867-1874 wzniesiono kompleks szpitalny, a w 1874 r. przystąpiono do budowy przyszpitalnej kaplicy, której nadano wezwanie "Niepokalanego Poczęcia NMP". W czasie II wojny światowej z obawy przed zbezczeszczeniem znalazł tu schronienie posążek św. Anny Samotrzeciej z Góry Świętej Anny.
W 1947 r. kaplica została podniesiona do rangi kościoła i stała się siedzibą parafii Niepokalanego Poczęcia NMP.

</doc>
<doc id="1897383" url="https://pl.wikipedia.org/wiki?curid=1897383" title="Dania na Zimowych Igrzyskach Olimpijskich 2010">
Dania na Zimowych Igrzyskach Olimpijskich 2010

Danię na Zimowych Igrzyskach Olimpijskich 2010 reprezentowało osiemnastu zawodników.
Narciarstwo alpejskie.
Kobiety
Mężczyźni
Biathlon.
Mężczyźni
Biegi narciarskie.
Mężczyźni
Curling.
Kobiety - 5. miejsce
Mężczyźni - 9. miejsce
Narciarstwo dowolne.
Kobiety
Snowboard.
Kobiety
Łyżwiarstwo szybkie.
Kobiety

</doc>
<doc id="1897385" url="https://pl.wikipedia.org/wiki?curid=1897385" title="Ryta Turava">
Ryta Turava



</doc>
<doc id="1897386" url="https://pl.wikipedia.org/wiki?curid=1897386" title="Samuel Chapanga">
Samuel Chapanga

Samuel Campira Chapanga (ur. 9 kwietnia 1982 w Maputo) – mozambicki piłkarz grający na pozycji obrońcy.
Kariera klubowa.
Karierę piłkarską Chapanga rozpoczął w klubie Têxtil do Punguè i w jego barwach zadebiutował w 2002 roku w pierwszej lidze mozambickiej. W 2005 roku wyjechał do Europy i grał w rezerwach Lokomotiwu Moskwa, a na początku 2006 roku odszedł do Dinama Zagrzeb, z którym został mistrzem Chorwacji, pomimo że nie rozegrał w lidze żadnego spotkania.
W połowie 2006 roku Chapanga wrócił do Mozambiku i grał w CD Costa do Sol. W 2007 roku przeszedł do CD Maxaquene, gdzie grał do końca 2009 roku. W 2010 roku został piłkarzem Liga Muçulmana, z którym na koniec sezonu został mistrzem kraju. W 2011 roku wrócił do Maxaquene. NAstępnie grał w CD Costa do Sol, HCB Songo i Vilankulo FC. W 2017 wrócił do Maxaquene.
Kariera reprezentacyjna.
W reprezentacji Mozambiku Chapanga zadebiutował w 2003 roku. W 2010 roku został powołany do kadry na Puchar Narodów Afryki 2010, na którym rozegrał 2 mecze: z Egiptem (0:2) i z Nigerią (0:3).

</doc>
<doc id="1897387" url="https://pl.wikipedia.org/wiki?curid=1897387" title="Józef Knut">
Józef Knut

Józef Knut (ur. 3 listopada 1938 w Borowcu, pow. Kościerzyna, zm. 6 października 1997 w Brzeźnie) – polski bokser.
Kariera sportowa.
Pierwszym klubem w karierze, gdzie uczył się tzw. "szermierki na pięści" była Gedania Gdańsk, następnie w trakcie odbywania służby wojskowej, walczył w barwach Zawiszy Bydgoszcz, a po skończeniu służby wojskowej, został zawodnikiem Wybrzeża Gdańsk. Uczestnicząc w mistrzostwach Europy w Belgradzie 1961 roku, odpadł w eliminacjach wagi półśredniej. Startując w mistrzostwach Polski, wywalczył mistrzostwo Polski w 1962 i wicemistrzostwo w 1961 roku, w kategorii półśredniej, oraz brązowe medale w 1963 w wadze półśredniej i 1964 w lekkośredniej. Był dwukrotnym mistrzem Spartakiady Gwardyjskiej w 1961 i 1962 roku, w wadze półśredniej, wicemistrzem w 1968 w kategorii lekkośredniej, oraz dwukrotnie brązowym medalistą tego turnieju w 1964 i 1965 w wadze półśredniej. W latach 1961-1964 jedenastokrotnie wystąpił w reprezentacji Polski, odnosząc 8 zwycięstw, przy 3 porażkach. W swojej karierze, którą zakończył w 1969 roku, stoczył ok. 270 walk.
Pochowany na Cmentarzu Srebrzysko w Gdańsku (rejon V, taras VIII, rząd 1).

</doc>
<doc id="1897397" url="https://pl.wikipedia.org/wiki?curid=1897397" title="Herb gminy Zakroczym">
Herb gminy Zakroczym



</doc>
<doc id="1897399" url="https://pl.wikipedia.org/wiki?curid=1897399" title="Mistrzostwa Europy w Koszykówce Mężczyzn 1947">
Mistrzostwa Europy w Koszykówce Mężczyzn 1947

Mistrzostwa Europy w Koszykówce 1947 – 5. edycja mistrzostw Europy w koszykówce mężczyzn, które odbyły się w Czechosłowacji w dniach 27 kwietnia – 3 maja 1947 roku. Pierwszy tytuł mistrza Europy zdobyła drużyna Związku Radzieckiego.
Rezultaty zawodów.
Runda finałowa.
Mecz o miejsca 13/14:
Mecz o miejsca 11/12:
Mecz o miejsca 9/10:
Mecz o miejsca 7/8:
Mecz o miejsca 5/6:
Mecz o brązowy medal:
Mecz o Mistrzostwo Europy:
Medaliści.
 : Otar Korkia, Stepas Butautas, Joann Lõssow, Nodar Dzordzikia, Ilmar Kullam, Anatolij Koniew, Jewgienij Aleksiejew, Aleksander Moisejew, Justinas Lagunavičius, Kazimieras Petkevičius, Jurij Uszakow, Vytautas Kulakauskas, Wasilij Kołpakow, Siergiej Tarasow (Trener: Pavel Tsetlin).
 : Ivan Mrázek, Miloš Bobocký, Jiří Drvota, Josef Ezr, Jan Kozák, Gustav Hermann, Miroslav Vondráček, Ladislav Trpkoš, Karel Bělohradský, Miroslav Dostál, Milan Fraňa, Václav Krása, Josef Toms, Emil Velenský (Trener: Josef Fleischlinger).
 Egipt: Youssef Mohammed Abbas, Fouad Abdelmeguid el-Kheir, Guido Acher, Maurice Calife, Gabriel Armand "Gaby" Catafago, Abdelrahman Hafez Ismail, Zaki Selim Harari, Hassan Moawad, Hussein Kamel Montasser, Wahid Chafik Saleh, Albert Fahmy Tadros, Zaki Yehia.

</doc>
<doc id="1897400" url="https://pl.wikipedia.org/wiki?curid=1897400" title="Nathan Buntin">
Nathan Buntin

Nathan Buntin (ur. 10 stycznia 1967) – amerykański koszykarz grający na pozycji środkowego. Król strzelców Polskiej Ligi Koszykówki w sezonie 1994/1995 (w 35 meczach zdobył w sumie 837 punktów). Dwukrotny medalista rozgrywek o mistrzostwo Polski w koszykówce mężczyzn – wspólnie z Polonią Przemyśl w sezonie 1994/95 zdobył srebrny medal, a rok później brązowy. Razem z Darrylem Thomasem był pierwszym amerykańskim koszykarzem reprezentującym barwy Polonii Przemyśl.
Karierę koszykarską rozpoczynał w rozgrywkach dywizji I NCAA. Występował tam w latach 1987–1990, reprezentując barwy uniwersytetu Missouri State University (wystąpił w sumie w 132 meczach, w których zdobył 1308 punktów). W latach 1994–1996 grał w Polskiej Lidze Koszykówki w Polonii Przemyśl. W barwach tego klubu wystąpił w 70 meczach polskiej ligi, w których zdobył w sumie 1441 punktów. Uczestniczył wówczas także dwukrotnie w Meczu Gwiazd Polskiej Ligi Koszykówki – w 1995 roku zdobył 20 punktów, a rok później 1 punkt. Do występu w drugim z tych meczów nie został wybrany, jednak zastąpił Mariusza Bacika podczas wykonywania 2 rzutów osobistych. W sezonie 1996/97 był zawodnikiem Lecha Poznań, grającego wówczas pod nazwą 10,5 Basket Club Poznań.

</doc>
<doc id="1897401" url="https://pl.wikipedia.org/wiki?curid=1897401" title="Estonia na Zimowych Igrzyskach Olimpijskich 2010">
Estonia na Zimowych Igrzyskach Olimpijskich 2010

Estonia na Zimowych Igrzyskach Olimpijskich 2010 – trzydziestoosobowa kadra sportowców reprezentujących Estonię na igrzyskach w 2010 roku w Vancouver.
W reprezentacji znalazło się osiemnastu mężczyzn i dwanaście kobiet. Wzięli oni udział w 26 konkurencjach w czterech dyscyplinach sportowych – biathlonie, biegach narciarskich, łyżwiarstwie figurowym i narciarstwie alpejskim. Jedyny medal dla reprezentacji Estonii wywalczyła Kristina Šmigun-Vähi w biegu indywidualnym kobiet na 10 km techniką dowolną.
Najmłodszą reprezentantką w kadrze była łyżwiarka Irina Štork (16 lat i 319 dni), natomiast najstarszym – biegacz Andrus Veerpalu (39 lat i 21 dni).
Rolę chorążego reprezentacji podczas ceremonii otwarcia igrzysk pełnił biathlonista Roland Lessing, a podczas ceremonii zamknięcia – biegaczka Kristina Šmigun-Vähi.
Był to ósmy start Estonii na zimowych igrzyskach olimpijskich i trzeci z rzędu, podczas którego Estończycy zdobyli medal olimpijski. Reprezentacja Estonii w Vancouver była najliczniejszą w dotychczasowych startach tego państwa w zimowych igrzyskach olimpijskich.
Tło startu.
Estoński Komitet Olimpijski został oficjalnie powołany w 1923 roku w Tallinnie. W 1991 roku został zatwierdzony przez Międzynarodowy Komitet Olimpijski.
Reprezentacja Estonii zadebiutowała w zimowych igrzyskach olimpijskich w 1928 roku. Pierwszymi zimowymi igrzyskami, podczas których Estończycy zdobyli medale, były igrzyska w 2002 roku w Salt Lake City. Wówczas estońscy biegacze narciarscy – Andrus Veerpalu i Jaak Mae zdobyli łącznie trzy medale, po jednym z każdego kruszcu. Cztery lata później w Turynie Estończycy również wywalczyli trzy medale, jednak wszystkie złote. Dwa złota olimpijskie zdobyła Kristina Šmigun, a jedno Andrus Veerpalu.
W listopadzie 2009 roku Hanno Pevkur, minister spraw społecznych Estonii zapowiedział, że wszyscy członkowie estońskiej delegacji olimpijskiej zostaną objęci obowiązkowymi szczepieniami przeciwko świńskiej grypie.
W styczniu 2010 roku Estoński Komitet Olimpijski oficjalnie zatwierdził narodową kadrę olimpijską. Poza trzydziestoosobową kadrą sportowców w skład delegacji weszło 33 członków sztabu szkoleniowo-przygotowawczego. Medaliści z Turynu – Šmigun-Vähi i Veerpalu byli wymieniani jako główni estońscy pretendenci do zdobycia medali olimpijskich w Vancouver. Przed rozpoczęciem igrzysk byli estońscy olimpijczycy – Taivo Kuus, Priit Narusk, Raul Olle, Janno Prants, Silja Suija, Hillar Zahkna i Aivo Udras – przewidywali, że Estończycy zdobędą co najmniej trzy medale olimpijskie.
Oficjalne stroje estońskiej delegacji olimpijskiej w Vancouver zostały zaprojektowane przez firmę Monton Fashion. Ubiór składał się z białych czapek i kurtek, niebieskich spodni oraz czarnych butów. Na przedniej części kurtek widniały czarne i niebieskie wzory, a na ramieniu niebieski napis „Estonia” oraz estońska flaga narodowa. Stroje estońskiej delegacji, wspólnie ze strojami reprezentacji Czech, Azerbejdżanu, Bermudów, Szwajcarii i Kanady, zostały wyróżnione jako jedne z najlepszych z zaprezentowanych podczas ceremonii otwarcia igrzysk.
Z okazji igrzysk w Vancouver Bank Estonii wydał srebrne monety okolicznościowe o wartości 10 koron estońskich, a estońska poczta – znaczki pocztowe o wartości 9 koron / 58 eurocentów, zaprojektowane przez Triin Heimann. Po zakończeniu igrzysk wydawnictwo z Tallinna opublikowało również książkę poświęconą startom Estończyków na igrzyskach w Vancouver, napisaną we współpracy z narodowym komitetem olimpijskim.
Skład reprezentacji.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Estonii wzięła udział w czterech. Dwoje Estończyków wystąpiło w konkurencjach alpejskich, dziewięcioro w biathlonie, czternaścioro w biegach narciarskich i pięcioro w łyżwiarstwie figurowym.
Piętnaścioro z estońskich olimpijczyków z Vancouver wystąpiło także na poprzednich igrzyskach, które odbyły się w Turynie. Było to czworo biathlonistów, ośmioro biegaczy, jedna łyżwiarka figurowa i dwoje alpejczyków. Kristina Šmigun-Vähi broniła w Vancouver tytułów mistrzyni olimpijskiej w biegu indywidualnym i biegu łączonym, a Andrus Veerpalu w biegu indywidualnym. Poza tym w Turynie miejsca w czołowej dziesiątce zajęli: Jaak Mae (5. w biegu indywidualnym), Anti Saarepuu (8. w sprincie indywidualnym), Kristina Šmigun (8. w biegu masowym) oraz męska sztafeta biegaczy: Aivar Rehemaa, Andrus Veerpalu, Jaak Mae, Kaspar Kokk (8. miejsce).
Wyniki.
Biathlon.
Na igrzyskach w Vancouver wystąpiło dziewięcioro estońskich biathlonistów – pięciu mężczyzn i cztery kobiety. Wśród mężczyzn najwyższe miejsce w konkurencjach indywidualnych osiągnął Priit Viks w biegu indywidualnym na 20 kilometrów, w którym zajął 20. miejsce ze stratą 3 minut i 15,6 sekundy do zwycięzcy – Emila Hegle Svendsena. Wśród kobiet najwyższej sklasyfikowana została Eveli Saue w biegu indywidualnym na 15 kilometrów – 42. miejsce ze stratą 4 minut i 35,1 sekundy do Tory Berger.
W Vancouver wystąpiły także estońskie sztafety kobiet i mężczyzn. Estonki zajęły 18. pozycję w sztafecie 4x6 km (strata 8 minut i 19,2 sekundy do Rosjanek), wyprzedzając jedynie sztafetę łotewską, a Estończycy – 14. miejsce w sztafecie 4x7,5 km (strata 6 minut i 38,4 sekundy do Norwegów) wśród 19 sklasyfikowanych zespołów.
Biegi narciarskie.
W estońskiej kadrze biegaczy narciarskich znalazło się czternaścioro zawodników – cztery kobiety i dziesięciu mężczyzn. W Vancouver rozegrano dwanaście konkurencji biegowych, z których reprezentanci Estonii wystąpili we wszystkich poza sztafetą kobiet 4x5 km.
Biegaczka Kristina Šmigun-Vähi zdobyła jedyny dla Estonii medal (srebrny) w Vancouver, plasując się na drugim miejscu w biegu indywidualnym na 10 km techniką dowolną. Do zwyciężczyni biegu, Charlotte Kalli, Estonka straciła 6,6 sekundy. Šmigun-Vähi zajęła również 27. miejsce w biegu na 30 km ze startu wspólnego ze stratą 4 minut i 53,5 sekundy do Justyny Kowalczyk. Były to jedyne indywidualne starty estońskich biegaczek, zakończone miejscem wśród trzydziestu najlepszych zawodniczek biegu.
Wśród mężczyzn najlepszy indywidualny start osiągnął Peeter Kümmel w sprincie techniką klasyczną. W biegu ćwierćfinałowym zajął on trzecie miejsce i nie przeszedł do kolejnego etapu rywalizacji. Do wyprzedzenia Kalle Lassili i awansu do półfinałów zabrakło mu 0,2 sekundy. Również w sprincie 25. miejsce zajął inny estoński reprezentant – Timo Simonlatser. Miejsce trzydzieste w biegu masowym na 50 km techniką klasyczną zajął Jaak Mae, który dobiegł do mety z czasem gorszym o 5 minut i 5,8 sekundy od zwycięzcy – Pettera Northuga.
Estończycy wystartowali w trzech konkurencjach drużynowych. Sztafety sprinterskie, zarówno kobiet jak i mężczyzn, zajęły 8. miejsce w swoich biegach i nie awansowały do finału. Estonki zostały ostatecznie sklasyfikowane na 15., a Estończycy na 16. miejscu. W sztafecie 4x10 km mężczyzn zespół estoński zajął ostatnie, 14. miejsce, tracąc do zwycięzców – Szwedów – 6 minut i 35,8 sekundy.
Łyżwiarstwo figurowe.
W łyżwiarstwie figurowym Estonię reprezentowało pięcioro zawodników. Spośród nich tylko dla Jeleny Glebowej start ten nie był debiutem olimpijskim. Glebowa została sklasyfikowana na 21. miejscu w konkurencji solistek. Wyprzedziła trzy łyżwiarki – Sonię Lafuente z Hiszpanii, Anastasiyę Gimazetdinovą z Uzbekistanu i Tuğbę Karademir z Turcji. Do triumfatorki zawodów – Kim Yu-na – Estonka straciła 94,37 punktu.
W konkurencji par sportowych duet Maria Sergejewa i Ilja Glebow zajął przedostatnie, 19. miejsce, zwyciężając tylko z parą ukraińską. Do zwycięzców – Shen Xue i Zhao Hongbo – stracili 91,67 punktu. W konkurencji par tanecznych Irina Štork i Taavi Rand zajęli ostatnie, 23. miejsce ze stratą 106,39 punktu do pary kanadyjskiej – Tessy Virtue i Scotta Moira.
Narciarstwo alpejskie.
Tak samo jak podczas poprzednich igrzysk, w kadrze Estonii znalazło się dwoje alpejczyków – Tiiu Nurmberg i Deyvid Oprja. Wystąpili oni w slalomie i slalomie gigancie. Nurmberg ukończyła slalom na 42. miejscu wśród 55 sklasyfikowanych zawodniczek. Do zwyciężczyni – Marii Höfl-Riesch – po dwóch zjazdach straciła łącznie 15,1 sekundy. Oprja zakończył slalom gigant na 66. miejscu w gronie 81 sklasyfikowanych zawodników. Do triumfatora zawodów – Carlo Janki – utracił 22,95 sekundy. W pozostałych startach (slalomie mężczyzn i slalomie gigancie kobiet) zawodnicy estońscy nie zostali sklasyfikowani. Oboje nie ukończyli swoich pierwszych przejazdów.
Sytuacja po zawodach.
Po zdobyciu srebrnego medalu olimpijskiego Kristina Šmigun-Vähi udzieliła wywiadu, w którym powiedziała:
W kwietniu 2010 roku estońscy narciarze – Kristina Šmigun-Vähi, Andrus Veerpalu i Jaak Mae oraz główny trener męskiej reprezentacji w biegach narciarskich – Mati Alaver zostali przyjęci przez premiera Estonii – Andrusa Ansipa, który pogratulował zawodnikom wyników osiągniętych na igrzyskach olimpijskich w Vancouver.
Kristina Šmigun-Vähi, która powróciła do uprawiania sportu po urodzeniu dziecka, w lipcu 2010 roku ogłosiła, że ostatecznie zakończy karierę zawodniczą. W grudniu 2010 roku po raz ósmy w karierze została wybrana najlepszą sportsmenką roku w Estonii.

</doc>
<doc id="1897402" url="https://pl.wikipedia.org/wiki?curid=1897402" title="Szermierka na Igrzyskach Śródziemnomorskich 2009">
Szermierka na Igrzyskach Śródziemnomorskich 2009

Szermierka na Igrzyskach Śródziemnomorskich 2009 odbywała się w hali sportowej w Pescarze.

</doc>
<doc id="1897407" url="https://pl.wikipedia.org/wiki?curid=1897407" title="Awake (album Skillet)">
Awake (album Skillet)

Awake – ósmy album zespołu Skillet wydany w 2009 roku przez wytwórnie Ardent Records, Lava Records i Atlantic Records.

</doc>
<doc id="1897408" url="https://pl.wikipedia.org/wiki?curid=1897408" title="R. Stevie Moore">
R. Stevie Moore

Robert Steven Moore (ur. 18 stycznia 1952 w Nashville) – amerykański piosenkarz, kompozytor i multiinstrumentalista, tworzący w nurcie DIY/Lo-fi. Jego dorobek stanowi ponad 400 albumów, wydanych (w większości własnym sumptem pod szyldem "R. Stevie Moore Cassette Club") na przestrzeni ponad 30 lat i reprezentujących wiele, zarówno popularnych jak i eksperymentalnych, gatunków muzycznych.
Życiorys.
Jest synem Boba Moore’a (basisty grupy The Nashville A-Team, producenta muzycznego, dyrygenta, wieloletniego sidemana Elvisa Presleya).
Profesjonalny debiut Robert Steven Moore zaliczył w wieku siedmiu lat na płycie "Songs to Warm the Heart" (RCA Victor), gdzie zaśpiewał w duecie z Jimem Reevesem utwór "But You Love Me, Daddy".
W 1967 założył z kolegami ze szkoły grupę rockową "The Marlborough". Był wówczas także muzykiem sesyjnym i asystentem w wytwórni "Mimosa Music" założonej przez jego ojca.
W 1971 porzucił naukę w Vanderbilt University, by poświęcić się karierze muzycznej. 5 lat później wydał swój pierwszy, nagrany w warunkach domowych, album "Phonography". Pierwsza edycja miała nakład 100 egzemplarzy. Po przeprowadzce do New Jersey wydał w 1978 kolejne albumy: "Stance" (EP) i "Delicate Tension".
"Phonography" znalazła się na opublikowanej w 1996 liście „50 najważniejszych nagrań indie” magazynu „Rolling Stone”.
W latach 80. Moore bywał gościem emitowanego w telewizji New Jersey Network "The Uncle Floyd Show" Floyda Vivino. Był także DJ-em w stacji radiowej WFMU.
W 1981 Moore zaczął publikować swoje domowe nagrania pod szydlem "RSM Cassette Club".
W 1984 ukazały się komercyjne albumy "Everything You Always Wanted To Know About R. Stevie Moore But Were Afraid To Ask" oraz "What's The Point?!!". Kolejnymi wydawnictwami były "Verve", "Glad Music" (tym razem nagrany w profesjonalnym studio), "(1952-19??)" i "Teenage Spectacular".
Od 1988 Moore publikuje także amatorskie nagrania wideo. Wiele z nich dostępnych jest dziś w serwisie You Tube.
W ostatnich latach Moore nagrał albumy we wspólnie z Yukio Yungiem, z Dave'em Gregorym z grupy XTC, a także z Jadem Fairem z Half Japanese. Współpracował też m.in. z Arielem Pinkiem.

</doc>
<doc id="1897410" url="https://pl.wikipedia.org/wiki?curid=1897410" title="CLA">
CLA



</doc>
<doc id="1897411" url="https://pl.wikipedia.org/wiki?curid=1897411" title="Sprzężony kwas linolowy">
Sprzężony kwas linolowy



</doc>
<doc id="1897412" url="https://pl.wikipedia.org/wiki?curid=1897412" title="Lista piosenek w serialu Hannah Montana">
Lista piosenek w serialu Hannah Montana

Lista piosenek pojawiających się w serialu Disney Channel "Hannah Montana" i na jego ścieżkach dźwiękowych. Większość z nich jest wykonywana przez Miley Cyrus jako Hannah Montana, oprócz tego pojawiają się utwory innych wykonawców, niewydawane na ścieżkach dźwiękowych.

</doc>
<doc id="1897413" url="https://pl.wikipedia.org/wiki?curid=1897413" title="Finlandia na Zimowych Igrzyskach Olimpijskich 2010">
Finlandia na Zimowych Igrzyskach Olimpijskich 2010

Finlandię na Zimowych Igrzyskach Olimpijskich 2010 reprezentowało dziewięćdziesięciu pięciu zawodników.
Wyniki reprezentantów Finlandii.
Biathlon.
Kobiety
Mężczyźni
Biegi narciarskie.
Kobiety
Mężczyźni
Hokej na lodzie.
Mężczyźni
Kobiety
Kombinacja norweska.
Mężczyźni
Łyżwiarstwo figurowe.
Mężczyźni
Kobiety
Łyżwiarstwo szybkie.
Mężczyźni
Narciarstwo alpejskie.
Kobiety
Mężczyźni
Narciarstwo dowolne.
Mężczyźni
Skoki narciarskie.
Mężczyźni
Snowboard.
Kobiety
Mężczyźni

</doc>
<doc id="1897414" url="https://pl.wikipedia.org/wiki?curid=1897414" title="Motywacja prewencyjna">
Motywacja prewencyjna

Motywacja prewencyjna - postać motywacji zorientowana na unikanie stanów awersyjnych. Jej przeciwieństwem jest motywacja promocyjna zorientowana na dążenie do stanów pożądanych. Rozróżnienie tych stanów motywacyjnych do współczesnej psychologii wprowadził E. Tory Higgins.

</doc>
<doc id="1897416" url="https://pl.wikipedia.org/wiki?curid=1897416" title="Historia prokuratury w Polsce">
Historia prokuratury w Polsce

Historia prokuratury w Polsce – instytucja prokuratury pojawiła się w obrębie aparatu państwowego zaborców na początku XIX wieku. W XX wieku, w związku z przemianami ustrojowymi, jej struktura i rola w państwie były wielokrotnie zmieniane. Zmiany po 2001 wynikają ze zmian koncepcji usytuowania prokuratury w systemie organów państwa.
II Rzeczpospolita.
Ustrój prokuratury oparty na prawie zaborczym przetrwał do uzyskania przez Polskę niepodległości i funkcjonował przez pewien czas także w okresie międzywojennym. Sytuacja zmieniła się w 6 lutego 1928 z chwilą wydania przez prezydenta rozporządzenia z mocą ustawy – Prawo o ustroju sądów powszechnych.
Nowe regulacje prawne ściśle powiązały prokuraturę z sądownictwem, a stanowisko Naczelnego Prokuratora połączono z funkcją ministra sprawiedliwości. Na szczeblu centralnym prokuratura podlega pod nadzór prokuratorski w Ministerstwie Sprawiedliwości, a jako jej jednostki organizacyjne powołano prokuraturę przy Sądzie Najwyższym, sądach apelacyjnych oraz sądach okręgowych. Instytucję przedwojennej prokuratury oparto na zasadzie centralizmu i hierarchicznego podporządkowania. 
Stanowisko Naczelnego Prokuratora utworzono w 1919 na mocy art. 4 zd. 1 "Dekretu z dnia 8 lutego 1919 w przedmiocie ustroju Sądu Najwyższego".
Polska Ludowa.
Zasadnicza reforma ustroju prokuratury przeprowadzona została ustawą z 20 lipca 1950 o Prokuraturze Rzeczypospolitej Polskiej. Wprowadzony wówczas model prokuratury oparto w dużym stopniu na wzorach radzieckich. W wyniku reformy nastąpiła całkowita zmiana charakteru i usytuowania prokuratury w systemie organów państwowych.
Instytucję powołaną w założeniu do ścigania przestępstw przekształcono w podmiot sprawujący tzw. nadzór ogólny, obejmujący kontrolę legalności postępowania organów, organizacji i jednostek. W sferze organizacyjnej nastąpiło wyłączenie prokuratury z Ministerstwa Sprawiedliwości, utworzenie urzędu Prokuratora Generalnego i podporządkowanie go Radzie Państwa. Organizację wewnętrzną prokuratury oparto na odmiennych niż dotychczas zasadach, uniezależniając jej strukturę wewnętrzną od organizacji wymiaru sprawiedliwości. Stosownie do obowiązującego podziału administracyjnego kraju urzędy terenowe prokuratur usytuowano na szczeblu powiatu i województwa.
Ustawę z 20 lipca 1950 zastąpiła w dniu 19 maja 1967 ustawa z dnia 14 kwietnia 1967 o Prokuraturze Polskiej Rzeczypospolitej Ludowej, która została zastąpiona 1 września 1985 przez ustawę z dnia 20 czerwca 1985 o Prokuraturze Polskiej Rzeczypospolitej Ludowej.
III Rzeczpospolita.
Przed Konstytucją z 1997.
Zapoczątkowany w 1989 proces przemian ustrojowych nie mógł przywrócić standardów demokratycznych państwa bez gruntownej reformy prokuratury. Dlatego też w pierwszych miesiącach nowej rzeczywistości podporządkowano instytucję prokuratury Ministrowi Sprawiedliwości, powierzając mu równocześnie sprawowanie funkcji prokuratora generalnego. Tym samym zniesiono pozorną z czasów PRL niezależność prokuratury od rządu. Nie powrócono przy tym do przedwojennego powiązania organizacyjnego sądów i prokuratur, gdyż utrzymano odrębność organizacyjną prokuratury od sądownictwa.
Istotne zmiany w zakresie organizacji i działalności prokuratury oraz odpowiedzialności dyscyplinarnej prokuratorów wprowadziła ustawa z 15 maja 1993 o zmianie ustawy – Prawo o ustroju sądów powszechnych, o prokuraturze, o Sądzie Najwyższym, o Trybunale Konstytucyjnym, o Krajowej Radzie Sądownictwa i o powoływaniu sądów apelacyjnych. Na mocy jej postanowień dostosowano strukturę wewnętrzną prokuratury do objętej gruntowną reformą organizacji sądów powszechnych. Najważniejszą zmianą w tym zakresie było wprowadzenie nowego szczebla do struktury powszechnych jednostek organizacyjnych prokuratury – prokuratur apelacyjnych. Utworzenie prokuratur apelacyjnych, powołanych w założeniu do nadzorowania postępowania przygotowawczego, wywarło znaczący wpływ na podział kompetencji w prokuraturze.
Ustawą z dnia 10 maja 1996 o zmianie ustaw o prokuraturze, o Sądzie Najwyższym, o Trybunale Konstytucyjnym oraz ustawy – Prawo o ustroju sądów powszechnych i ustawy – Prawo o adwokaturze w miejsce Departamentu Prokuratury Ministerstwa Sprawiedliwości powołano do życia Prokuraturę Krajową jako centralną jednostkę organizacyjną prokuratury powszechnej. Jej kierownictwo powierzono Prokuratorowi Krajowemu, który z mocy prawa stał się zastępcą Prokuratora Generalnego. Pozostawiono przy tym stanowisko Naczelnego Prokuratora Wojskowego, także pełniącego funkcję zastępcy Prokuratora Generalnego.
Okres obowiązywania Konstytucji z 1997.
Wbrew opinii środowiska prokuratorskiego w przyjętej 2 kwietnia 1997 Konstytucji nie umocniono instytucji prokuratury. Podczas gdy Konstytucja z 1952 w rozdziale VI zatytułowanym „Sądy i prokuratura” zawierała postanowienia dotyczące prokuratury, Konstytucja z 1997 nie wypowiada się o jej pozycji ustrojowej (doszło do dekonstytucjonalizacji prokuratury). Poświęcając wiele miejsca innym instytucjom ochrony prawa, dla Prokuratora Generalnego przewiduje się jedynie kompetencje w przedmiocie inicjowania postępowania przed Trybunałem Konstytucyjnym. Z kolei rozdział VIII „Sądy i trybunały” dotyczy jedynie władzy sądowniczej.
1 stycznia 1999 utworzono prokuratury okręgowe w miejsce dotychczas funkcjonujących prokuratur wojewódzkich. 19 stycznia 1999 powołano do życia Instytut Pamięci Narodowej – Komisję Ścigania Zbrodni przeciwko Narodowi Polskiemu. Z dniem 31 marca 2010 nastąpiło rozdzielenie urzędu Ministra Sprawiedliwości i Prokuratora Generalnego. Nastąpiło to na mocy ustawy z dnia 9 października 2009 o zmianie ustawy o prokuraturze oraz niektórych innych ustaw. Prokuratora Generalnego powoływał Prezydent Rzeczypospolitej Polskiej spośród dwóch kandydatów zgłoszonych przez Krajową Radę Sądownictwa i Krajową Radę Prokuratury. Kadencja Prokuratora Generalnego trwała sześć lat, licząc od dnia złożenia ślubowania. Po upływie kadencji pełnił on obowiązki do czasu objęcia stanowiska przez następcę, przy czym nie mógł być on ponownie wyznaczony. Po zakończeniu pełnienia obowiązków przechodził w stan spoczynku. Pierwszym Prokuratorem Generalnym powołanym w nowy sposób został Andrzej Seremet. 26 stycznia 2016 Sejm VIII kadencji uchwalił ustawę Prawo o prokuraturze, która weszła w życie 4 marca 2016 i zastąpiła obowiązującą wcześniej ustawę o prokuraturze z 1985. Z dniem 4 marca 2016 r. nastąpiło ponowne połączenie urzędów Ministra Sprawiedliwości i Prokuratora Generalnego oraz likwidacja Prokuratury Generalnej. W 2016 r. zniesiono wojskowe jednostki organizacyjne prokuratury i wprowadzono prokuratury regionalne w miejsce apelacyjnych.

</doc>
<doc id="1897419" url="https://pl.wikipedia.org/wiki?curid=1897419" title="Alberche">
Alberche

Alberche – hiszpańska rzeka, prawy dopływ Tagu. Wypływa ze Źródła Alberche w San Martín de la Vega del Alberche. Przepływa przez wspólnoty autonomiczne Kastylia i León, Madryt oraz Kastylia-La Mancha, gdzie wpada do Tagu na wysokości Talavera de la Reina.

</doc>
<doc id="1897422" url="https://pl.wikipedia.org/wiki?curid=1897422" title="Otshudi Lamá">
Otshudi Lamá

Otshudi Lamá (ur. 15 stycznia 1985) – mozambicki piłkarz grający na pozycji bramkarza.
Kariera klubowa.
Karierę piłkarską Lamá rozpoczął w klubie Liga Muçulmana Maputo i w jego barwach zadebiutował w 2005 roku w pierwszej lidze mozambickiej. W 2010 roku przeszedł do Ferroviário de Maputo. Z kolei w latach 2011-2012 grał w Costa do Sol Maputo. W 2013 roku został zawodnikiem Estreli Vermelha, a w 2015 roku przeszedł do Ferroviário de Nacala.
Kariera reprezentacyjna.
W 2010 roku Lamá został powołany do kadry na Puchar Narodów Afryki 2010, na którym był rezerwowym dla João Rafaela Kapango.

</doc>
<doc id="1897424" url="https://pl.wikipedia.org/wiki?curid=1897424" title="Otshudi Lama">
Otshudi Lama



</doc>
<doc id="1897427" url="https://pl.wikipedia.org/wiki?curid=1897427" title="Planned Parenthood">
Planned Parenthood

Planned Parenthood, właściwie Planned Parenthood Federation of America (PPFA) (wcześniej American Birth Control League) – amerykańska organizacja non-profit działająca na rzecz praw reprodukcyjnych z siedzibą w Nowym Jorku. Jej celem jest propagowanie świadomego rodzicielstwa, kompleksowej edukacji seksualnej, szerokiego dostępu do legalnej antykoncepcji i aborcji, walki z chorobami przenoszonymi drogą płciową oraz szerzenie, w ramach posiadanych środków, podstawowej opieki medycznej na całym świecie, szczególnie w ubogich krajach Afryki i Ameryki Łacińskiej. Organizacja jest również operatorem jednej z największych sieci klinik oferujących zabiegi związane z aborcją, antykoncepcją oraz diagnostyką chorób wenerycznych.
PPFA jest największym niezależnym dostawcą usług w zakresie zdrowia reprodukcyjnego, w tym aborcji, w Stanach Zjednoczonych. W okresie od 1 października 2016 do 30 września 2017 udzieliła pomocy 2,4 milionom pacjentek i pacjentów, udzieliła 9,7 mln usług medycznych, przeprowadziła 4,7 mln testów na choroby przenoszone drogą płciową, udzieliła 2,6 mln usług informacyjnych na temat antykoncepcji, przeprowadziła 570 tys. usług badania piersi, pomogła uniknąć 402 tysięcy ciąży oraz wykonała 333 tys. legalnych aborcji.
Od 1952 roku PPFA jest członkiem założycielskim International Planned Parenthood Federation.
Historia.
Powstanie Planned Parenthood wiąże się z działalnością Margaret Sanger. W 1916 roku Sanger wspólnie z siostrą założyły pierwszą w USA klinikę planowania rodziny. Punkt został szybko zamknięty przez policję, jej założycielki zostały aresztowane i oskarżone o przestępstwo polegające na informowaniu kobiet o środkach antykoncepcyjnych (było to zakazane na mocy obowiązującego w USA tzw. Prawa Comstocka). W 1921 roku Sanger wspólnie ze współpracowniczkami założyły organizację pod nazwą "American Birth Control League". ABCL zajmowała się działalnością edukacyjną i informacyjną. Początkowo aktywność ABCL polegała na odpowiadaniu na listy od kobiet, które poszukiwały informacji na temat środków antykoncepcyjnych, Sanger na ogół polecała użycie diafragmy. W 1923 roku w Nowym Yorku przy ABCL powstało "Birth Control Clinical Research Bureau", czyli punkt pomocy medycznej, gdzie lekarze zakładali diafragmy i informowali jak należy je zakładać. Pacjentki, które nie miały pieniędzy otrzymywały pomoc za darmo. W 1929 roku lekarze i pielęgniarki w "Birth Control Clinical Research Bureau" zostali aresztowani pod zarzutem złamania tzw. Prawa Comstocka, które zakazywało propagowania informacji na temat antykoncepcji.
W styczniu 1942 roku "American Birth Control League" zmieniła nazwę na "Planned Parenthood Federation of America". Celem zmiany nazwy było uniknięcie negatywnych skojarzeń, które budził wówczas w USA termin "kontrola urodzeń".
Finansowanie.
Planned Parenthood jest organizacją non-profit. W 2017 roku 38% funduszy organizacji pochodziło z wpłat od darczyńców, 34% z grantów rządowych, 22% stanowiły dochody z usług medycznych, 6% z innych źródeł. Darczyńcami organizacji są między innymi: Melinda Gates, Fundacja Forda, Warren Buffett. Całkowity budżet wyniósł 1,6 mld dolarów. Planned Parenthood otrzymało finansowanie rządowe po raz pierwszy w latach 70. XX wieku podczas rządów prezydenta Richarda Nixona (Nixon i republikanie byli wówczas pozytywnie nastawieni wobec upowszechnienia wiedzy na temat środków antykoncepcyjnych, aborcja była wówczas w USA nielegalna).
Krytyka.
Z powodu działalności na rynku usług aborcyjnych organizacja jest krytykowana przez organizacje pro-life, które zabiegają o odebranie organizacji finansowania rządowego. Aborcja jest jednak jedną z wielu usług medycznych, którymi zajmuje się Planned Parenthood, w 2017 roku zabiegi przerywania ciąży stanowiły 3,4% wszystkich usług medycznych wykonanych przez organizację.
Przemoc ze strony aktywistów antyaborcyjnych.
W Stanach Zjednoczonych osobom przeprowadzającym aborcję grożono śmiercią, a placówki wykonujące aborcję były przedmiotem ataków lub aktów wandalizmu. Kliniki Planned Parenthood były celem wielu aktów przemocy ze strony działaczy antyaborcyjnych, w tym zamachów bombowych, podpaleń i ataków z użyciem broni chemicznej.
W grudniu 1994 roku wszedł do kliniki Planned Parenthood w Brooklinie i otworzył ogień, zabijając recepcjonistkę Shannon Elizabeth Lowney i raniąc trzy inne osoby. Uciekł do innej kliniki Planned Parenthood, gdzie zamordował Leane Nichols i zranił dwie inne osoby.
W grudniu 2015 w klinice Planned Parenthood w Colorado Robert Lewis Dear zastrzelił trzy osoby i ranił dziewięć innych, wykrzykiwał: „Koniec z organami dzieci”.
W lutym 2017 mężczyzna uderzył ciężarówką w klinikę organizacji, ranił ciężarną kobietę.

</doc>
<doc id="1897428" url="https://pl.wikipedia.org/wiki?curid=1897428" title="Kościół Niepokalanego Poczęcia NMP w Kłodzku">
Kościół Niepokalanego Poczęcia NMP w Kłodzku



</doc>
<doc id="1897429" url="https://pl.wikipedia.org/wiki?curid=1897429" title="Star 66">
Star 66

Star 66 − polski terenowy samochód ciężarowy o ładowności 4,5 tony produkowany w latach 1958–1965 przez FSC Star.
Historia modelu.
W 1952 roku Państwowa Komisja Planowania Gospodarki oraz Zarząd Główny Planowania Uzbrojenia i Techniki Wojennej zorganizowały konkurs na opracowanie dokumentacji technicznej terenowego samochodu ciężarowego średniej ładowności. Według kryteriów konkursu w projektach należało wykorzystać jak najwięcej podzespołów samochodów ciężarowych Star 20 i Lublin 51. Pierwsze rezultaty prac zostały przedstawione w czerwcu 1952 roku przez Biuro Konstrukcji Przemysłu Motoryzacyjnego z Warszawy oraz jego łódzki oddział. Po zatwierdzeniu zaprezentowanych projektów przez komisję konkursową, w 1953 roku zbudowano po dwa prototypy dwuosiowego modelu Star 44 oraz trzyosiowego Star 66.
Konstrukcja prototypowego Stara 44 osadzona została na podłużnicowej ramie spawanej wykonanej z blachy tłoczonej. W układzie jezdnym zastosowano przedni oraz tylny sztywny most napędowy zawieszony na półeliptycznych resorach piórowych. Tylny most napędowy wyposażony zostały w sterowaną mechanicznie blokadę mechanizmu różnicowego. Do napędu zastosowano prototypowy, 6-cylindrowy, rzędowy silnik benzynowy typu S44, o pojemności skokowej 4680 cm³ i mocy maksymalnej 63 kW (85,7 KM). Silnik współpracował z 5-biegową manualną, niezsynchronizowaną skrzynią biegów z modelu Star 20. Skrzynia przekładniowa zblokowana była z reduktorem o dwóch przełożeniach.
Nadwozie drugiego modelu, jakim był prototypu trzyosiowego Stara 66 osadzone zostało na podłużnicowej ramie spawanej wykonanej z blachy tłoczonej. Układ jezdny stanowił przedni sztywny most napędowy zawieszony na półeliptycznych resorach piórowych, oraz środkowy i tylny most napędowy, każdy zawieszony na dwóch odwróconych półeliptycznych resorach piórowych oraz sześciu drążkach reakcyjnych. Środkowy oraz tylny most napędowy wyposażony został w mechaniczną blokadę mechanizmu różnicowego. Do napędu zastosowano prototypowy, 6-cylindrowy, rzędowy silnik benzynowy typu S46, o pojemności skokowej 4680 cm³ i mocy maksymalnej 75,5 kW (102,5 KM). 5-biegowa manualna, niezsynchronizowana skrzynia biegów zblokowana była z 2-biegowym reduktorem.
Po przeprowadzeniu badań drogowych prototypów w 1954 roku, zdecydowano o niekontynuowaniu dalszych prac na modelem Star 44 i skupieniu się wyłącznie na rozwoju konstrukcji Stara 66. Przyczyną podjęcia takiej decyzji był brak możliwości równoczesnej produkcji dwóch modeli, spowodowanej ówczesnymi ograniczeniami technicznymi oraz finansowymi polskiego przemysłu motoryzacyjnego.
W tym samym roku zbudowano kolejne zmodernizowane prototypy tego pojazdu, które testowane były przez wojsko do 1955 roku. Po wydaniu pozytywnej opinii przez komisję Ministerstwa Obrony Narodowej, w styczniu 1956 roku zatwierdzono dokumentację techniczną wersji seryjnych i rozpoczęto prace przygotowujące fabrykę w Starachowicach do produkcji tego modelu.
Produkcję seryjną Stara 66 rozpoczęto w 1958 roku. Nadwozie pojazdu, podobnie jak wersji prototypowych osadzone zostało na podłużnicowej ramie spawanej wykonanej z blachy tłoczonej. W układzie jezdnym zastosowano przedni sztywny most napędowy zawieszony na półeliptycznych resorach piórowych, wspartych dodatkowo przez dwa hydrauliczne amortyzatory ramieniowe. Zawieszenie osi środkowej i tylnej stanowiły mosty napędowe, każdy zawieszony na dwóch odwróconych półeliptycznych resorach piórowych oraz sześciu drążkach reakcyjnych. Środkowy oraz tylny most napędowy wyposażony został w sterowaną mechanicznie blokadę mechanizmu różnicowego. Układ hamulcowy wyposażony został w podciśnieniowy system wspomagania. Do napędu Stara 66 zastosowano, 6-cylindrowy, rzędowy silnik benzynowy typu S47, o pojemności skokowej 4680 cm³ i mocy maksymalnej 77,3 kW (105 KM). Jednostka napędowa zblokowana została z 5-biegową manualną, niezsynchronizowaną skrzynią biegów, zespoloną poprzez wał rurowy ze sterowanym mechanicznie reduktorem o dwóch przełożeniach.
Star 66 wyposażany był w otwartą, dwuosobową kabinę wagonową typu N66 z brezentowym, składanym do tyłu dachem oraz dwudzielną przednią szybą. 
Produkcja Stara 66 została zakończona w 1965 roku, po wprowadzeniu do produkcji modelu Star 660, będącego zmodernizowaną odmianą swojego poprzednika.

</doc>
<doc id="1897430" url="https://pl.wikipedia.org/wiki?curid=1897430" title="Reprezentacja Słowenii na Mistrzostwach Europy w Wioślarstwie 2009">
Reprezentacja Słowenii na Mistrzostwach Europy w Wioślarstwie 2009

Reprezentacja Słowenii na Mistrzostwach Europy w Wioślarstwie 2009 liczyła 9 sportowców. Najlepszymi wynikami było 8. miejsce w czwórce bez sternika mężczyzn.

</doc>
<doc id="1897431" url="https://pl.wikipedia.org/wiki?curid=1897431" title="Menzuralna notacja">
Menzuralna notacja



</doc>
<doc id="1897432" url="https://pl.wikipedia.org/wiki?curid=1897432" title="Novitec">
Novitec

Novitec – niemieckie przedsiębiorstwo branży motoryzacyjnej, zajmujące się tuningiem optycznym i mechanicznym samochodów Alfa Romeo, Fiat, Ferrari (filia Novitec Rosso), Lamborghini (Novitec Torado), Maserati (Novitec Tridente) oraz Rolls-Royce (Spofec). 
Przedsiębiorstwo zostało założone w 1989 roku, a jego siedziba znajduje się w Stetten, w Bawarii.

</doc>
<doc id="1897433" url="https://pl.wikipedia.org/wiki?curid=1897433" title="Fiat Brevetti">
Fiat Brevetti

Fiat Brevetti – samochód osobowy produkowany przez Fiata w latach 1905-1908. Został zaprezentowany w 1905 roku po przejęciu grupy Ansaldi. Razem z Ansaldi Fiat przygotował projekt Fiat 10-12 HP przemianowany na Brevetti w 1906 roku. Druga seria pod nazwą Brevetti 2 lub Fiat 15-25 HP produkowana była w latach 1908-1912.
Jednostką napędową był 4-cylindrowy, rzędowy silnik górnozaworowy o pojemności 3052 cm3 i mocy 22 KM, która w drugiej serii (Brevetti 2) zwiększona została do 25 KM. Przeniesienie napędu realizowane było poprzez 4-biegową skrzynkę biegów (plus bieg wsteczny). Początkowo moment obrotowy przekazywany był na koła tylne za pomocą łańcucha (lata 1905-1906), następnie wprowadzono wał napędowy. Prędkość maksymalna obu wersji wynosiła ok. 60 km/h.
W wersji Brevetti 2, poza nieznacznie wzmocnionym silnikiem, zmniejszony został również rozstaw osi o 20mm.
Wyprodukowano ponad 1500 egzemplarzy obu wersji.

</doc>
<doc id="1897434" url="https://pl.wikipedia.org/wiki?curid=1897434" title="Drugi rząd Konrada Adenauera">
Drugi rząd Konrada Adenauera

Drugi rząd Konrada Adenauera – 20 października 1953 do 29 października 1957.

</doc>
<doc id="1897435" url="https://pl.wikipedia.org/wiki?curid=1897435" title="Kagohl 2">
Kagohl 2

Kampfgeschwader der Obersten Heeresleitung 2, Kampfgeschwader Nr.2 – Kagohl 2 – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona z Brieftauben-Abteilung Metz, 20 grudnia 1915 roku. Składała się z sześciu jednostek bojowych Kampfstaffeln, każda po 6 samolotów. Kasta 7, Kasta 8, Kasta 9, Kasta 10, Kasta 11 i Kasta 12.
W Kagohl 2 służyli między innymi (późniejsze asy myśliwskie): Manfred von Richthofen, Oskar Hennrich, Karl Emil Schäfer, Hans Joachim Rolfes, Otto Creutzmann, Johannes Janzen, Edgar Schlotz.
Dywizjon operował głównie na froncie zachodnim, używał między innymi samolotów Albatros D.II (Kasta 11), Albatros C.III (Kasta 10), Roland C.II (Kasta 8).

</doc>
<doc id="1897437" url="https://pl.wikipedia.org/wiki?curid=1897437" title="Reprezentacja Czech na Mistrzostwach Europy w Wioślarstwie 2009">
Reprezentacja Czech na Mistrzostwach Europy w Wioślarstwie 2009

Reprezentacja Czech na Mistrzostwach Europy w Wioślarstwie 2009 liczyła 18 sportowców. Najlepszymi wynikami było 2. miejsce w jedynce kobiet, dwójce podwójnej kobiet i czwórce bez sternika mężczyzn.

</doc>
<doc id="1897441" url="https://pl.wikipedia.org/wiki?curid=1897441" title="Goran Kalamiza">
Goran Kalamiza

Goran Kalamiza (ur. 5 lutego 1974 w Čakovcu) – chorwacki koszykarz. Gra na pozycji rozgrywającego lub rzucającego obrońcy.

</doc>
<doc id="1897442" url="https://pl.wikipedia.org/wiki?curid=1897442" title="Ayila Fanuel Massingue">
Ayila Fanuel Massingue

Fanuel, właśc. Ayila Fanuel Massingue (ur. 19 grudnia 1982 w Maputo) – mozambicki piłkarz grający na pozycji obrońcy.
Kariera klubowa.
Karierę piłkarską Fanuel rozpoczął w klubie CD Maxaquene i w jego barwach zadebiutował w 2002 roku w pierwszej lidze mozambickiej. W 2003 osiągnął pierwszy sukces w karierze, gdy wywalczył mistrzostwo Mozambiku. W 2008 roku odszedł do innego stołecznego klubu Liga Muçulmana. W 2010 i 2011 roku został z nim mistrzem kraju. W 2012 roku wrócił do Maxaquene. Następnie grał w FC Chibuto, HCB Songo, GD Estrela Vermelha i Grupo Desportivo de Maputo.
Kariera reprezentacyjna.
W reprezentacji Mozambiku Fanuel zadebiutował w 2007 roku. W 2010 roku został powołany do kadry na Puchar Narodów Afryki 2010, na którym był podstawowym zawodnikiem i rozegrał 2 mecze: z Beninem (2:2) i z Nigerią (0:3).

</doc>
<doc id="1897445" url="https://pl.wikipedia.org/wiki?curid=1897445" title="Reprezentacja Szwecji na Mistrzostwach Europy w Wioślarstwie 2009">
Reprezentacja Szwecji na Mistrzostwach Europy w Wioślarstwie 2009

Reprezentacja Szwecji na Mistrzostwach Europy w Wioślarstwie 2009 liczyła 1 sportowca. Najlepszym wynikiem było 4. miejsce w jedynce kobiet.

</doc>
<doc id="1897446" url="https://pl.wikipedia.org/wiki?curid=1897446" title="Pablo Sarabia">
Pablo Sarabia

Pablo Sarabia Garcia (ur. 11 maja 1992 w Madrycie) – hiszpański piłkarz występujący na pozycji pomocnika w angielskim klubie Wolverhampton Wanderers oraz w reprezentacji Hiszpanii.
Kariera.
W latach 2004–2009 był zawodnikiem młodzieżowych drużyn Realu Madryt. 4 grudnia 2009 roku przeniesiony został do klubu filialnego Realu Madryt – Real Madryt Castilla.
Sarabia zadebiutował w Segunda División B, 3 stycznia 2010 roku w meczu przeciwko AD Alcorcón. Dwa tygodnie później, 17 stycznia 2010 roku Pablo zdobył swojego pierwszego gola oraz zaliczył asystę w meczu przeciwko Racing Santander B.
W 2009 roku Sarabia wziął udział w Mistrzostwach Świata U-17 odbywających się w Nigerii i zdobył z reprezentacją Hiszpanii brązowy medal.
8 grudnia 2010 roku zawodnik Castilli oficjalnie zadebiutował w pierwszej drużynie Realu Madryt. Hiszpan zmienił w 72. minucie meczu pomiędzy Królewskimi a AJ Auxerre w ramach rozgrywek Ligi Mistrzów UEFA gwiazdę madryckiej drużyny, Cristiano Ronaldo. Na murawę boiska wybiegł z numerem 33. Wychowanek Realu brał czynny udział w akcji, po której Karim Benzema ustalił wynik spotkania na 4:0 dla Los Merengues.

</doc>
<doc id="1897447" url="https://pl.wikipedia.org/wiki?curid=1897447" title="Brevet">
Brevet

Brevet (z fr. "brievet" – „dokument, oficjalny list”, ze zdrobnienia staroang. "bref" – „krótki” od łac. "brevis" – „krótki”, co otrzymało nowe znaczenie w średnioangielskim "bref" – „krótki list” lub „zapis”, lub „notatka” i we współczesnym słowie "brief" na „list” lub „krótkie podsumowanie”) – patent wojskowy dający awansowanemu pewne przywileje wyższej rangi (na którą opiewa patent), jednakże bez możliwości pobierania odpowiedniego do tej rangi żołdu oraz pełnienia funkcji adekwatnych do tej wyższej rangi. Zjawisko „brevetowania” było stosowane w niektórych armiach świata (m.in. amerykańskiej, brytyjskiej, pruskiej czy francuskiej) aż do I wojny światowej.
Nie należy mylić stopnia brevetowego ze stopniem tymczasowym (odmianami którego są stopnie funkcyjne, stopnie czasu wojny etc.). Ten drugi termin oznacza, że dany oficer otrzymuje czasowy pełny awans na wyższy stopień (pełni funkcje adekwatne do tego stopnia, pobiera stosowny żołd etc.) i nosi ten stopień do określonego momentu (zakończenia wojny, zaprzestania pełnienia danej funkcji), po czym wraca do dotychczasowego stopnia.
W armii pruskiej istniały honorowe stopnie oznaczone przedrostkiem "Charakter als" ("Oberst nazwisko Charakter als Generalmajor"). Stopnie te nadawano zasłużonym oficerom pod koniec ich służby, kiedy było wiadome, że nie otrzymają już normalnego awansu przed emeryturą. W momencie odejścia na emeryturę oficer otrzymywał awans na stopień honorowy.
W armii francuskiej w latach 1870–1940 istniał tytuł "Brevet d’état-major" (w skrócie BEM) nadawany oficerom noszącym stopnie niższe od majora, którzy ukończyli Wyższą Szkołę Wojenną.
W armii brytyjskiej od połowy XVII w. do połowy XIX w. nadawano wyższe stopnie z przedrostkiem "brevet" oficerom przed ich formalnym awansem. Dotyczyło to ważnych wydarzeń – np. zakończenie wojny, koronacja nowego monarchy. W takiej sytuacji było możliwe, że zaraz po koronacji, ogłoszeniu zawarcia pokoju etc. awansowano zasłużonych oficerów. Ponieważ jednak lista osób do awansu była ustalona wcześniej, to czasem nadawano im jeszcze przed oficjalnym awansem odpowiedni stopień "brevet" (noszony był więc krótko).
Najbardziej rozbudowany system stopni "brevet" istniał w armii amerykańskiej w XIX w. Stopień "brevet" to honorowa godność w rodzaju fikcyjnego awansu. Oficer, który posiadał coś takiego, miał prawo do insygniów i tytulatury, ale na stanowisko służbowe i wysokość uposażenia to nie wpływało. Miało to jednak znaczenie w ustalaniu starszeństwa, dając np. spośród dwóch generałów brygady pierwszeństwo temu, który był „brevet major general”. Taki stopień posiadał np. Solomon Meredith. Posługiwanie się insygniami i tytulaturą w praktyce było złożone i niejednoznaczne. Oficer miał prawo do posługiwania się nimi w sytuacjach niezwiązanych z pełnieniem służby, ale zwyczajowo takich oficerów powszechnie tytułowano rangą "brevet". Aby nie dochodziło do sytuacji konfliktowych przyjęta była zasada, że bezpośredni przełożeni danego oficera powinni nosić wyższy lub równy stopień "brevet". Jednakże te problemy ostatecznie doprowadziły do rezygnacji z brevetowania.

</doc>
<doc id="1897448" url="https://pl.wikipedia.org/wiki?curid=1897448" title="Reprezentacja Mołdawii na Mistrzostwach Europy w Wioślarstwie 2009">
Reprezentacja Mołdawii na Mistrzostwach Europy w Wioślarstwie 2009

Reprezentacja Mołdawii na Mistrzostwach Europy w Wioślarstwie 2009 liczyła 7 sportowców. Najlepszymi wynikami było 11. miejsce w czwórce bez sternika mężczyzn.

</doc>
<doc id="1897449" url="https://pl.wikipedia.org/wiki?curid=1897449" title="Akademicka Kronika Filmowa Katolickiego Uniwersytetu Lubelskiego">
Akademicka Kronika Filmowa Katolickiego Uniwersytetu Lubelskiego

AKF – Stanowi archiwum wydarzeń odbywających się na Katolickim Uniwersytecie Lubelskim. Utrwalone są w niej codzienne wydarzenia mające miejsce na Uniwersytecie, jak również konferencje i sympozja naukowe, przeróżne inicjatywy studenckie oraz wspomnienia nieżyjących Profesorów wykładających na Uniwersytecie w formie filmów dokumentalnych oraz retrospekcji. Działa od 2006 roku.
Kontakt.
Al. Racławickie 14
20–950 Lublin

</doc>
<doc id="1897450" url="https://pl.wikipedia.org/wiki?curid=1897450" title="Nerophis ophidion">
Nerophis ophidion



</doc>
<doc id="1897451" url="https://pl.wikipedia.org/wiki?curid=1897451" title="Syngnathus typhle">
Syngnathus typhle



</doc>
<doc id="1897453" url="https://pl.wikipedia.org/wiki?curid=1897453" title="Neurotic Deathfest">
Neurotic Deathfest

Neurotic Deathfest – coroczny festiwal poświęcony muzyce deathmetalowej, organizowany od 2004 roku przez wytwórnię Neurotic Records.
Pierwsza edycja festiwalu trwała jeden dzień i odbyła się 8 maja 2004 roku w Rotterdamie. W 2006 roku festiwal przeniesiono do Eindhoven i zmieniono jego nazwę z Rotterdam Deathfest na Neurotic Deathfest. Od roku 2008 festiwal odbywa się w Tilburgu w klubie 013, który dysponuje trzema scenami (Jupiler Zaal, Kleine Zaal i Stage01). Największa z nich – Jupiler Zaal – może pomieścić 2000 widzów.
Na festiwalu Neurotic Deathfest wystąpiły m.in. następujące zespoły: Psycroptic, Grave, Immolation, Krisiun, Napalm Death, Hate Eternal, Behemoth, Entombed, Suffocation.
Historia występów.
Opracowano na podstawie materiału źródłowego.
2004.
8 maja 2004 roku (Rotterdam Deathfest, klub Baroeg w Rotterdamie)
2005.
13–14 maja 2005 roku (Rotterdam Deathfest, klub Baroeg w Rotterdamie)
2006.
13 maja 2006 roku (Neurotic Deathfest, klub Dynamo w Eindhoven)
2007.
11–12 maja 2007 roku (Neurotic Deathfest, klub Dynamo w Eindhoven)
2008.
30–31 maja 2008 roku (Neurotic Deathfest, klub 013 w Tilburgu)
2009.
29–30 maja 2009 roku (Neurotic Deathfest, klub 013 w Tilburgu)
2010.
30 kwietnia–1 maja 2010 roku (Neurotic Deathfest, klub 013 w Tilburgu)
2011.
29–30 kwietnia 2011 roku (Neurotic Deathfest, klub 013 w Tilburgu)
2012.
2–4 marca 2012 roku (Neurotic Deathfest, klub 013 w Tilburgu)
2013.
3–5 maja 2013 roku (Neurotic Deathfest, klub 013 w Tilburgu)

</doc>
<doc id="1897454" url="https://pl.wikipedia.org/wiki?curid=1897454" title="Mad World">
Mad World

Mad World – piosenka brytyjskiego zespołu Tears for Fears. Została napisana przez Rolanda Orzabala. Jest to trzeci singiel grupy, a także ich pierwszy przebój. Zdobył 3 miejsce na UK Singles Chart w listopadzie 1982. Piosenka znalazła się na debiutanckiej płycie zespołu – The Hurting. Utwór trafił do Top 40 w kilku innych krajach w 1982 i 1983 roku.
Dwie dekady później piosenka znów stała się popularna za sprawą dwóch kompozytorów: Michaela Andrewsa i Gary'ego Julesa. Artyści wykonali cover, wykorzystany na ścieżce dźwiękowej do filmu Donnie Darko. Nowa wersja przeboju stała się numerem 1 na brytyjskiej liście w grudniu 2003.
Teledysk.
Promocyjny klip do „Mad World” został nakręcony późnym latem 1982 roku. Był to pierwszy teledysk zespołu. Przedstawia on Curta Smitha spoglądającego przez okno na Rolanda Orzabala wykonującego dziwaczny taniec na molo nad jeziorem. Reżyserem klipu był Clive Richardson, współpracujący wówczas również z Depeche Mode.
Inne wersje utworu.
W ciągu kilkudziesięciu lat utwór wykonywało wielu artystów, m.in.:

</doc>
<doc id="1897455" url="https://pl.wikipedia.org/wiki?curid=1897455" title="Miguel Vítor">
Miguel Vítor

Miguel Vítor, właśc. Miguel Ângelo Leonardo Vítor (ur. 30 czerwca 1989 w Torres Vedras) – portugalski piłkarz występujący na pozycji środkowego obrońcy. Od 2016 gra w klubie Hapoel Beer Szewa.
Kariera klubowa.
Miguel Vítor zawodową karierę rozpoczął w 2007 w Benfice Lizbona. W pierwszej lidze zadebiutował 25 sierpnia w zremisowanym 0:0 meczu z Vitórią Guimarães. Następnie z powodu kontuzji Luisão i Davida Luiza wystąpił w spotkaniu trzeciej rundy eliminacyjnej Ligi Mistrzów przeciwko duńskiemu FC København. W styczniu 2008 Vítor razem z pomocnikiem Romeu Ribeiro został wypożyczony do końca sezonu do drugoligowego CD Aves. Rozegrał dla niego 7 spotkań i zajął 8. miejsce w tabeli Liga de Honra.
Po powrocie do Benfiki portugalski obrońca zaczął grywać już znacznie częściej niż przed wypożyczeniem. W sezonie 2008/2009 rozegrał łącznie 16 spotkań w lidze, w tym 15 w podstawowym składzie. Regularnie dostawał szanse gry zwłaszcza w drugiej części rozgrywek. Od początku sezonu 2009/2010 Vítor wspólnie z Brazylijczykiem Sidneiem stał się rezerwowym dla Luisão i Davida Luiza i przez cały sezon zanotował tylko 2 występy w lidze. Benfica zdobyła mistrzostwo Portugalii.
Na początku lipca 2010 został wypożyczony na jeden sezon do Leicesteru City. Zadebiutował 21 września w wygranym 2:1 meczu Pucharu Ligi Angielskiej z Portsmouth. 6 listopada strzelił gola w zwycięskim 2:0 spotkaniu przeciwko Barnsley.
24 czerwca 2013 roku został zawodnikiem greckiego PAOK FC. W 2016 trafił do Hapoelu Beer Szewa.
Kariera reprezentacyjna.
Vítor ma za sobą występy w młodzieżowych reprezentacjach Portugalii, między innymi w kadrze do lat 21.

</doc>
<doc id="1897456" url="https://pl.wikipedia.org/wiki?curid=1897456" title="Miguel Vitor">
Miguel Vitor



</doc>
<doc id="1897457" url="https://pl.wikipedia.org/wiki?curid=1897457" title="Reprezentacja Serbii na Mistrzostwach Europy w Wioślarstwie 2009">
Reprezentacja Serbii na Mistrzostwach Europy w Wioślarstwie 2009

Reprezentacja Serbii na Mistrzostwach Europy w Wioślarstwie 2009 liczyła 12 sportowców. Najlepszymi wynikami było 2. miejsce w dwójce bez sternika mężczyzn.

</doc>
<doc id="1897462" url="https://pl.wikipedia.org/wiki?curid=1897462" title="Australopławikonik">
Australopławikonik



</doc>
<doc id="1897463" url="https://pl.wikipedia.org/wiki?curid=1897463" title="Reprezentacja Polski na Mistrzostwach Europy w Wioślarstwie 2009">
Reprezentacja Polski na Mistrzostwach Europy w Wioślarstwie 2009

Reprezentacja Polski na Mistrzostwach Europy w Wioślarstwie 2009 liczyła 34 sportowców. Najlepszymi wynikami było 1. miejsce w ósemce mężczyzn.

</doc>
<doc id="1897469" url="https://pl.wikipedia.org/wiki?curid=1897469" title="Parafia Chrystusa Króla w Toruniu">
Parafia Chrystusa Króla w Toruniu

Parafia Chrystusa Króla w Toruniu – parafia rzymskokatolicka w diecezji toruńskiej, w dekanacie Toruń I, z siedzibą w Toruniu. Erygowana 27 stycznia 1926 roku.
Historia.
Parafia w dzielnicy Mokre została erygowana 27 stycznia 1926 roku przez wydzielenie z parafii Wniebowzięcia Najświętszej Maryi Panny. 30 maja 1929 poświęcono kamień węgielny pod budowę kościoła parafialnego, który został konsekrowany 9 listopada 1930 roku pod wezwaniem Chrystusa Króla. W 1935 roku w kościele zainstalowano organy Sauera, a w 1950 go zradiofonizowano. W 1956 roku na dziedzińcu kościelnym wybudowano grotę Matki Boskiej. W latach 1995–2003 przeprowadzono remont kościoła, plebanii i placu kościelnego. W 2004 roku wybudowano dzwonnicę wg projektu Henryka Pawłowskiego.
Zasięg parafii.
Do parafii należą wierni z Torunia mieszkający przy ulicach: Batorego, Bażyńskich, Chrobrego, Czarnieckiego, Dworcowej, Fabrycznej, Grudziądzkiej (nry parzyste od 32), Jagiellońskiej, Jeśmanowicza, Jana Olbrachta (n-ry 7-23), Kanałowej, Kościuszki, Kociewskiej, Kraińskiej, Kan. Pawła Piotra Gogi, Łąkowej, Mazowieckiej, Mazurskiej, Michała Szczanieckiego, Michałowskiej, Pod Dębową Górą, Podgórnej (nry 83 i 92), Polnej, Przy Kaszowniku, Przy Rynku Wełnianym, Staszica, Sucharskiego, Świętopełka, Wojska Polskiego, Zaułek Dworcowy i Warneńczyka.

</doc>
<doc id="1897470" url="https://pl.wikipedia.org/wiki?curid=1897470" title="Saturn-Apollo 7">
Saturn-Apollo 7

Saturn-Apollo 7 (A-102) – jedna z misji przygotowawczych programu Apollo; druga, która wyniosła makietę modułu Apollo. Do testów użyto makiety modułu dowodzenia i serwisowego (CSM), BP-15, oraz rakiety nośnej SA-7. Misja potwierdziła kompatybilność Saturna I Block II i CSM oraz działanie awaryjnego systemu ucieczki podczas startu.
Cele.
Misja miała za zadanie powtórzyć lot Saturn-Apollo 6 (A-101). Ponownie miał zostać wyniesiony, tzw. boilerplate (BP), czyli makieta kapsuły Apollo i modułu serwisowego. W odróżnieniu od poprzedniego BP, w BP-15 jedna z makiet silniczków sterowania położeniem miała wykonać pomiary temperatury i wibracji podczas startu. Drugą istotną różnicą było uruchomienie awaryjnego systemu ucieczkowego podczas startu (Rakietowy System Ratunkowy (LES) (Launch Escape System), przy użyciu rakiet ucieczkowych i silników kontroli obrotu rakiety.
Główną różnicą w użytej rakiecie nośnej było zaś wyposażenie Saturna, po raz pierwszy, w programowalny komputer. Przy poprzednich startach używano zaprogramowanych wcześniej układów, bez możliwości przeprogramowania. 
Przebieg lotu.
W lipcu 1964 roku, podczas przygotowań do startu, znaleziono małe pęknięcie w silniku nr 6. Oznaczało to konieczność wymontowania silnika, co w rakiecie Saturn obsługa techniczna wykonała po raz pierwszy. Nadzorcy misji postanowili zwrócić do producenta wszystkie osiem silników. Demontaż wszystkich, połączonych znaczną ilością przewodów, rurek i kabli, zajął dziesięć godzin. Wymiana silników opóźniła lot o około dwa tygodnie. Opóźnienie o kolejne kilka dni spowodowały huragany „Cleo” i „Dora”.
Start miał miejsce 18 września 1964 roku. Pierwszy człon działał przez 147,7 sekundy, odłączając się 0,8 sekundy później. Drugi człon odpalony został 1,7 sekundy później. W 160,2 s lotu odpalono system LES. Po 621,1 sekundach lotu osiągnięto orbitę. Rzeczywista trajektoria lotu różniła się od założonej ze względu na zbyt duży ciąg silników pierwszego stopnia rakiety. 
Lot potwierdził oczekiwaną pracę wszystkich testowanych elementów. Statek nadawał telemetrię przez pięć okrążeń Ziemi. Śledzono go aż do ponownego wejścia w atmosferę nad Oceanem Indyjskim, w trakcie wykonywania 59. orbity.
Jedynym niepowodzeniem było nieodnalezienie ośmiu aparatów fotograficznych. Wiadomo było, że opadły na wyznaczony teren, jednak huragan „Gladys” uniemożliwił dłuższe ich poszukiwanie. Dwa miesiące później dwa z nich zostały wyrzucone przez fale na plażach wysp San Salvador i Eleuthera (archipelag Bahamów). Filmy były nienaruszone.
Podsumowanie.
Wszystkie cele misji zostały osiągnięte. Zarówno system sterowania, jak i system kontroli lotu działały prawidłowo. Separacja poszczególnych stopni przebiegała prawidłowo. Zarówno praca układu napędowego pierwszego i drugiego stopnia były zadowalające. SA-6 była trzecią rakietą Saturn, w której w pierwszym stopniu zastosowano silnik H-1 o ciągu 836000 N (85,3 tony) każdy. Był to także trzeci test silników RL-10A# (S-IV) Zdarzyły się jedynie niewielkie odchylenia od założonych parametrów. Natomiast niedokładne zamontowanie silników ulażu (silniczki wytwarzające niewielkie przyspieszenie w celu zepchnięcia paliwa i utleniacza na dno zbiorników) spowodowało znaczący błąd parametru przechylenia rakiety (6°). Wibracje pierwszego stopnia były najmniej intensywne, jakie zanotowano w rakietach Saturn. Wibracje stopnia S-IV mieściły się w granicach normy. Również naprężenia i zmiany temperatury stopni rakiety były zgodne z założeniami. Także systemy elektryczne IU działały prawidłowo, zarówno podczas startu, jak i w trakcie lotu na orbicie. Dzięki S-IV makietę statku Apollo umieszczono na orbicie o okresie obiegu 88 minut. Wykonano ponad 130 różnych pomiarów, związanych zarówno z makietą statku, jak i rakietą nośną. Ich wyniki pozwalały stwierdzić, że Saturn jest już gotowy do użytku. Makieta miała dokładnie takie same rozmiary, masę i środek ciężkości jak prawdziwy statek. Spisała się wyśmienicie i dostarczyła NASA nowych danych podczas lotu na orbicie. Lot SA-7 okazał się dużym sukcesem i ostatnie trzy loty rakiety Saturn I, zaplanowane jako zwykłe testy, przemianowano na misje naukowe.
Kombinacja Saturn-Apollo została uznana za gotową do użytku o trzy lata wcześniej niż zakładano.

</doc>
<doc id="1897472" url="https://pl.wikipedia.org/wiki?curid=1897472" title="Medaliści igrzysk olimpijskich w łyżwiarstwie szybkim">
Medaliści igrzysk olimpijskich w łyżwiarstwie szybkim

Medaliści igrzysk olimpijskich w łyżwiarstwie szybkim – zestawienie zawodników, zawodniczek i drużyn, które przynajmniej raz stanęły na podium zawodów olimpijskich w łyżwiarstwie szybkim.
Łyżwiarstwo szybkie znajduje się w programie olimpijskim od początku rozgrywania zimowych igrzysk olimpijskich. Podczas igrzysk w Chamonix rozegrano pięć konkurencji łyżwiarskich – biegi na 500, 1500, 5000 i 10 000 m oraz wielobój. W zawodach startowali wyłącznie mężczyźni. Na kolejnych igrzyskach, w 1928 roku w Sankt Moritz, nie rozdano medali olimpijskich w wieloboju. Na następnych igrzyskach, w 1932 roku w Lake Placid, po raz pierwszy w programie olimpijskim znalazły się biegi kobiet (na dystansach 500, 1000 i 1500 m), jednak miały charakter konkurencji pokazowych, nie przyznano zatem medali olimpijskich. Jako pełnoprawne konkurencje olimpijskie biegi łyżwiarskie kobiet pojawiły się na igrzyskach w Squaw Valley w 1960 roku. Panczenistkom przyznano wówczas cztery komplety medali – w biegach na 500, 1000, 1500 i 3000 m. Na igrzyskach w Innsbrucku w 1976 roku do programu olimpijskiego włączono bieg na 1000 m mężczyzn. Dwanaście lat później, na igrzyskach w Calgary, po raz pierwszy przeprowadzono rywalizację kobiet na dystansie 5000 m. Kolejna zmiana w programie zawodów łyżwiarskich na igrzyskach olimpijskich nastąpiła dopiero w 2006 roku. Wówczas, na igrzyskach w Turynie, po raz pierwszy przeprowadzono biegi drużynowe kobiet i mężczyzn. Dwanaście lat później, na igrzyskach w Pjongczangu, zadebiutowały biegi masowe kobiet i mężczyzn.
Najbardziej utytułowaną panczenistką w historii igrzysk olimpijskich jest Lidija Skoblikowa, w dorobku której znalazło się sześć złotych medali. Najwięcej medali wszystkich kolorów zdobyła natomiast Ireen Wüst, która wywalczyła jedenaście medali – pięć złotych, pięć srebrnych i jeden brązowy. Wśród mężczyzn najbardziej utytułowanym zawodnikiem od pierwszych igrzysk pozostaje Clas Thunberg z dorobkiem pięciu złotych, jednego srebrnego i jednego brązowego medalu. Drugie miejsce w klasyfikacji zawodników zajmuje Eric Heiden, który jako jedyny w historii zdobył pięć złotych medali w łyżwiarstwie szybkim podczas jednych igrzysk, zwyciężając we wszystkich rozgrywanych konkurencjach na igrzyskach w Lake Placid w 1980 roku.
Najwięcej medali olimpijskich zdobyli reprezentanci Holandii, w ich dorobku jest 121 medali – 42 złote, 40 srebrnych i 39 brązowych. Drugie miejsce w klasyfikacji wszech czasów zajmują Stany Zjednoczone (68 medali – 29 złotych, 22 srebrne i 17 brązowych), a trzecie Norwegia (84 medale – 27 złotych, 29 srebrnych i 28 brązowych).
Medaliści chronologicznie.
Bieg na 500 m mężczyzn.
Poniższa tabela przedstawia medalistów olimpijskich w biegu na 500 m mężczyzn w latach 1924–2022. Sześciokrotnie zdarzyło się, że w tej konkurencji miejsce na podium zajęło "ex aequo" dwóch lub trzech zawodników. Podczas igrzysk w Sankt Moritz w 1928 roku przyznano pięć medali olimpijskich – dwa złote i trzy brązowe.
Bieg na 1000 m mężczyzn.
W tabeli przedstawieni zostali medaliści olimpijscy w biegu na 1000 m mężczyzn w latach 1976–2018. Na igrzyskach w Lake Placid w 1980 roku przyznano w tej konkurencji dwa brązowe medale.
Bieg na 1500 m mężczyzn.
Poniżej znajduje się zestawienie medalistów olimpijskich w biegu na 1500 m mężczyzn w latach 1924–2022. Trzykrotnie w biegu na tym dystansie przyznano po dwa medale tego samego koloru, z czego dwukrotnie były to medale złote.
Bieg na 5000 m mężczyzn.
Poniższe zestawienie przedstawia medalistów igrzysk olimpijskich w łyżwiarskich biegach na 5000 m mężczyzn w latach 1924–2022.
Bieg na 10 000 m mężczyzn.
W tabeli przedstawiono medalistów olimpijskich w biegu na 10 000 m mężczyzn w latach 1924–2022. 
Konkurencji nie rozegrano na igrzyskach w Sankt Moritz w 1928 roku w związku ze zbyt wysokimi temperaturami, roztopieniem lodu i brakiem możliwości przeprowadzenia zawodów.
Wielobój mężczyzn.
Wielobój znalazł się w programie igrzysk olimpijskich tylko raz, podczas igrzysk w Chamonix w 1924 roku. W tabeli przedstawiono medalistów tych zawodów.
Bieg masowy mężczyzn.
Na igrzyskach w Pjongczangu w 2018 roku po raz pierwszy rozdano medale olimpijskie w biegu masowym. W tabeli przedstawiono medalistów tych zawodów.
Bieg drużynowy mężczyzn.
Poniższe zestawienie przedstawia medalistów olimpijskich w łyżwiarskich biegach drużynowych mężczyzn w latach 2006–2022.
Bieg na 500 m kobiet.
W tabeli przedstawiono medalistki olimpijskie w biegach na 500 m kobiet w latach 1960–2022. Na igrzyskach w Grenoble w 1968 roku przyznano trzy srebrne medale. 
Konkurencję tę przeprowadzono również podczas igrzysk w Lake Placid w 1932 roku, jednak miała ona charakter pokazowy. Pierwsze miejsce zajęła wówczas Kanadyjka Jean Wilson, druga była Amerykanka Elizabeth Dubois, a trzecia Amerykanka Kit Klein.
Mistrzyni olimpijska z 2022 roku, Erin Jackson została pierwszą czarnoskórą medalistką olimpijską w łyżwiarstwie szybkim kobiet.
Bieg na 1000 m kobiet.
W tabeli ujęto medalistki igrzysk olimpijskich w biegach na 1000 m kobiet w latach 1960–2018. 
Konkurencja ta została rozegrana również na igrzyskach w Lake Placid w 1932 roku, jednak miała ona charakter pokazowy. Zwycięstwo w biegu odniosła Amerykanka Elizabeth Dubois, drugie miejsce zajęła Kanadyjka Hattie Donaldson, a trzecia była Amerykanka Dorothy Franey.
Bieg na 1500 m kobiet.
Tabela przedstawia medalistki olimpijskie w biegach na 1500 m kobiet w latach 1960–2022. 
Bieg na 1500 m kobiet został przeprowadzony jako konkurencja pokazowa również podczas igrzysk w Lake Placid w 1932 roku. Zwyciężyła wówczas Amerykanka Kit Klein, druga była Kanadyjka Jean Wilson, a trzecia Amerykanka Helen Bina.
Bieg na 3000 m kobiet.
Poniższe zestawienie przedstawia medalistki igrzysk olimpijskich w biegach na 3000 m kobiet w latach 1960–2022. Na igrzyskach w Innsbrucku w 1964 roku przyznano w tej konkurencji dwa srebrne medale.
Bieg na 5000 m kobiet.
W tabeli poniżej przedstawione zostały medalistki olimpijskie w biegach na 5000 m kobiet w latach 1988–2022.
Bieg masowy kobiet.
Na igrzyskach w Pjongczangu w 2018 roku po raz pierwszy rozdano medale olimpijskie w biegu masowym. W tabeli przedstawiono medalistki tych zawodów.
Bieg drużynowy kobiet.
Od igrzysk w Turynie w 2006 roku w programie olimpijskim znajdują się łyżwiarskie biegi drużynowe. Poniżej przedstawiono medalistki tych zawodów w latach 2006–2022.
Klasyfikacje medalowe.
Klasyfikacja zawodników.
W poniższym zestawieniu ujęto klasyfikację zawodników, którzy zdobyli przynajmniej jeden medal olimpijski w łyżwiarstwie szybkim. W przypadku, gdy dany zawodnik startował w barwach więcej niż jednej reprezentacji, podano wszystkie reprezentacje, dla których zdobywał medale olimpijskie. W przypadku, gdy dwóch lub więcej zawodników zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja zawodniczek.
W poniższym zestawieniu ujęto klasyfikację zawodniczek, które zdobyły przynajmniej jeden medal olimpijski w łyżwiarstwie szybkim. W przypadku, gdy dana zawodniczka startowała w barwach więcej niż jednej reprezentacji, podano wszystkie reprezentacje, dla których zdobywała medale olimpijskie. W przypadku, gdy zawodniczka występowała pod więcej niż jednym nazwiskiem, wskazano wszystkie nazwiska, pod którymi stawała na podium olimpijskim. W przypadku, gdy dwie lub więcej zawodniczek zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja państw.
Poniższa tabela przedstawia klasyfikację państw, które zdobyły przynajmniej jeden medal olimpijski w łyżwiarstwie szybkim. Uwzględniono wspólnie medale zdobyte przez mężczyzn i kobiety. Nie zostały wliczone występy w konkurencjach pokazowych kobiet w 1932 roku.
Klasyfikacja państw według lat.
W poniższej tabeli zestawiono państwa według liczby medali zdobytych w łyżwiarstwie szybkim podczas kolejnych edycji zimowych igrzysk olimpijskich. Przedstawiono sumę wszystkich medali (złotych, srebrnych i brązowych) we wszystkich konkurencjach łącznie.
Klasyfikacja państw według konkurencji.
W poniższej tabeli przedstawiono liczbę medali zdobytych przez poszczególne państwa w konkurencjach w łyżwiarstwie szybkim. Zastosowano następujące skróty:

</doc>
<doc id="1897473" url="https://pl.wikipedia.org/wiki?curid=1897473" title="Parafia Matki Bożej Królowej Polski w Toruniu">
Parafia Matki Bożej Królowej Polski w Toruniu

Parafia Matki Bożej Królowej Polski w Toruniu – parafia rzymskokatolicka w diecezji toruńskiej, w dekanacie Toruń I, z siedzibą w Toruniu. Erygowana 1 stycznia 1982.
Ulice.
Ulice na obszarze parafii:

</doc>
<doc id="1897474" url="https://pl.wikipedia.org/wiki?curid=1897474" title="Reprezentacja Włoch na Mistrzostwach Europy w Wioślarstwie 2009">
Reprezentacja Włoch na Mistrzostwach Europy w Wioślarstwie 2009

Reprezentacja Włoch na Mistrzostwach Europy w Wioślarstwie 2009 – zespół sportowców liczący 29 zawodników. Najlepszym wynikiem było zdobycie 1. miejsca w dwójce podwójnej kobiet.

</doc>
<doc id="1897475" url="https://pl.wikipedia.org/wiki?curid=1897475" title="Swietłana Szkolina">
Swietłana Szkolina

Swietłana Władimirowna Szkolina (ros. Светлана Владимировна Школина; ur. 9 marca 1986 w Jarcewie) – rosyjska lekkoatletka, specjalizująca się w skoku wzwyż, mistrzyni świata, brązowa medalistka igrzysk olimpijskich.
Zwyciężczyni łącznej punktacji Diamentowej Ligi 2013 w skoku wzwyż.

</doc>
<doc id="1897476" url="https://pl.wikipedia.org/wiki?curid=1897476" title="Svetlana Shkolina">
Svetlana Shkolina



</doc>
<doc id="1897477" url="https://pl.wikipedia.org/wiki?curid=1897477" title="Parafia Najświętszego Ciała i Krwi Chrystusa w Toruniu">
Parafia Najświętszego Ciała i Krwi Chrystusa w Toruniu

Parafia Najświętszego Ciała i Krwi Chrystusa w Toruniu – parafia rzymskokatolicka w diecezji toruńskiej, w dekanacie Toruń I, z siedzibą w Toruniu. Erygowana 16 listopada 1987.
Zasięg parafii.
Do parafii należą wierni z Torunia mieszkający przy ulicach: Bukowej, Cedrowej, Hebanowej, Działowskiego, Dziewulskiego, Jamontta, Ks. Alfonsa Mańkowskiego, Niesiołowskiego, Piskorskiej, Przybyłów, Szosa Lubicka 133 i Płatanowa.

</doc>
<doc id="1897481" url="https://pl.wikipedia.org/wiki?curid=1897481" title="Alexandru Suvorov">
Alexandru Suvorov

Alexandr Suvorov (ur. 2 lutego 1987 w Kiszyniowie) – mołdawski piłkarz występujący na pozycji pomocnika lub napastnika.
Kariera klubowa.
Suvorov większość swojej kariery spędził w Sheriffie Tyraspol, z którym siedmiokrotnie był mistrzem Mołdawii, czterokrotnie zdobywał Puchar kraju i raz Superpuchar Mołdawii. W 2003 i 2009 wywalczył Puchar Mistrzów Wspólnoty Niepodległych Państw. W latach 2007–2009 grał również w FC Tyraspolu. W lutym 2010 przeszedł do Cracovii, w której występował przez trzy sezony. Rozegrał dla klubu 57 spotkań, zdobywając 9 bramek.
Kariera reprezentacyjna.
W reprezentacji Mołdawii Suvorov zadebiutował w 2007.

</doc>
<doc id="1897484" url="https://pl.wikipedia.org/wiki?curid=1897484" title="Reprezentacja Rumunii na Mistrzostwach Europy w Wioślarstwie 2009">
Reprezentacja Rumunii na Mistrzostwach Europy w Wioślarstwie 2009

Reprezentacja Rumunii na Mistrzostwach Europy w Wioślarstwie 2009 liczyła 27 sportowców. Najlepszymi wynikami było 1. miejsce w dwójce bez sternika kobiet i ósemce kobiet.

</doc>
<doc id="1897485" url="https://pl.wikipedia.org/wiki?curid=1897485" title="Parafia Najświętszej Maryi Panny Częstochowskiej w Toruniu">
Parafia Najświętszej Maryi Panny Częstochowskiej w Toruniu

Parafia Najświętszej Maryi Panny Częstochowskiej w Toruniu – parafia rzymskokatolicka w diecezji toruńskiej, w dekanacie Toruń I, z siedzibą w Toruniu. W parafii posługują Ojcowie Paulini.
Kaplica i kościół.
Kaplicę parafialną wybudowano w latach 1998–1999, natomiast 25 sierpnia 2011 roku rozpoczęto budowę kościoła, którą ukończono w październiku 2015 roku (w stanie surowym).
Ulice.
Ulice na obszarze parafii:

</doc>
<doc id="1897486" url="https://pl.wikipedia.org/wiki?curid=1897486" title="Aleksandr Suvorov">
Aleksandr Suvorov



</doc>
<doc id="1897489" url="https://pl.wikipedia.org/wiki?curid=1897489" title="Parafia św. Jakuba Apostoła w Toruniu">
Parafia św. Jakuba Apostoła w Toruniu

Parafia Świętego Jakuba Apostoła w Toruniu - parafia rzymskokatolicka w diecezji toruńskiej, w dekanacie Toruń I, z siedzibą w Toruniu. Erygowana w 1264.
Kościół.
Budowę kościoła rozpoczęto w 1309 i trwała ona do XV wieku.
Ulice.
Ulice na obszarze parafii:

</doc>
<doc id="1897491" url="https://pl.wikipedia.org/wiki?curid=1897491" title="Net Applications">
Net Applications

Net Applications – internetowa firma badawcza działająca w USA. Firma jest powszechnie znana z prowadzenia statystyk udziału systemów operacyjnych i przeglądarek internetowych na światowym rynku.
Siedzibą firmy jest Aliso Viejo w Kalifornii.

</doc>
<doc id="1897493" url="https://pl.wikipedia.org/wiki?curid=1897493" title="Parafia św. Jana Chrzciciela i św. Jana Ewangelisty w Toruniu">
Parafia św. Jana Chrzciciela i św. Jana Ewangelisty w Toruniu

Parafia Świętego Jana Chrzciciela i Świętego Jana Ewangelisty w Toruniu - parafia rzymskokatolicka w diecezji toruńskiej, w dekanacie Toruń I, z siedzibą w Toruniu. Erygowana w 1236.
Ulice.
Ulice na obszarze parafii:

</doc>
<doc id="1897494" url="https://pl.wikipedia.org/wiki?curid=1897494" title="Nasza niania jest agentem">
Nasza niania jest agentem

Nasza niania jest agentem (ang. "The Spy Next Door") – amerykański film komediowy w reżyserii Briana Levanta.
Film zarobił 24 268 828 dolarów amerykańskich w Stanach Zjednoczonych oraz 2 584 033 funtów szterlingów w Wielkiej Brytanii.
Fabuła.
Bob Ho, tajny agent pracujący dla CIA, postanawia rzucić pracę i rozpocząć nowe życie. Marzy o związaniu się z Gillian, dziewczyną z sąsiedztwa, jednak zanim usłyszy od niej zgodę na ślub, musi spełnić jeszcze jedną, być może najtrudniejszą z dotychczasowych misji. Musi zdobyć serca trójki jej pewnych siebie dzieciaków, co okazuje się największym wyzwaniem w jego dotychczasowej karierze.
Obsada.
Reżyseria: Brian Levant
Scenariusz: James Greer, Jonathan Bernstein
Producent: Ryan Kavanaugh
Zdjęcia: Dean Cundey
Montaż: Lawrence Jordan
Producent wykonawczy: George Parra
Obsada:
i inni
Wersja polska.
Wersja polska: na zlecenie Best Film – Start International Polska
Reżyseria: Anna Apostolakis
Dialogi polskie: Grzegorz Drojewski
Dźwięk i montaż: Kamil Pudlik
Kierownictwo produkcji: Elżbieta Araszkiewicz
W wersji polskiej udział wzięli:
oraz
i inni
Nominacje.
W 2011 roku podczas 32. rozdania nagród Złotych Malin Billy Ray Cyrus był nominowany w kategorii Najgorszy aktor drugoplanowy, w tej kategorii był również nominowany George Lopez, który otrzymał nominację także za rolę w "Walentynki" i "Marmaduke – pies na fali".

</doc>
<doc id="1897496" url="https://pl.wikipedia.org/wiki?curid=1897496" title="Reprezentacja Cypru na Mistrzostwach Europy w Wioślarstwie 2009">
Reprezentacja Cypru na Mistrzostwach Europy w Wioślarstwie 2009

Reprezentacja Cypru na Mistrzostwach Europy w Wioślarstwie 2009 liczyła 2 sportowców. Najlepszymi wynikami było 8. miejsce w dwójce podwójnej mężczyzn.

</doc>
<doc id="1897497" url="https://pl.wikipedia.org/wiki?curid=1897497" title="Parafia Wniebowzięcia Najświętszej Maryi Panny w Toruniu">
Parafia Wniebowzięcia Najświętszej Maryi Panny w Toruniu

Parafia Wniebowzięcia Najświętszej Maryi Panny i bł. ks. Stefana Wincentego Frelichowskiego w Toruniu - parafia rzymskokatolicka w diecezji toruńskiej, w dekanacie Toruń I, z siedzibą w Toruniu. Erygowana 1 kwietnia 1831.
Kościół parafialny.
Kościół parafialny wybudowano w latach 1343-1370.
Zasięg parafii.
Do parafii należą wierni będący mieszkańcami Torunia (aleje: Jana Pawła II, al. 500-lecia, 700-lecia i Solidarności oraz ulice: Bema (numery parzyste 2-128), Bydgoska (do nru 36), Chopina, Derdowskiego, Franciszkańska 13, Fredry, Gałczyńskiego, Grudziądzka (numery nieparzyste do 5 i parzyste do 12), Krasińskiego (numery nieparzyste do 59 i parzyste 44), Kraszewskiego, Legionów (nry nieparzyste do 17a), Matejki, Mickiewicza (numery nieparzyste do 49a i parzyste do 56), Moniuszki, Morcinka, Odrodzenia, Prusa, Słowackiego (do numeru 64 i 45), Sportowa, Stary Rynek, Stwosza, Szosa Chełmińska (do numeru 74), Szymanowskiego, Tuwima i Wały gen. Sikorskiego (numery nieparzyste 15 - 19).
Nagrody i wyróżnienia.
Medal „Unitas Durat Palatinatus Cuiaviano-Pomeraniensis” - w uznaniu zasług na rzecz budowania polskiej suwerenności i demokracji (2018 rok).

</doc>
<doc id="1897498" url="https://pl.wikipedia.org/wiki?curid=1897498" title="Reprezentacja Finlandii na Mistrzostwach Europy w Wioślarstwie 2009">
Reprezentacja Finlandii na Mistrzostwach Europy w Wioślarstwie 2009

Reprezentacja Finlandii na Mistrzostwach Europy w Wioślarstwie 2009 liczyła 2 sportowców. Najlepszym wynikiem było 4. miejsce w dwójce podwójnej kobiet.

</doc>
<doc id="1897500" url="https://pl.wikipedia.org/wiki?curid=1897500" title="Reprezentacja Portugalii na Mistrzostwach Europy w Wioślarstwie 2009">
Reprezentacja Portugalii na Mistrzostwach Europy w Wioślarstwie 2009

Reprezentacja Portugalii na Mistrzostwach Europy w Wioślarstwie 2009 liczyła 6 sportowców. Najlepszymi wynikami było 5. miejsce w dwójce podwójnej wagi lekkiej mężczyzn.

</doc>
<doc id="1897502" url="https://pl.wikipedia.org/wiki?curid=1897502" title="Parafia Miłosierdzia Bożego i św. Faustyny Kowalskiej w Toruniu">
Parafia Miłosierdzia Bożego i św. Faustyny Kowalskiej w Toruniu

Parafia Miłosierdzia Bożego i św. Faustyny Kowalskiej w Toruniu – parafia rzymskokatolicka w diecezji toruńskiej, w dekanacie Toruń II, z siedzibą w Toruniu. Erygowana 1 maja 1990.
Ulice.
Ulice na obszarze parafii:

</doc>
<doc id="1897504" url="https://pl.wikipedia.org/wiki?curid=1897504" title="Parafia św. Antoniego w Toruniu">
Parafia św. Antoniego w Toruniu

Parafia św. Antoniego w Toruniu - parafia rzymskokatolicka w diecezji toruńskiej, w dekanacie Toruń II, z siedzibą w Toruniu. Erygowana 1 kwietnia 1937.
Zasięg parafii.
Do parafii należą wierni mieszkający w Toruniu przy ulicach: Astrowej, Bananowej, Barbarka, Bartniczej, Bażantowej, Bławatkowej, Bobrowej, Brzoskwiniowej, Chabrowej, Chmielnej, Czeremchowej, Fasolowej, Figowej, Fiołkowej, Goździkowej, Gryczanej, Hiacyntowej, Jaskółczej, Jastrzębiej, Jelenia, Jemiołowej, Kameliowej, Kąkolowej, Konopnej, Konwaliowej, Koziej, Krokusowej, Kruczej, Kwiatowej, Lawendowej, Liliowej, Lisiej, Lnianej, Łosia, Łubinowej, Makowej, Malwowej, Miedza, Migdałowej, Modrakowej, Morelowej, Myśliwskiej, Narcyzowej, Niedźwiedziej, Orlej, Owsianej, Pawiej, Pigwowej, Pistacjowej, Pomarańczy, Prosowej, Pszylaszczkowej, Pszenicznej, Remklodowej, Rodzynkowej, Rumiankowej, Rysiej, Ryżowej, Rzepakowej, Sadowej, Sarniej, Sasankowej, Selerowej, Słonecznej, Słowiczej, Sokolej, Stokrotkowej, Storczykowej, Szafranowej, Szałwiowej, Szosa Chełmińska, Szyszkowej, św. Antoniego, Tartacznej, Tulipanowej, Ugory, Urodzajnej, Warzywnej, Wieloowocowej, Wiklinowej, Wilczej, Wrzosowej, Zagonowej, Zbożowej, Zielnej, Żbikowej, Żurawiej, Żytniej, Żywicznej i Żyznej.

</doc>
<doc id="1897506" url="https://pl.wikipedia.org/wiki?curid=1897506" title="Prowincje Filipin">
Prowincje Filipin

Prowincje Filipin – stanowią stopień podziału administracyjnego Filipin. Obecnie Filipiny są podzielone na 80 prowincji, Metro Manila, czyli (National Capital Region) i 136 miast wydzielonych. Każda prowincja posiada autonomię, a zarządza nią wybierany w wyborach gubernator.
Prowincje są zgrupowane w siedemnaście regionów wyznaczonych według kryteriów geograficznych, kulturowych i etnologicznych. Czternaście regionów otrzymało numery korespondujące z ich położeniem geograficznym od północy do południa. National Capital Region, Cordillera Administrative Region oraz Muzułmańskie Mindanao nie mają przydzielonych numerów.
Każda prowincja jest członkiem League of Provinces of the Philippines.

</doc>
<doc id="1897509" url="https://pl.wikipedia.org/wiki?curid=1897509" title="Parafia św. Józefa w Toruniu">
Parafia św. Józefa w Toruniu

Parafia św. Józefa w Toruniu – parafia rzymskokatolicka w diecezji toruńskiej, w dekanacie Toruń II, z siedzibą w Toruniu. Erygowana 29 listopada 1950.
Ulice.
Ulice na obszarze parafii:

</doc>
<doc id="1897511" url="https://pl.wikipedia.org/wiki?curid=1897511" title="Ranunculus ficaria">
Ranunculus ficaria



</doc>
<doc id="1897512" url="https://pl.wikipedia.org/wiki?curid=1897512" title="MOS MDK Wola Warszawa">
MOS MDK Wola Warszawa



</doc>
<doc id="1897513" url="https://pl.wikipedia.org/wiki?curid=1897513" title="Reprezentacja Hiszpanii na Mistrzostwach Europy w Wioślarstwie 2009">
Reprezentacja Hiszpanii na Mistrzostwach Europy w Wioślarstwie 2009

Reprezentacja Hiszpanii na Mistrzostwach Europy w Wioślarstwie 2009 liczyła 16 sportowców. Najlepszym wynikiem było 3. miejsce w czwórce bez sternika mężczyzn.

</doc>
<doc id="1897514" url="https://pl.wikipedia.org/wiki?curid=1897514" title="Islandia na Letnich Igrzyskach Olimpijskich 2000">
Islandia na Letnich Igrzyskach Olimpijskich 2000

Islandię na Letnich Igrzyskach Olimpijskich 2000 reprezentowało 18 zawodników.

</doc>
<doc id="1897515" url="https://pl.wikipedia.org/wiki?curid=1897515" title="Parafia Matki Bożej Zwycięskiej w Toruniu">
Parafia Matki Bożej Zwycięskiej w Toruniu

Parafia Matki Bożej Zwycięskiej w Toruniu - parafia rzymskokatolicka w diecezji toruńskiej, w dekanacie Toruń II, z siedzibą w Toruniu. 
Kościół.
Kościół parafialny wybudowany w latach 1904-1907 jako świątynia ewangelicka. Po 1945 służył jako kościół "szkolny" rzymskokatolickiej parafii Chrystusa Króla.
Zasięg parafii.
Po parafii należą wierni mieszkający w Toruniu (Ulice:Bartosza Głowackiego, Chodkiewicza, Czarlińskiego, Jana Dekerta, Grudziądzka (29-109), Jana Kilińskiego, Kołłątaja, Kordeckiego, Legionów (10-108, 27-83) Lelewela, Młodzieżowa, Ogrodowa, Polskiego Czerwonego Krzyża, Piaskowa, Podgórna (12-78, 13-73a), św. Mikołaja, Wiązowa, Wybickiego (1-45, 2-48), Żelazna i Żwirki i Wigury (76-84)).

</doc>
<doc id="1897516" url="https://pl.wikipedia.org/wiki?curid=1897516" title="Neckermann AZS Politechnika Warszawska">
Neckermann AZS Politechnika Warszawska



</doc>
<doc id="1897517" url="https://pl.wikipedia.org/wiki?curid=1897517" title="Reprezentacja Izraela na Mistrzostwach Europy w Wioślarstwie 2009">
Reprezentacja Izraela na Mistrzostwach Europy w Wioślarstwie 2009

Reprezentacja Izraela na Mistrzostwach Europy w Wioślarstwie 2009 liczyła 2 sportowców. Najlepszym wynikiem było 13. miejsce w dwójce podwójnej wagi lekkiej mężczyzn.

</doc>
<doc id="1897518" url="https://pl.wikipedia.org/wiki?curid=1897518" title="Sergio Minero">
Sergio Minero



</doc>
<doc id="1897519" url="https://pl.wikipedia.org/wiki?curid=1897519" title="Parafia św. Michała Archanioła i bł. ks. Bronisława Markiewicza w Toruniu">
Parafia św. Michała Archanioła i bł. ks. Bronisława Markiewicza w Toruniu

Parafia Świętego Michała Archanioła i bł. ks. Bronisława Markiewicza w Toruniu – parafia rzymskokatolicka w diecezji toruńskiej, w dekanacie Toruń II, z siedzibą w Toruniu. Erygowana w 1976. 
W parafii posługują księża michalici (Zgromadzenie Świętego Michała Archanioła – CSMA).
Historia.
31 sierpnia 1970 roku bp Kazimierz Kowalski zlecił utworzenie parafii, podnosząc do godności świątyni michalicką kaplicę na Rybakach. Jej pierwszym rektorem został przełożony Domu Zakonnego Zgromadzenia św. Michała Archanioła ks. Stanisław Nowak CSMA. Dnia 1 stycznia 1971 roku ordynariusz Diecezji Chełmińskiej bp Kazimierz Kowalski dekretem erekcyjnym powołał do istnienia nową parafię toruńską pod wezwaniem św. Michała Archanioła i zawierzył jej prowadzenie dotychczasowemu rektorowi ks. Stanisławowi Nowakowi CSMA. Odtąd zaczął funkcjonować samodzielny ośrodek duszpasterski z pełnymi prawami parafialnymi.
19 października 1976 roku miała miejsce centralna uroczystość 25-lecia pracy duszpasterskiej członków Zgromadzenia św. Michała Archanioła w Toruniu. Uroczystą sumę odprawił bp Zygfryd Kowalski, który dokonał poświęcenia obrazu Matki Boskiej Częstochowskiej, stacji Drogi Krzyżowej oraz figury Chrystusa Zmartwychwstałego, św. Józefa i św. Antoniego. W 1979 roku proboszczem parafii został ks. Stanisław Klocek CSMA i funkcję tę pełnił przez 12 lat. Za jego staraniem i pod jego kierownictwem został zbudowany nowy kościół oraz budynek parafialny, salki katechetyczne (obecnie Oratorium im. bł. ks. Bronisława Markiewicza), pomieszczenia socjalne i kotłownia. 13 maja 1979 roku odprawiono po raz pierwszy Nabożeństwo Fatimskie, które na stałe wpisało się w kalendarz uroczystości parafii i trwa do dzisiejszego dnia. 29 czerwca 1983 roku biskup chełmiński Marian Przykucki dokonał aktu wmurowania kamienia węgielnego pod nową świątynię. Budowa trwała około pięć lat. 30 maja 1987 roku ten sam biskup dokonał poświęcenia nowo wybudowanego kościoła na Rybakach.
W 1989 roku nowym proboszczem parafii na Rybakach został ks. Maksymilian Sowa CSMA. W czasie jego posługi, 29 września 1991 roku bp Marian Przykucki poświęcił trzy dzwony, które zainstalowano na wieży kościelnej. Dzwony otrzymały imiona: Maryja, św. Józef, św. Michał, a ufundowano je z okazji 70. rocznicy zatwierdzenia przez Kościół Zgromadzenia św. Michała Archanioła. Kolejnym proboszczem został w 1993 roku ks. dr Czesław Kustra CSMA. We wrześniu tego samego roku zainaugurowano działalność „Oratorium im. ks. Bronisława Markiewicza”. Jego pierwszym dyrektorem został ks. Józef Ślusarczyk CSMA. Następnego roku po raz pierwszy w Toruniu urządzono imprezę pod nazwą Michayland – radosne święto dzieci.
18 lipca 1999 roku parafię objął nowy proboszcz – ks. Piotr Bieniek CSMA. Pod jego zarządem parafia św. Michała Archanioła rozpoczęła kolejne tysiąclecie. 1 października 2000 roku Ordynariusz Diecezji Toruńskiej bp Andrzej Suski dokonał konsekracji świątyni na Rybakach. W kolejnych latach dokonywano prac wykończeniowych w kościele, jak również prac nad wzrostem duchowym wiernych. Pod koniec października, dekretem bpa Andrzeja Suskiego kościół na Rybakach otrzymał drugorzędnego patrona – bł. ks. Bronisława Markiewicza, a 29 stycznia 2006 roku odbył się pierwszy odpust parafialny ku czci nowego patrona.
31 stycznia 2021 roku władze zakonne zorganizowały obchody 50 – lecia ustanowienia Ośrodka Duszpasterskiego na Rybakach.
Ulice.
Ulice na obszarze parafii:

</doc>
<doc id="1897520" url="https://pl.wikipedia.org/wiki?curid=1897520" title="Delic-Pol Częstochowa">
Delic-Pol Częstochowa



</doc>
<doc id="1897521" url="https://pl.wikipedia.org/wiki?curid=1897521" title="Reprezentacja Armenii na Mistrzostwach Europy w Wioślarstwie 2009">
Reprezentacja Armenii na Mistrzostwach Europy w Wioślarstwie 2009

Reprezentacja Armenii na Mistrzostwach Europy w Wioślarstwie 2009 liczyła 2 sportowców. Najlepszym wynikiem było 15. miejsce w dwójce podwójnej wagi lekkiej mężczyzn.

</doc>
<doc id="1897522" url="https://pl.wikipedia.org/wiki?curid=1897522" title="Hippocampus">
Hippocampus



</doc>
<doc id="1897523" url="https://pl.wikipedia.org/wiki?curid=1897523" title="Peugeot J5">
Peugeot J5

Peugeot J5 – samochód dostawczy produkowany przez firmę Sevel Sud w latach 1981–1993. Następca modelu Peugeot J7. Do napędu używano kilku różnych silników. Moc przenoszona była na oś przednią. Samochód produkowano w Val di Sangro we Włoszech. Był to samochód bliźniaczy pod względem technicznym do modeli Citroën C25 oraz Fiat Ducato. Na rynku brytyjskim w latach 1986–1992 oferowany był pod nazwą Talbot Express.
Silniki.
Benzynowe
Diesla

</doc>
<doc id="1897524" url="https://pl.wikipedia.org/wiki?curid=1897524" title="Lee Kang-seok">
Lee Kang-seok

Lee Kang-seok (kor. 이강석; ur. 28 lutego 1985 w Uijeongbu) – południowokoreański łyżwiarz szybki, brązowy medalista olimpijski, trzykrotny medalista mistrzostw świata i trzykrotny zdobywca Pucharu Świata.
Kariera.
Specjalizuje się w biegach na krótkich dystansach. Pierwszy sukces osiągnął w 2006 roku, kiedy zdobył brązowy medal w biegu na 500 m podczas igrzyskach olimpijskich w Turynie. W zawodach tych wyprzedzili go jedynie Amerykanin Joey Cheek oraz Rosjanin Dmitrij Dorofiejew. Rok później na tym samym dystansie zdobył złoty medal podczas dystansowych mistrzostw świata w Salt Lake City. Wynik ten powtórzył na rozgrywanych w 2009 roku dystansowych mistrzostwach świata w Vancouver. Ostatni medal wywalczył na sprinterskich mistrzostwach świata w Obihiro, gdzie zajął drugie miejsce. Rozdzielił tam na podium swego rodaka Lee Kyu-hyeoka i Japończyka Keiichirō Nagashimę. W tym samym roku był też czwarty w biegu na 500 m podczas igrzysk olimpijskich w Vancouver. Walkę o medal przegrał tam z Jōjim Katō z Japonii. Brał też udział w igrzyskach w Soczi w 2014 roku, zajmując 22. miejsce na tym dystansie. Lee wielokrotnie stawał na podium zawodów Pucharu Świata, odnosząc przy tym dwanaście zwycięstw. W sezonach 2005/2006 i 2010/2011 zwyciężał w klasyfikacji końcowej 500 m, a w sezonie 2007/2008 był drugi. Ponadto w sezonie 2007/2008 był najlepszy w klasyfikacji 100 m, a w sezonach 2005/2006 i 2008/2009 zajmował trzecie miejsce.

</doc>
<doc id="1897525" url="https://pl.wikipedia.org/wiki?curid=1897525" title="Irlandia na Letnich Igrzyskach Olimpijskich 2000">
Irlandia na Letnich Igrzyskach Olimpijskich 2000

Irlandia na Letnich Igrzyskach Olimpijskich 2000 – występ kadry sportowców reprezentujących Irlandię na igrzyskach olimpijskich, które rozgrywano w Sydney, w dniach 15 września–1 października 2000 roku.
Jedyny medal dla Irlandii na tych igrzyskach zdobyła Sonia O’Sullivan, w lekkoatletycznej konkurencji biegu na 5000 metrów.
Reprezentanci.
Jeździectwo.
Ujeżdżenie
WKKW
Kajakarstwo.
 Kajakarstwo górskie
 Kajakarstwo klasyczne

</doc>
<doc id="1897526" url="https://pl.wikipedia.org/wiki?curid=1897526" title="René (powieść)">
René (powieść)

René – utwór literacki François-René de Chateaubrianda opublikowany po raz pierwszy w 1805, napisany trzy lata wcześniej. W założeniach autora miał stanowić literackie rozwinięcie koncepcji zasad moralnych zawartych w tekście "Duch wiary chrześcijańskiej", jak również komponent szerszej epopei zatytułowanej "Naczezi", której akcja rozgrywała się w osiemnastowiecznej, podbitej przez Francuzów Luizjanie.
Zdaniem Anny Tatarkiewiczowej dzieło to odgrywa w historii literatury francuskiej szczególną rolę ze względu na fakt, że stanowi potrójne świadectwo historyczno-literackie: o psychice i poglądach autora, o klimacie epoki oraz o przemianach dokonujących się w formie powieści na przełomie XVIII i XIX wieku.
Tło powstania.
Chateaubriand napisał "Renégo" tuż po swoim osobistym nawróceniu religijnym, kiedy ostatecznie uznał chrześcijaństwo za źródło najtrafniejszych i najzgodniejszych z naturą ludzką zasad postępowania. Planowana przez niego powieść o młodzieńcu miała stanowić przykład katastrofy człowieka, który mimo deklarowanej wiary w swoim życiu kierował się niepohamowanym indywidualizmem, a zatem jej całkowitym przeciwieństwem. Kreując takiego bohatera, pisarz zamierzał poddać krytyce tytułową postać z niezwykle modnej w epoce Chateaubrianda powieści Goethego "Cierpienia młodego Wertera" i ośmieszyć propagowane przez nią zachowanie. Zdaniem krytyków literackich zamiar ten jednak się nie powiódł, a René stał się drugim, obok Wertera, typowym bohaterem sentymentalizmu.
Treść.
Młodzieniec imieniem René przybywa do Luizjany francuskiej, gdzie osiedla się w wiosce plemienia Naczezów, spędzając jednak całe dnie sam, wędrując po lasach i rozmyślając. Nakłoniony przez sachema Szaktasa i księdza Suela postanawia opowiedzieć im swoją historię.
René, syn francuskiego szlachcica, stracił przy porodzie matkę. Jego ojciec faworyzował starszego brata i nie interesował się nim, następnie zaś również zmarł. Jako chłopiec, a następnie młodzieniec, jedyne oparcie René znajdował w starszej siostrze Amelii. Był człowiekiem melancholijnym, nie widział w życiu żadnego sensu, uważał, że każdy ludzki wysiłek i tak niweczy nieuchronna śmierć. Początkowo chciał wstąpić do klasztoru, następnie za lekarstwo na ciągły smutek wziął podróże. I one jednak zmęczyły go, postanowił wówczas wrócić do siostry. Przy Amelii René odzyskuje siły, bliskość siostry napełnia go nieokreśloną, ogromną radością. Po kilku miesiącach kobieta opuszcza go jednak, wysyłając jedynie list, w którym informuje go o zamiarze wstąpienia do zakonu i natychmiastowego (za dyspensą) złożenia ślubów wieczystych. Amelia odmawia mu również spotkania przed ceremonią obłóczyn. Asystując przy ceremonii René słyszy z ust siostry modlitwę o wszelkie dobrodziejstwa boskie dla brata, który nie dzielił jej „występnej miłości”. Rozumie wówczas, że kobieta została zakonnicą, by nie popełnić z nim grzechu kazirodztwa. René mdleje, ponownie pragnie zakończyć życie, jednak zmienia zamiary, gdy przypomina sobie, że życzenie siostry było inne. Początkowo spędza cały czas u murów klasztoru, ostatecznie jednak postanawia wyjechać do Ameryki. Tam dowiedział się o śmierci siostry, która pielęgnowała zakonnice-ofiary epidemii, sama zarażając się chorobą.
Po zakończonej historii Szaktas płacze nad losem młodzieńca, jednak ksiądz Suel w surowych słowach krytykuje jego postawę: twierdzi, że René zbyt płytko patrzył na świat i to dlatego nie widział sensu swojego życia. Zarzuca mu również, że wynosił się ponad bliźnich i gubił swoją duszę twierdząc, że człowiek jest istotą samowystarczalną, wreszcie, że tracił czas na puste rozpamiętywanie własnych kolei losu. Jego ocenę potwierdza Szaktas, prosząc Renégo, by porzucił swój dotychczasowy indywidualizm. Z ostatnich zdań utworu czytelnik dowiaduje się, że René, podobnie jak Suel i Szaktas, zginął podczas masakry Naczezów i Francuzów w Luizjanie.
Cechy utworu.
Przynależność gatunkowa dzieła.
Zdaniem Anny Tatarkiewicz jednoznaczna klasyfikacja gatunkowa utworu sprawia pewne trudności. Początkowo dzieło bliskie jest tradycyjnej powieści, jednak w miarę rozwoju akcji, z powodu przepajającego całość liryzmu, staje się znacznie bliższe poematowi, zwłaszcza w jego późniejszej, romantycznej formie. Niektóre elementy dzieła są wręcz bliskie rozmachowi eposu pisanego prozą.
Czas i miejsce akcji.
Wydarzenia z życia Renégo rozgrywają się w przestrzeni całkowicie oderwanej od rzeczywistego czasu i przestrzeni. Miejsce akcji ukazane jest w sposób szczątkowy, ograniczając się do ukazanych w poetycki, symboliczny sposób klasztoru, zamku oraz krajobrazów miejsc, które poza Francją odwiedza cierpiący bohater. Wszystkie opisane w utworze sytuacje mają charakter rozterek psychologicznych i emocjonalnych, odbywających się poza sytuacją społeczną. Umiejscowienie opowieści Renégo w egzotycznym i wyidealizowanym krajobrazie francuskiej Luizjany oraz fantastyczne postacie jego słuchaczy – księdza Suela i Indianina Szaktasa, potęgują jeszcze wrażenie oderwania całości od historycznego i geograficznego kontekstu.
Elementy autobiograficzne.
Równocześnie wiele faktów z biografii powieściowego Renégo stanowi odbicie wydarzeń z życia autora powieści. Podobnie jak Chateaubriand, René nie zaznaje ciepła rodzinnego, lecz dorasta w cieniu surowego, faworyzującego jego starszego brata ojca. Jedyną osobą, z którą czuje się głęboko związany, jest siostra – Amelia (odpowiednik siostry Chateaubrianda Lucylli). Literacki bohater, podobnie jak autor, interesuje się literaturą od młodości, zaś za lekarstwo na spotykające go nieszczęścia uważa wyjazd do Ameryki. Autobiograficzne inspiracje w "Reném" ulegają jednak poważnej modyfikacji: autor nie przekazuje bohaterowi całego swojego życiorysu, a jedynie wybrane przez siebie epizody, zmieniając ich tło i uwznioślając przebieg wydarzeń. Nadanie Renému przez autora jednego z własnych imion miało podkreślać wzajemną zależność jednej biografii od drugiej, jednak w rzeczywistości Chateaubriand nie tyle przedstawił obraz samego siebie, co wyidealizował go i uwznioślił.
Wątek miłosny.
Zdaniem Anny Tatarkiewiczowej wątek kazirodczego uczucia pomiędzy Reném i Amelią jest transpozycją dwóch elementów biografii Chateaubrianda: relacji z siostrą Lucyllą oraz niespełnionej miłości do Karoliny Yves. W odróżnieniu od Amelii, która zaczęła darzyć Renégo miłością erotyczną, Lucylla była jedynie przywiązana do swojego brata i ich wzajemne stosunki nie zawierały nic skandalizującego. W Karolinie Yves autor zakochał się natomiast w czasie pobytu w Ameryce, nie mógł jej jednak poślubić, gdyż przed swoim wyjazdem z Francji zawarł już (umotywowany finansowo) ślub z Celestą Buisson. Obydwa te elementy biografii Chateaubrianda posłużyły jako inspiracja dla wykreowania miłości fatalnej, mającej swoje źródło w metafizycznym prześladowaniu Renégo przez los. Tym samym namiętność Amelii, jaką darzy własnego brata (a ten najprawdopodobniej nieświadomie ją podziela), staje się ostatecznym dowodem na wrodzony tragizm Renégo i jego przeznaczenie do cierpienia.
Bunt Renégo i jego krytyka.
Kluczowym elementem charakterystyki bohatera jest jego bunt przeciwko zasadom organizacji społecznej i tradycyjnej moralności – postawa, która w powieści miała zostać ukazana jako naganna. Źródłem wszystkich decyzji życiowych Renégo jest tkwiące w nim przekonanie o braku wartości życia i śmierci jako jedynym pewnym fakcie na świecie. Nie jest w stanie w nic się zaangażować, gdyż każde działanie jawi mu się jako – z konieczności – niepełne i niemożliwe do dokończenia. Jako lek na tkwiącą w nim rozpacz z tego powodu rozważa początkowo wstąpienie do zakonu, następnie podróże, wreszcie samobójstwo – do tego jednak nie dopuszcza jego siostra. Ich wspólne życie nie trwa jednak długo – gdy Amelia uświadamia sobie, że darzy brata uczuciem niesiostrzanym, w obawie przed grzechem zostaje zakonnicą. Tymczasem René przekonany jest o trafności swoich ocen życia, i chociaż ostatecznie nie potwierdza swojego wewnętrznego buntu przeciw wszelkiej moralności żadnym czynem, psychicznie gotów jest do popełniania zbrodni, uważa się za równego Bogu geniusza.
Tak przedstawiony bunt bohatera zostaje stanowczo potępiony przez obydwu słuchaczy Renégo. Ksiądz Suel krytykuje go z punktu widzenia etyki chrześcijańskiej, twierdząc, że jego nienawiść wobec życia wynika jedynie z płytkiego spojrzenia na świat. Zarzuca bohaterowi, że nie chce poznać Boga i pokochać bliźnich, lecz daremnie trwoni czas na ponownym rozważaniu własnych przeżyć wewnętrznych. Szaktas uważa natomiast, że apologia skrajnego indywidualizmu, jaką przedstawia René, jest szkodliwa społecznie. Argumenty te miały w zamiarach Chateaubrianda ostatecznie obalić koncepcje bohatera i ukazać go jako antyprzykład postępowania. Zdaniem Anny Tatarkiewiczowej siła przekonywania tekstu znacznie jednak spadła wskutek faktu, że René w istocie nigdy nie akceptuje przedstawionych mu argumentów, ani tym bardziej nie zaczyna działać zgodnie z chrześcijańską etyką. Tym samym do czytelnika znacznie bardziej przemawiały jego własne, choć potępione przez innych bohaterów, koncepcje moralne.

</doc>
<doc id="1897527" url="https://pl.wikipedia.org/wiki?curid=1897527" title="Parafia bł. Marii Karłowskiej w Toruniu">
Parafia bł. Marii Karłowskiej w Toruniu

Parafia błogosławionej Marii Karłowskiej w Toruniu – parafia rzymskokatolicka w diecezji toruńskiej, w dekanacie Toruń III, z siedzibą w Toruniu. Erygowana 8 września 1999. Patronką parafii jest błogosławiona Maria Karłowska, polska zakonnica żyjąca w latach 1865–1935.
Historia.
Parafia została erygowana 8 września 1999 roku przez biskupa Andrzeja Suskiego. Początkowo parafia korzystała z kościoła macierzystej parafii pw. św. Maksymiliana M. Kolbego. Pierwszym proboszczem parafii został ks. Andrzej Ziegert. 16 kwietnia 2001 roku biskup Józef Szamocki poświęcił krzyż oraz plac, na którym miał stanąć kościół. 2 lipca 2002 roku rozpoczęło budowę kaplicy. 8 września 2003 roku kaplica została poświęcona przez biskupa Andrzeja Suskiego. Obecnie budowany jest kościół bł. Marii Karłowskiej. 6 czerwca 2016 roku biskup toruński Andrzej Suski dokonał uroczystego wmurowania kamienia węgielnego pod budowę kościoła.
Ulice.
Ulice na obszarze parafii:

</doc>
<doc id="1897528" url="https://pl.wikipedia.org/wiki?curid=1897528" title="Reprezentacja Belgii na Mistrzostwach Europy w Wioślarstwie 2009">
Reprezentacja Belgii na Mistrzostwach Europy w Wioślarstwie 2009

Reprezentacja Belgii na Mistrzostwach Europy w Wioślarstwie 2009 liczyła 4 sportowców. Najlepszym wynikiem było 5. miejsce w czwórce podwójnej mężczyzn.

</doc>
<doc id="1897531" url="https://pl.wikipedia.org/wiki?curid=1897531" title="Parafia MB Zwycięskiej w Toruniu">
Parafia MB Zwycięskiej w Toruniu



</doc>
<doc id="1897533" url="https://pl.wikipedia.org/wiki?curid=1897533" title="Parafia św. Maksymiliana Kolbego w Toruniu">
Parafia św. Maksymiliana Kolbego w Toruniu

Parafia Świętego Maksymiliana Kolbego w Toruniu - parafia rzymskokatolicka w diecezji toruńskiej, w dekanacie Toruń III, z siedzibą w Toruniu. Erygowana 8 września 1999. 
Ulice.
Ulice na obszarze parafii:

</doc>
<doc id="1897534" url="https://pl.wikipedia.org/wiki?curid=1897534" title="Reprezentacja Wielkiej Brytanii na Mistrzostwach Europy w Wioślarstwie 2009">
Reprezentacja Wielkiej Brytanii na Mistrzostwach Europy w Wioślarstwie 2009

Reprezentacja Wielkiej Brytanii na Mistrzostwach Europy w Wioślarstwie 2009 liczyła 9 sportowców. Najlepszymi wynikami było 7. miejsce w ósemce kobiet.

</doc>
<doc id="1897537" url="https://pl.wikipedia.org/wiki?curid=1897537" title="Sn1">
Sn1



</doc>
<doc id="1897538" url="https://pl.wikipedia.org/wiki?curid=1897538" title="Parafia Matki Bożej Nieustającej Pomocy w Toruniu">
Parafia Matki Bożej Nieustającej Pomocy w Toruniu

Parafia Matki Bożej Nieustającej Pomocy w Toruniu – parafia rzymskokatolicka w diecezji toruńskiej, w dekanacie Toruń III, z siedzibą w Toruniu. Erygowana 19 maja 1995.
Ulice.
Ulice na obszarze parafii:

</doc>
<doc id="1897539" url="https://pl.wikipedia.org/wiki?curid=1897539" title="Diamorfina">
Diamorfina



</doc>
<doc id="1897541" url="https://pl.wikipedia.org/wiki?curid=1897541" title="Parafia Podwyższenia Krzyża Świętego w Toruniu">
Parafia Podwyższenia Krzyża Świętego w Toruniu

Parafia Podwyższenia Krzyża Świętego w Toruniu - parafia rzymskokatolicka w diecezji toruńskiej, w dekanacie Toruń III, z siedzibą w Toruniu. Erygowana w 1320.
Ulice.
Ulice na obszarze parafii:

</doc>
<doc id="1897543" url="https://pl.wikipedia.org/wiki?curid=1897543" title="Krešimir Ćosić">
Krešimir Ćosić

Krešimir Ćosić (ur. 26 listopada 1948 w Zagrzebiu, zm. 25 maja 1995 w Baltimore) – jugosłowiański koszykarz, olimpijczyk, występował na pozycji środkowego, po zakończeniu kariery zawodniczej pracował jako trener koszykarski.
Ćosić występował w reprezentacji Jugosławii. W jej barwach zagrał 303 razy. Zagrał na czterech igrzyskach olimpijskich i tylko z jednych z nich wrócił bez medalu (Monachium 1972 – 5. miejsce). Oprócz występów na igrzyskach Ćosić reprezentował Jugosławię na mistrzostwach świata i Europy. Na tych imprezach Jugosławia także należała do najlepszych drużyn.
Od 1995 roku puchar Chorwacji nosi jego imię i nazwisko – Puchar Krešimira Ćosicia.
4 kwietnia 2002 w Zadarze odsłonięto pomnik przedstawiający Ćosicia.
4 marca 2006 Uniwersytet Brighama Younga wzniósł jego koszulkę z nazwiskiem pod kopułę hali, w której Ćosić grywał podczas studiów w Stanach Zjednoczonych. Jest drugim zawodnikiem, któremu przypadł ten honor (pierwszym został Danny Ainge).

</doc>
<doc id="1897546" url="https://pl.wikipedia.org/wiki?curid=1897546" title="Parafia Niepokalanego Poczęcia Najświętszej Maryi Panny w Toruniu">
Parafia Niepokalanego Poczęcia Najświętszej Maryi Panny w Toruniu

Parafia Niepokalanego Poczęcia Najświętszej Maryi Panny w Toruniu – parafia rzymskokatolicka w diecezji toruńskiej, w dekanacie Toruń IV, z siedzibą w Toruniu. Erygowana 25 listopada 1982.
Ulice.
Ulice na obszarze parafii:

</doc>
<doc id="1897547" url="https://pl.wikipedia.org/wiki?curid=1897547" title="Mirosław Szyłkowski">
Mirosław Szyłkowski

Mirosław Szyłkowski (ur. w 1957 w Poznaniu) – podpułkownik dyplomowany Wojska Polskiego.
Wykształcenie.
Absolwent Wyższej Szkoły Oficerskiej Wojsk Zmechanizowanych we Wrocławiu (1976–1980), Akademii Sztabu Generalnego na kierunku rozpoznanie (1986–1989) oraz dwóch kierunków podyplomowych:
Kariera wojskowa.
W latach 1980–1981 był w Gubinie dowódcą plutonu w 2 kompanii rozpoznawczej 2 batalionu rozpoznawczego (JW 2429), a następnie dowódcą tej kompanii w latach 1981–1984. W latach 1990–1994 zastępca dowódcy 36 pułku zmechanizowanego Legii Akademickiej w Trzebiatowie. Od 1994 szef szkolenia 3 Brygady Pancernej (JW 1879) w Trzebiatowie.
Od marca 1995 ostatni dowódca 41 pułku zmechanizowanego w Szczecinie, w czerwcu tego samego roku został jedynym dowódcą 29 Brygady Zmechanizowanej im. Króla Stefana Batorego (JW 1752) w Szczecinie, która na podstawie rozkazu Dowódcy Wojsk Lądowych z 12 marca 1998 roku została rozformowana do 31 grudnia 1998 roku. Dowództwo 29 Brygadzie Zmechanizowanej im. Króla Stefana Batorego sprawował do 1 stycznia 1999 roku.
Ostatni dowódca 4 Suwalskiej Brygady Kawalerii Pancernej im. gen. bryg. Zygmunta Podhorskiego (JW 2522) w Orzyszu, rozformowanej 1 stycznia 2001. W latach 2001 do 2002 był komendantem WKU w Stargardzie Szczecińskim. Obowiązki przyjął od płk Wiesława Wrońskiego w 2001 roku, a zdał je w 2002 roku dla ppłk Cezarego Kopyry.

</doc>
<doc id="1897549" url="https://pl.wikipedia.org/wiki?curid=1897549" title="Chlorek etylu">
Chlorek etylu



</doc>
<doc id="1897551" url="https://pl.wikipedia.org/wiki?curid=1897551" title="Parafia bł. Stefana Wincentego Frelichowskiego w Toruniu">
Parafia bł. Stefana Wincentego Frelichowskiego w Toruniu

Parafia błogosławionego Stefana Wincentego Frelichowskiego w Toruniu – parafia rzymskokatolicka w diecezji toruńskiej, w dekanacie Toruń IV, z siedzibą w Toruniu. Erygowana 31 sierpnia 1999 roku.
Ulice.
Ulice na obszarze parafii:

</doc>
<doc id="1897556" url="https://pl.wikipedia.org/wiki?curid=1897556" title="Soulwax">
Soulwax

Soulwax – belgijska grupa muzyczna tworząca muzykę elektroniczną oraz rock alternatywny, założona w 1992 r. w Gandawie. Trzon grupy tworzy didżejsko-producencki duet, w skład którego wchodzi Stefaan Van Leuven oraz Steve Slingeneyer.
Grupa znana jest ze swych remiksów, które tworzy również pod innymi nazwami − przede wszystkim: 2 many DJ's oraz Flying Dewaele Brothers. Są twórcami autorskich wersji utworów takich grup i wykonawców jak: Muse, Sugababes, Kylie Minogue, Felix Da Housecat, LCD Soundsystem, Dizzee Rascal, Gorillaz, The Gossip.
Grupa wydała sześć albumów z własnymi produkcjami oraz jedną kompilację ("Most of the Remixes"). Ponadto pod szyldem 2 many DJ's ukazała się kompilacja "As Heard on Radio Soulwax Pt. 2".
Dyskografia.
Soulwax.
Inne wydawnictwa.
Mixmag.
Kompilacje z remiksami dla brytyjskiego magazynu Mixmag:
2 many DJ's.
Wydawnictwa nieoficjalne.
Poza oficjalnym obiegiem ukazało się 12 nieoficjalnych kompilacji, na których bracia Dewaele zestawili bootlegi tworzone za pomocą mashupu w audycji dla belgijskiej stacji radiowej Studio Brussel. Każdy z albumów ukazał się pod wspólną nazwą "As Heard on Radio Soulwax" − od "Pt. 0" do "Pt. 11" (bez wydanej oficjalnie kompilacji "As Heard on Radio Soulwax Pt. 2").

</doc>
<doc id="1897557" url="https://pl.wikipedia.org/wiki?curid=1897557" title="Arvydas Pocius">
Arvydas Pocius



</doc>
<doc id="1897559" url="https://pl.wikipedia.org/wiki?curid=1897559" title="David Goggins">
David Goggins

David Goggins (ur. 17 lutego 1975 w Buffalo) – amerykański żołnierz US Navy SEALs, ultramaratończyk, triathlonista, filantrop.
Wczesne życie.
W dzieciństwie dorastał w Williamsville ze swoim bratem oraz rodzicami. Odkąd miał 6 lat, jego ojciec, który się nad nimi znęcał kazał im pracować na swoim lodowisku kilka godzin dziennie, a nawet po nocach. W tamtym czasie Goggins wraz z matką szukając lepszego życia chcieli uciec od ojca, który się nad nimi znęcał . Gdy David Goggins miał 8 lat, udało im się uciec do miasta Brazil w stanie Indiana . Tam był prześladowany w szkole, bo był inny oraz ze względu na swój wygląd. Był jedynym dzieckiem w szkole, który miał ciemny kolor skóry .
Kariera wojskowa.
Wstąpił do Marynarki Wojennej Stanów Zjednoczonych w 2000, rok później ukończył kurs BUD/S w klasie nr 235. W 2004 ukończył Army Ranger School z wyróżnieniem "Top Honor Man". Został przydzielony do 5. oddziału sił specjalnych SEAL, w ramach którego walczył w II wojnie w Zatoce Perskiej. Był również wojskowym instruktorem walki lądowej, uczył taktyki CQB.
Od momentu rozpoczęcia służby został uhonorowany odznaczeniami: "Navy Commendation Medal", "Navy Achievement Medal" (cztery razy), "Combat Action Ribbon", "Air Force Commendation Medal", "Global War on Terrorism Service Medal", "Humanitarian Service Medal", oraz wieloma innymi wojskowymi nagrodami.
Kariera sportowa.
W listopadzie 2005 po otrzymaniu informacji o śmierci sześciu swoich kolegów w katastrofie śmigłowca w Afganistanie, Goggins zaczął zbierać pieniądze dla Special Operations Warrior Foundation - fundacji pomagającej rodzinom poległych żołnierzy amerykańskich sił specjalnych. Od tamtego czasu w celu zebrania funduszy startuje w różnorodnych zawodach związanych ze sportami wytrzymałościowymi (zwłaszcza biegami ultramaratońskimi).
W 2008 amerykańskie czasopismo "Runner's World" przyznało mu tytuł "Hero of Running".
Najważniejsze osiągnięcia:
W 2009 Goggins przebył operację zamknięcia ubytku przegrody międzyprzedsionkowej serca, co spowodowało przerwę w jego karierze sportowej.
W 2013 ustanowił rekord świata w ilości podciągnięć w 24 godziny który wyniósł 4030 i został oficjalnie wpisany do Księgi rekordów Guinnessa. Rekord ten należał do niego do 2014 roku.
Życie osobiste.
Prywatnie Goggins twierdzi, że nie lubi sportów wytrzymałościowych, a swoją aktywność w zawodach motywuje jedynie koniecznością zebrania pieniędzy na wspieraną przez siebie fundację, pragnieniem uczczenia pamięci poległych kolegów oraz chęcią zmierzenia się ze swoimi słabościami. Mieszka z żoną Aleezą w Chula Vista, w stanie Kalifornia.

</doc>
<doc id="1897562" url="https://pl.wikipedia.org/wiki?curid=1897562" title="Słowenia na Letnich Igrzyskach Olimpijskich 2000">
Słowenia na Letnich Igrzyskach Olimpijskich 2000

Słowenię na Letnich Igrzyskach Olimpijskich 2000 reprezentowało 74 zawodników.

</doc>
<doc id="1897563" url="https://pl.wikipedia.org/wiki?curid=1897563" title="Deck">
Deck



</doc>
<doc id="1897567" url="https://pl.wikipedia.org/wiki?curid=1897567" title="Shelley Rudman">
Shelley Rudman

Shelley-Marie Rudman (ur. 23 marca 1981 w Swindon) – brytyjska skeletonistka, wicemistrzyni olimpijska i mistrzyni świata.
Kariera.
Pierwszy sukces w karierze osiągnęła w styczniu 2006 roku, kiedy zdobyła srebrny medal podczas mistrzostw Europy w Sankt Moritz. Uplasowała się tam między dwoma Szwajcarkami: Mayą Pedersen i Tanją Morel. Miesiąc później Brytyjka zdobyła też srebrny medal na igrzyskach olimpijskich w Turynie, rozdzielając na podium Pedersen oraz Kanadyjkę Mellisę Hollingsworth-Richards.
W zawodach Pucharu Świata pierwsze podium wywalczyła 13 grudnia 2008 roku w Igls, gdzie zwyciężyła, pokonując Niemkę Kerstin Szymkowiak i Rosjankę Swietłanę Trunową. W kolejnych startach jeszcze dwukrotnie plasowała się w najlepszej trójce, w efekcie zajmując drugie miejsce w klasyfikacji generalnej sezonu 2008/2009, za Niemką Marion Trott. W styczniu 2009 roku zdobyła złoty medal na mistrzostwach Europy w Sankt Moritz, pokonując Marion Trott i Mayę Pedersen.
Sezon 2009/2010 również ukończyła na drugim miejscu w klasyfikacji generalnej PŚ. Na podium stawała czterokrotnie, odnosząc przy tym dwa zwycięstwa. Ostatecznie lepsza była tylko Mellisa Hollingsworth, a trzecie miejsce zajęła Kerstin Szymkowiak. Na mistrzostwach Europy w Igls była trzecia za Anją Huber i Szymkowiak. Z igrzysk olimpijskich w Vancouver wróciła jednak bez medalu, zajmując tam szóstą pozycję. Na rozgrywanych rok później mistrzostwach świata w Königssee była czwarta, przegrywając walkę o podium z Hollingsworth o 0,31 sekundy. Zdobyła za to złoty medal podczas mistrzostw Europy w Winterbergu, a w klasyfikacji generalnej sezonu 2010/2011 ponownie była druga.
Najlepsze wyniki w zawodach pucharowych osiągnęła w sezonie 2011/2012, kiedy pięciokrotnie stawała na podium. W efekcie zdobyła Puchar Świata, wyprzedzając Marion Thees i Anję Huber. Na mistrzostwach świata w Lake Placid w 2012 roku nie zdobyła jednak medalu. Rywalizację ukończyła na czwartej pozycji, przegrywając walkę o podium ze swą rodaczką Elizabeth Yarnold o 0,44 sekundy. Zajęła za to trzecie miejsce podczas mistrzostw Europy w Altenbergu.
Jeden z największych sukcesów osiągnęła na mistrzostwach świata w Sankt Moritz w 2013 roku, gdzie zdobyła złoty medal. W zawodach tych wyprzedziła Noelle Pikus-Pace z USA i Kanadyjkę Sarę Reid. Był to pierwszy w historii złoty medal mistrzostw świata w skeletonie wywalczony przez zawodniczkę z Wielkiej Brytanii. Ostatni medal zdobyła podczas mistrzostw Europy w Königssee, gdzie była druga, ulegają tylko Austriaczce Janine Flock. W tym samym roku wystąpiła też na igrzyskach olimpijskich w Soczi, zajmując szesnastą pozycję. Ponadto w klasyfikacji sezonu 2013/2014 zajęła trzecie miejsce, za Elizabeth Yarnold i Noelle Pikus-Pace.

</doc>
<doc id="1897568" url="https://pl.wikipedia.org/wiki?curid=1897568" title="Marie-Antoine Carême">
Marie-Antoine Carême

Marie-Antoine Carême (ur. 8 czerwca 1784 w Paryżu, zm. 12 stycznia 1833) – francuski szef kuchni i cukiernik, autor fundamentalnych książek kucharskich klasycznej kuchni francuskiej.
Urodził się w rodzinie żyjącej w nędzy. W okresie dziecięcym przygarnął go właściciel cukierni, co zaowocowało później ważną pozycją cukru w kuchni Carême'a (tworzył z niego m.in. rozmaite trójwymiarowe konstrukcje, np. zamki, czy minarety). Dużą część kariery kulinarnej spędził pod protektoratem Talleyranda. Gotował także w kuchniach dworskich (np. cara Rosji) lub u Rothschildów.
Cechą charakterystyczną kuchni Carême'a było dążenie do zaskakiwania gości za pomocą różnego rodzaju niespodzianek kulinarnych, polegających na mieszaniu smaków i składników lub ukrywaniu jednej potrawy w innej. Popisowym daniem kucharza było "Chartreuse de perdreaux" – pieczone przepiórki z kapustą, ukryte pod swoistym dywanem z różnorodnych warzyw, wśród których najważniejsze były: cebula, fasolka, ziemniaki i groszek. Jednym z osiągnięć Carême'a było udoskonalenie sufletu, a dokładniej odkrycie, że częste dotąd opadanie tego dania jest wynikiem zbyt wczesnej ekspozycji na zimne powietrze, wywołane gwałtownym otwarciem drzwiczek piekarnika. Istnieje przypuszczenie, że to Carême był autorem przepisu na eklera, a także (według jednej z wersji) pomysłodawcą słowa "majonez", które zapisywał "magnonnaise" (od "manier" – "mieszać"). Legenda głosi, że zmarł w wyniku chorób wywołanych wdychaniem dymu węglowego z paleniska w swoich kuchniach. Został pochowany na cmentarzu Montmartre w Paryżu.
Jednym z najważniejszych dzieł, jakie po sobie pozostawił, był "Kucharz paryski" ("Cuisinier parisien") – wykładnia kuchni francuskiej XIX wieku.

</doc>
<doc id="1897571" url="https://pl.wikipedia.org/wiki?curid=1897571" title="Jonasz Jaszczezierski">
Jonasz Jaszczezierski

Jonasz Jaszczezierski (zm. w końcu XVI wieku w Szokszy) – święty mnich prawosławny.
Urodził się we wsi Szoksza. Okoliczności wstąpienia przez niego do monasteru i imię świeckie są nieznane. W latach 80. XVI wieku zaczął pracę nad organizacją klasztoru męskiego w okolicach rodzinnej wsi. Wcześniej żył w niej jako pustelnik, zaś zalążek wspólnoty monastycznej stanowiła grupa 8 mnichów, którzy pragnęli naśladować go i razem z nim zbudowali drewnianą cerkiew Zwiastowania. Jonasz, choć był już szanowanym zakonnikiem, osobiście wykonywał prace przy budowie monasteru, miał osobiście przekopać kanał między Jaszczezierem a Jeziorem Siennym, by klasztor mógł hodować ryby na własny użytek. Powstałemu monasterowi nadał wezwanie Zwiastowania.
Mnich Jonasz cieszył się dużym autorytetem duchowym. Szanowali go m.in. Jakub, ihumen Monasteru Sołowieckiego, Izydor, metropolita nowogrodzki oraz inny późniejszy święty prawosławnych Irynarch Rostowski. Jonasz zmarł w końcu XVI wieku w monasterze, jaki powołał do życia, i tam też został pochowany.

</doc>
<doc id="1897573" url="https://pl.wikipedia.org/wiki?curid=1897573" title="Aleksandr Pietruszewski">
Aleksandr Pietruszewski

Aleksandr Fomicz Pietruszewski (ur. 13 lutego 1826, zm. 20 marca 1904) – rosyjski historyk wojenny, generał-lejtnant.
Urodził się w rodzinie metrologa Fomy Iwanowicza Pietruszewskiego. Bracia: generałowie – Wasilij Pietruszewski i Michaił Pietruszewski oraz Fiodor Pietruszewski – fizyk.
Autor najbardziej fundamentalnej biografii A. W. Suworowa pt. "Generalissimus kniaź Suworow", która doczekała się licznych wydań.
Początkowo kształcił się w nowogródzkim korpusie kadetów, a następnie w pułku dworskim. Do roku 1887 (kiedy przeszedł w stan spoczynku) służył w artylerii. Po przejściu w stan spoczynku zajmował się działalnością publiczną: był członkiem zarządu głównego Czerwonego Krzyża, aktywnym (potem honorowym) członkiem petersburskiego komitetu piśmienności. Za badania historyczne otrzymał pierwszą nagrodę komitetu piśmienności (dwukrotnie). Kawaler złotego medalu Kisielowskich Ministerstwa Majątków Państwowych. Autor licznych książek historycznych i artykułów prasowych.

</doc>
<doc id="1897574" url="https://pl.wikipedia.org/wiki?curid=1897574" title="Aleksander Fomicz Pietruszewski">
Aleksander Fomicz Pietruszewski



</doc>
<doc id="1897575" url="https://pl.wikipedia.org/wiki?curid=1897575" title="Diecezja janowska">
Diecezja janowska

Diecezja janowska, (diecezja podlaska) – diecezja katolicka utworzona 30 czerwca 1818 na mocy bulli papieża Piusa VII "Ex imposita Nobis" w celu dostosowania granic kościelnych do granic województwa podlaskiego. 
Terytorium biskupstwa wyodrębniono w całości z diecezji lubelskiej, które przed rozbiorami należało do diecezji łuckiej, poznańskiej, krakowskiej i chełmskiej.
Stolicą diecezji był Janów Podlaski, obejmowała 118 parafii. Kościołem katedralnym była obecna Kolegiata Świętej Trójcy w Janowie Podlaskim.
Skasowana przez cesarza Aleksandra II w 1867 roku i włączona do diecezji lubelskiej. W 1880 papież Leon XIII zdecydował, że administratorem apostolskim diecezji janowskiej będzie każdorazowo biskup lubelski. W 1889 złączył jej terytorium z terytorium diecezji lubelskiej. Diecezja reaktywowana w 1918. Po przeniesieniu stolicy do Siedlec w 1924 (na wniosek biskupa) zmieniła nazwę na diecezja siedlecka.

</doc>
<doc id="1897577" url="https://pl.wikipedia.org/wiki?curid=1897577" title="Peire Vidal">
Peire Vidal

Peire Vidal (ur. 1175, zm. 1205) – trubadur. Według jego vida syn kuśnierza i największy spośród śpiewaków.
Peire rozpoczął karierę trubadura na dworze Rajmunda V z Tuluzy, był także związany z królem Alfonsem II Aragońskim i Bonifacym z Montferratu. Być może wziął udział w Trzeciej krucjacie.
Pięćdziesiąt pięć jego pieśni zachowało się do dnia dzisiejszego. Dwanaście z nich posiada oryginalną melodię i świadczy o tym, że jego sława była w pełni zasłużona. Opisywany był także jako złośliwy plotkarz.

</doc>
<doc id="1897579" url="https://pl.wikipedia.org/wiki?curid=1897579" title="Gregor Stähli">
Gregor Stähli

Gregor Stähli (ur. 28 lutego 1968 w Zurychu) – szwajcarski skeletonista, dwukrotny medalista olimpijski, wielokrotny medalista mistrzostw świata, a także zdobywca Pucharu Świata.
Kariera.
Pierwszy sukces w karierze osiągnął w 1990 roku, kiedy zdobył brązowy medal na mistrzostwach świata w Königssee. W zawodach tych wyprzedzili go jedynie dwaj Austriacy: Andi Schmid oraz Franz Plangger. Na rozgrywanych dwa lata później mistrzostwach świata w Calgary był drugi, a podczas MŚ w La Plagne ponownie zajął trzecie miejsce. Podczas mistrzostw świata w Altenbergu w 1994 roku był już najlepszy, pokonując Schmida i Planggera. Na kolejny medal musiał poczekać sześć lat, kiedy na mistrzostwach świata w Igls zajął drugie miejsce za Niemce Andym Böhme.
W 2002 roku wystartował na igrzyskach olimpijskich w Salt Lake City, zajmując trzecie miejsce. Wyprzedzili go tam Jimmy Shea z USA i Austriak Martin Rettl. Był to pierwszy w historii medal olimpijski dla Szwajcarii w tym sporcie. Następnie zdobył srebrne medale na mistrzostwach Europy w Sankt Moritz w 2003 roku, mistrzostwach Europy w Altenbergu w 2004 roku oraz mistrzostwach świata w Calgary rok później. W 2006 roku wziął udział w igrzyskach olimpijskich w Turynie, ponownie zajmując trzecie miejsce. Tym razem uplasował się za dwoma Kanadyjczykami: Duffem Gibsonem i Jeffem Painem. W tym samym roku zwyciężył na mistrzostwach Europy w Sankt Moritz. Rok później zdobył złoto indywidualnie oraz brąz drużynowo podczas mistrzostw świata w Sankt Moritz. Kolejne dwa medale przywiózł z MŚ w Lake Placid w 2009 roku, gdzie odniósł swoje trzecie indywidualne zwycięstwo, a w drużynie był drugi. W tym samym roku zdobył też brązowy medal podczas ME w Sankt Moritz.
Pierwszy raz na podium zawodów Pucharu Świata Stähli stanął 3 lutego 1990 roku w Igls, zajmując trzecie miejsce. Uległ tam tylko Austriakowi Michaelowi Grünbergerowi. W kolejnych latach wielokrotnie stawał na podium, odnosząc łącznie jedenaście zwycięstw. Najlepsze wyniki osiągnął w sezonie 2001/2002, kiedy triumfował w klasyfikacji generalnej. Był też drugi w sezonach 1991/1992 i 2005/2006 oraz trzeci w sezonie 1992/1993. W 2010 roku zakończył karierę.

</doc>
<doc id="1897580" url="https://pl.wikipedia.org/wiki?curid=1897580" title="Gregor Staehli">
Gregor Staehli



</doc>
<doc id="1897584" url="https://pl.wikipedia.org/wiki?curid=1897584" title="Żaba wodnista">
Żaba wodnista



</doc>
<doc id="1897585" url="https://pl.wikipedia.org/wiki?curid=1897585" title="Arszak Petrosjan">
Arszak Petrosjan

Arszak Bagrati Petrosjan, orm. Արշակ Բագրատի Պետրոսյան (ur. 16 grudnia 1953 w Erywaniu) – ormiański szachista i trener szachowy ("FIDE Senior Trainer" od 2004), arcymistrz od 1984 roku.
Kariera szachowa.
W 1970 r. podzielił II m. w turnieju juniorów rozegranym w Schilde. W 1974 i 1976 r. dwukrotnie zwyciężał w mistrzostwach Armeńskiej Socjalistycznej Republiki Radzieckiej. Znaczące sukcesy międzynarodowe zaczął odnosić na początku lat 80. XX wieku. W 1980 r. podzielił I m. (wspólnie z Witalijem Cieszkowskim, m.in. przed Olegiem Romaniszynem, Michaiłem Talem i Rafaelem Waganjanem) w Erywaniu oraz zwyciężył w Albenie, w 1981 r, zajął III m. (za Olegiem Romaniszynem i Michaiłem Talem, m.in. przed Aleksandrem Bielawskim) we Lwowie oraz podzielił I-III m. w Bagneux, w 1983 r. podzielił I m. (wspólnie z Janem Plachetką i Siergiejem Makaryczewem) w Nowym Sadzie oraz podzielił II-III m. w Bagneux, w 1984 r. zwyciężył w kolejnym turnieju w Erywaniu (wyprzedzając m.in. Nigela Shorta i Symbata Lyputiana), natomiast w 1987 r. podzielił II m. w Budapeszcie.
Po rozpadzie Związku Radzieckiego należał do ścisłej czołówki ormiańskich szachistów. W 1993 r. wystąpił w reprezentacji kraju na drużynowych mistrzostwach świata, w 1992 i 1996 r. – na szachowych olimpiadach (w 1992 r. zdobywając wspólnie z drużyną brązowy medal), a w 1999 r. – na drużynowych mistrzostwach Europy (zdobywając drużynowy złoty medal). W latach 90. odniósł również kolejne sukcesy indywidualne, m.in.: I m. w Ptuju (1993), dz. III m. we Lwowie (1995, za Andrijem Maksymenką i Dorianem Rogozenko, wspólnie z Adrianem Michalczyszynem), dz. I m. w Dortmundzie (1995, turniej "open", wspólnie z Siergiejem Smaginem i Jozsefem Pinterem), II m. w Dortmundzie (1998, za Adrianem Michalczyszynem), dz. I m. w Ptuju (1998, wspólnie z Rado Brglezem) oraz dz. II m. w Dortmundzie (2000, za Eckhardem Schmittdielem, wspólnie z Arkadijem Naiditschem i Zoltanem Vargą).
Najwyższy ranking w karierze osiągnął 1 lipca 1999 r., z wynikiem 2514 punktów zajmował wówczas 10. miejsce wśród ormiańskich szachistów. Od 2000 r. nie uczestniczy w turniejach klasyfikowanych przez Międzynarodową Federację Szachową.
Arszak Petrosjan jest teściem i trenerem czołowego szachisty świata, Petera Leko. Od 2004 r. posiada najwyższy trenerski tytuł, "FIDE Senior Trainer". W 2006 r. był trenerem narodowej drużyny Armenii, która w Turynie zdobyła złote olimpijskie medale.

</doc>
<doc id="1897586" url="https://pl.wikipedia.org/wiki?curid=1897586" title="Arszak Petrosian">
Arszak Petrosian



</doc>
<doc id="1897588" url="https://pl.wikipedia.org/wiki?curid=1897588" title="Jonasz Kazański">
Jonasz Kazański

Jonasz, imię świeckie: Joann Zastolski (zm. po 1563) – święty mnich prawosławny.
Szczegóły jego biografii są nieznane. W momencie wyjazdu arcybiskupa Guriasza do nowo powstałej eparchii kazańskiej Joann Zastolski towarzyszył mu, będąc najpewniej już jego uczniem duchowym. Mimo że nie wstąpił jeszcze do monasteru, prowadził życie zbliżone do trybu życia mnichów. Wychowywał samotnie syna Nestora, który również naśladował życie arcybiskupa Guriasza i został zakonnikiem w monasterze Chrystusa Zbawiciela i Przemienienia Pańskiego w Kazaniu, przyjmując imię Nektariusz. Szybko jednak zmarł; po jego śmierci również Joann wstąpił do tego monasteru, otrzymując imię Jonasz. Przed śmiercią prosił o możliwość pochówku obok grobu zmarłego w 1563 arcybiskupa Guriasza, w kaplicy, jaką wzniósł nad jego grobem na terenie monasteru. W tym samym miejscu spoczywał również jego syn.
W 1595 grób arcybiskupa Guriasza został otwarty. Według tradycji odnaleziono wówczas nie tylko nierozłożone ciało hierarchy, ale i mnichów Jonasza i Nektariusza, których w konsekwencji kanonizowano.

</doc>
<doc id="1897591" url="https://pl.wikipedia.org/wiki?curid=1897591" title="Duńskie imperium kolonialne">
Duńskie imperium kolonialne

Duńskie imperium kolonialne – istniejące w XVI do XX wieku imperium kolonialne, w skład którego wchodziły należące do Danii kolonie w Europie, Ameryce Północnej, Karaibach, Azji i Afryce. Pierwsze kolonie zostały „nabyte” przez Duńczyków jako obszary zamorskie Norwegii wraz z zawarciem z nią unii. Kolejne posiadłości były już czysto duńskimi osiągnięciami.
Posiadłości norweskie.
Wyspy Owcze.
Wyspy Owcze od 1035 wchodziły w skład Norwegii, a kolonizowane przez Normanów były już od VIII w. W 1536, Norwegia została - wraz z jej koloniami - podporządkowana Danii (przeszły pod jej nieoficjalny zarząd w ramach unii). W 1814 Dania na mocy traktatu kilońskiego utraciła Norwegię, ale zachowała Wyspy Owcze jako swoją kolonię. Status kolonii Wyspy Owcze utrzymały aż do 1948 (w latach 1940- 1945 były pod kontrolą armii brytyjskiej), kiedy to Dania przyznała Wyspom autonomię.
Islandia.
Podobnie wyglądały wydarzenia na Islandii (posiadłość norweska od 1262). W XIX w. Islandczycy jednak zaczęli domagać się niepodległości i w latach 1874 i 1904 uzyskiwali stopniowo autonomię. W 1918 Islandia stała się niepodległa, ale jednocześnie głową państwa pozostawał król Danii. W 1940 III Rzesza opanowała Danię i Islandia utraciła ostatecznie wszelkie związki z dworem kopenhaskim. Potwierdzenie tego stanu rzeczy miało miejsce dnia 17 czerwca 1944, gdy Islandia przekształciła się w republikę.
Grenlandia.
Nieco tylko odmiennie wyglądała sytuacja na Grenlandii. Od X w. wyspa pozostawała pod luźnym zwierzchnictwem Norwegii, ale kontakty stopniowo zrywano i w XV w. wymarli ostatni skandynawscy osadnicy. Podobnie jak nad innymi norweskimi posiadłościami zamorskimi, Dania utrzymywała swoje zwierzchnictwo nad wyspą (również nie utrzymując z nią żadnych kontaktów) od 1536. Dopiero w 1721 założono nową osadę i zaczęto drugą kolonizację. Także w 1814 Dania utrzymała Grenlandię na mocy traktatu z Kilonii. W początkach XX w. Grenlandia otrzymała niewielką wewnętrzną autonomię (nie posiadające większych kompetencji dwa parlamenty). Po 1940 wpływy Danii znacznie osłabły i zostały częściowo zastąpione przez kontakty gospodarcze z USA i Kanadą. Od lat 50. wzrasta nacjonalizm Inuitów i wyspa posiada coraz szerszą autonomię. W 1978 wyspa przestała być kolonią, a została samorządnym terytorium w ramach tzw. Rigsfællesskabet (forma "Zjednoczonego Królestwa Danii").
Indie Duńskie.
Od XVII w. Duńczycy rozpoczęli ekspansję kolonialną na innych kontynentach. Ich pierwszą kolonią (nie odziedziczoną po Norwegii) został w 1620 indyjski Tranguebar. Stało się to w wyniku działań - założonej przez króla Chrystiana IV - Duńskiej Kompanii Wschodnioindyjskiej. Kolejnymi nabytkami w Indiach były miasto Serampore (założone w 1755 jako Frederiksnagore) oraz osady Achne i Pirapur - wszystkie w północno-wschodnich Indiach w pobliżu Kalkuty. Posiadłości na subkontynencie - z powodu niższej niż zakładano zyskowności (głównie handel herbatą) - sprzedano w 1845 Wielkiej Brytanii. 
W połowie lat 50. XVIII w. Duńczycy osiedlili się także na Nikobarach (Frederik Øerne, czyli "Wyspy Fryderyka"), którymi administrowano z Tranguebaru. Między 1778 a 1783 doszło do poważnego sporu o archipelag z Austrią, która próbowała przejąć te wyspy jako własną kolonię. Ostatecznie Nikobary pozostały własnością duńską do 16 października 1868, kiedy to sprzedano je Brytyjczykom.
Karaiby (Duńskie Indie Zachodnie).
Na Karaibach Duńczycy pojawili się w 1666, gdy zajęli francuską wyspę Saint Thomas. Do 1733 Duńska Kompania Zachodnioindyjska zakupiła od Francji jeszcze sąsiednie wyspy, a w 1754 odsprzedała je królowi 
Fryderykowi V. W styczniu 1917 całe terytorium sprzedano Stanom Zjednoczonym Ameryki. Od tego czasu pozostają ich terytorium zależnym jako Wyspy Dziewicze Stanów Zjednoczonych.
Duńskie Złote Wybrzeże.
Na terenie Afryki, Duńczycy interesowali się jedynie tzw. Złotym Wybrzeżem, które obecnie jest częścią Ghany. Wzdłuż linii brzegowej wybudowano pomiędzy latami 60. XVII w. a 1787 kilka faktorii i fortów, które stały się podstawą Duńskiego Złotego Wybrzeża. Mimo znacznych zysków z niewolnictwa (handel z Karaibami) duńskie osadnictwo nie rozwinęło się jednak w Afryce, a w początku XIX w. koloniści musieli walczyć z buntami ludu Aszanti. W wyniku krwawych walk faktorie porzucono, a forty ostatecznie sprzedano w 1850 Wielkiej Brytanii.

</doc>
<doc id="1897592" url="https://pl.wikipedia.org/wiki?curid=1897592" title="Luka Leban">
Luka Leban

Luka Leban (ur. 17 września 1992) – słoweński skoczek narciarski, reprezentant klubu NSK Tržič Trifix. Drużynowy medalista zimowego olimpijskiego festiwalu młodzieży Europy oraz medalista mistrzostw kraju.
Przebieg kariery.
28 lipca 2007 w Bischofshofen po raz pierwszy wystartował w FIS Cup, zajmując 42. miejsce. Pierwsze punkty tego cyklu zdobył dzień później za zajęcie 16. miejsca.
W lipcu 2008 zadebiutował w letniej edycji Pucharu Kontynentalnego zajmując 22. miejsce w Velenje. W sierpniu 2008 wystartował w dwóch konkursach Letniego Grand Prix zajmując kolejno 49. i 39. lokatę w Zakopanem. W styczniu 2009 w Kranju zadebiutował w zimowym Pucharze Kontynentalnym zajmując kolejno 56. i 22. miejsce. W lutym 2009 wystartował na Zimowym Olimpijskim Festiwalu Młodzieży Europy 2009, gdzie zajął 4. pozycję indywidualnie oraz zdobył złoty medal w konkursie drużynowym.
W międzynarodowych zawodach po raz ostatni startował w lutym 2011, zajmując 41. i 40. miejsce w konkursach Pucharu Kontynentalnego w Kranju.
W 2010 zdobył dwa brązowe medale mistrzostw Słowenii w skokach narciarskich – w konkursie indywidualnym i drużynowym.

</doc>
<doc id="1897593" url="https://pl.wikipedia.org/wiki?curid=1897593" title="Grupa formylowa">
Grupa formylowa



</doc>
<doc id="1897594" url="https://pl.wikipedia.org/wiki?curid=1897594" title="Nektariusz Kazański">
Nektariusz Kazański

Nektariusz, imię świeckie: Nestor Zastolski (zm. przed 1563) – święty mnich prawosławny.
Szczegóły jego biografii są nieznane. W momencie wyjazdu arcybiskupa Guriasza do nowo powstałej eparchii kazańskiej towarzyszył mu razem ze swoim ojcem, Joannem Zastolskim. Surowo wychowywany przez ojca, od młodości pragnął zostać mnichem, chodził we włosienicy i pościł. Ostatecznie został zakonnikiem w monasterze Chrystusa Zbawiciela i Przemienienia Pańskiego w Kazaniu, przyjmując imię Nektariusz. Szybko jednak zmarł i został pochowany obok arcybiskupa Guriasza. Po jego śmierci również Joann wstąpił do tego monasteru, otrzymując imię Jonasz, a nad grobem hierarchy i syna wzniósł niewielką kaplicę, w której pochowano również jego.
W 1595 grób arcybiskupa Guriasza został otwarty. Według tradycji odnaleziono wówczas nie tylko nierozłożone ciało hierarchy, ale i mnichów Jonasza i Nektariusza, których w konsekwencji kanonizowano.

</doc>
<doc id="1897595" url="https://pl.wikipedia.org/wiki?curid=1897595" title="Josemar Tiago Machaísse">
Josemar Tiago Machaísse

Josemar, właśc. Josemar Tiago Machaísse (ur. 7 sierpnia 1987) – mozambicki piłkarz grający na pozycji pomocnika.
Kariera klubowa.
Karierę piłkarską Josemar rozpoczął w klubie GD Maputo i w jego barwach zadebiutował w 2007 roku w pierwszej lidze mozambickiej. W 2007 i 2008 roku zdobył z nim Maputo Honour Cup. W 2010 roku do innego stołecznego klubu CD Costa do Sol. W 2012 roku został zawodnikiem CD Maxaquene. Następnie grał w Atlético Sport Aviação. W 2018 trafił do Progresso Sambizanga.
Kariera reprezentacyjna.
W reprezentacji Mozambiku Josemar zadebiutował w 2007 roku. W 2010 roku został powołany do kadry na Puchar Narodów Afryki 2010, na którym rozegrał 2 mecze: z Egiptem (0:2) i z Nigerią (0:3).

</doc>
<doc id="1897596" url="https://pl.wikipedia.org/wiki?curid=1897596" title="Propan-1,2,3-ol">
Propan-1,2,3-ol



</doc>
<doc id="1897599" url="https://pl.wikipedia.org/wiki?curid=1897599" title="Folquet de Marseille">
Folquet de Marseille

Folquet de Marseille, Folques z Marsylii, Foulques z Tuluzy, Fulk z Tuluzy (ur. ok. 1150, zm. 25 grudnia 1231) – trubadur, później także biskup Tuluzy.
Być może urodził się w Genui jako syn kupca. Jako trubadur działał w latach ok. 1180-1195. Zachowało się 29 jego pieśni, z których połowa posiada oryginalną melodię. Około roku 1200 przyjął święcenia. W 1201 został mianowany opatem Thoronet, następnie od 1205 został biskupem Tuluzy. Ustanowił tam uniwersytet; był także jednym z założycieli zakonu dominikańskiego.

</doc>
<doc id="1897602" url="https://pl.wikipedia.org/wiki?curid=1897602" title="Parafia MB Nieustającej Pomocy w Toruniu">
Parafia MB Nieustającej Pomocy w Toruniu



</doc>
<doc id="1897603" url="https://pl.wikipedia.org/wiki?curid=1897603" title="Parafia Niepokalanego Poczęcia NMP w Toruniu">
Parafia Niepokalanego Poczęcia NMP w Toruniu



</doc>
<doc id="1897604" url="https://pl.wikipedia.org/wiki?curid=1897604" title="Parafia MB Częstochowskiej w Toruniu">
Parafia MB Częstochowskiej w Toruniu



</doc>
<doc id="1897605" url="https://pl.wikipedia.org/wiki?curid=1897605" title="Parafia MB Królowej Polski w Toruniu">
Parafia MB Królowej Polski w Toruniu



</doc>
<doc id="1897606" url="https://pl.wikipedia.org/wiki?curid=1897606" title="Folquet de Marselha">
Folquet de Marselha



</doc>
<doc id="1897607" url="https://pl.wikipedia.org/wiki?curid=1897607" title="Folquet z Marsylii">
Folquet z Marsylii



</doc>
<doc id="1897609" url="https://pl.wikipedia.org/wiki?curid=1897609" title="Węgorze mułowe">
Węgorze mułowe



</doc>
<doc id="1897610" url="https://pl.wikipedia.org/wiki?curid=1897610" title="Henning Iwen">
Henning Iwen

Henning Iwen, "Henning Iven" (Henning von Iven); (ur. XIV wiek w Słupsku, zm. 3 sierpnia 1469) – rzymskokatolicki duchowny, biskup kamieński.
Pochodził ze słupskiej rodziny mieszczańskiej, ukończył szkołę parafialną przy Kościele Mariackim w Słupsku, był kanonikiem kamieńskim i kanclerzem książęcym. Wybrany przez część kapituły 21 lipca 1446 na biskupa kamieńskiego po śmierci Zygfryda von Boocka. Wybór nowego biskupa potwierdził papież Mikołaj V. Faktyczne rządy w diecezji mógł rozpocząć w 1449, kiedy zażegnano spór z Kołobrzegiem, który ciągnął się od czasów bpa Zygfryda von Boock.
Dzięki staraniom bpa Henninga powstał Uniwersytet w Gryfii. 17 października 1456 biskup kamieński wraz ze swoim biskupem pomocniczym Albrechtem Katschenem uroczyście poświęcił uniwersytet w obecności księcia Warcisława IX i wszystkich rajców gryfijskich. Biskup kamieński został patronem i kanclerzem uniwersytetu.
Pomorski kronikarz Thomas Kantzow tak scharakteryzował tego biskupa:

</doc>
<doc id="1897611" url="https://pl.wikipedia.org/wiki?curid=1897611" title="Lorenzo Balducci">
Lorenzo Balducci

Lorenzo Balducci (ur. 4 września 1982 w Rzymie) – włoski aktor.
Kariera.
Mając dziewiętnaście lat zadebiutował rolą syna Ludwika IX na ekranie w włoskim dramacie przygodowym fantasy "Zadanie rycerzy" ("I Cavalieri che fecero l'impresa", 2001) u boku Raoula Bovy, Marco Leonardiego, Edwarda Furlonga, Thomasa Kretschmanna, Edmunda Purdoma i F. Murraya Abrahama. Niedługo potem zagrał postać policjanta w komedii "Księżycowe opętanie" ("Stregati dalla luna", 2001) z Marią Grazią Cucinottą. Popularność wśród telewidzów przyniósł mu udział w serialu "Zauroczenie 5" ("Incantesimo 5", 2002), gdzie pojawił się jako Giampiero Denzi, oraz telefilm "Dobry Papież" ("Il papa buono", 2003)) z tytułową rolą Boba Hoskinsa. Uznanie zdobył rolą Steve’a w dramacie André Téchiné "Świadkowie" ("Les témoins", 2007)

</doc>
<doc id="1897612" url="https://pl.wikipedia.org/wiki?curid=1897612" title="Zé Luís (ur. 1989)">
Zé Luís (ur. 1989)

Zé Luís, właśc. Louis de Sousa Pereira Vaz (ur. 28 maja 1989) – mozambicki piłkarz grający na pozycji pomocnika.
Kariera klubowa.
Karierę piłkarską Zé Luís rozpoczął w klubie egipskim Baladeyet El Mahalla SC i w jego barwach zadebiutował w 2008 roku w pierwszej lidze egipskiej. W 2012 roku przeszedł do Liga Muçulmana.
Kariera reprezentacyjna.
W reprezentacji Mozambiku Zé Luís zadebiutował w 2008 roku. W 2010 roku został powołany do kadry na Puchar Narodów Afryki 2010, na którym był rezerwowym i nie rozegrał żadnego spotkania.

</doc>
<doc id="1897614" url="https://pl.wikipedia.org/wiki?curid=1897614" title="Ze Luis">
Ze Luis



</doc>
<doc id="1897615" url="https://pl.wikipedia.org/wiki?curid=1897615" title="Nazewnictwo zoologiczne">
Nazewnictwo zoologiczne



</doc>
<doc id="1897616" url="https://pl.wikipedia.org/wiki?curid=1897616" title="Francja na Zimowych Igrzyskach Olimpijskich 2010">
Francja na Zimowych Igrzyskach Olimpijskich 2010

Francję na Zimowych Igrzyskach Olimpijskich 2010 reprezentowało stu ośmiu zawodników.
Wyniki reprezentacji Francji.
Biathlon.
Kobiety
Mężczyźni
Biegi narciarskie.
Kobiety
Mężczyźni
Curling.
Mężczyźni - 7. miejsce
Kombinacja norweska.
Mężczyźni
Łyżwiarstwo figurowe.
Mężczyźni
Pary
Łyżwiarstwo szybkie.
Mężczyźni
Narciarstwo alpejskie.
Kobiety
Mężczyźni
Narciarstwo dowolne.
Kobiety
Mężczyźni
Saneczkarstwo.
Mężczyźni
Short track.
Kobiety
Mężczyźni
Skeleton.
Mężczyźni
Skoki narciarskie.
Mężczyźni
Snowboard.
Kobiety
Mężczyźni

</doc>
<doc id="1897617" url="https://pl.wikipedia.org/wiki?curid=1897617" title="Fabiana de Almeida Murer">
Fabiana de Almeida Murer



</doc>
<doc id="1897618" url="https://pl.wikipedia.org/wiki?curid=1897618" title="San Marino na Zimowych Igrzyskach Olimpijskich 2010">
San Marino na Zimowych Igrzyskach Olimpijskich 2010

San Marino na Zimowych Igrzyskach Olimpijskich 2010 – występ jednoosobowej reprezentacji San Marino na igrzyskach olimpijskich w Vancouver w 2010 roku.
W składzie znalazł się 22-letni narciarz alpejski Marino Cardelli, dla którego był to drugi występ olimpijski – wystąpił wcześniej w Turynie, ale nie został tam jednak sklasyfikowany. W Vancouver zaprezentował się w slalomie gigancie mężczyzn, zajmując 80. miejsce w gronie 81 sklasyfikowanych zawodników. Cardelli pełnił rolę chorążego reprezentacji San Marino podczas ceremonii otwarcia igrzysk. Podczas ceremonii zamknięcia funkcję tę sprawował szef misji olimpijskiej, Gian Luca Borgagni.
Był to ósmy start reprezentacji San Marino na zimowych igrzyskach olimpijskich i dwudziesty start olimpijski, wliczając w to letnie występy.
Tło startu.
Występy na poprzednich igrzyskach.
Narodowy Komitet Olimpijski San Marino został założony w 1959 roku i w tym samym roku został zatwierdzony przez Międzynarodowy Komitet Olimpijski. Pierwszą reprezentację komitet wysłał na letnie igrzyska w Rzymie w 1960 roku. Kadra sportowców liczyła wówczas 10 zawodników, reprezentujących kraj w trzech dyscyplinach – kolarstwie, strzelectwie i zapasach.
Debiut reprezentacji San Marino na zimowych igrzyskach olimpijskich nastąpił w 1976 roku w Innsbrucku. San Marino było wówczas reprezentowane przez dwóch narciarzy alpejskich. Reprezentanci San Marino zaprezentowali się na zimowych igrzyskach również w Sarajewie (1984), Calgary (1988), Albertville (1992), Lillehammer (1994), Salt Lake City (2002) i Turynie (2006). W latach 1976–2006 wystąpili w zawodach olimpijskich w trzech dyscyplinach sportowych – biegach narciarskich, bobslejach i narciarstwie alpejskim. Najlepszym rezultatem osiągniętym przez reprezentanta San Marino na zimowych igrzyskach było 40. miejsce w slalomie mężczyzn podczas igrzysk w Sarajewie, które uzyskał Francesco Maria Cardelli.
Na dwóch poprzedzających Vancouver igrzyskach, w Salt Lake City i Turynie, reprezentacja San Marino liczyła jednego zawodnika. W Salt Lake City był nim Gian Matteo Giordani, który zajął 57. miejsce w slalomie gigancie mężczyzn, a w Turynie był to Marino Cardelli, który nie ukończył rywalizacji w tej samej konkurencji.
Przed startem w Vancouver San Marino nigdy nie zdobyło medalu olimpijskiego ani na letnich, ani na zimowych igrzyskach olimpijskich.
Występy w sezonie przedolimpijskim.
Reprezentanci San Marino wystąpili w rozegranych w lutym 2009 roku w Val d’Isère alpejskich mistrzostwach świata. W zawodach tych zaprezentowali się Marino Cardelli i Gianluca Giordani. W slalomie gigancie Giordani zajął 80. miejsce, a Cardelli nie został sklasyfikowany (nie ukończył drugiego przejazdu w rundzie kwalifikacyjnej). W slalomie Cardelli był 54., a Giordani nie został sklasyfikowany (nie ukończył pierwszego przejazdu w rundzie kwalifikacyjnej).
W sezonie przedolimpijskim zawodnicy z San Marino wystąpili również w konkurencjach alpejskich na uniwersjadzie w Harbinie. Giordani w tych zawodach zajął 51. miejsce w supergigancie, 56. w slalomie gigancie, a w slalomie nie ukończył pierwszego przejazdu. Z kolei Cardelli był 47. w slalomie gigancie, 49. w supergigancie i nie ukończył pierwszego przejazdu w slalomie.
Kwalifikacje olimpijskie.
Okres kwalifikacyjny do igrzysk w Vancouver w przypadku narciarzy alpejskich trwał od lipca 2008 do 25 stycznia 2010. Kwalifikację olimpijską do zawodów w slalomie, slalomie gigancie i zjeździe uzyskali alpejczycy, którzy w tym okresie zdobyli przynajmniej 500 punktów do listy rankingowej publikowanej przez Międzynarodową Federację Narciarską. Z kolei, aby zakwalifikować się do supergiganta i superkombinacji należało zdobyć przynajmniej 120 punktów w tych konkurencjach. 
Wobec niespełnienia tych warunków, reprezentanci San Marino zdobyli kwalifikację dzięki innemu kryterium. Tym był występ w mistrzostwach świata w Val d’Isère w 2009 roku oraz zdobycie w okresie kwalifikacyjnym przynajmniej 140 punktów FIS. Kwalifikację olimpijską wywalczyło finalnie dwóch sanmaryńskich narciarzy alpejskich – Marino Cardelli i Gianluca Giordani, jednak kwota narodowa dla San Marino wyniosła tylko jedno miejsce w zawodach olimpijskich. Wobec tego tylko jeden ze sportowców mógł wziąć udział w rywalizacji, a drugi pełnił rolę zawodnika rezerwowego.
Prawa transmisyjne.
Prawa do transmisji zimowych igrzyskach olimpijskich w Vancouver miał włoski publiczny nadawca radiowo-telewizyjny, Radiotelevisione Italiana, będący członkiem Europejskiej Unii Nadawców. Realizował on transmisję na obszarze San Marino. Ponadto transmisje za pośrednictwem telewizji kablowej i satelitarnej oraz transmisje internetowe prowadziły stacje Eurosport i Sky Italia.
Znaczki okolicznościowe.
Z okazji igrzysk olimpijskich w Vancouver Wielka Rada Generalna (parlament San Marino) wydała decyzję o wydaniu przez Pocztę Republiki San Marino serii trzech znaczków okolicznościowych. Projekt wykonała Mariella Antomelli, łączny nakład wyniósł 70 000 sztuk. Znaczki sprzedawano po nominałach 0,65, 0,85 i 1 euro. Na znaczkach przedstawione zostały loga poszczególnych zimowych dyscyplin olimpijskich, oficjalne logo igrzysk w Vancouver oraz napisy: "San Marino" i "XXI Giochi Olimpici Invernali".
Skład reprezentacji.
Kadra San Marino liczyła jednego sportowca – był nim narciarz alpejski Marino Cardelli, który w dniu otwarcia igrzysk miał 22 lata i 142 dni. Był to drugi start olimpijski Cardelliego, który wystąpił także cztery lata wcześniej w Turynie.
W skład delegacji olimpijskiej, poza Cardellim, weszli: Gian Luca Borgagni – szef misji olimpijskiej, Riccardo Stacchini – trener zawodnika i Gianluca Giordani – lider zespołu i jednocześnie rezerwowy zawodnik. 
Kilka dni przed rozpoczęciem igrzysk delegacja została przyjęta przez dwóch kapitanów regentów San Marino – Stefano Palmieriego i Francesco Mussoniego w obecności przewodniczącego Narodowego Komitetu Olimpijskiego San Marino, Angelo Viciniego oraz sekretarza generalnego komitetu, Erosa Bologni. Podczas spotkania Cardelli otrzymał flagę San Marino, którą niósł później podczas ceremonii otwarcia. 
Udział w ceremoniach otwarcia i zamknięcia igrzysk.
Rolę chorążego reprezentacji San Marino podczas ceremonii otwarcia zimowych igrzysk olimpijskich w Vancouver, przeprowadzonej 12 lutego 2010 w hali BC Place Stadium, pełnił alpejczyk Marino Cardelli. Reprezentacja San Marino weszła na stadion olimpijski jako 67. w kolejności – pomiędzy ekipami z Rosji i Senegalu. Z kolei podczas ceremonii zamknięcia, zorganizowanej 28 lutego 2010, funkcję chorążego pełnił szef misji olimpijskiej, Gian Luca Borgagni.
Wyniki.
Narciarstwo alpejskie.
Rywalizacja olimpijska w narciarstwie alpejskim na igrzyskach w Vancouver odbyła się w dniach 15–27 lutego 2010 w Whistler Creekside. Jedyny reprezentant San Marino w tej dyscyplinie, Marino Cardelli, uczestniczył w jednej konkurencji – slalomie gigancie, który przeprowadzono 23 lutego.
Cardelli wystąpił z numerem 94 w gronie 103 zgłoszonych zawodników. W pierwszym przejeździe reprezentant San Marino uzyskał 88. czas wśród 89 sklasyfikowanych zawodników, w drugim był 80. na 81 zawodników, w obu przejazdach pokonał tylko jednego sklasyfikowanego alpejczyka – reprezentanta Indii, Jamyanga Namgiala. Łącznie Cardelli zajął 80. miejsce ze stratą 47,93 s do zwycięzcy zawodów, Szwajcara Carlo Janki. 

</doc>
<doc id="1897619" url="https://pl.wikipedia.org/wiki?curid=1897619" title="Harward">
Harward



</doc>
<doc id="1897620" url="https://pl.wikipedia.org/wiki?curid=1897620" title="Roślinność trawiasta">
Roślinność trawiasta



</doc>
<doc id="1897622" url="https://pl.wikipedia.org/wiki?curid=1897622" title="Volley Rybnik">
Volley Rybnik



</doc>
<doc id="1897623" url="https://pl.wikipedia.org/wiki?curid=1897623" title="Tranzystor ostrzowy">
Tranzystor ostrzowy

Tranzystor ostrzowy – pierwszy działający typ tranzystora, skonstruowany 16 grudnia 1947 r. w laboratoriach firmy Bell Telephone Laboratories przez Johna Bardeena oraz Waltera Housera Brattaina. W następnym roku Bell wyprodukował pierwszą serię 3700 tranzystorów ostrzowych "Type A", a Raytheon wprowadził do produkcji pierwszy typ komercyjny "CK703". Tranzystory ostrzowe zostały bardzo szybko (w przeciągu paru lat) wyparte przez tranzystory złączowe (warstwowe), skonstruowane przez Williama Bradforda Shockleya z tego samego laboratorium. Mimo krótkiego czasu produkcji, tranzystory ostrzowe znalazły zastosowanie w aparatach słuchowych, radiowych, a nawet zbudowano na nich komputery (Uniwersytet w Manchesterze, 1953). Ostatnie tranzystory ostrzowe wycofano z produkcji prawdopodobnie jeszcze w latach 50 XX w.
W Polsce poczynając od 1953 roku zbudowano trzy doświadczalne serie tranzystorów ostrzowych TP1, TP2 i TP3 (od „tranzystor punktowy”). Tranzystor TP1 został wykonany w liczbie około 250 sztuk, był bardzo nietrwały – jedynie 10% przetrwało okres 6 miesięcy. Tranzystorów TP2 i TP3 wykonano po około 150 sztuk. Nie weszły do produkcji seryjnej.

</doc>
<doc id="1897625" url="https://pl.wikipedia.org/wiki?curid=1897625" title="AZS UAM Poznań">
AZS UAM Poznań

Klub Uczelniany AZS Uniwersytetu im. Adama Mickiewicza w Poznaniu – wielosekcyjny uczelniany klub sportowy działający przy Uniwersytecie Adama Mickiewicza w Poznaniu. W sierpniu 2021 roku sekcja piłki nożnej kobiet została przemianowana na Lech Poznań UAM i występuje w barwach Lecha Poznań w 3 lidze kobiet. 
Działalność.
Studenci biorą udział w zajęciach 35 dyscyplin sportowych i startują corocznie w zawodach Akademickich Mistrzostw Polski.

</doc>
<doc id="1897626" url="https://pl.wikipedia.org/wiki?curid=1897626" title="Oblężenie Placencji (69)">
Oblężenie Placencji (69)

Oblężenie Placencji – starcie zbrojne, które miało miejsce w roku 69 n.e. w czasie wojny domowej w Imperium Rzymskim (tak zwany rok czterech cesarzy).
W roku 69 po wstąpieniu Marka Salwiusza Otona na tron, w kierunku Rzymu wyruszyły zbuntowane oddziały wojskowe Aulusa Witeliusza. Wojska te składały się głównie z żołnierzy stacjonujących w Galii, Germanii, Brytanii i Hiszpanii. Po wkroczeniu do Italii, Witeliusz podzielił swoją armię, wydzielając oddział pod wodzą Cecyny, który pomaszerował na Rzym. W tym samym czasie Oton zwołał nowe zaciągi, przygotowując się do obrony. 
W marcu 69 cesarz wyruszył na czele 25 000 ludzi w kierunku nadciągających sił Cecyny, których liczebność przewyższała znacznie siły cesarza. Pod koniec marca wojska Cecyny podeszły pod Placencję, gdzie znajdowały się siły cesarskie dowodzone przez Tytusa Westrycjusza Spurynnę. Podjęte już pierwszego dnia ataki sił Cecyny rozbiły się o dobrze zorganizowaną obronę wojsk cesarskich, które zadały przeciwnikowi duże straty. Z nastaniem ranku wojska Witeliusza ponowiły szturm na miasto, podkopując się pod mury i próbując wysadzić bramy. I tym razem atak został odparty, a wielu żołnierzy zostało pogrzebanych pod zrzuconymi z murów głazami. Po tej klęsce Cecyna zdecydował się na odstąpienie od oblężenia miasta, kierując się ku Cremonie.

</doc>
<doc id="1897628" url="https://pl.wikipedia.org/wiki?curid=1897628" title="Librecista">
Librecista



</doc>
<doc id="1897630" url="https://pl.wikipedia.org/wiki?curid=1897630" title="AZS Politechnika Krakowska">
AZS Politechnika Krakowska



</doc>
<doc id="1897631" url="https://pl.wikipedia.org/wiki?curid=1897631" title="Juan Carlos Heredia (strongman)">
Juan Carlos Heredia (strongman)

Juan Carlos Heredia Cortés (ur. 1973) – hiszpański strongman.
Mistrz Hiszpanii Strongman.
Mieszka w Palmones, w prowincji Kadyks.
Wymiary:

</doc>
<doc id="1897636" url="https://pl.wikipedia.org/wiki?curid=1897636" title="Dawid Kubacki">
Dawid Kubacki

Dawid Grzegorz Kubacki (ur. 12 marca 1990 w Nowym Targu) – polski skoczek narciarski, zawodnik klubu sportowego Wisła Zakopane, reprezentant Polski.
Trzykrotny olimpijczyk. Dwukrotny brązowy medalista olimpijski – indywidualnie (2022) i drużynowo (2018). Zdobywca pięciu medali mistrzostw świata – złotego (2019) i brązowego indywidualnie (2023), oraz złotego (2017) i dwóch brązowych (2013 i 2021) w konkursach drużynowych. Dwukrotny drużynowy brązowy medalista mistrzostw świata w lotach narciarskich (2018 i 2020). Zwycięzca 68. Turnieju Czterech Skoczni (2019/2020) oraz czterech edycji Letniego Grand Prix (w 2017, 2019, 2020 i 2022). Drugi zawodnik 71. Turnieju Czterech Skoczni (2022/2023) oraz klasyfikacji generalnej Letniego Grand Prix 2021 oraz Letniego Pucharu Kontynentalnego 2015. Sześciokrotny letni mistrz Polski. W klasyfikacji generalnej Pucharu Świata najwyżej sklasyfikowany na 4. miejscu (sezon 2019/2020).
Styl jego skoków charakteryzuje się wysoką parabolą lotu.
Przebieg kariery.
Lata 2005–2010.
25 września 2005 zadebiutował w konkursie FIS Cup, w Bischofshofen zajmując 33. pozycję. 14 stycznia 2006 zdobył pierwsze punkty w tym cyklu po zajęciu 22. miejsca w konkursie w Harrachovie. Wystąpił na Mistrzostwach Świata Juniorów 2006, zajmując 42. miejsce indywidualnie i 7. w drużynie. 18 marca 2007 po raz pierwszy wystartował w zawodach Pucharu Kontynentalnego, zajmując 26. pozycję w konkursie w Zakopanem.
W sezonie 2008/2009 trzykrotnie stawał na podium zawodów FIS Cup. Wystąpił również na Mistrzostwach Świata Juniorów 2009, zajmując 33. miejsce. 16 stycznia 2009 zadebiutował w Pucharze Świata, w zawodach w Zakopanem zajmując 49. pozycję.
W sezonie 2009/2010 Kubacki zdobył pierwsze w karierze punkty Letniego Grand Prix, zajmując 22. pozycję w zawodach w Hakubie. Stanął również na podium zawodów Letniego Pucharu Kontynentalnego na Alpensia Jumping Park w Korei Południowej. W zimowej części sezonu startował głównie w Pucharze Kontynentalnym. Wystąpił też czterokrotnie w konkursach Pucharu Świata. Najwyższym miejscem zajętym przez Kubackiego w tym cyklu była 32. pozycja z Sapporo. W swoim ostatnim występie na mistrzostwach świata juniorów zajął 31. miejsce indywidualnie i 5. w drużynie.
Lata 2010–2012.
W lipcu 2010 występował w Letnim Pucharze Kontynentalnym, dwukrotnie zajmując miejsca na podium. Wystartował we wszystkich konkursach Letniego Grand Prix 2010. Indywidualnie sześć z nich ukończył w pierwszej dziesiątce. Dwukrotnie – 28 i 29 sierpnia w Hakubie – stawał na podium po zajęciu drugiej pozycji. W pierwszym konkursie został pokonany jedynie przez Daiki Itō, zaś w drugim przez Kamila Stocha. Zajął również 1. miejsce w konkursie drużynowym LGP w Hinterzarten. Letnie Grand Prix zakończył na 5. pozycji w klasyfikacji generalnej.
Zimą 2010/2011 Kubacki zgłoszony został do piętnastu konkursów Pucharu Świata. W żadnym z nich nie udało mu się zdobyć punktów. Siedmiokrotnie odpadał w kwalifikacjach (z których jedne, w Harrachovie, decydowały o obsadzeniu dwóch konkursów). Tyle samo zanotował nieudanych startów w konkursie głównym. Najlepszym miejscem Kubackiego było, podobnie jak w poprzednim sezonie, 32., tym razem zajęte w Engelbergu. Od końca stycznia startował w Pucharze Kontynentalnym, najwyżej sklasyfikowanym będąc na 13. miejscu w Brotterode.
W Letnim Grand Prix 2011 Kubacki osiągnął gorsze rezultaty niż rok wcześniej, najwyższym jego miejscem w konkursie indywidualnym było 15. z Zakopanego. W Letnim Pucharze Kontynentalnym raz zajął 3. pozycję. Zimą ponownie nie zdobył punktów Pucharu Świata. W cyklu startował na początku sezonu, w dziewięciu próbach czterokrotnie awansując do pierwszej serii, a w najlepszym występie zajmując 34. miejsce. W drugiej części sezonu występował w Pucharze Kontynentalnym, najwyżej sklasyfikowanym będąc na 14. miejscu w Zakopanem.
Sezon 2012/2013.
Lato 2012 Kubacki rozpoczął od miejsc na podium w Pucharze Kontynentalnym. W Letnim Grand Prix 2012 czterokrotnie zajmował miejsca w pierwszej dziesiątce: w Courchevel był 5., w Hinterzarten 6., w pierwszym konkursie w Hakubie ponownie 5., zaś 26 sierpnia 2012 po raz trzeci w karierze zajął miejsce na podium zawodów Letniego Grand Prix, kończąc na 3. pozycji drugi konkurs w Hakubie. Cały cykl ukończył na 8. pozycji.
1 grudnia 2012 po raz pierwszy w karierze zdobył punkty Pucharu Świata, zajmując 22. miejsce w konkursie w Ruce. W kolejnych tygodniach regularnie zajmował miejsca w trzydziestce cyklu, 15 grudnia w Engelbergu sklasyfikowany został na najwyższej w sezonie, 9. pozycji. Od stycznia zaczął osiągać gorsze rezultaty, zdobywając punkty w 8 spośród 17 startów w Pucharze Świata w tej części sezonu. Wystąpił na Mistrzostwach Świata w Narciarstwie Klasycznym 2013. W konkursach indywidualnych zajął 31. miejsce na skoczni normalnej i 20. na skoczni dużej. W zawodach drużynowych zdobył, wraz z Maciejem Kotem, Piotrem Żyłą i Kamilem Stochem, brązowy medal, pierwszy w historii reprezentacji Polski w zawodach drużynowych. Sezon 2012/2013 Pucharu Świata Kubacki ukończył na 36. pozycji ze 142 punktami.
Lata 2013–2015.
W Letnim Grand Prix 2013 Kubacki wystartował w 5 konkursach, dwukrotnie zajmując miejsca w pierwszej dziesiątce. W klasyfikacji generalnej cyklu ze 116 punktami uplasował się na 24. pozycji. W sezonie 2013/2014 Pucharu Świata jego najlepszą pozycją było 17. miejsce, zajęte trzykrotnie w konkursach rozgrywanych w grudniu w Titisee-Neustadt i Engelbergu. Najczęściej w zawodach cyklu zajmował miejsca w czwartej dziesiątce. W klasyfikacji generalnej sezon ukończył na 49. miejscu z 87 punktami. Został również zgłoszony do startu na Zimowych Igrzyskach Olimpijskich 2014. Wystąpił tam tylko podczas konkursu indywidualnego na skoczni normalnej, gdzie po skoku na 97,5 metra uplasował na 32. pozycji.
W Letnim Grand Prix 2014 najlepszą lokatą Kubackiego było 12. miejsce w szwajcarskim Einsiedeln. W sezonie zimowym 2014/2015 początkowo startował w Pucharze Świata, jednak w zawodach rozgrywanych od listopada do stycznia tylko czterokrotnie znalazł się w najlepszej trzydziestce konkursu indywidualnego. Najwyżej sklasyfikowany został na 16. miejscu w Zakopanem. Od lutego startował głównie w Pucharze Kontynentalnym, pięciokrotnie w trakcie sezonu zajmując w nim miejsce na podium. W tym czasie Kubacki otrzymał też powołanie na Mistrzostwa Świata w Narciarstwie Klasycznym 2015. Wystąpił tam jedynie w konkursie indywidualnym na skoczni dużej, w którym zajął 29. miejsce. Puchar Świata 2014/2015 Kubacki ukończył na 53. pozycji w klasyfikacji generalnej z 35 punktami.
Sezon 2015/2016.
Przed sezonem 2015/2016 Kubacki został przesunięty z kadry A reprezentacji Polski do kadry B. Na początku sierpnia zwyciężył w dwóch pierwszych konkursach indywidualnych Letniego Grand Prix 2015, rozgrywanych w Wiśle i Hinterzarten. W kolejnych zawodach cyklu jeszcze dwukrotnie zajmował miejsca w najlepszej dziesiątce, a w klasyfikacji generalnej ukończył go na 5. pozycji. W Letnim Pucharze Kontynentalnym 2015 trzykrotnie stawał na podium, w tym dwa razy na najwyższym jego stopniu. Pozwoliło mu to zająć 2. miejsce w klasyfikacji generalnej.
Od początku sezonu 2015/2016 Pucharu Świata Kubacki startował w tym cyklu, początkowo uzyskując słabe rezultaty. W grudniu dwukrotnie zdobył punkty za miejsca w trzeciej dziesiątce. Po zawodach Turnieju Czterech Skoczni, na których w trzydziestce znalazł się raz, w Innsbrucku, przesunięty został do kadry na Puchar Kontynentalny w Garmisch-Partenkirchen, gdzie w jednym z konkursów zajął 2. miejsce. Powołany został na Mistrzostwa Świata w Lotach Narciarskich 2016 i zajął na nich 15. pozycję indywidualnie i 5. w drużynie. Pierwsze po mistrzostwach zawody Pucharu Świata, w Zakopanem, ukończył na 16. miejscu. Do końca sezonu wystąpił we wszystkich zawodach cyklu, regularnie zdobywając punkty, w większości za miejsca w trzeciej dziesiątce. Najwyżej w sezonie sklasyfikowany został 23 lutego w Kuopio, na 7. pozycji. Sezon ukończył na 29. miejscu w klasyfikacji generalnej Pucharu Świata ze 182 punktami.
Sezon 2016/2017.
Przed sezonem 2016/2017 Kubacki powrócił do kadry A reprezentacji Polski. W sześciu startach w Letnim Grand Prix 2016 trzykrotnie zakończył zawody w pierwszej dziesiątce, w tym raz na podium – 1 października był drugi w Hinzenbach. W klasyfikacji generalnej cykl zakończył na 13. pozycji.
Sezon 2016/2017 Pucharu Świata Kubacki rozpoczął od 16. miejsca w Ruce. W kolejnych tygodniach indywidualnie zajmował miejsca w drugiej dziesiątce, zaś 3 grudnia w Klingenthal był członkiem zespołu, który odniósł pierwsze w historii reprezentacji Polski zwycięstwo w konkursie drużynowym PŚ. W 65. Turnieju Czterech Skoczni zajął 15. miejsce w klasyfikacji generalnej, w poszczególnych konkursach zajmując pozycje pomiędzy szesnastą i dwudziestą. 22 stycznia w Zakopanem zajął 8. miejsce, pierwsze w sezonie w pierwszej dziesiątce PŚ indywidualnie, 28 stycznia w Willingen po raz drugi wygrał w konkursie drużynowym. Na próbie przedolimpijskiej w Pjongczangu był 19. na skoczni dużej i 8. na normalnej.
Został zgłoszony do startu na Mistrzostwach Świata w Narciarstwie Klasycznym 2017. Indywidualnie, zarówno w konkursie na skoczni normalnej, jak i na skoczni dużej zajął 8. pozycję, natomiast w konkursie drużynowym, wraz z Piotrem Żyłą, Maciejem Kotem i Kamilem Stochem, wywalczył złoty medal, pierwszy w historii reprezentacji Polski w konkursach drużynowych mistrzostw świata. Raw Air 2017 zakończył na 18. pozycji, a w kończących sezon zawodach w Planicy był 23. i 15. W klasyfikacji generalnej Pucharu Świata 2016/2017 Kubacki znalazł się na 19. miejscu z 345 punktami.
Sezon 2017/2018.
W trzech pierwszych konkursach indywidualnych Letniego Grand Prix 2017, rozgrywanych w lipcu w Wiśle i Hinterzarten oraz w sierpniu w Courchevel, zajmował pierwsze miejsca. W kolejnych czterech nie wystartował, a w kończących cykl zawodach w Hinzenbach i Klingenthal odniósł kolejne dwa zwycięstwa, tym samym wygrywając cały cykl. Został drugim zawodnikiem, po Takanobu Okabe (LGP 1994), który zwycięstwo w Letnim Grand Prix odniósł, wygrywając równocześnie we wszystkich konkursach, w których brał udział.
W pierwszych tygodniach sezonu 2017/2018 Pucharu Świata Kubacki zajmował miejsca w pierwszej i drugiej dziesiątce. 30 grudnia 2017 otwierający 66. Turniej Czterech Skoczni konkurs w Oberstdorfie ukończył na 3. pozycji, tym samym po raz pierwszy w karierze stając na podium indywidualnych zawodów Pucharu Świata. Cały turniej ukończył na 6. miejscu. Wystąpił na Mistrzostwach Świata w Lotach Narciarskich 2018. W konkursie indywidualnym zajął 10. miejsce, a w zawodach drużynowych, wraz z Piotrem Żyłą, Stefanem Hulą i Kamilem Stochem, zdobył brązowy medal. 3 lutego 2018 w Willingen po raz drugi stanął na podium indywidualnych zawodów Pucharu Świata, zajmując 3. pozycję.
Wystąpił na Zimowych Igrzyskach Olimpijskich 2018. Zajął 3. miejsce w kwalifikacjach do konkursu na skoczni normalnej, wygrał też jeden z treningów. W samych zawodach, skacząc w najgorszych warunkach wietrznych w całej stawce, oddał krótką próbę w pierwszej serii, w efekcie kończąc konkurs na 35. miejscu. Na skoczni dużej indywidualnie zajął 10. pozycję. W konkursie drużynowym, wraz z Maciejem Kotem, Hulą i Stochem zdobył brązowy medal, pierwszy dla reprezentacji Polski w konkursach drużynowych igrzysk olimpijskich. W marcowych zawodach Pucharu Świata czterokrotnie zajmował lokaty w pierwszej dziesiątce indywidualnie. Konkurs w Lillehammer 13 marca w ramach Raw Air 2018 ukończył na 2. pozycji, po raz trzeci w sezonie stając na podium cyklu. W klasyfikacji generalnej sezon 2017/2018 Pucharu Świata zakończył na 9. miejscu z 633 punktami.
Sezon 2018/2019.
W Letnim Grand Prix 2018 Kubacki wystąpił w 6 konkursach indywidualnych, we wszystkich zajmując miejsca w pierwszej dziesiątce. Raz stanął na podium – był 3. w drugich zawodach w Râșnovie. W klasyfikacji generalnej cykl zakończył na 8. pozycji.
Sezon 2018/2019 Pucharu Świata rozpoczął od 8. miejsca w Wiśle. 1 stycznia 2019 po raz pierwszy w sezonie stanął na podium indywidualnego konkursu cyklu, zajmując 3. miejsce w konkursie 67. Turnieju Czterech Skoczni w Garmisch-Partenkirchen. 5 dni później był 2. w Bischofshofen. Cały turniej zakończył na 4. miejscu w klasyfikacji generalnej. 12 stycznia 2019 zajął 2. miejsce w konkursie Pucharu Świata w Val di Fiemme, a dzień później odniósł pierwsze w karierze zwycięstwo w zawodach cyklu, wyprzedzając bezpośrednio Stefana Krafta i Kamila Stocha. Na początku lutego dwukrotnie zajmował miejsca na podium konkursów w lotach narciarskich w Oberstdorfie: pierwszego dnia ukończył zawody na 2., a trzeciego na 3. lokacie. 
Wystąpił na Mistrzostwach Świata w Narciarstwie Klasycznym 2019. Na skoczni dużej zajął 12. miejsce indywidualnie i 4. w drużynie. W rozgrywanych 1 marca 2019 zawodach indywidualnych na skoczni normalnej zdobył złoty medal: w odbywającym się w zmiennych warunkach pogodowych konkursie po pierwszej serii zajmował 27. pozycję, ze stratą 19,2 punktu do lidera Ryōyū Kobayashiego. W drugiej serii Kubacki oddał najdłuższy skok zawodów (104,5 m), co pozwoliło mu na odrobienie strat i zwycięstwo w całym konkursie. Dzień później znalazł się w składzie reprezentacji Polski w jej pierwszym występie w konkursie mieszanym na mistrzostwach świata. Wraz z Kingą Rajdą, Kamilą Karpiel oraz Kamilem Stochem zajął 6. miejsce.
W marcowych zawodach Pucharu Świata zajmował głównie lokaty w pierwszej dziesiątce. Najwyżej klasyfikowany był na 6. pozycji. Cały sezon zakończył na 5. miejscu w klasyfikacji generalnej z 988 punktami. Również w Pucharze Świata w lotach narciarskich 2018/2019 znalazł się na 5. pozycji.
Sezon 2019/2020.
W ramach Letniego Grand Prix 2019 zajął 2. miejsca w Wiśle i Zakopanem, zwyciężył w Hinzenbach i zajął 5. lokatę w Klingenthal. Pozwoliło to Kubackiemu na zwycięstwo w klasyfikacji generalnej cyklu.
Sezon 2019/2020 Pucharu Świata rozpoczął od 7. miejsca w Wiśle. Po raz pierwszy stanął na podium konkursu indywidualnego cyklu w rozpoczynających 68. Turniej Czterech Skoczni zawodach w Oberstdorfie, gdzie zajął 3. pozycję. Na 3. miejscu ukończył również konkurs w Garmisch-Partenkirchen, w Innsbrucku był 2., a w Bischofshofen zwyciężył. Tym samym odniósł również triumf w całym turnieju – z notą 1131,6 pkt wyprzedził bezpośrednio Mariusa Lindvika i Karla Geigera. Został trzecim Polakiem w historii (po Adamie Małyszu i Kamilu Stochu), który wygrał TCS.
Pomiędzy 11 stycznia a 1 lutego 2020 w zawodach Pucharu Świata kolejno zajął dwukrotnie trzecie miejsce w Predazzo, dwukrotnie zwyciężył w Titisee-Neustadt, a następnie zajął trzecią pozycję w Zakopanem oraz w pierwszym konkursie w Sapporo. W kolejnym konkursie był 6., tym samym kończąc serię 10 miejsc na podium. W dalszej części sezonu najczęściej kończył zawody w pierwszej dziesiątce, jednak poza czołową trójką. Najwyżej klasyfikowany był na 4. lokacie w Râșnovie. Puchar Świata 2019/2020 zakończył na 4. pozycji w klasyfikacji generalnej z 1169 punktami. Trzeci Ryōyū Kobayashi wyprzedził Kubackiego o 9 punktów.
15 stycznia 2021 otrzymał statuetkę Nordic Ski King (Nordischer Skikönig, Króla Nart) za rok 2020, przyznawaną od 1996 przez Forum Nordicum, międzynarodowe gremium skupiające dziennikarzy zajmujących się sportami zimowymi.
Sezon 2020/2021.
Zwyciężył w obu konkursach Letniego Grand Prix 2020, rozgrywanych w Wiśle i tym samym zajął również 1. miejsce w klasyfikacji generalnej. Ze względu na ograniczenie kalendarza LGP, Kubacki nie otrzymał od Międzynarodowej Federacji Narciarskiej nagrody za zwycięstwo w cyklu.
W listopadzie 2020 dwukrotnie zajął 3. lokatę w zawodach Pucharu Świata w Ruce. Wystąpił na Mistrzostwach Świata w Lotach Narciarskich 2020. Indywidualnie zajął 15. miejsce, a w drużynie, wraz z Piotrem Żyłą, Andrzejem Stękałą i Kamilem Stochem, zdobył brązowy medal. W grudniowych zawodach Pucharu Świata najwyżej sklasyfikowany był na 8. miejscu, w Engelbergu. W ramach 69. Turnieju Czterech Skoczni zwyciężył w Garmisch-Partenkirchen i zajął 3. pozycję w Innsbrucku. W dwóch pozostałych konkursach zajął 15. miejsce i cały turniej zakończył na 3. lokacie.
W dalszej części sezonu w Pucharze Świata indywidualnie zajmował najczęściej pozycje w pierwszej dziesiątce, ale poza podium. W lutym 2021 najwyżej w cyklu klasyfikowany był na 4. miejscu, w Râșnovie. Wystartował na Mistrzostwach Świata w Narciarstwie Klasycznym 2021. Indywidualnie zajął 5. pozycję na skoczni normalnej i 15. na dużej, w drużynie mieszanej był 6., zaś w zespole męskim, startując wraz z Żyłą, Stękałą i Stochem, zdobył brązowy medal. Sezon 2020/2021 Pucharu Świata zakończył na 8. miejscu w klasyfikacji generalnej z 786 punktami.
Sezon 2021/2022.
W ramach Letniego Grand Prix 2021 czterokrotnie kończył konkursy w pierwszej dziesiątce, w tym dwa razy na podium – w lipcowych zawodach w Wiśle zajął 3. oraz 1. miejsce. Cykl ukończył na 2. pozycji w klasyfikacji generalnej.
W zawodach Pucharu Świata rozgrywanych między listopadem 2021 a styczniem 2022 Kubacki zdobył punkty w połowie swoich występów, a najwyżej klasyfikowany był na 13. miejscu, w otwierającym sezon konkursie w Niżnym Tagile. W lutym wystąpił na Zimowych Igrzyskach Olimpijskich 2022, na których zdobył brązowy medal w konkursie indywidualnym na skoczni normalnej. Na skoczni dużej był 26., a oba konkursy drużynowe – mieszany i męski – ukończył na 6. lokacie.
W kolejnych tygodniach regularnie zdobywał punkty Pucharu Świata, a najwyżej klasyfikowany w cyklu był na 7. miejscu, które zajął dwukrotnie: w lutym 2022 w Lahti i w marcu w Oberstdorfie. Na Mistrzostwach Świata w Lotach Narciarskich 2022 wystartował w konkursie drużynowym, w którym zajął 5. pozycję. Sezon 2021/2022 Pucharu Świata ukończył na 27. miejscu w klasyfikacji generalnej z 231 punktami.
Sezon 2022/2023.
Odniósł zwycięstwo w trzech konkursach z cyklu Letniego Grand Prix 2022 zapewniając sobie zwycięstwo w klasyfikacji generalnej.
5 listopada odniósł zwycięstwo w inauguracyjnym konkursie nowego sezonu Pucharu Świata w Wiśle. Dzień później na tej samej skoczni ponownie był najlepszy. Kubacki został tym samym czwartym Polakiem (po Adamie Małyszu, Krzysztofie Biegunie i Kamilu Stochu), który założył żółty plastron lidera Pucharu Świata. W dalszej części sezonu utrzymywał wysoki poziom odnosząc kolejne zwycięstwa (Titisee-Neustadt, Engelberg oraz Innsbruck) i regularnie stając na podium konkursów. Zajął 2. miejsce w 71. Turnieju Czterech Skoczni. 28 stycznia po konkursie w Bad Mittendorf utracił pozycję lidera klasyfikacji generalnej Pucharu świata na rzecz Norwega – Halvora Egnera Graneruda. 3 marca zdobył brązowy medal na skoczni dużej w Mistrzostwach Świata w Narciarstwie Klasycznym 2023.
20 marca 2023 poinformował o zakończeniu sezonu z powodu poważnego stanu zdrowia żony, Marty.
Mistrzostwa Polski.
Zimowe mistrzostwa Polski seniorów w skokach narciarskich (indywidualnie).
Stan na 22 grudnia 2020. Opracowano na podstawie.
Letnie mistrzostwa Polski seniorów w skokach narciarskich.
Stan po zakończeniu sezonu letniego 2022. Opracowano na podstawie.
Życie prywatne.
1 maja 2019 poślubił Martę Majcher, którą poznał w czasie studiów na AWF w Katowicach, z którą ma dwie córki, Zuzannę (ur. 2020) i Maję (ur. 2023).
Deklaruje silne przywiązanie do wiary w Boga. Przed każdym swoim skokiem czyni znak krzyża.

</doc>
<doc id="1897637" url="https://pl.wikipedia.org/wiki?curid=1897637" title="Hannah Blilie">
Hannah Blilie

Hannah Blilie (ur. 10 czerwca 1981) – amerykańska muzyk, perkusistka zespołu Gossip, była perkusistka zespołu Shoplifting. Współpracowała także z takimi wykonawcami i zespołami jak: Chromatics, Mr Yuk, Sarah Dougher, Soiled Doves, Stiletto, The Lumpies, The Vogue i Vade.
Kariera.
W 2003 Hannah zastąpiła perkusistkę Kathy Mendonça w zespole The Gossip (później Gossip). Uczestniczyła w nagraniu płyty "Standing in the Way of Control" w 2006. Grała także w albumie "Live in Liverpool".
Życie prywatne.
Jest siostrą bliźniaczką Jordana Blilie, jednego z dwóch wokalistów zespołu The Blood Brothers. Otwarcie przyznaje się do tego, że jest lesbijką.

</doc>
<doc id="1897644" url="https://pl.wikipedia.org/wiki?curid=1897644" title="Tadeusz Brzeziński (lekarz)">
Tadeusz Brzeziński (lekarz)

Tadeusz Brzeziński (ur. 16 października 1929 w Warszawie, zm. 7 stycznia 2010 w Szczecinie) – polski lekarz, pulmonolog, historyk medycyny, etyk, profesor doktor habilitowany nauk medycznych, pułkownik Wojska Polskiego
Życiorys.
Ukończył gimnazjum im. Władysława IV w Warszawie na tajnych kompletach. W 1945 wstąpił do Szkoły Młodszych Oficerów Służby Zdrowia, później Oficerskiej Szkoły Instruktorów Sanitarnych w Łodzi, którą ukończył w 1947 roku. W 1947 rozpoczął studia na Fakultecie Wojskowo-Medycznym w Łodzi (dyplom lekarza uzyskał w 1953 roku). W latach 1953–1954 był starszym lekarzem 50 Pułku Piechoty w Lidzbarku Warmińskim, w latach 1954–1963 był szefem oddziału szkolenia Departamentu Służby Zdrowia WP, współorganizował Wojskową Akademię Medyczną. Następnie w latach 1963–1967 był komendantem Centralnego Wojskowego Zespołu Sanatoryjnego w Lądku Zdroju. W 1963 r. obronił w WAM pracę doktorską pod tytułem "Służba zdrowia w obronie Warszawy we wrześniu 1939 roku". W latach 1967– 1972 był zastępcą komendanta WAM i inicjatorem powstania Zakładu Historii Medycyny i Muzeum Polskiej Wojskowej Służby Zdrowia. W 1972 r. uzyskał stopień doktora habilitowanego nauk medycznych na podstawie rozprawy "Służba Zdrowia I Armii WP (studium zabezpieczenia ewakuacyjnego". 
Tytuł profesora nadzwyczajnego uzyskał w 1981 roku, a profesora zwyczajnego w 1988 roku. Od 1973 do 1978 komendant 109 Szpitala Wojskowego w Szczecinie. W latach 1978– 1981 komendant-rektor Wojskowej Akademii Medycznej – ze stanowiska odszedł na własną prośbę. 
Był autorem (lub współautorem) ponad 200 publikacji, w tym 21 książek (m.in. „Historia medycyny”, „Zarys dziejów chirurgii polskiej”). Był promotorem kilkunastu przewodów doktorskich, opiekunem trzech przewodów habilitacyjnych. W latach 1982–1984 był rektorem Pomorskiej Akademii Medycznej w Szczecinie. Pełnił też funkcję kierownika Katedry Humanistycznych Nauk Medycznych i Zakładu Historii Medycyny i Etyki Lekarskiej.
Członek korespondent Klasy Humanistycznej Westfalsko-Nadreńskiej Akademii Nauk, Prezydium Komitetu Historii Nauki i Techniki PAN, prezes Polskiego Towarzystwa Historii Medycyny i Farmacji (1982–1985), potem wiceprezes (1997–2000), delegat do "Societe Internacionale d’Histoire de la Medecine" – wiceprezydent tego towarzystwa (1984–1990), członek Prezydium Rady Głównej Szkolnictwa Wyższego i przewodniczący Komisji dydaktyki i spraw studenckich, członek honorowy Polskiego, Polsko-Niemieckiego, Węgierskiego i Bułgarskiego Towarzystwa Historii Medycyny, członek zagraniczny Białoruskiego i członek korespondent Towarzystwa Historii Medycyny byłej NRD. Był też redaktorem (i współredagującym) wielu czasopism (redaktor naczelny Archiwum Historii i Filozofii Medycyny (1992–1997) oraz członkiem zagranicznych komitetów naukowych "Medicinanei Secoli" (Rzym), "Orvosterteneti KÖzlemenyek" (Budapeszt), "Asclepij" (Sofia).

</doc>
<doc id="1897645" url="https://pl.wikipedia.org/wiki?curid=1897645" title="World Games 2013">
World Games 2013

World Games 2013 – dziewiąta edycja igrzysk z cyklu "World Games" ("igrzyska światowe"), skupiających dyscypliny nieobecne na igrzyskach olimpijskich; rozegrana w dniach 27 lipca – 4 sierpnia 2013 w kolumbijskim mieście Cali.
Kalendarz.
     dyscypliny pokazowe

</doc>
<doc id="1897646" url="https://pl.wikipedia.org/wiki?curid=1897646" title="Tadeusz Brzeziński">
Tadeusz Brzeziński



</doc>
<doc id="1897647" url="https://pl.wikipedia.org/wiki?curid=1897647" title="Mexer">
Mexer

Mexer, właśc. Edson André Sitoe (ur. 8 września 1987 w Maputo) – mozambicki piłkarz grający na pozycji obrońcy. Zawodnik klubu Girondins Bordeaux.
Kariera klubowa.
Karierę piłkarską Mexer rozpoczął w klubie Grupo Desportivo Maputo i w jego barwach zadebiutował w 2006 roku w pierwszej lidze mozambickiej. W debiutanckim sezonie osiągnął pierwsze sukcesy w karierze, gdy wywalczył mistrzostwo i Puchar Mozambiku. W 2007 i 2008 roku zdobył z nim Maputo Honour Cup.
W styczniu 2010 roku Mexer przeszedł do portugalskiego Sportingu. Kosztował 160 tysięcy euro i podpisał z nim 2,5-letni kontrakt. W sierpniu tego samego roku został wypożyczony do SC Olhanense. Po zakończeniu sezonu Olhanense po raz kolejny wypożyczyło obrońcę tym razem na cały sezon. Mexer opuścił zaledwie 6 meczy ligowych sezonu 2011/2012, a jego zespół utrzymał się w lidze. W maju 2012 roku został zawodnikiem Nacionalu Funchal, wiążąc się czteroletnią umową.
19 czerwca 2014 roku podpisał 3-letni kontrakt z klubem Ligue 1 – Stade Rennais FC. 16 sierpnia 2014 roku zdobył swoją pierwszą bramkę dla klubu w wygranym 6:2 spotkaniu z Evian Thonon Gaillard FC. 27 kwietnia 2019 rozegrał cały mecz w finale Pucharu Francji, przeciwko Paris Saint-Germain FC. W 66. minucie zdobył wyrównującą bramkę na 2:2, ostatecznie po rzutach karnych Stade Rennais sięgnęło po tytuł.
Po zakończeniu sezonu został zawodnikiem Girondins Bordeaux.
Kariera reprezentacyjna.
W reprezentacji Mozambiku Mexer zadebiutował w 2007 roku. W 2010 roku został powołany do kadry na Puchar Narodów Afryki 2010, na którym rozegrał 2 spotkania: z Beninem (2:2) i z Egiptem (0:2).

</doc>
<doc id="1897649" url="https://pl.wikipedia.org/wiki?curid=1897649" title="Canso">
Canso

Canso, "canzo", "canço" – gatunek uprawiany od końca XII wieku przez trubadurów, posiadający budowę stroficzną, opowiadający o dworskiej miłości – w przeciwieństwie do politycznych lub moralizujących pieśni znanych jako sirventes. Te dwa terminy stopniowo zastępowały słowo "vers", które używane było przez najwcześniejszych trubadurów na określenie stroficznej pieśni o dowolnej tematyce. Wydaje się, że najważniejszą różnicą pomiędzy "canso" a "vers" była tematyka: "canso" musiało opowiadać o dworskiej miłości. "Vida" Peire d'Alvernhe zauważa, że "...nie napisał on żadnej "canson", ponieważ w tym czasie żadnych pieśni nie zwano "cansos", lecz "vers"; to Giraut de Bornelh stworzył pierwszą "canson"". Trubadurzy okresu przejściowego (np. Bernart de Ventadorn i Peire Vidal) stosowali oba terminy na określenie bardzo podobnych w formie i tematyce pieśni.
Jakkolwiek "canso" posiadało stroficzną budowę, każdy utwór miał być inny: 
"Canso" jest najbardziej prestiżowym spośród wszystkich gatunków uprawianych przez trubadurów, dlatego też określa się je jako "grande chanson courtoise". Zarówno język, jak i tematyka są ściśle określone; według średniowiecznych traktatów, każde "canso" powinno posiadać oryginalną melodię w przeciwieństwie do "sirventes", które zazwyczaj pisano do melodii już istniejących. Analiza porównawcza zachowanych utworów potwierdza, że na ogół tej reguły przestrzegano.

</doc>
<doc id="1897651" url="https://pl.wikipedia.org/wiki?curid=1897651" title="Arvydas Pocius (generał)">
Arvydas Pocius (generał)

Arvydas Pocius (ur. 14 maja 1957 w Kłajpedzie) – litewski wojskowy, generał porucznik, w latach 2009–2014 szef obrony Republiki Litewskiej (głównodowodzący Litewskich Sił Zbrojnych), od 2014 do 2019 ambasador Litwy w Rumunii, poseł na Sejm Republiki Litewskiej.
Życiorys.
W latach 1975–1979 studiował w Litewskim Państwowym Instytucie Kultury Fizycznej w Kownie. W 1997 ukończył kurs dowódczy w uczelni wojskowej Führungsakademie der Bundeswehr w Hamburgu, a w 2004 kurs z zakresu studiów strategicznych w United States Army War College w Carlisle. W 2007 uzyskał magisterium z nauk politycznych uzyskany w Instytucie Stosunków Międzynarodowych i Nauk Politycznych Uniwersytetu Wileńskiego. Został także absolwentem kursów wojskowych w Akademii Obrony NATO w Rzymie, Europejskim Centrum Studiów Bezpieczeństwa im. George'a C. Marshalla w Garmisch-Partenkirchen oraz Akademii Obrony Zjednoczonego Królestwa w Shrivenham.
Od wczesnej młodości uprawiał zapasy w stylu wolnym, zdobywając juniorskie, młodzieżowe i seniorskie tytuły mistrza Litewskiej SRR. W czasie studiów uprawiał również judo, brał udział w zawodach krajowych i międzynarodowych, zdobył tytuł mistrza sportu ZSRR w dżudo i zapasach w stylu wolnym. Uzyskał czarny pas w judo. Po ukończeniu studiów pracował jako trener. Pełnił funkcję głównego trenera judo w Komitecie Kultury Fizycznej i Sportu Litewskiej SRR.
W 1979, po ukończeniu kursu oficerów rezerwy Armii Radzieckiej w Gusiewie, został promowany do stopnia podporucznika. Uzyskał również specjalność dowódcy plutonu piechoty zmechanizowanej. W 1988 włączył się w działalność Sąjūdisu, odpowiadał za bezpieczeństwo przywódców ruchu oraz zabezpieczenie zgromadzeń publicznych. 16 lutego 1990 oficjalnie wystąpił ze służby w Armii Radzieckiej. Decyzją ministra obrony ZSRR został zdegradowany do stopnia szeregowego. W trakcie interwencji wojsk radzieckich na Litwie uczestniczył w obronie budynku Sejmu.
W marcu 1991 wstąpił do nowo tworzonej Ochotniczej Służby Obrony Narodowej. W grudniu 1991 objął funkcję zastępcy szefa sztabu tej formacji. W 1994 został szefem sztabu, a następnie dowódcą służby. Stanowisko dowódcy zachował po przekształceniu jej w 1998 w Ochotnicze Siły Obrony Narodowej i zajmował je do 2002. Następnie przez rok pełnił funkcję dowódcy wschodniego okręgu wojskowego. Po powrocie ze studiów w Stanach Zjednoczonych w 2004 objął stanowisko dowódcy sił lądowych. W tym samym roku otrzymał pierwszy stopień generalski. W latach 2007–2009 kierował wydziałem edukacji i szkolenia w Sojuszniczym Dowództwie ds. Transformacji.
W lipcu 2009 otrzymał z rąk prezydent Dalii Grybauskaitė nominację na stanowisko szefa obrony Republiki Litewskiej, stając się głównodowodzącym Litewskich Sił Zbrojnych. Funkcję tę pełnił do lipca 2014.
Od 2014 do 2019 sprawował urząd ambasadora Litwy w Rumunii. Po powrocie z placówki wstąpił do Związku Ojczyzny. W wyborach w 2020 uzyskał mandat posła na Sejm Republiki Litewskiej.

</doc>
<doc id="1897655" url="https://pl.wikipedia.org/wiki?curid=1897655" title="Muzeum Calouste Gulbenkiana">
Muzeum Calouste Gulbenkiana

Muzeum Galusta Gulbenkiana (port. "Museu Calouste Gulbenkian") – muzeum w Lizbonie, posiadające bogate zbiory sztuki antycznej, orientalnej i europejskiej. Zostało stworzone zgodnie z ostatnią wolą zmarłego w 1955 roku Galusta Gulbenkiana w celu publicznego udostępnienia jego wielkiej kolekcji sztuki, której właścicielem po jego śmierci została Fundacja Galusta Gulbenkiana. Muzeum zostało otwarte w 1969 roku. Położone jest w parku, niedaleko od centrum miasta.
Zbiory.
Kolekcja Muzeum Gulbenkiana liczy około 6 tysięcy przedmiotów, z których prezentowanych jest około 1000. Podzielona jest na dwie części. W pierwszej prezentowana jest sztuka egipska, grecka, rzymska, mezopotamska, Bliskiego i Dalekiego Wschodu oraz sztuka ormiańska.
W drugiej części pokazywana jest sztuka europejska od XI do XX wieku, w tym bogate zbiory malarstwa, rzeźby, sztuki zdobniczej, meble, manuskrypty. Gulbenkian kierował się dewizą "tylko najlepsze", dzięki czemu w muzeum można zobaczyć wiele arcydzieł, których twórcami byli m.in.: Domenico Ghirlandaio, Peter Paul Rubens, Rembrandt, Auguste Rodin, Jean Baptiste Carpeaux, Jean-Antoine Houdon, Renoir, Dirk Bouts, Vittore Carpaccio, Giambattista Cima da Conegliano, Antoon van Dyck, Corot, Degas, Jean-Marc Nattier, George W. Romney, Stefan Lochner, Maurice Quentin de La Tour, Édouard Manet, Henri Fantin-Latour, Claude Monet, Jean-François Millet, Edward Burne-Jones, Thomas Gainsborough, William Turner, Jean-Honoré Fragonard, Giovanni Battista Moroni, Frans Hals, Ruisdael, Francois Boucher, Nicolas de Largillière, Andrea della Robbia, Pisanello, Jean-Baptiste Pigalle, Antonio Rossellino, André-Charles Boulle, Charles Cressent, Jean-Francois Oeben, Jean Henri Riesener, Charles Spire, Jean Deforges, François-Thomas Germain i wielu innych.
W Muzeum Gulbenkiana znajduje się również znacząca kolekcja prac René Lalique'a, z którym Galust Gulbenkian przyjaźnił się przez wiele lat.
Niektóre z obrazów zostały zakupione przez Gulbenkiana od władz sowieckich w trakcie wyprzedaży części zbiorów Ermitażu w latach 1929-1930, w tym: "Zwiastowanie" Dirka Boutsa, "Portret starego człowieka" Rembrandta i "Portret Portret Heleny Fourment" Rubensa. Ponadto Gulbenkian kupił 39 przedmiotów ze srebra, wykonanych we Francji w XVIII wieku na zamówienie carskiego dworu oraz rzeźbę "Diana" Jean-Antoine Houdon.

</doc>
<doc id="1897656" url="https://pl.wikipedia.org/wiki?curid=1897656" title="Wilgotne lasy równikowe">
Wilgotne lasy równikowe



</doc>
<doc id="1897658" url="https://pl.wikipedia.org/wiki?curid=1897658" title="Generał i jego armia">
Generał i jego armia

Generał i jego armia (ros. "Gienierał i jego armija") – powieść rosyjskiego pisarza Gieorgija Władimowa.
O książce.
Jest to klasyczna powieść wojenna, według krytyków osadzona w najlepszych, tołstojowskich tradycjach rosyjskiej batalistyki. Jej akcja rozgrywa się w ostatnich dniach listopada 1943 – podczas forsowania Dniepru i poprzez wspomnienia głównego bohatera – w czasie bitwy o Moskwę w grudniu 1941. Fikcyjny radziecki generał Kobrisow, d-ca 38. Armii, pragnie za wszelką cenę uniknąć strat związanych z forsowaniem Dniepru w miejscu wskazanym przez naczelne dowództwo. Wie, że jest to odcinek rzeki dobrze broniony przez Niemców i straty będą olbrzymie. Na własną rękę dokonuje rozpoznania, znajduje bardziej dogodny, słabo broniony odcinek, gdzie wysyła desant i tworzy nieduży przyczółek. Na drodze staje mu jednak oficer Smierszu – mjr Swietłookow, który bardziej zainteresowany jest miejscem forsowania wskazanym przez dowództwo – wie, że kluczowa pozycja jego obrony – Myriatin jest bronione przez „własowców”, a ich rozbicie i wzięcie do niewoli, z punktu widzenia interesów jego formacji interesuje go o wiele bardziej niż uniknięcie strat. W końcu nie waha się nawet przed zorganizowaniem zamachu na życie generała – "Willys" Kobrisowa zostaje „przypadkowo” ostrzelany przez haubicę, w wyniku czego generał zostaje ciężko ranny, a jego trzej towarzysze giną...
Jest to również wielka panorama frontu wschodniego z jego realnymi bohaterami – Żukowem, Stalinem, Guderianem i Własowem, których przywołanie jest dla autora pretekstem do poruszenia kwestii do tej pory w literaturze rosyjskiej przemilczanych – sposobu prowadzenia wojny przez ZSRR bez względu na ofiary, łatwości z jaka armia „hitlerowskich najeźdźców” odnosiła sukcesy w pierwszych latach wojny, nie uznającej kompromisów dyktatury Stalina i jego wszechwładnych „organów” oraz poprzez armię gen. Własowa problemu zdrady (?) blisko miliona obywateli ZSRR, którzy przewinęli się przez jej szeregi.
Jak powstawała.
Do napisania powieści autor długo się przygotowywał. Zdobywał imponującą wiedzę, badając skrupulatnie, z zacięciem profesjonalnego historyka różne rodzaje źródeł dokumentalnych. Poświęcił wiele lat na lekturę książek o tamtych czasach, nawiązał liczne kontakty z realnymi bohaterami teatru wojny. Byli wśród nich marsz. Mierieckow i gen. Łukin, przebywający kiedyś w niewoli razem z Własowem, czy też marsz. Bogdanow, nieraz stykający się osobiście z Guderianem w trakcie przedwojennych wizyt tego ostatniego w ZSRR.
Wydania.
Powieść po raz pierwszy ukazała się w odcinkach na łamach emigracyjnych pism "„Grani”" i "„Kontinient”" w 1994, w Rosji po raz pierwszy drukował ją w 1995 miesięcznik "„Znamja”". Pierwsze polskie wydanie miało miejsce w 1999 roku.
Krytyka.
Chociaż dziś książka uznawana jest za najwybitniejsze dzieło Władimowa i jedno z najlepszych we współczesnej literaturze rosyjskiej, książka od momentu pierwszego skróconego wydania na łamach miesięcznika "„Znamja”" w 1995 podlegała również dosyć ostrej krytyce. Konserwatywni pisarze zarzucali jej zniekształcenie faktów historycznych oraz nadmierną sympatię do „żelaznego generała” Guderiana i „zdrajcy” Własowa. Dla innych, był to świetny, klasyczny „tołstojowski styl”. Większość była jednak zgodna, że jest to książka pasjonująca i dla Rosji zawsze nad wyraz aktualna. Sam Władimow twierdził, że nie jest to powieść historyczna tylko psychologiczna, i wiele z jej elementów, takich jak frontowy duch, sceny batalistyczne, a przede wszystkim zachowania głównych bohaterów, są jak najbardziej prawdziwe. Uważał ją za dzieło swojego życia.

</doc>
<doc id="1897661" url="https://pl.wikipedia.org/wiki?curid=1897661" title="Gujana (ujednoznacznienie)">
Gujana (ujednoznacznienie)



</doc>
<doc id="1897663" url="https://pl.wikipedia.org/wiki?curid=1897663" title="Pałac w Goszycach">
Pałac w Goszycach

Pałac Goszyce (niem. "Schloß Hassitz") – wybudowany w latach 1720–1730 pałac w Kłodzku, siedziba właścicieli majątku ziemskiego w Jurandowie. Pałac całkowicie spłonął w 1971 roku.
Położenie.
Pałac goszycki znajdował się w niewielkiej odległości od dworca kolejowego Kłodzko Główne, na prawym brzegu Nysy Kłodzkiej, na lekkim stoku przy obecnej ul. Zamkowej 5, w kłodzkiej dzielnicy Goszyce. W jego pobliżu przechodzi obecnie droga krajowa nr 33 do Boboszowa (granicy z Czechami).
Historia.
Folwark w Jurandowie znany jest już z dokumentów pochodzących z XIV wieku. Należał on wtedy do Jana Tschetscherwanga. Pałac w ostatniej znanej nam formie został wzniesiony w latach 1720–1730, kiedy jego właścicielem był baron Pilati. Do 1890 r. pałac stanowił siedzibę dworu panów Goszyc, a po przyłączeniu ich wsi do Kłodzka w tym samym roku był ich posiadłością rodową. 25 czerwca 1807 r. podpisywano tu akt kapitulacji pruskiego komendanta Twierdzy Kłodzkiej wobec oblegających Kłodzko Francuzów.
Po zakończeniu II wojny światowej pałac został przejęty przez Skarb Państwa i popadał w ruinę, w tym również znajdujący się w jego sąsiedztwie park. Około 1950 r. przymierzano się do otwarcia tu Muzeum Ziemi Kłodzkiej. Zbierano nawet pieniądze na ten cel organizując loterię fantową. Niestety stan techniczny budynku i panująca tam wilgoć uniemożliwiły realizację tego przedsięwzięcia. Pałac spłonął całkowicie w czerwcu 1971 r. Według przypuszczeń budynek został podpalony celowo, w celu uniknięcia opłat związanych z jego konserwacją. Ocalałe fragmenty kamieniarki zostały wymontowane i zabezpieczone oraz przekazane do Muzeum Ziemi Kłodzkiej. A jeszcze w latach 60. i 70. XX w. grono historyków sztuki i architektów apelowało o renowację pałacu:
Architektura.
Układ budynku był ściśle symetryczny, z dużą sienią reprezentacyjną na osi, która prowadziła do efektownej klatki schodowej. Boczna klatka schodowa, zwana "służbową" mieściła się wraz z zamontowanymi w późniejszym okresie toaletami w ryzalicie północnym, któremu odpowiadał południowy, mieszczący niedużą alkowę. W parterze zachowały się dobrze ładne sklepienia żaglaste z lunetami. Na szczególna uwagę zasługiwała spora sala w narożniku południowym, zajmująca ok. 90 m² powierzchni, o sklepieniach wspartych na centralnym słupie. Na piętrze noszącym znamiona reprezentacyjności znajdował się podobny układ pomieszczeń jak w hallu, z tą różnicą, że tam nad sienią jest wyjście na niewielki balkon nad portalem frontowym.
Zwarta bryła budynku, w miarę rozczłonkowana wyróżniała się detalami architektonicznymi, wykonanymi w znacznej części z kamienia. Wejścia do pałacu były zaakcentowane portalami balkonowymi. Szczególnie wyróżniał się na tym tle portal, flankowany parami zwielokrotnionych pilastrów korynckich, ustawionych w lekkim rozchyleniu. Kostki architrawu i baniastego fryzu, również parokrotnie krępowane, wspólnie z bogatym, silnie wyładowanym kluczem dźwigają gzyms łukowo wysunięty. Na gzymsie spoczywa półażurowe oporęczowanie. Czołowe pilastry i parapet pokryte są nie narzucającym się ornamentem wstęgowym. Łęk drzwiowy w parterze, o nieznacznym spłaszczeniu, ujęty był w gładką archiwoltę na impostach. Drzwi balkonowe (na piętrze) ujęte były w parę wolut o bardzo wytwornej, smukłej linii, dźwigających lekki gzyms. Z nim łączyły się fantazyjne głowice-wsporniki, należące do płaskorzeźbionych pilastrów stanowiących zewnętrzną ramę całości. Między gzymsem a trapezowym lekko wklęsłym bokami tympanonem ruchliwa para lwów dzierżyła tarczę herbową.
Obramienia okien, w parterze były skromniejsze, a na piętrze bardziej sute. Od frontu istniał niegdyś gazon, przypuszczalnie eliptyczny. Wjazd na osi przez piękną bramę uświetniony był rokokowymi wazonami na filarach. Bramę od południa flankowały dwa obeliski na silnych postumentach.

</doc>
<doc id="1897664" url="https://pl.wikipedia.org/wiki?curid=1897664" title="Królestwo Grecji (1944–1973)">
Królestwo Grecji (1944–1973)

Królestwo Grecji (gr. "Βασίλειον τῆς Ἑλλάδος") – historyczne państwo w dziejach Grecji, istniało w latach 1944-1973.
Na skutek niemieckiej inwazji na Grecję dotychczasowa wojna grecko-włoska zaczęła przybierać dla Greków zły obrót. Po bitwie o Kretę, 1 czerwca 1941 roku, upadł ostatni punkt oporu Greków, rząd wyjechał do Egiptu. W kraju powstał rząd kolaboracyjny, rząd desygnowany przez króla powrócił do kraju po wyzwoleniu, a król Jerzy II w 1946 roku i przy trwającej wojnie domowej rządził do swej śmierci. W latach 1947-1964 rządził jego brat, Paweł I. Syn Pawła, Konstantyn II został w 1967 roku obalony przez wojskowy zamach stanu. W referendum w 1973 roku monarchia została zniesiona, a po upadku junty przeprowadzono kolejne referendum w 1974 roku, które ostatecznie obaliło monarchię.

</doc>
<doc id="1897665" url="https://pl.wikipedia.org/wiki?curid=1897665" title="Giraut de Bornelh">
Giraut de Bornelh

Giraut de Bornelh (znany także jako Guiraut Borneil(l), Borneyll) (ur. ok. 1138, zm. 1215) – francuski trubadur urodzony prawdopodobnie w Bourney w Limousin. Swoim kunsztem zyskał przydomek „mistrza trubadurów”. 
Przyczynił się do ustanowienia „lżejszego” stylu w pieśniarstwie – "trobar leu". Około 90 z jego utworów zachowało się do dziś, z czego cztery posiadają melodię. Do najbardziej udanych należy plankt napisany po śmierci Raimbauta z Orange. W tenso z królem Alfonsem II Aragońskim przyczynia się do debaty, czy kobietę hańbi związek z bogatszym mężczyzną. 

</doc>
<doc id="1897666" url="https://pl.wikipedia.org/wiki?curid=1897666" title="Mieczysław Kluge">
Mieczysław Kluge

Mieczysław Kluge ps. „Karol” (ur. 2 października 1927 w Warszawie, zm. 10 maja 2022) – powstaniec warszawski, żołnierz 1142 plutonu 4. kompanii VIII zgrupowania Armii Krajowej, wchodzącego w skład Zgrupowania „Krybar”, walczącego w powstaniu warszawskim na Powiślu.
Życiorys.
Pochodzi z warszawskiej rodziny inteligenckiej. Po ukończeniu 7-klasowej szkoły powszechnej w 1942 roku rozpoczął naukę w II Miejskiej Szkole Handlowej w Warszawie (byłe Gimnazjum Kupieckie im. St. Szczepanowskiego).
II wojna światowa.
Szare Szeregi – Zawisza.
W listopadzie 1942 roku, dzięki pomocy profesora Floriana Wardasa – nauczyciela historii na tajnych kompletach kursu gimnazjum ogólnokształcącego w Miejskiej Szkole Handlowej – nawiązał kontakt z konspiracyjną organizacją harcerską i wstąpił w szeregi „Zawiszaków” do 41 Warszawskiego Szczepu Harcerskiego im. gen. Władysława Sikorskiego (przedwojenna 77 DH) gdzie otrzymał podstawowe szkolenie zuchowe. Miejscem konspiracyjnych spotkań jego zastępu (zastępowy dh Jerzy Duczkowski) były budynki szkół powszechnych przy ul. Karowej 4 i Sewerynów 6, budynki Zakładu Księży Salezjanów przy ul. Lipowej 14 (Zakład Wychowawczy im. Ks. Siemca) oraz siedziba szkoły handlowej przy ul. Starej 6. Na tym etapie uczestniczył głównie w zajęciach z zakresu pierwszej pomocy medycznej.
Po okresie próbnym – w marcu 1943 roku – złożył przyrzeczenie harcerskie na uroczystej zbiórce w lokalu szkoły przy ul. Starej 6 w Warszawie. Przyrzeczenie odbierał dh Andrzej Zejdler ps. „Babinicz”. Od marca 1943 roku do marca roku następnego brał udział w działalności konspiracyjnej w ramach akcji „Wawer”, a do jego obowiązków należało m.in.: doręczanie zawiadomień osobom, którym groziło aresztowanie ze strony okupanta, kolportaż prasy podziemnej i „cegiełek” na fundusz działalności podziemnej, przenoszenie paczek konspiracyjnych (m.in. na Sadybę i Mokotów), obserwacja obiektów niemieckich oraz werbowanie młodszych kolegów do „Szarych Szeregów”.
Szare Szeregi – Bojowe Szkoły.
W marcu 1944 w związku z przydziałem do „Bojowych Szkół” ponowił ślubowanie – przysięgę harcerską, na odprawie zastępów w podziemiach Katedry Św. Jana na Starym Mieście. Była to przysięga tzw. Katechizm „M”, tj. dekalog żołnierza Polski Walczącej, rozpoczynający się zdaniem: „Jestem żołnierzem Polski walczącej z barbarzyńskim najeźdźcą...”. Przysięgę odbierał dh harcmistrz Andrzej Kurczyński ps. „Andrzej Kotowski”. W okresie od marca do lipca 1944 roku oprócz kontynuowania działań z poprzedniego okresu uczestniczył w ramach „Bojowych Szkół” w szkoleniach, które odbywały się głównie na Sadybie w pobliżu Jeziorka Czerniakowskiego i dotyczyły zasad działania karabinu, broni krótkiej, granatów, orientacji w terenie i specyfiki walki w mieście. Oprócz zajęć teoretycznych uczestniczył również w zajęciach praktycznych w terenie w lasach Nadarzyńskich (k. Podkowy Leśnej) przygotowujących do pełnienia funkcji zastępowego.
Powstanie warszawskie.
W dniu wybuchu powstania warszawskiego, w godzinach przedpołudniowych, jego mieszkanie odwiedził łącznik. Nie zastawszy go w domu, oświadczył, że wróci po jego powrocie z pracy. Wracając do domu z pracy ulicą Oboźną (z Banku Kredytowego przy ul. Moniuszki) usłyszał kanonadę z broni maszynowej. Na niektórych placówkach rozpoczęto już działania powstańcze. Łącznik z „Szarych Szeregów” nie zjawił się powtórnie, a on został pozbawiony możliwości rozpoczęcia działań powstańczych w gronie harcerzy. Nie mając kontaktu ze swoim zastępem na własną rękę szukał możliwości włączenia się do akcji przeciwko okupantowi. W dniu 2 sierpnia dzięki pomocy kolegi konspiracyjnego Anatoliusza Gołębiowskiego „Toniego” skontaktował się z dowódcą 1142 plutonu 4 kompanii VIII Zgrupowania AK na Powiślu ppor. Alfredem Stawierskim „Miotaczem”. Tego samego dnia został włączony w skład tego plutonu i zaczął pełnić w nim obowiązki w stopniu strzelca. Do jego zadań w pierwszej połowie sierpnia 1944 roku należało: praca przy wykonywaniu przekopu pod ul. Karową, służba obserwacyjna w budynku siedziby plutonu (róg ul. Topiel i Oboźnej) – polegająca na obserwacji obszaru Uniwersytetu i składaniu meldunków o pojawiających się jednostkach wroga w ogrodach uniwersytetu między zabudowaniami i ulicą Browarną, meldowanie o ilości nalotów i liczbie samolotów biorących udział w nalotach na Stare Miasto, służba obserwacyjna na placówkach powstańczych przy ul. Browarnej 4 i 12, transportowanie zaopatrzenia dla IV kompanii z magazynów na ul. Hożej, dostarczanie meldunków do siedziby dowództwa 4. kompanii (dow. kpt. Marian Malinowski „Pobóg”). W drugiej połowie sierpnia 1944 roku został odkomenderowany do dyspozycji oficera operacyjnego 1142 plutonu por. Henryka Walczaka „Wilk” i stacjonował na placówce przy ul. Cichej róg ul. Zajęczej pełniąc obowiązki strzelca. Do jego obowiązków w tym okresie należało: pełnienie służby wartowniczej w siedzibie dowódcy IV kompanii (ul. Topiel 2/4), pełnienie służby obserwacyjnej na barykadach zlokalizowanych ul. Topiel róg ul. Zajęczej oraz ul. Tamka róg ul. Cichej oraz na placówce przy ul. Dobrej 1/3 (obserwacja wiaduktu kolejowego linii średnicowej i wiaduktu mostu Poniatowskiego) oraz pilnowanie jeńców niemieckich odgruzowujących dolny odcinek ul. Tamka.
W dniu 27 sierpnia 1944 w zbombardowanym kościele Św. Teresy na ul. Tamka zginęła babcia strzelca Kluge Pani Józefa Michalak, czynnie biorąca udział w powstaniu mimo 62 roku życia (uhonorowana Krzyżem Walecznych, spoczywająca w kwaterze Elektrowni Warszawskiej). Śmierć jej spowodowała wyraźne pogorszenie stanu zdrowia jego matki, przebywającej wówczas w gmachu Elektrowni przy ul. Tamka. W sytuacji zagrożenia zdrowia swej Matki i konieczności opieki nad nią – zwrócił się do dowódcy swego plutonu z prośbą o urlopowanie w celu opieki nad Matką. Zgodę taką uzyskał wraz z informacją, że jego macierzysty pluton będzie przedzierał się wkrótce do Śródmieścia i tam miał szukać dalszego kontaktu lub względnie w przypadku braku kontaktu z plutonem, pozostać przy Matce. W dniu 5 września, w czasie silnych nalotów nieprzyjaciela, podczas przekraczania ul. Dobrej w kierunku ul. Solec, Matka jego została ranna.
Niewola.
Dzień później strzelec Kluge podjął decyzję dzielenia dalszych losów z chorą i ranną, wymagającą opieki Matką. Tego samego dnia, tj. 6 września 1944 roku opuścili razem w kolumnie cywilnych warszawiaków Powiśle i trasą wiodącą ulicami Dobrą – Bednarską – Trębacką – przez Ogród Saski – do Wolskiej, zostali zapędzeni do kościoła św. Stanisława Biskupa, gdzie – po obrabowaniu przez wroga z nielicznych rzeczy osobistych – przebywali dwie doby. 8 września udali się pieszo na Dworzec Zachodni, skąd zostali przewiezieni do obozu w Pruszkowie (Dulag 121), następnie 10 września do obozu we Wrocławiu, a po kolejnych dwóch dobach dotarli do Berlina.
W Berlinie przebywał wraz z matką w obozach pracy przymusowej Falkensee-Spandau i Rummelsburg ("Gemeinschaftslager Rummelsburg", Berlin-Friedrichsfelde). W tym czasie strzelec Kluge pracował przy naprawie, uszkodzonych wskutek nalotów alianckich, torów kolejowych, Matka zaś w bagażowni dworcowej Lehrter Bahnhof. 18 marca 1945 roku w czasie silnego nalotu amerykańskiego został spalony w/w obóz. Podczas nalotu strzelec Kluge doznał poważnej kontuzji wzroku (porażenie nerwu wzrokowego) wskutek pobliskiego wybuchu bomby fosforowej. Jako niezdolny do dalszej pracy został skierowany do tzw. „obozu chorych” w Gross Ziethen k. Berlina, tam też dostała się jego skrajnie wyczerpana i chora matka. Z obozu tego, każdego dnia odprawiana była duża grupa więźniów (Polaków, Rosjan, Ukraińców i Białorusinów) na tzw. „leczenie sanatoryjne”. Jak się później okazało „sanatorium” to nosiło nazwę Sachsenhausen-Oranienburg. Od niechybnej śmierci w komorze gazowej uratowała ich ofensywa wojsk radzieckich, które wyzwoliły obóz w Gross Ziethen w końcu kwietnia 1945 roku. Przy najbliższej okazji wyruszył wraz z grupą współtowarzyszy obozowych do Polski. Dnia 8 maja 1945 roku dotarł do Poznania, kończąc kilkudniową wędrówkę ku Ojczyźnie.
Czynny udział w powstaniu warszawskim brali również jego: babcia – Józefa Michalak (na Powiślu) oraz ojciec – Stanisław Kluge w oddziałach „Baszty” na Mokotowie.
Po wojnie.
Po powrocie do kraju wznowił naukę w Gimnazjum i Liceum Ogólnokształcącym w Grodzisku Mazowieckim, gdzie w maju 1949 roku uzyskał świadectwo dojrzałości. We wrześniu 1949 roku wstąpił na wydział Matematyczno-Przyrodniczy Uniwersytetu Warszawskiego (sekcja geograficzna). W 1952 roku uzyskał dyplom ukończenia, zawodowych studiów geograficznych. Dalsze studia kontynuował na Uniwersytecie M.Curie-Skłodowskiej w Lublinie, gdzie specjalizował się w geografii fizycznej ogólnej. Stopień magistra w zakresie klimatologii uzyskał w kwietniu 1954 roku. Od jesieni 1954 roku podjął pracę w Instytucie Geografii PAN w Zakładzie Klimatologii na stanowisku st. asystenta, a po uzyskaniu (w maju 1965 roku) stopnia naukowego doktora nauk przyrodniczych, od października 1965 roku na stanowisku adiunkta. W okresie swej pracy w Instytucie zajmował się głównie zagadnieniami badania klimatu lokalnego oraz regionalizacją środowiska w aspekcie wymiany energii między atmosferą i podłożem. Wielokrotnie przebywał służbowo za granicą, uczestnicząc w długoterminowych szkoleniach, ekspedycjach, konferencjach i zjazdach naukowych. W roku 1965 zakwalifikowany został do załogi jachtu s/y Śmiały, na którym miał odbyć rejs naukowo-badawczy wokół Ameryki Południowej. Niestety, z powodów zdrowotnych musiał zrezygnować z wyprawy już po pierwszym etapie w Wielkiej Brytanii. W okresie od marca 1968 roku do lutego 1972 roku sprawował kierownictwo Działu Planowania i Współpracy Naukowej z Zagranicą w ww. Instytucie. Od czerwca 1983 roku do grudnia 1987 roku pracował w Instytucie Kształtowania Środowiska na stanowisku adiunkta. W grudniu 1985 roku otrzymał nominację na kierownika Zakładu Przyrodniczych Podstaw Planowania Przestrzennego w tym Instytucie. W zakresie działalności dydaktycznej prowadził wykłady z meteorologii i klimatologii w Wyższej Szkole Pedagogicznej w Gdańsku (1967), w Wojskowej Akademii Technicznej w Warszawie (1980 i 1984) oraz zajęcia z geografii w trzech warszawskich liceach dla pracujących. W swoim dorobku naukowym posiada 50 opublikowanych pozycji, w tym 24 rozprawy i artykuły naukowe. Opracował i wygłosił 40 referatów naukowych, w tym 12 za granicą kraju. W styczniu 1988 roku przeszedł na emeryturę kombatancką.
W ramach działalności społecznej pełnił funkcje w organizacjach kombatanckich: w Zarządzie Klubu Środowiskowego Grupy Bojowej Krybar (sekretarz w latach 1981–1982) oraz członek Zarządu od 26 lutego 2005 roku, w Harcerskim Kręgu Seniorów ZHP „Powiśle” (sekretarz w latach 1986–1987).
Odznaczenia.
Za udział w powstaniu warszawskim odznaczony został Warszawskim Krzyżem Powstańczym – uchwałą Rady Państwa z dnia 3 marca 1982 roku, za akcję małego sabotażu w ramach służby w Szarych Szeregach – Krzyżem Zasługi dla ZHP z rozetą-mieczami – uchwałą Głównej Kwatery ZHP z dnia 22 czerwca 1988 roku, za działalność w konspiracji – Krzyżem Armii Krajowej – decyzją Prezydenta RP z dnia 23 września 1993 roku. Postawieniem z dnia 7 lipca 2008 roku odznaczony został przez Prezydenta RP – Krzyżem Kawalerskim Orderu Odrodzenia Polski.

</doc>
<doc id="1897667" url="https://pl.wikipedia.org/wiki?curid=1897667" title="Guiraut de Bornelh">
Guiraut de Bornelh



</doc>
<doc id="1897668" url="https://pl.wikipedia.org/wiki?curid=1897668" title="Kontyngent taryfowy">
Kontyngent taryfowy

Kontyngent taryfowy ("kontyngent celny") - wyznaczona ilość towarów, wobec której stosuje się niższe niż normalnie określone lub zerowe stawki celne. W kontyngencie taryfowym musi zostać określona ilość towaru, na który obowiązuje kontyngent i obniżona stawka celna. Kontyngent stwarza preferencyjne warunki w dostępie do towarów i obowiązuje tylko w imporcie. Jednym z motywów ustanawiania kontyngentów jest chęć poprawy bilansu płatniczego przez państwa.

</doc>
<doc id="1897671" url="https://pl.wikipedia.org/wiki?curid=1897671" title="Tenso">
Tenso

Tenso (tensó, tenson lub tençó) – gatunek literatury prowansalskiej uprawiany przez trubadurów. 
Ma formę dyskursu, w którym każdy z głosów zajmuje stanowisko w temacie związanym z etyką lub miłością. Blisko spokrewnione gatunki to "partimen" oraz "cobla exchange". We literaturze włoskiej "tenso" zostało przyjęte jako "tenzon(e)".

</doc>
<doc id="1897673" url="https://pl.wikipedia.org/wiki?curid=1897673" title="Partimen">
Partimen



</doc>
<doc id="1897675" url="https://pl.wikipedia.org/wiki?curid=1897675" title="Jeu parti">
Jeu parti



</doc>
<doc id="1897677" url="https://pl.wikipedia.org/wiki?curid=1897677" title="SAP Open 2010">
SAP Open 2010

SAP Open 2010 – tenisowy turniej ATP World Tour rangi ATP World Tour 250 z cyklu SAP Open rozgrywany w dniach 6–14 lutego 2010 roku w San Jose na kortach twardych w hali o puli nagród 600 000 dolarów amerykańskich.

</doc>
<doc id="1897678" url="https://pl.wikipedia.org/wiki?curid=1897678" title="Tranzystor stopowy">
Tranzystor stopowy

Tranzystor stopowy – wczesny rodzaj tranzystora bipolarnego. Został opracowany w roku 1951 w firmach General Electric i RCA. Tranzystory stopowe mają znaczenie jedynie historyczne, obecnie nie są wytwarzane.
Wytwarzanie.
Tranzystor stopowy jest wykonany z cienkiej płytki słabo domieszkowanego półprzewodnika, pełniącego funkcję bazy, z wtopionymi po przeciwnych stronach w wysokiej temperaturze kulkami metalu. Podczas wtapiania kulek zachodzi dyfuzja domieszki z kulki do półprzewodnika i zmienia się typ półprzewodnika na przeciwny, tworząc złącza p-n. Jedno z tych złącz pełni rolę złącza emitera, drugie kolektora.
Typy.
Tranzystor typu pnp powstawał przez wtopienie kulek z indu w płytkę półprzewodnika typu n.
Tranzystor typu npn powstawał przez wtopienie kulek z ołowiu z domieszką antymonu lub fosforu w płytkę półprzewodnika typu p.
Produkowano zarówno stopowe tranzystory germanowe (częściej), jak i krzemowe (na przykład amerykański 2N496, europejskie OC200 i BCZ11, radzieckie Π101…103 i Π111…113). Traznzystory stopowe krzemowe zostały dosyć szybko (już w latach 50 XX w.) wyparte przez tranzystory krzemowe produkowane nowocześniejszymi technologiami.
W Polsce z tranzystorów stopowych wytwarzano jedynie germanowe typu pnp (zob. TG70-72). Produkcję rozpoczęto w końcu lat 50, zakończono w latach 70 XX w. W latach 80 XX w. były jeszcze produkowane w ZSRR.

</doc>
<doc id="1897680" url="https://pl.wikipedia.org/wiki?curid=1897680" title="Science Fiction">
Science Fiction



</doc>
<doc id="1897682" url="https://pl.wikipedia.org/wiki?curid=1897682" title="Trimetafan">
Trimetafan

Trimetafan (łac. "Trimetaphanum") – lek ganglioplegiczny, który blokuje przekaźnictwo w zwojach układu współczulnego i przywspółczulnego. Stosowany rzadko, w stanach nagłych (przełom nadciśnieniowy, nadciśnienie złośliwe) oraz w zabiegach z kontrolowanym obniżeniem ciśnienia i temperatury. Ma gwałtowne, silne działanie, szybko rozwija się tolerancja.
Podawany dożylnie (efekty po podaniu doustnym trudne do przewidzenia). Objawy niepożądane związane z zahamowaniem układu przywspółczulnego – suchość w jamie ustnej, zahamowanie wydzielania soku żołądkowego, rozszerzenie źrenic, zaburzenia akomodacji). Wyraźna hipotonia ortostatyczna.

</doc>
<doc id="1897683" url="https://pl.wikipedia.org/wiki?curid=1897683" title="Austria na Letnich Igrzyskach Olimpijskich 2000">
Austria na Letnich Igrzyskach Olimpijskich 2000

Austrię na Letnich Igrzyskach Olimpijskich 2000 reprezentowało 92 zawodników.

</doc>
<doc id="1897684" url="https://pl.wikipedia.org/wiki?curid=1897684" title="João Rafael Kapango">
João Rafael Kapango

João Rafael Kapango (ur. 14 września 1975 w Maputo) – mozambicki piłkarz grający na pozycji bramkarza.
Kariera klubowa.
Karierę piłkarską Kapango rozpoczął w klubie Ferroviário de Maputo i w jego barwach zadebiutował w 1995 roku w pierwszej lidze mozambickiej. W 1996 osiągnął pierwsze sukcesy w karierze, gdy wywalczył mistrzostwo i Puchar Mozambiku. W swojej karierze jeszcze trzykrotnie zostawał mistrzem Mozambiku w latach 1997, 1999 i 2002.
W 2004 roku Kapango przeszedł do egipskiego zespołu Tersana SC z Kairu, gdzie podobnie jak w Ferroviário, stał się podstawowym zawodnikiem. W 2012 roku wrócił do Ferroviário.
Kariera reprezentacyjna.
W reprezentacji Mozambiku Kapango zadebiutował w 2000 roku. W 2010 roku został powołany do kadry na Puchar Narodów Afryki 2010, na którym był pierwszym bramkarzem i rozegrał 3 spotkania: z Beninem (2:2), z Egiptem (0:2) i z Nigerią (0:3).

</doc>
<doc id="1897685" url="https://pl.wikipedia.org/wiki?curid=1897685" title="Joao Rafael Kapango">
Joao Rafael Kapango



</doc>
<doc id="1897689" url="https://pl.wikipedia.org/wiki?curid=1897689" title="Final Reprisal">
Final Reprisal

Final Reprisal − filipińsko-amerykański film akcji z 1988 roku, w Europie znany także pod tytułami "Assault System", "Platoon Without Return" i "Warriors Without Return". Film zwiastował początek kariery młodego Brytyjczyka Gary'ego Danielsa, który wkrótce po odegraniu w nim głównej roli urósł do rangi gwiazdora kina akcji. Nakręcony niskim budżetem na Filipinach, został wydany na rynku video.
Fabuła.
Północny Wietnam. Były Minister Obrony Narodowej postanawia zemścić się na komandosie, sierżancie Davidzie Callahanie, za nieumyślne spowodowanie śmierci swej córki w trakcie wojny. Z pomocą Callahanowi przychodzi jego homoseksualny przyjaciel z wojska (i możliwy kochanek), uznawany przez bohatera za martwego Charles Murphy.
Obsada.
i inni

</doc>
<doc id="1897691" url="https://pl.wikipedia.org/wiki?curid=1897691" title="Beatriz de Dia">
Beatriz de Dia

 Beatriz de Dia, (inna pisownia: "Beatritz de Dia"), "Beatrycze z Dia", znana także jako "Comtessa de Dia" – działająca w późnym XII i wczesnym XIII wieku trubadurka ("trobairitz"). O jej życiu nie wiadomo nic pewnego; można jednak wnioskować, że była córką hrabiego Isoarda II z Diá i miała na imię Beatriz. Według jej vida była żoną Guilhema de Poitiers, lecz zakochała się w Raimbaucie z Orange (1146-1173). 
Beatrycze z Dia jest wymieniana jako jedna z niewielu średniowiecznych kobiet, które zdobyły wykształcenie.
Jest autorką jedynej pieśni ("canso") trubadurki, która zachowała się wraz z muzyką: "A chanter m'er de so qu'en no volria". Wszystkie pozostałe trubadurki znane są jedynie z poezji.

</doc>
<doc id="1897692" url="https://pl.wikipedia.org/wiki?curid=1897692" title="Beatritz de Dia">
Beatritz de Dia



</doc>
<doc id="1897693" url="https://pl.wikipedia.org/wiki?curid=1897693" title="Beatrycze z Dia">
Beatrycze z Dia



</doc>
<doc id="1897694" url="https://pl.wikipedia.org/wiki?curid=1897694" title="Auguste Escoffier">
Auguste Escoffier

Georges Auguste Escoffier (ur. 28 października 1846 w Villeneuve-Loubet, zm. 12 lutego 1935 w Monte Carlo) – francuski szef kuchni, reformator klasycznej kuchni francuskiej, autor książek kucharskich. Pracował m.in. dla Césara Ritza w jego restauracjach hotelowych.
Życiorys.
Escoffier wyznawał kuchnię lekkostrawną – zawsze starał się nie dopuścić do przejedzenia swoich gości, co było w owych czasach istotnym novum. Bardzo duże znaczenie w tworzeniu swoich potraw przywiązywał do jaj (jedna z jego książek zawiera aż 546 przepisów na potrawy przyrządzone z użyciem tego surowca). Kuchnię opalał wyłącznie drewnem, gdyż uważał, że tylko takie źródło ciepła daje najwłaściwsze efekty finalne.
Escoffier stworzył deser "melba" ("pêche Melba") na część australijskiej śpiewaczki Nellie Melby. Są to zblanszowane brzoskwinie, ułożone na warstwie lodów śmietankowych, polane musem truskawkowym. Współcześnie istnieją warianty receptury (np. powstała z inspiracji restauratorów amerykańskich, w której dodaje się bitej śmietany i biszkopty, co spłyca jednoznaczny smak deseru).
Do zasług Escoffiera należy rozpropagowanie sosu cumberland, kremowej jajecznicy, czy filetu z soli ("filet de sola Walewska"). Kuchnia Escoffiera charakteryzowała się lekkością i delikatnością.
W 1870, w czasie wojny francusko-pruskiej, pełnił rolę szefa kuchni przy francuskim sztabie generalnym w Metzu. Doświadczenia z głodującą armią z tego okresu sprawiły, że zaczął przeprowadzać doświadczenia z konserwowaniem (puszkowaniem) żywności, m.in. groszku. Zaowocowało to później sukcesami w tym zakresie.
Był autorem m.in. książki kucharskiej "Le guide culinaire" – jednej z podstaw kuchni francuskiej w jej klasycznym nurcie.

</doc>
<doc id="1897696" url="https://pl.wikipedia.org/wiki?curid=1897696" title="Lodowy Hotel">
Lodowy Hotel



</doc>
<doc id="1897700" url="https://pl.wikipedia.org/wiki?curid=1897700" title="CB Valladolid">
CB Valladolid

Club Baloncesto Valladolid, S.A.D. - hiszpański zawodowy klub koszykarski z siedzibą w Valladolid, Kastylia i León. Klub powstał w 1976 roku wielokrotnie zmiejając nazwę po wejściu sponsora tytularnego. 
Do najlepszych koszykarzy w dziejach klubu należą: Arvydas Sabonis, Oscar Schmidt, Ed O’Bannon, Wendell Alexis, Andriej Fietisow, Efthimios Rentzias czy Ignacio Rodriguez.
Nazwa klubu.
Klub nosi nazwę CB Valladolid, ale oficjalnie było tak tylko przez pierwsze dwa lata jego istnienia. Od 1978 drużyna nosi nazwę marki sponsora.
Linki zewnętrzne.
Oficjalna strona klubu

</doc>
<doc id="1897701" url="https://pl.wikipedia.org/wiki?curid=1897701" title="Willa generalska w Częstochowie">
Willa generalska w Częstochowie

Willa generalska – zabytkowa, modernistyczna willa w Częstochowie, w al. Wolności, zbudowana w początkach XX wieku.
Historia.
Willa została wzniesiona na początku XX wieku, podobnie jak Dom Księcia, na terenach należących do wielkiego księcia Michała Romanowa. Po odzyskaniu niepodległości budynek przejęło państwo polskie. W 1935 roku w willi zamieszkał gen. Janusz Gąsiorowski, dowódca 7. Dywizji Piechoty, od niego budynek nazywany jest "willą generalską". Po II wojnie światowej budowla przeszła na własność państwa, zamieszkał w niej płk Józef Myczko, dowódca 6. Warszawskiego Pułku Zmechanizowanego, a w połowie lat 60. Stanisław Banaszak, szef powiatowego sztabu wojskowego. W 1977 roku ulokowano w willi jeden z wydziałów Urzędu Miasta. W 2003 miasto przejęło budynek od prywatnych właścicieli. W 2010 roku rozpoczął się remont budynku i ogrodzenia.
Obecnie budynek należy do Muzeum Częstochowskiego i stanowi siedzibę dla Centrum Promocji Młodych, Ośrodka Dokumentacji Dziejów Częstochowy oraz wydziału archeologii Muzeum.

</doc>
<doc id="1897706" url="https://pl.wikipedia.org/wiki?curid=1897706" title="Armenia na Letnich Igrzyskach Olimpijskich 2000">
Armenia na Letnich Igrzyskach Olimpijskich 2000

Armenię na Letnich Igrzyskach Olimpijskich 2000 reprezentowało 25 zawodników, w tej liczbie znalazły się ponownie dwie kobiety. Chorążym podczas ceremonii otwarcia igrzysk był zapaśnik Hajkaz Galystian.
Tym razem Armenia zdobyła jeden medal. Brąz w podnoszeniu ciężarów wywalczył Arsen Melikian. Był to drugi start Armenii jako niepodległego kraju, po raz pierwszy przyłapano jednak reprezentanta Armenii na dopingu. Sztangista Aszot Danielian pierwotnie zajął trzecie miejsce w kategorii + 105 kg, jednak w jego organizmie wykryto niedozwolony środek dopingujący (stanozolol).

</doc>
<doc id="1897707" url="https://pl.wikipedia.org/wiki?curid=1897707" title="Zębiełek ogrodowy">
Zębiełek ogrodowy

Zębiełek ogrodowy ("Crocidura flavescens") – gatunek owadożernego ssaka z rodziny ryjówkowatych (Soricidae). Występuje w Afryce Południowej w Lesotho, Mozambiku, RPA i Suazi. Zamieszkuje łąki i pastwiska na sawannach a także w ogrodach. Spotykany do wysokości 1800 m n.p.m. Mały ssak osiągający masę ciała 45 g. Kariotyp (2n = 50, FN = 74) został opisany przez Maddalena i współpracowników w 1987 roku. Niewiele wiadomo na temat ekologii tego ssaka. Badania przeprowadzone w niewoli wykazały, że samce są agresywniejsze i bardziej terytorialne od samic. Ciąża trwa 25 dni, po tym okresie rodzi się troje młodych o masie ciała 2,26 g. W niewoli stwierdzono również, że ssak ten zapada w spontaniczny letarg, pozwalający przeżyć najzimniejszą porę dnia (między godz. 2 w nocy a 10 rano) bez konieczności zużywania energii dla utrzymania stałej temperatury ciała. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (najmniejszej troski). Nie ma większych zagrożeń dla populacji tego gatunku.

</doc>
<doc id="1897709" url="https://pl.wikipedia.org/wiki?curid=1897709" title="Szpiedzy">
Szpiedzy

Szpiedzy (tytuł oryg. "I Spy Returns") − amerykański film fabularny z 1994 roku, telewizyjna kontynuacja serialu "I Spy" (1965-1968).

</doc>
<doc id="1897710" url="https://pl.wikipedia.org/wiki?curid=1897710" title="Most Fayola">
Most Fayola



</doc>
<doc id="1897711" url="https://pl.wikipedia.org/wiki?curid=1897711" title="Z życia nicponia">
Z życia nicponia

Z życia nicponia (niem. "Aus dem Leben eines Taugenichts") – to nowela Josepha von Eichendorffa napisana w latach 1822/1823 i opublikowana w 1826 roku. Dzieło jest uznawane za szczytowe osiągnięcie liryczno-muzykalnej sztuki literackiej tamtego okresu i postrzegane jako wzorcowy tekst, oddający klimat późnego romantyzmu. Von Eichendorff nadał utworowi otwartą formę, przyozdabiając go licznymi wierszami.
Fabuła.
Określany mianem nicponia bohater zostaje przez ojca wysłany w świat, jako iż ten pozostawiał na jego barkach wszystkie obowiązki i był w domu całkowicie bezużyteczny. Protagonista bierze więc swoje skrzypce i opuszcza wioskę bez konkretnego celu bądź zadania. Szybko zatrzymuje się koło niego kareta podróżna z dwiema kobietami, które są zafascynowane jego muzyką. Zabierają go więc do zamku, blisko Wiednia, gdzie zostaje mu powierzona praca w ogrodzie. Nicpoń zakochuje się w młodszej z dam, a dzięki szczególnym zasługom zostaje przez tamtejszą władzę zatrudniony w roli poborcy cła. Z ogrodu zręcznie pozbywa się wszystkich ziemniaków i sadzi w ich miejsce kwiaty, które regularnie dostarcza swojej wybrance. Sam postanawia zrezygnować z podróżowania i oszczędzać pieniądze, zaprzyjaźnia się także z klucznikiem. Gdy jednak pewnego dnia spostrzega na balkonie swoją „najpiękniejszą damę” w towarzystwie oficera, pakuje wszystkie rzeczy i opuszcza zamek, myśląc że jest ona dla niego nieosiągalna.
Wybiera się do Włoch i po drodze zatrzymuje się w małej wiosce. Siedząc przed gospodą spotyka dwóch jeźdźców, których postrzega jako rabusiów. Obaj żądają od niego, by zaprowadził ich do wioski znanej jako B. Sami podają się za malarzy Leonarda i Guido. Cała trójka udaje się w dalszą drogę, podróżując zarówno za dnia, jak i w nocy. Odpoczywając pewnego razu w gospodzie, nicpoń budzi się z rana w pustym pokoju bez jego towarzyszy. Sam znajduje przeznaczoną dla niego sakiewkę z pieniędzmi i słysząc ponaglenia woźnicy, rusza w dalszą drogę. Wkrótce dociera do zamku, gdzie zostaje ugoszczony przez starszą damę i wychudzonego mężczyznę.
Po obfitym posiłku nicpoń zostaje zaprowadzony do wspaniałej komnaty, gdzie rezydent mógłby wieść życie "jakie każda istota na tym świecie może sobie tylko wymarzyć". Pewnego dnia jednak otrzymuje list od „pięknej damy” (Aurelii), która prosi go, by ten do niej wrócił, gdyż nie potrafi ona bez niego żyć.
Uradowany postanawia wrócić do ukochanej. Uciekając pośpiesznie z zamku i nie znając przy tym dokładnej drogi, przybywa ostatecznie do Rzymu. Tam na jednej z ulic wydaje mu się, że słyszy głos jego wybranki oraz widzi jakąś białą sylwetkę. Ponieważ jego poszukiwania pozostają bezowocne, szybko zasypia pod gołym niebem. Z rana zbliża się do niego rodak i przedstawia się jako malarz, zapraszając go do swojej posiadłości, gdzie ma on okazję obejrzeć jego malowidła. Nicponiowi podobają się w szczególności dwa obrazy i pyta się artysty, czy jest ich autorem. Ten jednak odpowiada, że zostały one namalowane przez Leonarda da Vinci i Guido Reniego.
Bohater szybko oznajmia, że obu malarzy zna osobiście, gdyż podróżował z nimi w drodze do Włoch. Malarz dodaje, że jest twórcą obrazu kobiety, którą sportretował, gdy ta przybyła do Rzymu, mając na celu odnalezienie nicponia, Leonarda i Guido. Zachwycony tymi wieściami, udaje się on w poszukiwania ukochanej i wraca do miejsca, gdzie widział dziwną białą postać. Jego wysiłki nie zostają jednak nagrodzone.
Malarz zabiera go do ogrodu, gdzie nagle zjawia się para młodych ludzi, uwikłana w sprzeczkę. Nicpoń rozpoznaje pokojówkę z zamku, gdzie mieszkała jego „najpiękniejsza dama”. Wręcza mu ona kartkę, na której widnieje zaproszenie na spotkanie z młodą hrabiną. Udaje się on więc pośpiesznie w wyznaczone miejsce i dostrzega tam postać w płaszczu malarza, którego niedawno poznał. Z wielkim krzykiem rzuca się on w jej kierunku, jednak w ostatniej chwili potyka się o kwiaty i upada na ziemię. Gdy spogląda na osobę w białym stroju, rozpoznaje pokojówkę.
„Piękna, dostojna dama”, z którą ten miał się spotkać przybywa na umówione spotkanie. Nicpoń jednak zamiast Aurelii widzi „dużą, korpulentną kobietę, rzucającą mu dziwne spojrzenia”. Rozczarowany bohater udaje się więc w drogę powrotną do Niemiec. Będąc w podróży spotyka trzech studentów z Pragi. Jeden z nich oznajmia, że jego kuzyn jest klucznikiem w zamku niedaleko Wiednia. Z rozmów między towarzyszami nicpoń dowiaduje się, że na dworze jest wyprawiane wesele, przez co natychmiast nasuwa mu się na myśl „jego piękna dama”. Gdy wreszcie docierają na miejsce, protagonista biegnie szybko do ogrodu, gdzie słyszy głos Guido i dostrzega kobietę, wykrzykującą na jego widok.
Ku jego zdziwieniu spotyka on tam także Leonarda, który bierze za rękę „piękną damę” i wyjaśnia koniec końców zawiłą historię. Guido to w rzeczywistości Flora, jego ukochana. Jej matka początkowo nie pochwalała miłości między nimi z uwagi na jeszcze jednego kandydata. Z tego powodu oboje przebrali się za malarzy i uciekli do Włoch. Byli jednak cały czas śledzeni i pozwolili nicponiowi odłączyć się o nich. Chwilę później opisana jest rozmowa Aurelii z bohaterem. Wyznaje ona, że nie jest hrabiną, a tylko siostrzenicą klucznika. Oboje się pobierają, a od hrabiego otrzymują w podarunku zamek. Po weselu postanawiają się wybrać na wspólną podróż do Włoch.
Figury.
Bohaterów noweli można podzielić ze względu na ich nastawienie do życia na dwie grupy:
Obraz nicponia.
Nicpoń, protagonista noweli, zostaje przez pracowitego ojca wysłany w świat, by nauczyć się samodzielności i odpowiedzialności. Już w tym momencie uwidaczniają się różne filozofie życiowe. Ojciec podkreśla rolę samodzielnego zarabiania na własne utrzymanie, podczas gdy nicpoń żyje marzeniami na błogą i szczęśliwą egzystencję.
Autorowi udaje się scharakteryzować i stworzyć wymowny obraz protagonisty poprzez przedstawienie licznych wydarzeń z jego udziałem i jak przez samo określanie go mianem nicponia. Dzięki temu charakterystyka zewnętrzna nie jest w noweli niezbędna i staje się drugorzędnym elementem.
Bohater zachowuje się bardzo otwarcie w stosunku do napotkanych nieznajomych, potrafi także zrobić na nich dobre wrażenie dzięki bezstronnemu i spokojnemu zachowaniu, jak i bezpretensjonalności. Z punktu widzenia racjonalistycznego nie posiada on natomiast żadnych przydatnych zdolności, co więcej jest bezużyteczny i chce on także przez ten pryzmat widzieć resztę świata (patrz: opieka nad ogrodem – kwiaty zamiast ziemniaków czy obdarowywanie damy prezentami). Potrafi grać na skrzypcach, co pozwala mu na wyrażanie emocji i na rozweselanie innych ludzi. Duchowe usposobienie bohatera ulega zmianie, gdy zostaje on wplątany w sytuacje i zdarzenia, w których jest skonfrontowany z pozytywnymi i negatywnymi emocjami.
Jego wewnętrzna charakterystyka jest momentalnym odzwierciedleniem stanu natury, jak i wiąże się z opisywanymi przez autora wrażeniami krajobrazowymi. Nicpoń potrafi docenić jej walory, różnorodność, jak i piękno. Od samego początku nie ma on żadnych planów, a jego potrzeby bezustannie oscylują wokół próżniactwa i tułaczki, przepełnionej nadzieją i oczekiwaniami. Dopiero gdy dociera do zamku koło Wiednia, zmienia nastawienie, zakochując się w córce klucznika. Przepełniony myślami zdobycia Aurelii, jest on ostatecznie w stanie, głównie dzięki uporowi i zaciętości, zrealizować swoje zamierzenia. Egzystencja bohatera nie jest uwarunkowana przez mieszczański styl życia, a on sam osiąga ostatecznie szczęście, z którym wiąże miłość, wesołość i bezpretensjonalność.
Narracja.
Wydarzenia są opisywane z perspektywy pierwszoosobowej, a sam narrator jest integralną częścią przedstawionej rzeczywistości i udziela się w akcji fabuły.
Czytelnik jest więc ograniczony subiektywną wizją narratora, co wywołuje odczucie szczególnie głębokiej więzi z jego osobą. Poza tym von Eichendorff umieszcza w tekście niektóre z jego wierszy, które nicpoń wyśpiewuje, przygrywając na skrzypcach. Nowela przypomina bajkę, co wyraża się poprzez szczęśliwe zrządzenia losu, warunkujące życie nicponia, ale także poprzez opisy krajobrazów z zamkami, ogrodami i lasami w tle.
Ekranizacja.
Nowela została zekranizowana w roku 1973. Reżyserem filmu "Z życia nicponia" był Celino Bleiweiß, a w roli tyłowej wystąpił Dean Reed.
Fabularnie do dzieła nawiązywała także produkcja Bernharda Sinkla z 1978 roku z Jackiem Breuerem w roli głównej.

</doc>
<doc id="1897713" url="https://pl.wikipedia.org/wiki?curid=1897713" title="Mniam! Mniam! REGE">
Mniam! Mniam! REGE

Mniam! Mniam! REGE – pierwszy oficjalny album zespołu Habakuk wydany w 1999 roku. Został nagrany w Cyberstudio w Katowicach.
W roku 2003 nakładem Gigant Records wydana została reedycja płyty, wzbogacona o dwie zremiksowane przez Adama Celińskiego w 2000 wersje utworów będących wcześniej na płycie: "Pra – Ład (Jungle Radioactiv Remix)" oraz "Fari Wave (Radioaktiv Remix)".

</doc>
<doc id="1897714" url="https://pl.wikipedia.org/wiki?curid=1897714" title="Przemyk">
Przemyk



</doc>
<doc id="1897715" url="https://pl.wikipedia.org/wiki?curid=1897715" title="Departament Bezpieczeństwa Państwa">
Departament Bezpieczeństwa Państwa

Departament Bezpieczeństwa Państwowego Republiki Litewskiej (lit. "Lietuvos Respublikos Valstybės Saugumo Departamentas", w skrócie LR VSD albo po prostu VSD) – litewskie służby specjalne, odpowiedzialne przed Sejmem i Prezydentem, powołane 27 października 1918 w celu ochrony suwerenności państwa i jego systemu konstytucyjnego, a po okresie sowieckim reaktywowane 26 marca 1990; prowadzi wywiad i kontrwywiad w strefie cywilnej.
Do zadań tych służb specjalnych należy: wykrywanie działań stanowiących zagrożenie dla bezpieczeństwa państwa, nienaruszalności i niepodzielności jego terytorium, interesów państwa oraz jego siły ekonomicznej i obronnej.
W raporcie z 30 marca 2015 VSD stwierdziło, że nawet co trzeci pracujący na Litwie rosyjski dyplomata jest powiązany z wywiadem; że działalność szpiegowska Rosji na Litwie w 2014 nasiliła się znacząco, zwłaszcza za sprawą zdecydowanego stanowiska Wilna wobec działań Moskwy na Ukrainie, że w 2014 z Litwy wydalono trzech rosyjskich szpiegów, m.in. konsula generalnego Rosji w Kłajpedzie Władimira Małygina, a także, że zagraniczne służby specjalne szczególnie interesują się projektami energetycznymi Litwy, a także staraniami podejmowanymi przez rząd w Wilnie w celu budowy niezależnego rynku gazowego państw bałtyckich.

</doc>
<doc id="1897716" url="https://pl.wikipedia.org/wiki?curid=1897716" title="Mart Nooij">
Mart Nooij

Martinus Ignatius "Mart" Nooij (ur. 3 czerwca 1954 w Beverwijk) - holenderski trener piłkarski, były selekcjoner reprezentacji Mozambiku.
Kariera trenerska.
Nooij swoją trenerską karierę rozpoczął od pracy z młodzieżą w Królewskim Holenderskim Związku Piłki Nożnej. Następnie pracował w EVC 1913, Stanach Zjednoczonych i Kazachstanie. Był też selekcjonerem reprezentacji Burkina Faso U-20, którą poprowadził na Mistrzostwach Świata U-20 w 2003 roku. W 2007 roku został selekcjonerem reprezentacji Mozambiku, z którą awansował na Puchar Narodów Afryki 2010. Po tym turnieju został zwolniony.

</doc>
<doc id="1897718" url="https://pl.wikipedia.org/wiki?curid=1897718" title="Pieter de Bloot">
Pieter de Bloot

Pieter de Bloot (ur. 1601 w Rotterdamie, zm. 3 listopada 1658 tamże) – malarz holenderski, twórca scen rodzajowych i pejzaży.
Artysta związany całe życie z Rotterdamem, malował dosadne sceny w karczmach pod wyraźnym wpływem Adriaena Brouwera. Tworzył też pejzaże inspirując się twórczością Jana van Goyena i Cornelisa van Dalema, sporadycznie poruszał również tematykę religijną.
W zbiorach Muzeum Narodowego w Poznaniu znajduje się obraz "Bijatyka we wsi" z lat 1635-50.

</doc>
<doc id="1897719" url="https://pl.wikipedia.org/wiki?curid=1897719" title="Ivan Trabalík">
Ivan Trabalík

Ivan Trabalík (ur. 8 października 1974 w Nitrze) – słowacki piłkarz występujący na pozycji bramkarza. Trabalík występował w klubach z takich krajów, jak Słowacja, Polska, Iran i Cypr.

</doc>
<doc id="1897720" url="https://pl.wikipedia.org/wiki?curid=1897720" title="Belgia na Letnich Igrzyskach Olimpijskich 2000">
Belgia na Letnich Igrzyskach Olimpijskich 2000

Belgię na Letnich Igrzyskach Olimpijskich 2000 reprezentowało 68 zawodników.

</doc>
<doc id="1897723" url="https://pl.wikipedia.org/wiki?curid=1897723" title="Mark Higgins (strongman)">
Mark Higgins (strongman)

Mark Higgins (ur. 16 maja 1963) – angielski strongman.

</doc>
<doc id="1897724" url="https://pl.wikipedia.org/wiki?curid=1897724" title="Irina Chasowa">
Irina Chasowa



</doc>
<doc id="1897725" url="https://pl.wikipedia.org/wiki?curid=1897725" title="Spirillum">
Spirillum



</doc>
<doc id="1897727" url="https://pl.wikipedia.org/wiki?curid=1897727" title="Zespół rezydencji na Jeżycach w Poznaniu">
Zespół rezydencji na Jeżycach w Poznaniu

Zespół rezydencji na Jeżycach w Poznaniu - luksusowe osiedle okazałych willi miejskich, wzniesione w latach 1903-1914 w Poznaniu, na Jeżycach, w rejonie ulic Sienkiewicza ("Wettynów") - Mickiewicza ("Hohenzollernów") - Dąbrowskiego ("Wielka Berlińska") - Słowackiego ("Karola").
Osiedle powstało po likwidacji obwarowań miejskich (Twierdza Poznań), pod wpływem idei urbanisty Josepha Stübbena, który zrealizował w Poznaniu kilka innych założeń, wśród nich np. Sołacz. Zabudowane zostało luksusowymi, niezwykle okazałymi rezydencjami, adresowanymi do najbardziej zamożnych obywateli miasta. Zlokalizowano tam zarówno mieszkania, jak i apartamenty dla rentierów. 
Obszar podzielono na działki przed 1903, a zabudowę zasadniczo zakończono około 1910, z tym, że później była ona jeszcze częściowo uzupełniana. Autorami koncepcji poszczególnych willi byli m.in. Karl Roskam i Paul Lindner. 
Na osiedlu zamieszkała elita poznańskiej inteligencji - lekarze, urzędnicy, kupcy i architekci. Ze znanych osób byli to m.in. Heliodor Święcicki (profesor), Czesław Blachowski, Paul Lindner, Karl Roskam (architekci), czy kupiecka rodzina Kantorowiczów (Hartwig Kantorowicz był pierwszym producentem wódki Wyborowej, w swojej fabryce na Grochowych Łąkach w Poznaniu). 
Budynki były zaprojektowane z rozmachem, przy maksymalnym wykorzystaniu działek - wysokie domy robiły wrażenie willi, a jednocześnie, podobnie jak kamienice miejskie, zapewniały właściwy zwrot kapitałów zaangażowanych w budowę, poprzez dużą liczbę posiadanych kondygnacji. Elewacje zdobiono zgodnie z zasadami secesji, a później, po 1910, skromniej - w duchu bardziej klasycznym. Przed domami zaprojektowano ogródki - całość dzielnicy miała znaczący odsetek zieleni. 
Jedną z tych kamienic jest dawny budynek Uniwersytetu im. Adama Mickiewicza przy ul. Słowackiego 20, dawnej Dom Akademicki imienia Dr. Jana Chądzyńskiego, mieszczący m.in. w latach 1966–2015 Zakład Technologii Kształcenia tej uczelni, natomiast w latach 1995–2015 siedzibę Polskiego Towarzystwa Technologii i Mediów Edukacyjnych.
Oprócz willi, na osiedlu ulokowała się siedziba Landratury (Starostwo) powiatu Poznań-Zachód (obecnie budynek w gestii służby zdrowia). Obiekt powstał w 1908, według projektu G.Seidla, w duchu neobarokowym, z elementami secesji. W 2008 został gruntownie wyremontowany. Takie sąsiedztwo dodatkowo podniosło status całego osiedla. 
Po 1945 część kamienic, od strony ul. Roosevelta, zburzono - obecnie stoi tam m.in. Hotel Mercure Poznań Centrum. Reszta zachowała się i jest obecnie stopniowo poddawana procesowi rewitalizacji, po zaniedbaniach lat PRL. Na kamienicy przy ul. Mickiewicza 32 umieszczono we wrześniu 1989 okrągłą tablicę pamiątkową ku czci nauczycieli wielkopolskich, pomordowanych w czasie II wojny światowej (mieści się tam Zarząd Okręgowy Związku Nauczycielstwa Polskiego). 
Zobacz też.
W pobliżu:

</doc>
<doc id="1897728" url="https://pl.wikipedia.org/wiki?curid=1897728" title="Elias Gaspar Pelembe">
Elias Gaspar Pelembe

Domingues, właśc. Elias Gaspar Pelembe (ur. 13 listopada 1983 w Maputo) – mozambicki piłkarz grający na pozycji prawego pomocnika.
Kariera klubowa.
Karierę piłkarską Domingues rozpoczął w klubie Estrela Vermelha Maputo. W 2003 roku został piłkarzem GD Maputo i wtedy też zadebiutował w jego barwach w pierwszej lidze mozambickiej. W 2006 osiągnął pierwsze sukcesy w karierze, gdy wywalczył mistrzostwo i Puchar Mozambiku. W 2007 roku zdobył Maputo Honour Cup.
W 2007 roku Domingues przeszedł do południowoafrykańskiego zespołu Supersport United. W 2008 roku wywalczył z Supersport pierwszy tytuł mistrza Premier Soccer League i został wówczas wybrany Piłkarzem Sezonu w lidze. W 2009 roku obronił z Supersport United tytuł mistrzowski.
W połowie 2009 roku Domingues został piłkarzem Mamelodi Sundowns. Zadebiutował w nim 26 sierpnia 2009 w zremisowanym 1:1 domowym meczu z Free State Stars.
Kariera reprezentacyjna.
W reprezentacji Mozambiku Domingues zadebiutował w 2004 roku. W 2010 roku został powołany do kadry na Puchar Narodów Afryki 2010, na którym był pierwszym bramkarzem i rozegrał 3 spotkania: z Beninem (2:2), z Egiptem (0:2) i z Nigerią (0:3).

</doc>
<doc id="1897729" url="https://pl.wikipedia.org/wiki?curid=1897729" title="Libertas Livorno">
Libertas Livorno

Libertas Livorno – włoski zawodowy klub koszykarski z siedzibą w Livorno. Klub powstał w 1 listopada 1947 roku, by w 1991 połączyć się z innym klubem z miasta – Pallacanestro, zostając przy nazwie Libertas. Trzy lata później klub ogłosił bankructwo i obecnie gra w Serie C2 (najniższa liga rozgrywkowa we Włoszech).
W Lega Basket A gra obecnie inny klub z Livorno – Basket, który został założony w 1995 roku.
Czasy Libertas.
Najlepszy wynik Libertas to wicemistrzostwo kraju w sezonie 1988/89 oraz udział w Pucharze Koracia w sezonach 1984/85 i 1989/90. W przeszłości klub zmieniał nazwę, dzięki sponsorom tytularnym:
Czasy Pallacanestro.
Dla Pallacanestro natomiast najlepszym wynikiem było 8 miejsce w sezonie 1987/88, co dało udział w Pucharze Koracia w następnym sezonie. Klub ten również wielokrotnie zmieniał nazwę, podpisując umowy sponsorskie:
Najlepsi zawodnicy w dziejach klubu.
W barwach Libertas:
W barwach Pallacanestro:

</doc>
<doc id="1897730" url="https://pl.wikipedia.org/wiki?curid=1897730" title="John Light">
John Light

John Light (ur. 28 września 1972 w Birmingham) – angielski aktor kinowy, telewizyjny i teatralny.
Występował w sztukach: "Gajusz Juliusz Cezar" jako Marek Juniusz Brutus, "Burza" w Almeida Theatre, "My Boy Jack" w Hampstead Theatre, "Między nami facetami" ("In the Company of Men"), "Patriota taki jak ja" ("A Patriot for Me") w Royal Shakespeare Company, "Takty i gwizdki" ("Clocks and Whistles") w Bush Theatre, "Makbet" w National Youth Theatre.
Od 9 lutego 2006 roku spotykał się z Neve Campbell, z którą ożenił się 5 maja 2007 roku.

</doc>
<doc id="1897732" url="https://pl.wikipedia.org/wiki?curid=1897732" title="Bertran de Born">
Bertran de Born

Bertran de Born – trubadur działający między 1140 a 1215 rokiem.
Pochodził z rodziny arystokratycznej. Był wicehrabią. Jakkolwiek odziedziczył zamek w Hautefort, to toczył o niego spór z własnym bratem. Około 1195 roku wstąpił do zakonu cysterskiego w Dalon, gdzie pozostał aż do śmierci. Znany jest z wyczynów politycznych i militarnych; w ósmym kręgu piekła u Dantego opisany jest jako „bezgłowe ciało trzymające za włosy swą odciętą głowę”. Został w ten sposób ukarany za podżeganie do waśni między Henrykiem II Plantagenetem a jego synami, choć jego udział w sporze nie jest historycznie udokumentowany – opiera się głównie na jego "vida".
Choć skomponował kilka cansos (pieśni miłosnych), znany jest przede wszystkim jako mistrz sirventes. Z ponad 40 przypisywanych mu utworów jedynie jeden ("Rassa, tan creis e mon' e poja") zachowany jest z oryginalną muzyką. Wiadomo, że stosował kontrafakturę i przerabiał melodie innych trubadurów (m.in. Girauta de Bornelh).
Tłumaczenia polskie.
Utwory Bertranda de Born tłumaczy i wykonuje Jacek Kowalski m.in. "Pochwała wojny" (inc. "Uwielbiam wielkanocny czas") – CD "Wojna i miłość".

</doc>
<doc id="1897734" url="https://pl.wikipedia.org/wiki?curid=1897734" title="Alfred Läpple">
Alfred Läpple

Alfred Läpple (ur. 19 czerwca 1915 w Partenkirchen, zm. 21 lipca 2013 w Gilching) – niemiecki profesor pedagogiki religijnej, ksiądz katolicki, autor licznych publikacji.
Studiował filozofię, pedagogikę, historię sztuki i teologię we Freisingu, Würzburgu i Münsterze. W 1947 otrzymał święcenia prezbiteratu. Następnie od 1948 wykładał w Seminarium Duchownym we Freisingu. W 1951 otrzymał doktorat z teologii na Uniwersytecie Ludwika i Maksymiliana w Monachium. Po 1970 był profesorem i kierownikiem Instytutu Katechetyki i Pedagogiki na Uniwersytecie w Salzburgu.
Popularność przyniosły mu książki z pogranicza biblistyki i katechetyki, a także duchowości katolickiej, które przełożone zostały na wiele języków. W późniejszych latach opublikował także biografię Pauli Hitler.
Publikacje.
Wydane w Polsce:

</doc>
<doc id="1897735" url="https://pl.wikipedia.org/wiki?curid=1897735" title="Irina Artemowa">
Irina Artemowa



</doc>
<doc id="1897736" url="https://pl.wikipedia.org/wiki?curid=1897736" title="Śrubowiec mniejszy">
Śrubowiec mniejszy

Śrubowiec mniejszy ("Spirillum minus") – bakteria z rodzaju śrubowców. Krótki, gruby śrubowiec o długości od 0,2–0,5 µm, posiadający sześć skrętów. Nie uzyskano wzrostu śrubowca mniejszego na podłożach syntetycznych, stąd identyfikacja opiera się na obserwacji mikroskopowej preparatów naturalnych barwionych metodą Giemsy lub Wrighta lub z użyciem ciemnego pola. 
Patogen świnek morskich, szczurów, myszy i małp. U ludzi powoduje jedną z odmian gorączki od ugryzienia szczura (szczurza gorączka). Bakteria zachowuje zdolność do zakażania myszy nawet po roku przechowywania w stanie zamrożonym w temperaturze -78 °C.
Odkryta w XIX wieku i nazwana "Spirocheta morsus muris" lub "Sporozoa muris". Obecną nazwę ustalono w 1924 roku. Jako czynnik chorobotwórczy została odkryta w Indiach przez Henry'ego Vandyke'a Cartera.

</doc>
<doc id="1897737" url="https://pl.wikipedia.org/wiki?curid=1897737" title="Spirillum minus">
Spirillum minus



</doc>
<doc id="1897739" url="https://pl.wikipedia.org/wiki?curid=1897739" title="Witburga">
Witburga

Witburga — imię żeńskie pochodzenia germańskiego, powstałe ze złożenia członów "wit-" (stwniem. "witu") — "las, drzewo", oraz "-burg" — "ochraniać, chronić". 
Witburga imieniny obchodzi 17 marca, jako wspomnienie św. Witburgi z Dereham (†683), siostry św. Edeltruda i św. Seksburgi, najmłodszej córki Anny, króla Esseksu.

</doc>
<doc id="1897740" url="https://pl.wikipedia.org/wiki?curid=1897740" title="Wilfredo Martínez">
Wilfredo Martínez

Wilfredo Martínez (ur. 9 stycznia 1985 w Hawanie) – kubański lekkoatleta, skoczek w dal.

</doc>
<doc id="1897742" url="https://pl.wikipedia.org/wiki?curid=1897742" title="Wilfredo Martinez">
Wilfredo Martinez



</doc>
<doc id="1897743" url="https://pl.wikipedia.org/wiki?curid=1897743" title="Klub ożralców i opilców">
Klub ożralców i opilców



</doc>
<doc id="1897744" url="https://pl.wikipedia.org/wiki?curid=1897744" title="Jonometria">
Jonometria

Jonometria – pomiar stężenia lub aktywności niektórych jonów, najczęściej w roztworach wodnych.
W jonometrii sygnałem wyjściowym jest różnica napięć z elektrody pomiarowej i elektrody porównawczej, mierzony bez poboru prądu.

</doc>
<doc id="1897745" url="https://pl.wikipedia.org/wiki?curid=1897745" title="Kontrafaktura">
Kontrafaktura

Kontrafaktura (z łac. "contrafactum") – zmiana tekstu w utworze wokalnym bez zmiany lub z niewielką zmianą melodii. Najczęściej dotyczy to zmiany tekstu świeckiego na religijny. Melodie zapożyczane są z pieśni innych narodów, wyznań lub z utworów muzyki rozrywkowej.
Praktyka kontrafaktury stosowana była już w twórczości trubadurów (Bertran de Born), a także w zakresie takich gatunków jak motet czy konduktus. Szczególnie popularna stała się w czasie reformacji, gdy teksty łacińskie przekładano na języki narodowe.
Przykładami kontrafaktur są utwory:

</doc>
<doc id="1897746" url="https://pl.wikipedia.org/wiki?curid=1897746" title="Marceli Godlewski">
Marceli Godlewski

Marceli Godlewski (ur. 15 stycznia 1865 w Turczynie, zm. 25 grudnia 1945 w Aninie) – polski ksiądz rzymskokatolicki, prałat, działacz społeczny, polityk endecki, członek Komitetu Narodowego Polskiego (1914–1917) oraz Sprawiedliwy wśród Narodów Świata.
Życiorys.
Syn Ignacego i Katarzyny z Kuczyńskich. Ukończył gimnazjum w Suwałkach, a następnie seminarium duchowne w Sejnach. W 1888 otrzymał święcenia kapłańskie, a następnie ukończył studia teologiczne w Rzymie. W 1903 otrzymał order Pro Ecclesia et Pontifice.
Pracował w seminarium duchownym, po czym w 1905 przerwał posługę tam i zaangażował się w działalność dobroczynną. W tym samym roku założył Stowarzyszenie Robotników Chrześcijańskich, którego celem było przeciwdziałanie nędzy, a także wspieranie rozwoju ludności robotniczej w kwestiach religijnych, gospodarczych i oświatowych. W 1909 otworzył Dom Ludowy, w ramach którego działało wiele samopomocowych instytucji: kasa oszczędnościowo-pożyczkowa, tania jadłodajnia, świetlica, sala kinowa. Rozporządzeniem władz administracyjnych został zdegradowany ze stanowiska proboszcza parafii św. Marcina przy ul. Piwnej w Warszawie. W 1913 obchodził jubileusz 25-lecia kapłaństwa. Był członkiem Ligi Narodowej.
W sierpniu 1914 wszedł w skład Komitetu Obywatelskiego stołecznego miasta Warszawy. W odpowiedzi na deklarację wodza naczelnego wojsk rosyjskich wielkiego księcia Mikołaja Mikołajewicza Romanowa z 14 sierpnia 1914, podpisał telegram dziękczynny, głoszący m.in., że "krew synów Polski, przelana łącznie z krwią synów Rosyi w walce ze wspólnym wrogiem, stanie się największą rękojmią nowego życia w pokoju i przyjaźni dwóch narodów słowiańskich". 
Od 1915 był proboszczem w parafii Wszystkich Świętych w Warszawie. W latach 1940–1942 parafia znajdowała się w granicach getta, a ksiądz prałat Godlewski zaangażował się w niesienie pomocy Żydom. Pomógł w ucieczce z getta m.in. Wandzie i Krzysztofowi Zamenhofom. W lipcu 2009 Instytut Jad Waszem przyznał mu medal Sprawiedliwy wśród Narodów Świata.
Został pochowany w mogile zbiorowej księży emerytów Warszawskiej Kapituły Metropolitalnej na cmentarzu Powązkowskim w Warszawie (kw. 107–VI–23/30).

</doc>
<doc id="1897752" url="https://pl.wikipedia.org/wiki?curid=1897752" title="Mahdiwici">
Mahdiwici



</doc>
