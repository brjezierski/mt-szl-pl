<doc id="1904544" url="https://pl.wikipedia.org/wiki?curid=1904544" title="Bitwa pod Raab">
Bitwa pod Raab

Bitwa pod Raab, inaczej bitwa pod Győr lub bitwa nad Rabą – starcie zbrojne, które miało miejsce 14 czerwca 1809 roku na przedpolach miasta Győr (niem. "Raab") na Węgrzech pomiędzy wojskami francusko-włoskimi i austriackimi. Francuskie zwycięstwo uniemożliwiło arcyksięciu Janowi przyprowadzenie znaczniejszych oddziałów na pole bitwy pod Wagram, podczas gdy wojska księcia Eugeniusza de Beauharnais’go miały wystarczająco dużo sił, by dołączyć do cesarza Napoleona w Wiedniu i zdążyć pod Wagram. Napoleon określił tę bitwę jako „wnuczkę Marengo i Frydlandu”.
Kampania.
Na samym początku działań wojennych arcyksiążę Jan dokonał błyskawicznego manewru i pokonał swego przeciwnika 16 kwietnia w bitwie pod Sacile. Przegrana zmusiła księcia Eugeniusza do wycofania się za Adygę. Przez kilka następnych tygodni na froncie nic się nie działo, nie licząc dwóch nieudanych prób ataku podjętych przez Beauharnais’go. Tymczasem siły austriackie pobiły korpus Augusta Marmonta w Dalmacji. Po klęsce Austriaków w bitwie pod Eckmühl, arcyksiążę Jan otrzymał rozkaz wycofania w celu osłaniania strategicznie ważnego lewego skrzydła armii w południowych Niemczech.
Arcyksiążę Jan powtórnie pobił księcia Eugeniusza 8 maja w ciężkim odwrotowym boju nad rzeką Piavą. Aż do tej chwili Habsburg i jego żołnierze bili się dobrze. Później jednak arcyksiążę popełnił kilka błędów, z których najcięższym było podzielenie armii. Pod koniec drugiego tygodnia maja Jan i Albert Gyulay stali pod Tarvisio na czele 8340 żołnierzy, Johann Frimont i jego 13 060 ludzi w pobliskim Villach, Ignáz Gyulay na czele 14 880 ludzi z IX Korpusu bronił Lublany na południowy wschód od Villach. Daleko na północnym zachodzie Johann Gabriel von Chasteler z 17 tysiącami żołnierzy z VIII Korpusu trzymał Innsbruck i okolice, a Franjo Jelačić z liczącą 10 200 ludzi Dywizją Północną stacjonował w Salzburgu, na północnym wschodzie, zaś Andreas Stoičewić i jego 8100 ludzi kontynuowało szarpanie sił Marmonta w Dalmacji, na południe od Lublany. Znaczną część wojsk arcyksięcia Jana stanowiła w tym czasie źle wyszkolona, ochotnicza landwehra.
13 maja marszałek François Lefebvre z armią bawarską zniszczył część korpusu Chastelera pod Innsbruckiem. 17 maja Jan otrzymał rozkaz przecięcia linii komunikacyjnych Napoleona poprzez uderzenie na północ. Jednak arcyksiążę zwlekał nazbyt długo z wypełnieniem tego zadania. Kompletnie izolowany Jelačić trwał w Salzburgu do 19 maja. Gdy wreszcie postanowił się ruszyć, okazało się, że jest za późno. Francuski korpus generała Paula Greniera zmasakrował 25 maja Północną Dywizję pod Sankt Michael-Leoben. Jan wycofał się do Grazu, ale gdy dowiedział się o katastrofie Jelačicia, uznał, że nie ma innego wyjścia jak marsz na wschód, w stronę Węgier.
Małe oddziałki grenzschutzu z wielkim poświęceniem broniły przełęczy górskich. W Malborghetto Valbruna, 400 strażników broniło fortu przed 15 tysiącami Francuzów od 15 do 17 maja, ale tylko 50 przeżyło. Strat francuskich nie ujawniono. Na przełęczy Predil 250 Austriaków z 8 działami powstrzymywało 8500 Francuzów przez trzy dni, ale wyginęli do nogi. Francuzi stracili 450 ludzi.
W połowie maja Marmont pokonał Stoičewicia i wyrwał się z Dalmacji. Z dużą szybkością ruszył na północ, wkraczając do Lublany 3 czerwca. Następnie pomaszerował na Graz, gdzie 25 czerwca pobił jakieś siły austriackie. Jego 11 tysięcy żołnierzy dołączyło do wojsk napoleońskich pod Wiedniem i również wzięło udział w bitwie pod Wagram.
Gdy Jan dotarł wreszcie do Győr zamierzał iść dalej, ku Bratysławie (niem. "Pressburg"), by połączyć się z siłami swego brata arcyksięcia Karola. Napoleon nakazał Eugeniuszowi ścigać i zniszczyć armię Jana. Siły francusko-włoskie dopadły wroga w połowie czerwca i zmusiły do bitwy.
Bitwa.
Wprawdzie 35-tysięczna armia Jana była niewiele mniejsza od 39-tysięcznej formacji Eugeniusza, ale jakością ustępowała jej wyraźnie. Na większość sił składały się słabo wyszkolona austriacka landswehra i węgierska milicja. Arcyksiążę zdawał sobie z tego sprawę, więc zamierzał stoczyć bitwę obronną w oparciu o silną pozycję. Arcyksiążę Józef Antoni Habsburg, palatyn Węgier, miał wyższą od Jana rangę i był obecny na polu bitwy, ale praktycznie dowodził Jan.
Jan ustawił swą armię za rzeczką Páncza frontem na zachód. Páncza płynie z południa na północ i uchodzi do rzeki Raba. W okolicach ówczesnego pola bitwy Raba płynie z zachodu na wschód, co osłaniało północne skrzydło wojsk Jana. Ufortyfikowane miasto Győr znajdowało się na południowym brzegu rzeki, w niewielkiej odległości. Jan spodziewał się, że bagniste brzegi Pánczy zniechęcą Francuzów od prób uderzania z tego kierunku. Pobliskie, obronne zabudowania gospodarstwa rolnego Kis-Megyar znajdowały się na wschodnim brzegu Pánczy. Na wschód od Kis-Megyar wznosiło się wzgórze Szabathegy. Po jego północnej stronie leżała osada o tej samej nazwie.
Do obrony swego lewego skrzydła Jan wyznaczył 5947 kawalerzystów pod dowództwem barona Dániela Mécseryego. Uczynił z Kis-Megyar główny punkt oporu, kierując do zabudowań i okolicy 7778 piechurów FML Colloredo. 7517 ludzi Jelačicia miało bronić prawego skrzydła przed osadą Szabathegy. Ludzie FML Frimonta, w liczbie 7 863, mieli stać – jako rezerwa – na wzgórzu. 1546 jeźdźców pułkownika Bésána miało osłaniać teren pomiędzy prawym skrzydłem Jelačicia i Rabą. FZM Davidović miał osłaniać całość sił na czele około 4 tysięcy węgierskich milicjantów.
Eugeniusz zdjął Grouchy’ego z dowodzenia jego korpusem i postawił go na czele 5371 kawalerzystów z dywizji generałów Montbruna, Guèrina i Colberta. Ustawił tę formację na prawym (południowym) skrzydle z zamiarem przełamania lewego skrzydła frontu Jana. Generałowi Grenierowi polecił zaatakować, na czele 15 662 ludzi z jego dwóch dywizji piechoty austriackie centrum. Generał d’Hilliers otrzymał rozkaz oderzyć na prawe skrzydło Austriaków na czele jednej dywizji liczącej 8315 żołnierzy. Korpus Grouchy’ego (5 166 piechoty Pacthoda i 1280 kawalerzystów Sahuca) zatrzymał Eugeniusz w odwodzie. Wstrzymał również 1470 dragonów Pully’ego i 2438 włoskich gwardzistów Lechi’ego.
Na samym początku bitwy piechota generała Durutte’a sforsowała Pánczę i wzięła zabudowania Kis-Megyar, ale Austriacy zaraz je odbili. W zaciętym boju zabudowania przechodziły z rąk do rąk pięciokrotnie. W końcu Jan rzucił tu do boju silną brygadę generała Kleinmeyera. Cztery bataliony grenadierów i 19. pułk piechoty Alvincziego odrzuciły w tył piechotę francuską Serasa, ale zatrzymały się na dywizji Durutte’a. W tym samym czasie dywizja Severoli’ego natarła na siły Jelačicia i zdobyła część zabudowań osady Szabathegy. Jan posłał w tej sytuacji do boju rezerwową brygadę Gajoli’ego. Austriacki kontratak wywołał panikę w szeregach Greniera i d’Hilliersa. Żołnierze porzucili stanowiska i zaczęli uciekać na drugi brzeg Pánczy.
Grouchy zorientowawszy się, że trzy austriackie działa bronią najdogodniejszego brodu na Pánczy, wprowadził do akcji 12 swoich dział. Francuska kanonada wkrótce uciszyła armaty przeciwnika, pozwalając kawalerii Grouchy’ego spokojnie sforsować rzeczkę. Gdy ruszyła do szarży pod osłoną artylerii węgierscy milicjanci nie wytrzymali i rzucili się do ucieczki. Dobrze biły się jedynie prywatne pułki huzarów "Otta" i "Palatyna", ale poniosły znaczne straty. Grouchy następnie zmienił kierunek uderzenia tak, by zwinąć lewe skrzydło Jana.
Stojąc w obliczu przegranej Jan zmienił ustawienie swych wojsk w linię o kształcie litery „L”. Prawe skrzydło w dalszym ciągu biegło wzdłuż Pánczy, ale na wysokości Kis-Megyar linia załamywała się pod kątem prostym, biegnąc na południe u stóp wzgórza Szabathegy. Jan posłał konnych Bésána z prawego skrzydła na lewe, do osłony wschodnich stoków Szabathegy. Tymczasem Eugeniusz rzucił do boju trzymane dotąd w odwodzie dywizję Pacthoda i włoską gwardię Lechiego.
Drugie natarcie piechoty ostatecznie przeważyło szalę zwycięstwa. Gwardia włoska zdobyła Kis-Megyar, a arcyksiążę Jan, w obawie przed oskrzydleniem przez kawalerię Grouchy’ego, nakazał armii odwrót ku fortecy Győr.
Skutki.
Siły francusko-włoskie straciły około 4000 zabitych i rannych. Austriacy mieli 747 zabitych, 1758 rannych, a 2408 trafiło do niewoli, co daje 4913 strat. Do tego należy dodać 1322 zaginionych, a więc armia arcyksięcia Jana zmniejszyła się o 6235 ludzi. Jan wycofał się na północny wschód do Komárna, zostawiając garnizon w Győr. Forteca, po słabym oporze, kapitulowała 22 czerwca, a jej 2500 obrońców poszło do niewoli.
Eugeniusz wkrótce dołączył do sił napoleońskich na czele 23 tysięcy żołnierzy. Podczas gdy ci ludzie wzięli udział w bitwie pod Wagram, Jan był w stanie przyprowadzić na pole bitwy zaledwie 12 tysięcy, a na dodatek przybył zbyt późno, by w jakikolwiek sposób wpłynąć na przebieg starcia.

</doc>
<doc id="1904547" url="https://pl.wikipedia.org/wiki?curid=1904547" title="Szkoła Shredu">
Szkoła Shredu

Szkoła Shredu (ang. "Shreducation") – amerykański serial telewizyjny nadawany był przez telewizję Disney XD, ale 1 października zdjęto program z ramówki.
Fabuła.
Serial opowiada o grupie młodych snowboardzistów z całego świata, na których czele stoi zawodowiec Jesse Fulton. Podróżują po całym świecie w poszukiwaniu śniegu, zdobywają dużo umiejętności, występują w zawodach i zdobywają nagrody. Ich marzeniem jest wystąpić na Zimowych Igrzyskach Olimpijskich w 2014 roku.
Wersja polska.
Wersja polska: SDI Media Polska
Tekst: Jarosław Westermark
Konsultacja: Marta Goździk
Czytał: Paweł Bukrewicz

</doc>
<doc id="1904549" url="https://pl.wikipedia.org/wiki?curid=1904549" title="Anfisa Romanowa">
Anfisa Romanowa



</doc>
<doc id="1904550" url="https://pl.wikipedia.org/wiki?curid=1904550" title="Antje Misersky">
Antje Misersky



</doc>
<doc id="1904551" url="https://pl.wikipedia.org/wiki?curid=1904551" title="Widukind von Waldeck">
Widukind von Waldeck

Widukind von Waldeck (zm. 18 listopada 1269) – 1265 do 1269 biskup Osnabrück. Był drugim synem hrabiego Adolfa I Waldeck-Schwalenberg (zm. 1270), założyciela hrabstwa Waldeck i jego pierwszej żony, Zofii (zm. 1254).
Jego starszy brat Henryk był już za życia ojca współrządcą hrabstwa, więc młodszy syn Widukind miał rozpocząć karierę kościelną. Od 1256 do 1260 roku był rektorem w Fritzlar. Następnie udał się do Osnabrück, gdzie został wybrany na biskupa w 1265. Był pierwszym zasiadającym na tronie biskupem Osnabrück, który zobowiązał się do ochrony praw i zwyczajów diecezji.
Widukind wsparł wraz z ojcem i bratem Henryka I landgrafa Hesji, w jego zwycięskiej bitwie z biskupem Szymonen z Paderborn i opatem Henrykiem III von Corvey, których terytoria były większe od ówczesnej Hesji.

</doc>
<doc id="1904552" url="https://pl.wikipedia.org/wiki?curid=1904552" title="Bukle">
Bukle

Włókiennictwo
Geografia
Sport
Zobacz też:

</doc>
<doc id="1904555" url="https://pl.wikipedia.org/wiki?curid=1904555" title="Wanda Majerówna">
Wanda Majerówna

Wanda Majerówna (ur. 4 września 1932 w Łodzi) – polska aktorka.
Życiorys.
W 1956 ukończyła studia w PWST w Warszawie. Data jej debiutu teatralnego to 10 października 1956. Była aktorką teatrów warszawskich: Młodej Warszawy (1956–1957), Klasycznego (1957–1972), Rozmaitości (1972–1983) oraz (Ateneum (1983–1992). W 1963 otrzymała wyróżnienie za rolę Saszy w „Iwanowie” na Ogólnopolskim Festiwalu Sztuk Rosyjskich i Radzieckich w Katowicach. W 1988 otrzymała odznakę „Zasłużony Działacz Kultury”.
Była żoną Leonarda Pietraszaka.

</doc>
<doc id="1904556" url="https://pl.wikipedia.org/wiki?curid=1904556" title="Józef Lipman">
Józef Lipman

Józef Lipman (ur. 17 lipca 1931 w Borysławiu) – polski chemik, profesor Politechniki Wrocławskiej.
Życiorys.
Urodził się w Borysławiu w rodzinie żydowskiej, jako syn Abrahama Lipmana (1896–1968). Jest absolwentem Wydziału Chemicznego Politechniki Wrocławskiej. W 1955 uzyskał tytuł inżyniera, w 1958 magistra inżyniera, w 1965 doktora nauk technicznych, w 1972 habilitację, a w 1987 uzyskał tytuł profesora nadzwyczajnego. Specjalizuje się w petrochemii i technologii chemicznej ropy naftowej.
Od 1955 był pracownikiem Katedry Technologii Nafty i Paliw Płynnych Politechniki Wrocławskiej, kolejno jako asystent (1955); starszy asystent (1958) i adiunkt (1965). Od 1972 docent, a w latach 1987–2001 profesor w Instytucie Chemii i Technologii Nafty i Węgla. W latach 1969–1990 kierownik Zakładu Naukowo-Badawczego Doboru i Eksploatacji Produktów Naftowych, w latach 1976–1989 i 1993–1996 kierownik Zespołu Dydaktycznego Chemii i Technologii Ropy Naftowej i Gazu oraz w latach 1982–1990 zastępca Dyrektora do spraw Dydaktyki w Instytucie Chemii i Technologii Nafty i Węgla.
Józef Lipman opracował technologię pirolizy benzyn dla otrzymania gazów olefinowych, wykorzystanie benzyn z procesów termicznych na drodze polimeryzacji i hydrorafinacji, hydrorafinacja benzolu koksowniczego, izomeryzację frakcji benzynowych, opracowanie katalizatorów m.in. do krakingu, niskotemperaturowej hydrorafinacji, reformingu, do oczyszczania gazów spalinowych. Wypromował dwóch doktorów nauk technicznych.
Publikacje.
Józef Lipman jest autorem i współautorem 88 opublikowanych prac naukowych, 11 patentów, 2 skryptów oraz 147 prac naukowych.

</doc>
<doc id="1904559" url="https://pl.wikipedia.org/wiki?curid=1904559" title="Maszt (architektura)">
Maszt (architektura)

Maszt – konstrukcja o wymiarach poprzecznych znacznie mniejszych od wysokości opierająca się przegubowo na fundamencie, w której obciążenie poziome jest przenoszone przez liny odciągowe. Trzon masztu jest belką ciągłą na sprężystych podporach, w której występuje siła podłużna ściskająca oraz siły poprzeczne i momenty zginające oraz skręcające. Obciążenie masztu składa się z działania wiatru w kierunku poziomym oraz obciążenia grawitacyjnego (od ciężaru własnego konstrukcji, urządzeń i osprzętu oraz oblodzenia).
Zasady obliczeń statycznych stalowych wież oraz masztów regulują normy PN-B-03204:2002 "Konstrukcje stalowe. Wieże i maszty. Projektowanie i wykonanie" oraz PN-EN 1993-3-1:2006 Eurokod 3 – "Projektowanie konstrukcji stalowych – Część 3 -1: Wieże, maszty i kominy – Wieże i maszty".
Konstrukcje typu masztowego są wykorzystywane głównie jako maszty radiowe.

</doc>
<doc id="1904561" url="https://pl.wikipedia.org/wiki?curid=1904561" title="Biegi narciarskie na Mistrzostwach Świata w Narciarstwie Klasycznym 1985">
Biegi narciarskie na Mistrzostwach Świata w Narciarstwie Klasycznym 1985

Zawody w biegach narciarskich na XXII Mistrzostwach świata w narciarstwie klasycznym odbyły się w dniach 16 lutego – 27 lutego 1985 w austriackim Seefeld in Tirol.

</doc>
<doc id="1904564" url="https://pl.wikipedia.org/wiki?curid=1904564" title="Maszt (ujednoznacznienie)">
Maszt (ujednoznacznienie)



</doc>
<doc id="1904567" url="https://pl.wikipedia.org/wiki?curid=1904567" title="Stanisław Roczkowski">
Stanisław Roczkowski

Stanisław Roch Roczkowski (ur. 16 sierpnia 1953) – polski samorządowiec i urzędnik państwowy, wojewoda zamojski (1994–1995). 
Życiorys.
W 1977 ukończył studia prawnicze na Uniwersytecie Marii Curie-Skłodowskiej, po czym uzyskał zatrudnienie w administracji państwowej. W 1990 został wybrany na wójta gminy Krasnobród. Cztery lata później mianowany wojewodą zamojskim z ramienia PSL, funkcję pełnił do 1995. W 1997 z listy tej partii bez powodzenia kandydował do Sejmu. W 2002 z własnego komitetu kandydował na wójta gminy Krasnobród, nie wchodząc do II tury. W 2006 ponownie kandydował (jako bezpartyjny, z ramienia komitetu Nasz Piast), zajmując ostatnie miejsce. Obecnie pracuje w charakterze specjalisty w zamojskim oddziale Wojewódzkiego Funduszu Ochrony Środowiska i Gospodarki Wodnej w Lublinie.

</doc>
<doc id="1904569" url="https://pl.wikipedia.org/wiki?curid=1904569" title="Bouclé">
Bouclé

Bouclé (fr. "kręcony, kędzierzawy; pętelka")

</doc>
<doc id="1904576" url="https://pl.wikipedia.org/wiki?curid=1904576" title="Alain Gaspoz">
Alain Gaspoz

Alain Gaspoz (ur. 16 maja 1970 w Bagnes) – beniński piłkarz grający na pozycji obrońcy.
Kariera klubowa.
Gaspoz urodził się w Szwajcarii w rodzinie pochodzenia benińskiego. Karierę piłkarską rozpoczął w klubie FC Fribourg i w 1989 roku zadebiutował w jego barwach w trzeciej lidze. Od 1991 do 1992 roku grał w ES Malley, a latem 1992 przeszedł do FC Sankt Gallen i przez rok występował w pierwszej lidze szwajcarskiej. Następnie wrócił do Fryburga, a w sezonie 1994/1995 grał w drugoligowym FC Winterthur.
Od 1995 roku Gaspoz ponownie zaczął grać w pierwszej lidze Szwajcarii. Został wówczas zawodnikiem zespołu FC Sion. W 1996 i 1997 roku zdobył ze Sionem Puchar Szwajcarii. W 1998 roku przeszedł do AC Lugano, a latem 1999 roku ponownie zmienił klub i przeszedł do FC Zürich. W zespole z Zurychu zadebiutował 7 listopada 1999 w meczu z Lausanne Sports (2:2). Na początku 2000 roku wrócił do Lugano, którego był zawodnikiem do 2002 roku.
Kolejnym klubem w karierze Gaspoza było Servette FC, w którym po raz pierwszy wystąpił 6 lipca 2002 w spotkaniu z SR Delémont (0:2). W 2003 roku odszedł z Servette do FC Aarau (debiut: 16 lipca 2003 w zremisowanym 1:1 meczu z FC Thun). W latach 2004–2007 Gaspoz ponownie grał w FC Sion i w 2006 roku zdobył z nim kolejny krajowy puchar. W sezonie 2007/2008 był piłkarzem FC Bagnes i w jego barwach zakończył karierę.
Kariera reprezentacyjna.
W reprezentacji Beninu Gaspoz zadebiutował w 2003 roku. W 2004 roku zagrał we 2 spotkaniach Pucharu Narodów Afryki 2004: z Republiką Południowej Afryki (0:2) i z Marokiem (0:4). W 2008 roku był podstawowym zawodnikiem Beninu w Pucharze Narodów Afryki 2008 i wystąpił w 3 meczach: z Mali (0:1) i z Wybrzeżem Kości Słoniowej (1:4) i z Nigerią (0:2).

</doc>
<doc id="1904577" url="https://pl.wikipedia.org/wiki?curid=1904577" title="Biskupi litomyślscy">
Biskupi litomyślscy



</doc>
<doc id="1904578" url="https://pl.wikipedia.org/wiki?curid=1904578" title="Rudolf Antoníček">
Rudolf Antoníček

Rudolf Antoníček (ur. 17 marca 1921 w Hranicach, zm. 28 kwietnia 2016 w Brnie) – czeski taternik, alpinista i instruktor taternictwa.
Rudolf Antoníček był najbardziej aktywny jako taternik w latach 1951–1957, dokonał wówczas szeregu przejść, głównie zimowych. W latach 60. pracował jako instruktor i trener taternicki. Antoníček uczestniczył w szeregu czechosłowackich wypraw w różne pasma górskie świata, był m.in. na Kaukazie (przejście północno-zachodniej ściany Uszby) i w Alpach. W latach 1955–1964 udzielał się w czechosłowackich organizacjach alpinistycznych.

</doc>
<doc id="1904579" url="https://pl.wikipedia.org/wiki?curid=1904579" title="Marek Ciastoch">
Marek Ciastoch

Marek Ciastoch (ur. 25 kwietnia 1953 w Izbicy) – polski prawnik i samorządowiec, prezydent Zamościa (1994–1998).
Życiorys.
Uzyskał wykształcenie prawnicze, był pracownikiem urzędu skarbowego w Zamościu. W wyborach w 1990 uzyskał mandat radnego Rady Miejskiej w Zamościu. W latach 1991–1992 pełnił obowiązki wiceprezydenta miasta. W wyborach w 1993 bez powodzenia ubiegał się o mandat senatora. W 1994 został wybrany na prezydenta miasta z ramienia koalicji SLD, PSL i UW. Urząd sprawował do 1998, następnie był radnym miejskim.
W latach 2003–2006 pełnił obowiązki kanclerza Wyższej Szkoły Humanistyczno-Ekonomicznej w Zamościu. Po odejściu z SLD związany z SDPL, kierował jej strukturami w Zamościu. W 2006 nie uzyskał mandatu radnego na kolejną kadencję. Zajął się prowadzeniem działalności gospodarczej w branży finansowej.
W 1998 odznaczony Złotym Krzyżem Zasługi.

</doc>
<doc id="1904580" url="https://pl.wikipedia.org/wiki?curid=1904580" title="Jozef Dekret-Matejovie">
Jozef Dekret-Matejovie

Jozef Dekret-Matejovie (też: Jozef Decrett; ur. 12 lipca 1774 r. w osadzie Dobroč, dziś Čierny Balog, zm. 18 lipca 1841 r. w Bańskiej Bystrzycy) – słowacki leśnik, jeden z pionierów nowoczesnej gospodarki leśnej na terenie ówczesnych Węgier.
Pochodził z rodziny robotnika leśnego Mateja Decretta. Ukończył niższe gimnazjum pijarskie w Breźnie i w 1787 r. wstąpił do służby leśnej, najpierw jako robotnik dniówkowy, później jako dozorca leśny w rodzinnej Dobroči, Vyšnej Boci, Tisovcu i Pohrońskiej Półgórze, a następnie pomocnik gajowego (1793) i gajowy (1798) w Breźnie. W 1800 r. osiadł w Bańskiej Bystrzycy w na stanowisku podleśniczego. Tu w 1802 r. ożenił się z Katarzyną Teresą Haberlovą. Nie mieli własnych dzieci, wychowali jednak dwie przybrane córki.
W 1805 r. został leśniczym z zadaniem rekultywacji pogórniczych nieużytków w rejonie Starych Hor. W 1807 r. został mianowany nadleśniczym, a dwa lata później leśniczym objazdowym w Breźnie. W 1814 r. powrócił już ostatecznie do Bańskiej Bystrzycy, gdzie jako „Waldmeister” („Mistrz leśny”) stanął na czele tamtejszego urzędu leśnego. Był to pierwszy przypadek obdarzenia tym wysokim stanowiskiem człowieka z ludu i w dodatku samouka. Funkcję tę pełnił aż do przejścia na emeryturę w 1837 r.
Jozef Dekret-Matejovie pozostawił po sobie trwały ślad w lasach całej środkowej Słowacji. Jako pierwszy w Dolinie Górnego Hronu wprowadził odnowę lasu z siewu i ze sztucznych nasadzeń, hodowlę sadzonek w szkółkach leśnych i zapoczątkował proces odbudowy tamtejszych lasów zniszczonych przez górnictwo, hutnictwo i przemysł szklarski. W latach 1809–1837 doprowadził do ponownego sztucznego zalesienia 4 tys. ha, a naturalną odnowę zalesienia uzyskał na dalszych 6 tys. ha. Wprowadził instrukcję wyrębu i zrywki drewna (1818) oraz instrukcję pielęgnacji lasu (1821). Zajmował się też geodezją: wymierzył katastry i opracował regulaminy funkcjonowania osad leśnych w dolinie Czarnego Hronu, które obowiązywały przez następne półtora wieku. W 1825 r. sprowadził na Słowację pracowników leśnych ze Styrii, którzy przynieśli ze sobą nowe narzędzia i techniki, stosowane w leśnictwie. Nauczyli też miejscowych robotników, przyzwyczajonych wyłącznie do siekier, używania pił do ścinki drewna.
Po przejściu na emeryturę w 1839 r. wraz z żoną odbył pięciomiesięczną podróż po monarchii, w trakcie której odwiedził m.in. Bratysławę, Wiedeń i Budapeszt. W następnym roku zaczął chorować. Zmarł na zapalenie płuc. Pochowany został na bańskobystrzyckim cmentarzu katolickim, gdzie do dziś znajduje się jego grób z nagrobkiem z lanego żelaza.
Miejsce w osadzie Dobroč, w którym stał dom rodzinny J. Dekreta-Matejovie (nr 836), oznacza dziś tablica pamiątkowa, zaś w samym Čiernom Balogu przy zabudowaniach leśnictwa stoi głaz z podobizną leśnika. W osadzie Dolný Jelenec, należącej do wsi Staré Hory, znajduje się pomnik J. Dekreta-Matejovie, autorstwa F. Šidlo z 1913 r. Popiersie Dekreta-Matejovie tego samego rzeźbiarza, z 1915 r., które pierwotnie stało w westybulu Zarządu Lasów, obecnie znajduje się na skwerze koło tego gmachu, przy Národnej ulicy. Dom J. Dekreta w Bańskiej Bystrzycy przy dawnej "Obere Gasse" (później Horná ulica nr 5) został zburzony w 1947 r. pod budowę nowego gmachu poczty. W 2004 r., z okazji 230 rocznicy urodzin leśnika, umieszczono tam pamiątkowy kamień.
Imieniem J. Dekreta-Matejovie nazwana została leśna ścieżka dydaktyczna, utworzona w 2009 r. w rejonie Starych Hor na terenie Parku Narodowego Wielka Fatra. Ma ona długość 9,5 km i 14 przystanków z planszami dydaktycznymi. Zaczyna się koło wspomnianego wyżej pomnika w Dolným Jelencu, dalej biegnie przez osady Horný Jelenec, Valentová, Rybô i Kohútová, po czym pod Majerową Skałą schodzi na powrót do Dolnego Jelenca.
Od 2007 r. Slovenská lesnícka komora wraz z Lasamai Republiki Słowackiej nadają nagrodę im. J. Dekreta-Matejovie (słow. "Cena Jozefa Dekreta Matejovie") osobom, które w szczególny sposób zasłużyły się w zakresie ochrony słowackich lasów, rozwoju słowackiego leśnictwa i nauk leśnych.

</doc>
<doc id="1904584" url="https://pl.wikipedia.org/wiki?curid=1904584" title="Tomasz Sacha">
Tomasz Sacha

Tomasz Sacha (ur. 9 lipca 1953 w Gnieźnie, zm. 30 grudnia 2006 w Koninie) – polski muzyk jazzowy. Współzałożyciel i lider zespołu Prowizorka Jazz Band, grający na osobliwym instrumencie własnego patentu, który nazywał „gębofonem” (kazoo i szklanka). Z wykształcenia inżynier drogowiec.
Kariera muzyczna.
Pierwsze zetknięcie z estradą to muzykowanie podczas studiów na Politechnice Poznańskiej, występy w klubach studenckich i na XIII Ogólnopolskim Festiwalu Piosenki i Piosenkarzy Studenckich w 1976 r. w Krakowie. Późniejsza kariera muzyczna związana była zawsze z „Prowizorką Jazz Band” zespołem jazzu tradycyjnego.
Prowizorka Jazz Będ – bo takiej nazwy zespół początkowo używał – założony został w Gnieźnie w 1981 roku. Po zdobyciu Złotej Tarki na Old Jazz Meeting '85, „Prowizorka” zaczęła odnosić sukcesy międzynarodowe na festiwalach we Francji i Holandii, gdzie nagrała swoją pierwszą płytę „Moonlighting” dla wytwórni Timeless Records. Od tego czasu grupa nagrała jeszcze dziesięć płyt, w tym kolejne trzy dla Timeless Records, ale także dla Poljazzu i Polskich Nagrań („Vital”, 1990). Wydany w Holandii przez firmę Zerone album „As Good As Love” był pierwszą płytą kompaktową w historii polskiego jazzu.
Na przestrzeni 20 lat zespół dał tysiące koncertów w całej Europie, występując na najważniejszych festiwalach (m.in. North Sea 1990) obok takich sław jak Acker Bilk, Chris Barber czy Papa Bue's Viking Jazz Band. Dwukrotnie (1996, 1997) „Prowizorka” triumfowała w ankiecie Jazz Top jako najlepszy polski zespół jazzu tradycyjnego, a Sacha wygrywał w kategorii instrumentów różnych.
Żywiołowa gra i pomysłowe aranżacje zespołu zjednały mu rzesze sympatyków. W swoim repertuarze miał utwory nie tylko dixielandowe i bluesowe, ale także swingowe, bebopowe, a nawet tematy zaczerpnięte z muzyki poważnej (Dvořák, J.S. Bach, Chopin). W ostatnim składzie obok Sachy grali Jacek Korohoda – g, Stanisław Piotrowski – b, i Leszek Szczerba – ts, i Jan Kalinowski – g.

</doc>
<doc id="1904586" url="https://pl.wikipedia.org/wiki?curid=1904586" title="Cmentarz w Nowym Porcie">
Cmentarz w Nowym Porcie

Cmentarz św. Jadwigi w Nowym Porcie – cmentarz komunalny w Gdańsku, w dzielnicy Nowy Port. Powierzchnia wynosi 1,6 ha.
Historia.
Cmentarz powstał w 1886, jako nowy katolicki cmentarz parafialny. W latach 20. XX wieku został powiększony w kierunku wschodnim. W 1916 przy wejściu na cmentarz zbudowano istniejącą niewielką kaplicę cmentarną.
Najstarszy nagrobek pochodzi z 1914. Większość na przedwojennym cmentarzu stanowili Niemcy, zachowało się jednak kilka grobów Polaków. Od końca lat 50. nekropolia jest cmentarzem komunalnym. Znajdują się tu także powojenne groby szwedzkich marynarzy.

</doc>
<doc id="1904588" url="https://pl.wikipedia.org/wiki?curid=1904588" title="Hilkka Riihivuori">
Hilkka Riihivuori

Hilkka Maria Riihivuori z d. Kuntola (ur. 24 grudnia 1952 w Jurva) – fińska biegaczka narciarska, czterokrotna medalistka olimpijska i sześciokrotna medalistka mistrzostw świata.
Kariera.
Igrzyska olimpijskie w Sapporo w 1972 r. były jej olimpijskim debiutem. Wraz z Heleną Takalo i Marjattą Kajosmaa zdobyła srebrny medal w sztafecie 3x5 km. Na tych samych igrzyskach zajęła 5. miejsce w biegu na 5 km oraz 8. miejsce w biegu na 10 km stylem klasycznym. Cztery lata później, podczas igrzysk olimpijskich w Innsbrucku osiągnęła podobne wyniki. Wspólnie z Liisą Suihkonen, Heleną Takalo i Marjattą Kajosmaa zdobyła kolejny srebrny medal w debiutującej na igrzyskach sztafecie 4x5 km. W biegu na 5 km zajęła 4. miejsce, przegrywając walkę o brązowy medal z Niną Bałdyszewą ze Związku Radzieckiego. Największe sukcesy osiągnęła podczas igrzysk olimpijskich w Lake Placid w 1980 r. Zdobyła srebrne medale zarówno w biegu na 5 km, w którym lepsza była jedynie Raisa Smietanina z ZSRR oraz w biegu na 10 km stylem klasycznym, w którym triumfowała Barbara Petzold z NRD. Na tych igrzyskach Finki z Riihivuori w składzie zajęły piąte miejsce.
W 1974 r. startowała na mistrzostwach świata w Falun. W swoim najlepszym występie, w sztafecie 4x5 km zajęła wraz z koleżankami z reprezentacji 4. miejsce. Mistrzostwa świata w Lahti w 1978 r. były najbardziej udanymi w jej karierze. Razem z Tainą Impiö, Marją-Liisą Hämälainen i Heleną Takalo zdobyła złoty medal w sztafecie. Ponadto zdobyła srebrny medal w biegu na 5 km oraz brązowy w biegu na 10 km techniką klasyczną. Mistrzostwa świata w Oslo w 1982 r. były jej ostatnimi. Zdobyła tam kolejne trzy medale: srebrne w biegach na 5 i 10 km techniką dowolną oraz brązowy na dystansie 20 km techniką klasyczną.
W 1977 r. otrzymała medal Holmenkollen wraz z inną fińską biegaczką narciarską Heleną Takalo oraz szwajcarskim skoczkiem narciarskim Walterem Steinerem.
Jej kuzynowie Erkki Antila i Keijo Kuntola reprezentowali Finlandię w biathlonie.

</doc>
<doc id="1904589" url="https://pl.wikipedia.org/wiki?curid=1904589" title="Andreas Gursky">
Andreas Gursky

Andreas Gursky (ur. 15 stycznia 1955 w Lipsku) – niemiecki fotograf. Autor dwóch, najdrożej sprzedanych zdjęć w historii – "99 centów", sprzedanego w 2007 za 3 346 457 dolarów i „Rhein II” – do 2014 roku najdroższe zdjęcie na świecie (4,3 mln dolarów).
Urodził się w rodzinie fotografów. Fotografii uczył się w Folkwangschule w Essen (1978-1981), która pozostawała pod wpływem jej zmarłego w 1978 dyrektora Ottona Steinerta i jego estetyki. Gursky wykonywał wówczas czarno-białe fotografie reportażowe aparatem Leica 35 mm. Następnie studiował w Kunstakademie w Düsseldorfie (1981–1987), gdzie był uczniem Bernda i Hilly Becherów. Pod ich wpływem zajął się fotografią bardziej artystyczną niż użytkową, a poręczną Leicę zastąpił aparatami średnio- i wielkoformatowymi. Od tej pory zrezygnował również z fotografii czarno-białej na rzecz kolorowej. Rozmiar jego zdjęć stopniowo rósł, osiągając nawet 1,8 m wysokości i 5 m długości, jak w przypadku "Tote Hosen" z 2000. W 1992 zaczął stosować technikę cyfrową.
Charakterystyczne są dla niego wielkoformatowe, kolorowe zdjęcia o starannej kompozycji, z licznymi detalami, pozbawione jednego dominującego elementu. Na jego zdjęciach ludzie pojawiają się jako drobne figurki, tak jak np. na "Ratingen Swimming Pool" (1987), pokazującym z góry basen i jego otoczenie. Na zdjęciu "Paris, Montparnasse" (1993) przedstawił elewację budynku o prostopadłym układzie linii pionowych i poziomych, na zdjęciu "99 centów" (1999) ukazał wnętrze sklepu, w którym ułożone blokami towary tworzą kolorową mozaikę. "Tote Hosen" (2000) przedstawia tłum ludzi, gęsto wypełniający cały kadr.

</doc>
<doc id="1904592" url="https://pl.wikipedia.org/wiki?curid=1904592" title="Ernest Rademacher">
Ernest Rademacher

Ernest Rademacher (od 1948 r. Karol Rodak) (ur. 1 lipca 1922 w Świętochłowicach) – polski bokser.
Karierę pięściarską rozpoczynał w 1937 roku, w rodzinnym mieście w klubie IKB Świętochłowice. Wybuch drugiej wojny światowej spowodował zahamowanie rozwoju sportowego zawodnika. Po zakończeniu działań wojennych karierę wznowił w klubie Zryw Świętochłowice, w którym pozostał do zakończenia kariery w 1955 roku. Startując w mistrzostwach Polski, wywalczył dwukrotnie mistrzostwo w 1947 i 1948 roku, w kategorii lekkiej. W latach 1947 – 1948, czterokrotnie wystąpił w reprezentacji Polski, odnosząc 2 zwycięstwa i 2 pojedynki przegrywając. Walcząc w ringu stoczył 287 walk, z czego 256 wygrał, 9 zremisował i 22 przegrał. Po zakończeniu kariery został trenerem w klubie Carbo Gliwice.

</doc>
<doc id="1904594" url="https://pl.wikipedia.org/wiki?curid=1904594" title="Zuzanna Połaska">
Zuzanna Połaska

Zuzanna Połaska (ur. 21 września 1923 w Pobołowicach, zm. 22 lipca 2015) – polska robotnica i działaczka partyjna, posłanka na Sejm PRL VI i VII kadencji (1972–1980). 
Życiorys.
Działała w Związku Walki Młodych, Lidze Kobiet i od 1955 w Polskiej Zjednoczonej Partii Robotniczej. W tym samym roku została starszym inspektorem wychowania politycznego w Technicznej Szkole Wojsk Lotniczych w Zamościu, a następnie w Oleśnicy. W 1958 przeniosła się do Warszawy, gdzie od 1962 była monterką w Zakładach Podzespołów Radiowych „Omig”. Była tam członkinią egzekutywy podstawowej organizacji partyjnej Komitetu Zakładowego PZPR. W 1972 została posłanką na Sejm VI kadencji w okręgu Warszawa Śródmieście, zasiadała w Komisjach Pracy i Spraw Socjalnych oraz Przemysłu Ciężkiego i Maszynowego. W 1976 rozpoczęła następną kadencję, podejmując pracę w tych samych Komisjach. Otrzymała Srebrny Krzyż Zasługi. Pochowana na Cmentarzu Wojskowym na Powązkach (kwatera F-11-9).

</doc>
<doc id="1904596" url="https://pl.wikipedia.org/wiki?curid=1904596" title="Antonio Grecco">
Antonio Grecco

Antonio Grecco (ur. 1923) – boliwijski piłkarz, reprezentant kraju. Podczas kariery piłkarskiej występował na pozycji pomocnika.
Kariera piłkarska.
Podczas kariery piłkarskiej Antonio Grecco występował w klubie Litoral La Paz. 
Kariera reprezentacyjna.
Antonio Grecco występował w reprezentacji Boliwii w latach pięćdziesiątych. 
W 1950 wziął udział w mistrzostwach świata, gdzie wystąpił w jedynym meczu Boliwii z Urugwajem.

</doc>
<doc id="1904603" url="https://pl.wikipedia.org/wiki?curid=1904603" title="Sielce (Rosja)">
Sielce (Rosja)

Sielce (ros. Сельцы, "Sielcy") – wieś w Rosji, w obwodzie riazańskim, nad Oką. Miejsce formowania 1 Polskiej Dywizji Piechoty im. Tadeusza Kościuszki w lecie 1943 roku.
Geografia.
Wieś zlokalizowana jest ok. 160 km na południowy wschód od centrum Moskwy i ok. 30 km w linii prostej na północny zachód od miasta obwodowego Riazania. Pod względem fizycznogeograficznym Sielce położone są na Nizinie Mieszczorskiej.
Historia.
W lesie w okolicach wsi znajdował się obóz Moskiewskiego OW, wyznaczony w maju 1943 roku na miejsce formowania 1 Polskiej Dywizji Piechoty im. Tadeusza Kościuszki (dalej 1 DP). Dojazd do obozu z Riazania odbywał się koleją do stacji Diwowo na przeciwległym brzegu Oki. Stamtąd przeprawiano się promem. U wejścia do obozu polskiego wzniesiono bramę z napisem "Witaj żołnierzu – wczorajszy tułaczu". Obóz miał place ćwiczebne i poligon artyleryjski.
Pododdziały 1 DP rozmieszczono w namiotach, barakach i ziemiankach, dowództwo w zabudowaniach wioski. Teren obozu dzielił się na 5 odcinków: na odcinku pierwszym (od wsi Sielce do wsi Biełoomut) rozmieszczono 1. pułk czołgów i 1. dywizjon artylerii przeciwpancernej; na odcinku drugim 1. pułk artylerii lekkiej, 1. dywizjon moździerzy 120 mm oraz stajnie, zabudowania gospodarcze, sztab pułku, sztaby dywizjonów, kasyno oficerskie, kwatery. Odcinek trzeci nad jeziorem Bornoje zajmowały 3. pułk piechoty, batalion szkolny i teatr dywizji. Odcinek czwarty (wioska Sielce) zajmowały sztab dywizji, kwatery oficerskie i administracja oraz pododdziały sztabowe i samodzielne (oficerowie polityczni, NKWD). Odcinek czwarty przeznaczono dla sztabu dywizji, kwater oficerskich i administracji. Odcinek piąty zajmowały 1. i 2. pułki piechoty.
We wrześniu 1943 roku, po opuszczeniu obozu przez dywizję i w związku z postanowieniem o formowaniu I Korpusu Polskiego w ZSRR, rozpoczęto w Sielcach formowanie nowych jednostek: 2 Dywizji Piechoty, 1 Brygady Artylerii i 1 Brygady Pancernej, brygady saperów i pułku łączności. Pod koniec roku rozpoczęto formowanie 3 Dywizji Piechoty i 5. pułku artylerii ciężkiej. Na początku roku 1944 obóz zlikwidowano, jednostki zapasowe przeniesiono do miejscowości Sumy na Ukrainie, a sformowane jednostki w rejon Żytomierza.

</doc>
<doc id="1904605" url="https://pl.wikipedia.org/wiki?curid=1904605" title="Eugeniusz Milnikiel">
Eugeniusz Milnikiel

Eugeniusz Jan Milnikiel (ur. 10 maja 1905 we Wręczycy, pow. częstochowski, zm. 2 maja 1969 w Warszawie) – polski dyplomata, ambasador PRL w Wielkiej Brytanii (1953–1960).
Życiorys.
Był uczestnikiem III powstania śląskiego. W latach 1946–1948 pełnił obowiązki Chargé d’affaires w Afganistanie, następnie był m.in. dyrektorem departamentu w MSZ, posłem w Ottawie i Sztokholmie oraz ambasadorem w Wielkiej Brytanii (1953–1960).
Jego córką była Irena Milnikiel-Dobrowolska, pływaczka, olimpijka z Helsinek 1952.
Pochowany na Cmentarzu Wojskowym na Powązkach (kwatera A32-3-15).

</doc>
<doc id="1904606" url="https://pl.wikipedia.org/wiki?curid=1904606" title="Petra Sölter">
Petra Sölter

Petra Sölter (ur. 23 października 1962 w Elbingerode) – niemiecka biegaczka narciarska reprezentująca barwy NRD, brązowa medalistka mistrzostw świata.
Kariera.
Igrzyska olimpijskie w Sarajewie w 1984 roku były pierwszymi i zarazem ostatnimi w jej karierze. Zajęła tam 36. miejsce w biegu na 5 km techniką klasyczną, a wraz z koleżankami z reprezentacji była ósma w sztafecie 4x5 km.
W 1982 roku wystartowała na mistrzostwach świata w Oslo. Osiągnęła tam największy sukces w swojej karierze wspólnie z Carolą Anding, Barbarą Petzold, i Veroniką Hesse zdobywając brązowy medal w sztafecie. Indywidualnie najlepszy wynik osiągnęła w biegu na 5 km stylem dowolnym. Na kolejnych mistrzostwach już nie startowała.
Najlepsze wyniki w Pucharze Świata osiągnęła w sezonie 1981/1982, kiedy zajęła 27. miejsce. Nigdy nie stanęła na podium zawodów Pucharu Świata.
Osiągnięcia.
Puchar Świata.
Miejsca na podium.
Sölter nigdy nie stanęła na podium zawodów Pucharu Świata.

</doc>
<doc id="1904607" url="https://pl.wikipedia.org/wiki?curid=1904607" title="Jiří Štancl (ojciec)">
Jiří Štancl (ojciec)



</doc>
<doc id="1904608" url="https://pl.wikipedia.org/wiki?curid=1904608" title="Hans Bol">
Hans Bol

Hans Bol (ur. 16 grudnia 1534 w Mechelen, zm. 20 listopada 1593 w Amsterdamie) – malarz, rysownik i iluminator flamandzki.
Wykształcenie zdobywał u dwóch wujów, którzy byli malarzami. Od czternastego roku życia zajmował się malowaniem "waterschilderen", były to wielkie kompozycje, namalowane na płótnie przy użyciu nieprzejrzystych akwareli i tempery. Tego typu ozdobne tkaniny były specjalnością artystów z Mechelen i używano ich do dekorowania ścian, bowiem z powodzeniem zastępowały drogie tapiserie. Po kolejnych dwóch latach spędzonych w Heidelbergu, Bol został mistrzem cechowym w gildii malarskiej w Mechelen.
Gdy jego akwarele zaczęły być coraz częściej kopiowane przez innych wykonawców, artysta rozpoczął malowanie miniatur na pergaminie, stały się one bardzo popularne i przynosiły mu stałe dochody. Po hiszpańskiej aneksji miasta w 1572, osiedlił się w Antwerpii, a dziesięć lat później przeniósł się do Amsterdamu.
Hans Bol był wszechstronnym twórcą, wykonywał akwarele, obrazy olejne, ryciny i rysunki, zajmował się też iluminatorstwem (zdobieniem rękopisów). Tworzył pod wpływem Jacoba Grimmera, Joachima Patinira i Pietera Bruegla starszego, podejmując się podobnej tematyki m.in. pory roku, kiermasze. Malował pejzaże, także panoramiczne, sceny rodzajowe, obrazy o tematyce biblijnej, mitologicznej i alegorie. Jego uczniami byli m.in. pasierb Frans Boels, Roelandt Savery i Joris Hoefnagel. Najbardziej znanym dziełem malarza jest akwarela "Upadek Ikara" (Museum Mayer van den Bergh w Antwerpii).
Pomimo że Hans Bol był za życia malarzem znanym i cenionym, obecnie jego twórczość znana jest głównie z miniatur i akwareli, bowiem znaczna część dorobku artysty zaginęła na przestrzeni dziejów.

</doc>
<doc id="1904609" url="https://pl.wikipedia.org/wiki?curid=1904609" title="Reinhard Fabisch">
Reinhard Fabisch

Reinhard Fabisch (ur. 19 sierpnia 1950 w Schwerte, zm. 12 lipca 2008 w Münsterze) – niemiecki piłkarz grający na pozycji napastnika, a następnie trener.
Kariera piłkarska.
W swojej karierze piłkarskiej Fabisch był zawodnikiem Borussii Dortmund, ale nie zadebiutował w Bundeslidze i w 1971 roku w wieku 21 lat zakończył karierę.
Kariera trenerska.
Po zakończeniu kariery piłkarskiej Fabisch został trenerem. Był selekcjonerem reprezentacji Kenii (trzykrotnie), Zimbabwe i Beninu, który prowadził w Pucharze Narodów Afryki 2008. Był też trenerem Emirates Club.
12 lipca 2008 roku Fabisch zmarł na raka w mieście Münster.

</doc>
<doc id="1904611" url="https://pl.wikipedia.org/wiki?curid=1904611" title="Lubow Ladowa">
Lubow Ladowa

Lubow Aleksiejewna Ladowa (ros. Любовь Алексеевна Лядова; ur. 17 listopada 1952 r. w Nolińsku) − rosyjska biegaczka narciarska reprezentująca Związek Radziecki, srebrna medalistka mistrzostw świata.
Kariera.
Igrzyska olimpijskie w Sarajewie w 1984 roku były pierwszymi i zarazem ostatnimi w jej karierze. Zajęła tam 12. miejsce w biegu na 10 km oraz 7. miejsce na dystansie 20 km techniką klasyczną. Ponadto wraz z koleżankami z reprezentacji była czwarta w sztafecie 4x5 km.
W 1982 roku wystartowała na mistrzostwach świata w Oslo. Osiągnęła tam najlepszy wynik w swojej karierze wspólnie z Liubow Zabołocką, Raisą Smietaniną i Galiną Kułakową zdobywając srebrny medal w sztafecie. W indywidualnych startach zajęła między innymi siódme miejsce w biegu na 10 km techniką dowolną oraz czwarte w biegu na 20 km stylem klasycznym, w którym walkę o brązowy medal przegrała z Hilkką Riihivuori z Finlandii. Na kolejnych mistrzostwach już nie startowała.
Najlepsze wyniki w Pucharze Świata osiągnęła w sezonie 1982/1983, kiedy zajęła 6. miejsce. Nigdy nie stawała na podium zawodów Pucharu Świata. W 1984 roku zakończyła karierę.
Osiągnięcia.
Puchar Świata.
Miejsca na podium.
Liadowa nigdy nie stawała na podium zawodów Pucharu Świata.

</doc>
<doc id="1904613" url="https://pl.wikipedia.org/wiki?curid=1904613" title="Lubow Zabołotska">
Lubow Zabołotska

Lubow Siergiejewna Zabołotska (ros. Любо́вь Серге́евна Заболо́тская, ur. 2 kwietnia 1956 r. w Sardyku) − rosyjska biegaczka narciarska reprezentująca Związek Radziecki, srebrna medalistka mistrzostw świata.
Kariera.
Nigdy nie brała udziału w zimowych igrzyskach olimpijskich. W 1982 roku wystartowała na mistrzostwach świata w Oslo. Osiągnęła tam najlepszy wynik w swojej karierze wspólnie z Lubow Ladową, Raisą Smietaniną i Galiną Kułakową zdobywając srebrny medal w sztafecie. Indywidualnie zajęła 15. miejsce w biegu na 10 km techniką dowolną. Na kolejnych mistrzostwach świata już nie startowała.
W 1984 roku zdobyła srebrny medal w biegu na 30 km na mistrzostwach Związku Radzieckiego. W 1981 i 1983 roku zdobywała brązowe medale w biegach na 5 i 10 km. Najlepsze wyniki w Pucharze Świata osiągnęła w sezonie 1982/1983, kiedy zajęła 30. miejsce. Nigdy nie stawała na podium zawodów Pucharu Świata. W 1984 roku zakończyła karierę.
Osiągnięcia.
Puchar Świata.
Miejsca na podium.
Zabołotska nigdy nie stawała na podium zawodów Pucharu Świata.

</doc>
<doc id="1904620" url="https://pl.wikipedia.org/wiki?curid=1904620" title="Nespresso">
Nespresso

Nestlé Nespresso S.A. – szwajcarskie przedsiębiorstwo, które wprowadziło na rynek koncepcję kawy porcjowanej, zamkniętej w szczelnych kapsułkach. Przedsiębiorstwo z siedzibą w Lozannie, obecne jest w ponad 60 krajach i zatrudnia 9500 pracowników. W 2013 roku przedsiębiorstwo zarządzało globalną siecią sprzedaży detalicznej liczącą 320 butików. Wartość sprzedaży Nestlé Nespresso w roku 2011 osiągnęła ponad 3 mld franków szwajcarskich, a rozwój organiczny osiągnął ponad 20%. W Polsce przedsiębiorstwo rozpoczęło działalność w 2007 roku.
George Clooney często jest nazywany „twarzą Nespresso” i występuje w reklamach przedsiębiorstwa od 2006 roku. Początkowo występował w europejskich i międzynarodowych reklamach, a od 2015 roku również na rynku amerykańskim. Współpracował w reklamach z takimi aktorami jak m.in. John Malkovich, Danny DeVito i Matt Damon, który podobno otrzymał 3 mln dolarów za swój udział.

</doc>
<doc id="1904622" url="https://pl.wikipedia.org/wiki?curid=1904622" title="Jurij Burłakow">
Jurij Burłakow

Jurij Iljicz Burłakow (ros. Юрий Ильич Бурлаков, ur. 31 stycznia 1960 r. w Chabarowsku) – rosyjski biegacz narciarski reprezentujący Związek Radziecki, dwukrotny medalista mistrzostw świata.
Kariera.
Jego olimpijskim debiutem były igrzyska w Sarajewie w 1984 r. W swoim jedynym starcie na tych igrzyskach, w biegu na 30 km techniką dowolną zajął 11. miejsce. Cztery lata później, podczas igrzysk olimpijskich w Calgary na tym samym dystansie zajął 12. miejsce. Ponadto w biegu na 50 km techniką dowolną zajął 26. miejsce.
W 1982 roku wystartował na mistrzostwach świata w Oslo. Osiągnął tam największy sukces w swojej karierze wspólnie z Władimirem Nikitinem, Aleksandrem Batiukiem i Aleksandrem Zawiałowem zdobywając złoty medal w sztafecie 4x10 km. Ponadto w biegu na 50 km techniką klasyczną wywalczył srebrny medal, ulegając jedynie Thomasowi Wassbergowi ze Szwecji. Na tych samych mistrzostwach zajął także czwarte miejsce w biegu na 15 km techniką dowolną, przegrywając walkę o brązowy medal z Harrim Kirvesniemim z Finlandii. Trzy lata później, na mistrzostwach świata w Seefeld zajął szóste miejsce w sztafecie oraz 12. miejsce na dystansie 50 km stylem klasycznym. Wziął także udział w mistrzostwach w Oberstdorfie zajmując 10. miejsce w biegu na 15 km stylem klasycznym. Na kolejnych mistrzostwach już nie startował.
Najlepsze wyniki w Pucharze Świata uzyskał w sezonie 1982/1983, kiedy to zajął 7. miejsce w klasyfikacji generalnej. Czterokrotnie stawał na podium zawodów PŚ, przy czym ani razu nie wygrał. W 1997 roku zakończył karierę.

</doc>
<doc id="1904624" url="https://pl.wikipedia.org/wiki?curid=1904624" title="Władimir Nikitin">
Władimir Nikitin

Władimir Wasilijewicz Nikitin (ros. Влади́мир Васи́льевич Ники́тин, ur. 14 lipca 1959 r. w Kozinie, w Udmurcji) – rosyjski biegacz narciarski reprezentujący Związek Radziecki, mistrz świata oraz wicemistrz olimpijski.
Kariera.
Startował na igrzyskach olimpijskich w Sarajewie w 1984 r. Wraz z Aleksanderem Zawiałowem, Ołeksandrem Batiukiem i Nikołajem Zimiatowem zdobył tam srebrny medal w sztafecie 4x10 km. Zajął także 5. miejsce w biegu na 15 km techniką klasyczną. Wziął także udział w mistrzostwach świata w Oslo w 1982 r. Wspólnie z Batiukiem, Zimiatowem i Jurijem Burłakowem wywalczył tam złoty medal w sztafecie, a biegu na 30 km techniką dowolną zajął 8. miejsce.
Najlepsze wyniki w Pucharze Świata uzyskał w sezonie 1982/1983 kiedy to zajął 8. miejsce w klasyfikacji generalnej.

</doc>
<doc id="1904625" url="https://pl.wikipedia.org/wiki?curid=1904625" title="Ebro (przedsiębiorstwo)">
Ebro (przedsiębiorstwo)

Ebro – hiszpański producent samochodów ciężarowych, dostawczych i terenowych oraz traktorów i silników.

</doc>
<doc id="1904627" url="https://pl.wikipedia.org/wiki?curid=1904627" title="Diecezja litomierzycka">
Diecezja litomierzycka

Diecezja litomierzycka (łac.: "Dioecesis Litomericensis", cz.: "Diecéze litoměřická") – katolicka diecezja czeska położona w północno-zachodniej części kraju, obejmująca swoim zasięgiem terytorium krajów: usteckiego i libereckiego. Siedziba biskupa znajduje się w katedrze św. Stefana w Litomierzycach.
Historia.
Kolegiata i istniejąca przy niej kapituła powstały w Litomierzyach w 1057. Obszar obecnego biskupstwa wchodził w skład diecezji, a następnie archidiecezji praskiej. W czasie wojny trzydziestoletniej cesarz Ferdynand III Habsburg zdecydował się w ramach akcji kontrreformacyjnej na terenie Królestwa Czeskiego na utworzenie nowej diecezji w Litomierzycach. Ze względu na ciągnące się negocjacje na temat uposażenia biskupstwa jego oficjalne erygowanie miało miejsce 3 lipca 1655. 
Do końca XVII w. została ustanowiona kapituła katedralna, a w 1738 seminarium duchowne. Początkowo obszar diecezji obejmował okręgi: Bilin, Czeską Lipę i Rumburg oraz małe enklawy w Saksonii i Górnych Łużycach (np. Schirgiswalde). W 1647 został on podzielony na dwa dekanaty z 62 parafiami. W 1670 liczba dekanatów wzrosła do sześciu. W 1784 poszerzono granice biskupstwa.
W wyniku przesiedleń ludności w XX wieku, głównie niemieckiej, liczba katolików zamieszkujących diecezję znacznie zmalała. W 1948 diecezja liczyła 449 parafii z 268 księżmi diecezjalnymi, 83 zakonnymi i 637 sióstr zakonnych.
Podział administracyjny.
W skład diecezji litomierzyckiej wchodzi obecnie 437 parafii, zgrupowanych w 10 dekanatach:

</doc>
<doc id="1904631" url="https://pl.wikipedia.org/wiki?curid=1904631" title="Zofia Mocarska-Tyc">
Zofia Mocarska-Tyc

Zofia Mocarska-Tyc, "Mocarska-Tycowa" (ur. 1 września 1943 w Brzostowie ) – polska historyk literatury, specjalizująca się w literaturze XIX wieku i korespondencji sztuk.
Życiorys.
Córka Stanisława Mocarskiego i Eleonory z domu Polkowskiej. Ukończyła w 1961 Liceum Ogólnokształcące w Grajewie. W 1966 r. obroniła pracę magisterską na Uniwersytecie Mikołaja Kopernika w Toruniu i rozpoczęła tam pracę w charakterze asystenta stażysty. W 1972 obroniła rozprawę doktorską pt. "Działalność krytycznoliteracka Teodora Jeske-Choińskiego wobec przełomu antypozytywistycznego", habilitację uzyskała na UMK w 1990 r. na podstawie rozprawy pt. "Wybory i konieczności. Poezja Asnyka wobec gustów estetycznych i najważniejszych pytań światopoglądowych". Od 22 października 2007 r. profesor tytularna. W 2011 r. przeszła na emeryturę. 
Pracowała na stanowisku kierownika Zakładu Wiedzy o Kulturze Instytutu Literatury Polskiej UMK w Toruń, pracownika Zakładu Literatury Polskiej Romantyzmu i Pozytywizmu. Była promotorem 4 prac doktorskich (J. Bielska-Krawczyk, D. Pniewski, D. Mazur i M. Krajkowski) i recenzentką kilkunastu rozpraw, w tym 3 habilitacyjnych. 
W okresie lat 60. i 70. XX w. była aktywa w środowisku Duszpasterstwa Akademickiego oraz Klubu Inteligencji Katolickiej w Toruniu, co spowodowało zainteresowanie jej osobą ze strony Służby Bezpieczeństwa. Z powodu tej działalności SB rozpracowywała Mocarską-Tyc w latach 1980-1986 w ramach kwestionariusza ewidencyjnego o kryptonimie „Telimena”.
Życie prywatne.
Jest żoną Andrzeja Tyca, matematyka z UMK, byłego wojewody toruńskiego (1990–1992) i senatora II kadencji. Oboje z mężem są działaczami Klubu Inteligencji Katolickiej w Toruniu.

</doc>
<doc id="1904632" url="https://pl.wikipedia.org/wiki?curid=1904632" title="Jan Lindvall">
Jan Lindvall

Jan Petter Lindvall (ur. 18 marca 1950) – norweski biegacz narciarski. Jego najwyższą lokatą na igrzyskach olimpijskich było 5. miejsce na igrzyskach w Sarajewie. Najlepszym miejscem na mistrzostwach świata było 11. miejsce na mistrzostwach świata w Oslo. Najlepsze wyniki w Pucharze Świata uzyskał w sezonie 1982/1983 kiedy to zajął 4. miejsce w klasyfikacji generalnej.

</doc>
<doc id="1904633" url="https://pl.wikipedia.org/wiki?curid=1904633" title="Uschi Zietsch">
Uschi Zietsch

Uschi Zietsch (ur. 3 sierpnia 1961 w Monachium) – niemiecka pisarka, autorka między innymi powieści fantasy, science-fiction oraz książeczek dla dzieci o zwierzętach.
Publikuje również powieści i opowiadania pod pseudonimem "Susan Schwartz", a także powieści telewizyjne i kryminały pod innymi pseudonimami.
Życiorys.
Zietsch, jest córką bawarskiego polityka Friedricha Zietscha. W wieku lat 19 zrobiła maturę w Monachium, a następnie studiowała prawo, nauki polityczne, teatrologię i historię.
Już jako dziecko zaczęła pisać; jej pierwsza powieść "Sternwolke und Eiszauber" została wydana w 1986 nakładem wydawnictwa Heyne.
Z powodu niewystarczających możliwości wydawania swoich publikacji, zdecydowała się na założenie własnego wydawnictwa o nazwie "Fabylon". Stamtąd wyszły jej kolejne dzieła.
W 1991 r., na Targach Książki we Frankfurcie nad Mene, nawiązała kontakt z Wernerem Fuchsem z "Fatasy Productions" (wydawcy m.in. gry fabularnej "Das Schwarze Auge") oraz z Florianem Marzinem, ówczesnym redaktorem naczelnym wydawnictwa Pabel-Moewing, i opublikowała dwie powieści o Awenturii, ponad 60 zeszytów do serii "Perry Rhodan", jak również wspomogła siostrzaną serię "Atlan", gdzie w jednym z cyklów przejęła również redagowanie strony kontaktów z czytelniami. Ponadto współtworzyła serię science-fiction "Bad Earth" i opracowywała zeszyty i wydania książkowe do serii "Maddrax" i "SpellForce" (cykl powieści do popularnej gry komputerowej).
W październiku 2008 wyszedł pierwszy z dwudziestoczęściowej, ukazującej się co miesiąc serii fantasy pt. "Elfenzeit" (z niem. Czas Elfów). Pomysłodawczynią serii była Zietsch. Zgromadziła ona wokół siebie grupę współautorów i razem z nimi publikuje pod pseudonimem Susan Schwartz kolejne powieści. Seria należy do podgatunku Urban fantasy.
Uschi Zietsch jest samodzielną pisarką, mieszka w Unterallgäu i obok swojego pisarstwa, organizuje również seminaria dla początkujących autorów w Austrii i Niemczech. Publikuje w wydawnictwie Fabylon, gdzie jako współwłaścicielka i wydawca antologii pełni też funkcje redaktora i lektora. Na początku 2007 rozpoczęła się w tym właśnie wydawnictwie seria science-fiction pt. "SunQuest", której współautorką i redaktorką jest Zietsch.
Twórczość.
Śniące Uniwersum.
Śniące Uniwersum (z niem. "Träumendes Universum"), to cykl powieści o światach takich jak Leśne Morze (z niem. "Waldsee"), Xhy – świat demonów czy Gwiezdna Chmura (z niem. "Sternwolke")
Akcja tej powieści rozgrywa się 1000 lat po przygodach Rowarna i opowiada o niemal już zapomnianych Naurakach, ludziach morza.
Powieść o nieśmiertelnych ludziach ognia.
Czas Elfów.
Czas Elfów (z niem. "Elfenzeit"), to seria, której pomysłodawczynią jest Uschi Zietsch. Powołała ona zespół autorów, w którego skład wchodzą:
Zietsch jest autorką tomów: pierwszego, czwartego, piątego, ósmego, dziewiątego, dwunastego i piętnastego, wydanych pod pseudonimem Susan Schwartz.
Seria ma mieć docelowo dwadzieścia tomów.
Seria Perry Rhodan.
Pod pseudonimem Susan Schwartz.
Seria Maddrax: Die dunkle Zukunft der Erde.
Pod pseudonimem Susan Schwartz.
Sun Quest.
Pod pseudonimem Susan Schwartz
Bad Earth.
Seria powieści pod pseudonimem Susan Schwarz.
Powieści zeszytowe również pod pseudonimem S. Schwarz.
Das Schwarze Auge.
Powieści zeszytowe wydane nakładem wydawnictwa Heyne.
Książeczki dla dzieci.
Seria Tiere, Freunde fürs Leben.
W 2000 wydane zostały części od 1 do 6 pod pseudonimem Susan Schwartz.
W 2001 na rynku pojawiły się część 7 i 8.
W 2002 Zietsch napisała część 10 i 11.

</doc>
<doc id="1904636" url="https://pl.wikipedia.org/wiki?curid=1904636" title="John Basilone">
John Basilone

John Basilone (ur. 4 listopada 1916 w Buffalo, zm. 19 lutego 1945 na Iwo Jimie) - żołnierz amerykańskiej armii oraz piechoty morskiej, uczestnik II wojny światowej. Za dokonania w bitwie o Guadalcanal odznaczony Medalem Honoru. Zginął w bitwie o Iwo Jimę. Pochowany na cmentarzu w Arlington.
Życiorys.
John Basilone urodził się w Buffalo, w rodzinie włoskich imigrantów. Wychował się w miejscowości Raritan, New Jersey. W 1934 r., zaciągnął się do amerykańskiej armii. Służył trzy lata na Filipinach. Od nazwy stolicy Filipin pochodził jego późniejszy pseudonim "Manila John". Powrócił do Stanów Zjednoczonych i podjął pracę jako kierowca ciężarówki w Reisterstown, Maryland. W lipcu 1940 roku wstąpił ponownie do sił zbrojnych USA, tym razem do korpusu piechoty morskiej. Odbył szkolenie w bazie Quantico i został wysłany do Guantanamo na Kubie. Po przystąpieniu Stanów Zjednoczonych do wojny został wysłany, jesienią 1942 roku na Guadalcanal w składzie 2 batalionu, 7 pułku, 1 dywizji USMC. Podczas bitwy, jako obsługujący karabin maszynowy, wykazał się odwagą, walecznością i determinacją. Za swoje osiągnięcia został odznaczony Medalem Honoru i odesłany do Stanów Zjednoczonych.
Podróżując po kraju brał udział w licznych paradach i zajmował się sprzedażą obligacji wojennych, jednocześnie starając się o przywrócenie do służby na froncie. Dowództwo nie wyrażało zgody argumentując, że Basilone jest bohaterem i zbyt cennym człowiekiem, dzięki któremu pozyskiwano fundusze rządowe. Pod koniec 1943 roku, przyjęto ostatecznie kolejny wniosek i Basilone został skierowany do bazy Pendleton.
W Pendleton poznał swoją przyszłą żonę Lenę Mae Riggi, kobietę w służbie korpusu w stopniu sierżanta. Ślub został zawarty 10 lipca 1944 w Oceanside. Miesiąc miodowy spędzili u rodziców Leny w Portland.
19 lutego 1945 brał udział w inwazji na Iwo Jimę, w składzie 1 batalionu, 27 pułku, 5 dywizji. Lądował na odcinku "Red Beach II" jako dowódca obsługi karabinu maszynowego. Podczas pierwszego dnia walk o Iwo Jimę po raz kolejny udowodnił swoją odwagę i operatywność podczas walki. Walczył w kilku starciach, niszcząc japońskie umocnienia. Zginął wskutek wybuchu granatu moździerzowego, w pobliżu lotniska.
Oprócz Medalu Honoru został jeszcze pośmiertnie odznaczony Krzyżem Marynarki i Purpurowym Sercem. Jest jedynym marines II wojny światowej odznaczonym trzema medalami. Pochowany na cmentarzu w Arlington

</doc>
<doc id="1904638" url="https://pl.wikipedia.org/wiki?curid=1904638" title="CGTN Spanish">
CGTN Spanish

CGTN Spanish (nadawany dawniej jako "CCTV-E", "CCTV International Spanish", "CCTV Español") – kanał telewizyjny należący do Chińskiej Telewizji Centralnej, nadawany w języku hiszpańskim.
Kanał nadaje wiadomości ze sportu, biznesu, aktualne wydarzenia z kraju i z zagranicy, filmy, filmy dokumentalne, programy muzyczne, aktualne wydarzenia z dziedziny kultury i sztuki oraz telenowele.
Kanał nadawany jest na całą Azję, w Europie istnieje możliwość jego odbioru za pośrednictwem sieci kablowych, jedną z nich jest Telefonica w Hiszpanii.

</doc>
<doc id="1904639" url="https://pl.wikipedia.org/wiki?curid=1904639" title="Blanka Paulů">
Blanka Paulů

Blanka Paulů (ur. 31 marca 1954 we Vrchlabí) – czeska biegaczka narciarska reprezentująca Czechosłowację, srebrna medalistka olimpijska oraz dwukrotna medalistka mistrzostw świata.
Kariera.
Igrzyska olimpijskie w Innsbrucku w 1976 r. były jej olimpijskim debiutem. W swoim najlepszym indywidualnym starcie, w biegu na 5 km techniką klasyczną zajęła 10. miejsce. Wraz z koleżankami z reprezentacji zajęła także 6. miejsce w sztafecie 4x5 km. Cztery lata później, podczas igrzysk olimpijskich w Lake Placid indywidualnie zajmowała miejsca pod koniec trzeciej dziesiątki. Natomiast sztafeta czechosłowacka z Paulů w składzie zajęła czwarte miejsce. Czechosłowaczki przegrały walkę o brązowy medal z drużyną norweską. Swój największy sukces olimpijski Paulů odniosła na igrzyskach olimpijskich w Sarajewie w 1984 r. Wspólnie z Dagmar Švubovą, Květą Jeriovą i Gabrielą Svobodovą wywalczyła srebrny medal w sztafecie 4x5 km. Zajęła także między innymi 4. miejsce w biegu na 20 km techniką klasyczną. Na kolejnych igrzyskach już nie startowała.
W 1974 r. startowała na mistrzostwach świata w Falun. Były to najbardziej udane mistrzostwa w jej karierze, bowiem w biegu na 5 km techniką klasyczną zdobyła srebrny medal ulegając jedynie Galinie Kułakowej z ZSRR. Ponadto wspólnie z Aleną Bartošovą, Gabrielą Sekajovą i Miroslavą Jaškovską zdobyła brązowy medal w sztafecie. Zajęła także 16. miejsce w biegu na 20 km techniką klasyczną na mistrzostwach świata w Oslo w 1982 r. Na tym samym dystansie była dziewiętnasta podczas mistrzostw świata w Seefeld in Tirol w 1985 r.
Najlepsze wyniki w Pucharze Świata osiągała w sezonie 1982/1983, kiedy to zajęła 4. miejsce w klasyfikacji generalnej.

</doc>
<doc id="1904640" url="https://pl.wikipedia.org/wiki?curid=1904640" title="Brunon Karnath">
Brunon Karnath

Brunon Karnath (ur. 4 marca 1912 w Lidzbarku Warmińskim, zm. 30 marca 1984) – polski bokser i trener pięściarstwa.
Z boksem zapoznał się w okresie międzywojennym, trenując w klubie Olimpia Grudziądz. Podczas swojej zawodniczej kariery stoczył 46 walk, z czego 35 wygrał, 3 zremisował i 8 przegrał. Po jej zakończeniu został wybitnym trenerem boksu w klubach gdańskich (Wybrzeże, Gedania, Polonia). Został bliskim współpracownikiem Feliksa Stamma, szkolił wielu wybitnych pięściarzy, reprezentantów Polski.

</doc>
<doc id="1904642" url="https://pl.wikipedia.org/wiki?curid=1904642" title="Międzynarodowe Standardy Sprawozdawczości Finansowej">
Międzynarodowe Standardy Sprawozdawczości Finansowej

Międzynarodowe Standardy Sprawozdawczości Finansowej (MSSF) (ang. "International Financial Reporting Standards" (IFRS)) – standardy i ich interpretacje zatwierdzone przez Radę Międzynarodowych Standardów Rachunkowości (IASB – "International Accounting Standards Board").
Wiele spośród standardów stanowiących część MSSF jest znanych pod starszą nazwą Międzynarodowe Standardy Rachunkowości (MSR). MSR były publikowane między 1973 a 2001 rokiem przez Komitet Międzynarodowych Standardów Rachunkowości (IASC – "International Accounting Standards Committee"). 1 kwietnia 2001 roku nowo utworzona IASB przejęła od IASC odpowiedzialność za ustanawianie MSR. Podczas pierwszego spotkania nowa Rada przyjęła istniejące MSR i interpretacje Stałego Komitetu ds. Interpretacji (SIC – "Standing Interpretation Committee"). IASB kontynuuje tworzenie standardów nazywanych nowymi standardami MSSF.
Charakterystyka MSSF.
Międzynarodowe Standardy Sprawozdawczości Finansowej określają:
Cechy jakościowe sprawozdań, jakimi sporządzający powinni się kierować przy opracowywaniu sprawozdania finansowego to:
Cel wprowadzenia MSSF.
W zamierzeniu wprowadzanie MSSF ma zapewnić bezpośrednią porównywalność sprawozdań finansowych spółek funkcjonujących w różnych krajach, ponieważ obowiązujące w poszczególnych krajach zasady rachunkowości, a w efekcie sporządzone na ich podstawie sprawozdania finansowe firm, znacznie różnią się od siebie. Jest to ważne szczególnie w dobie otwartego, globalnego rynku kapitałowego, na którym inwestorzy inwestując i oceniając wartość spółek, opierają się w znacznej mierze na publikowanych przez nie danych finansowych.
Wady i zalety.
Zalety – to bardziej dokładne przedstawienie kondycji finansowej przedsiębiorstwa, szczególnie istotne, gdy jest ono notowane na giełdzie; oraz łatwiejsze ustalenie danych potrzebnych do kontroli i sporządzania skonsolidowanych sprawozdań finansowych, jeżeli przedsiębiorstwo wchodzi w skład międzynarodowej grupy kapitałowej.
Wady – to znaczny stopień komplikacji postanowień MSSF, co wymaga większej wiedzy i wysiłku oraz zwiększenie liczby i rodzaju różnic między wynikiem brutto a podstawą opodatkowania oraz obrotem w rozumieniu księgowym i podatku od towarów i usług, co utrudnia rozliczenia podatkowe.
Zagadnienia w poszczególnych standardach.
Aktualnie obowiązujące standardy zawarte są w Rozporządzeniu Komisji nr 1126/2008 z dnia 3 listopada 2008 r. oraz w późniejszych rozporządzeniach je zmieniających. Standardy, które nie zostały uwzględnione w przedstawionych wykazach, zostały wycofane lub zastąpione innymi.
Międzynarodowe Standardy Sprawozdawczości Finansowej.
Źródło:
Wprowadzanie MSSF.
MSSF używane są w wielu częściach świata, włączając w to Unię Europejską, Hongkong, Australię, Malezję, Pakistan, kraje należące do Rady Współpracy Zatoki Perskiej, Rosję, Republikę Południowej Afryki, Singapur i Turcję. Na dzień 27 sierpnia 2008 roku ponad 113 państw świata, łącznie z całą Europą, wymagało lub zezwalało na sprawozdawczość zgodną z MSSF. Około 85 spośród tych krajów wymagało tej sprawozdawczości we wszystkich krajowych, notowanych na giełdzie przedsiębiorstwach.
Unia Europejska.
Wszystkie spółki giełdowe Unii Europejskiej są zobligowane do stosowania MSSF od 2005 roku.
Procedura przyjmowania Międzynarodowych Standardów Sprawozdawczości Finansowej (MSSF) oraz ich interpretacji:
Polska.
W Polsce bezwzględnie obowiązujące są przepisy Ustawy o rachunkowości. W razie braku uregulowań w ustawie przedsiębiorstwo powinno kierować się krajowymi standardami rachunkowości, a dopiero w następnej kolejności Międzynarodowymi Standardami Rachunkowości. Jednakże wszystkie spółki notowane na giełdach państw członkowskich Unii Europejskiej, a więc także na Giełdzie Papierów Wartościowych w Warszawie, muszą sporządzać skonsolidowane sprawozdania finansowe zgodnie z MSSF. Polska Ustawa o rachunkowości wymóg ten nałożyła również na wszystkie banki.
Rosja.
Rząd Rosji wprowadził program dostosowania narodowych standardów rachunkowości do MSSF począwszy od 1998 roku. Od tego czasu Ministerstwo Finansów Federacji Rosyjskiej wprowadziło 20 nowych standardów rachunkowości, mając na celu powiązanie praktyk księgowych z MSSF. Pomimo tych działań najważniejsze różnice pozostały. Od 2004 roku wszystkie banki komercyjne są zobligowane do przygotowywania sprawozdań finansowych w zgodzie i ze standardami narodowymi, i MSSF. Pełne przejście na MSSF jest opóźnione i oczekuje się, że nastąpi od roku 2011.
Hongkong.
Począwszy od 2005 roku, Standardy Sprawozdawczości Finansowej w Hongkongu są identyczne z MSSF. Podczas gdy Hongkong przyjął wiele spośród wcześniejszych MSR jako swoje standardy, niektóre nie zostały wprowadzone, na przykład MSR 32 i MSR 39. A wszystkie z ulepszeń z grudnia 2003 oraz nowe i poprawione MSSF opublikowane w 2004 i 2005 roku mają wpływ w Hongkongu poczynając od 2005 roku.
Wyzwanie na 2005 rok, jakim było wprowadzenie w życie Standardów Sprawozdawczości Finansowej Hongkongu w sierpniu 2005 roku, zapoczątkowało streszczenie każdego standardu i interpretacji, co przyniosło kluczowe zmiany w rachunkowości Hongkongu, będące najbardziej znaczącymi rezultatami tego przyjęcia oraz powiązane z nim przewidywane zmiany w przyszłości. Jest tylko jeden standard w Hongkongu i kilka interpretacji, które nie mają odpowiednika w MSSF. Jest również kilka pomniejszych różnic słownych.
Stany Zjednoczone (zbieżność z amerykańskimi standardami US GAAP).
W roku 2002 na spotkaniu w Norwalk w stanie Connecticut, IASB i Rada Standardów Rachunkowości Finansowej (FASB) zgodziły się na zharmonizowanie działań i pracą nad usuwaniem różnic pomiędzy MSSF a amerykańskimi standardami US GAAP (porozumienie z Norwalk). W lutym 2006 FASB i IASB ogłosiły Memorandum Zrozumienia zawierające program tematów, na bazie których obie organizacje będą czynić starania, aby osiągnąć zbieżność w 2008 roku.
Spółki amerykańskie zarejestrowane w SEC (amerykańska komisja papierów wartościowych i giełd) muszą przedstawiać sprawozdania finansowe przygotowane w zgodzie z US GAAP. Aż do 2007 roku zagraniczni emitenci byli zobligowani do publikowania sprawozdań przygotowanych albo według US GAAP, albo w zgodzie z lokalnymi zasadami księgowymi czy MSSF z przypisem uzgadniającym te zasady z amerykańskimi. Przypis ten nakładał dodatkowe koszty na spółki notowane na giełdach zarówno w Stanach Zjednoczonych, jak i w innym państwie. Od 2008 roku emitentom zagranicznym dodatkowo zezwala się na publikację sprawozdań finansowych zgodnych z MSSF bez przypisywania do US GAAP.
W sierpniu 2008 roku SEC ogłosiła harmonogram, który dopuszcza spółki do raportowania według MSSF od 2010 roku, a wymaga tego od wszystkich do 2014 roku.
SEC otrzymała ponad 220 uwag od zróżnicowanej grupy zainteresowanych na temat swojego harmonogramu, które zawierały kluczowe punkty takie jak:
Mary Schapiro, przewodnicząca SEC, zapewniła aktualizację propozycji SEC podczas spotkania Fundacji Komitetu Międzynarodowych Standardów Rachunkowości (IASC Foundation) 6 lipca 2009.
Indie.
Instytut Licencjonowanych Księgowych Indii (ICAI) ogłosił, że MSSF będą w Indiach przymusowe dla sprawozdań finansowych za okresy zaczynające się 1 kwietnia 2001 lub później. Zostanie to osiągnięte poprzez rewizję istniejących standardów rachunkowości, aby uczynić je zgodnymi z MSSF.
Bank Rezerw (centralny bank Indii) wydał podobne oświadczenie dla banków.
Japonia.
Komisja Standardów Rachunkowości Japonii zgodziła się na całkowite rozwiązanie wszelkich sprzeczności pomiędzy obecnymi japońskimi standardami rachunkowości JP-GAAP a MSSF do 2011 roku.

</doc>
<doc id="1904643" url="https://pl.wikipedia.org/wiki?curid=1904643" title="Międzynarodowe Standardy Rachunkowości">
Międzynarodowe Standardy Rachunkowości



</doc>
<doc id="1904645" url="https://pl.wikipedia.org/wiki?curid=1904645" title="Setenil de las Bodegas">
Setenil de las Bodegas

Setenil de las Bodegas – miasto z grupy tzw. pueblos blancos na południu Hiszpanii w regionie Andaluzji w prowincji Kadyks. Przez miasto przebiega szlak turystyczny "białych miast" oraz przepływa tędy rzeka "Guadalporcún". W mieście znajduje się wiele atrakcji turystycznych m.in.: jaskinie, dwa kościoły, twierdze oraz oryginalne uliczki pełne barów i restauracji, ciągnące się przez całe miasto.

</doc>
<doc id="1904646" url="https://pl.wikipedia.org/wiki?curid=1904646" title="Johannes Hahn">
Johannes Hahn

Johannes Hahn (ur. 2 grudnia 1957 w Wiedniu) – austriacki polityk, samorządowiec, minister nauki i badań (2007–2010), od 2010 komisarz europejski.
Życiorys.
Studiował prawo na Uniwersytecie Wiedeńskim, magisterium uzyskał z dziedziny filozofii na podstawie dysertacji "Perspektiven der Philosophie heute – dargestellt am Phänomen Stadt". Pracował w organizacjach gospodarczych i na kierowniczych stanowiskach w przedsiębiorstwach.
Od końca lat 70. zaangażowany w działalność polityczną w organizacji młodzieżowej ÖVP Junge Volkspartei (JVP), pełnił obowiązki prezesa jej oddziału wiedeńskiego (1980–1985), następnie pracował w sekretariacie ÖVP. Sprawował mandat radnego gminy Wiedeń i sejmiku regionalnego (landtagu) z ramienia ludowców (1996–2007), a w latach 2003–2007 był radnym rady miejskiej Wiednia. Od 2004 pełnił obowiązki prezesa wiedeńskiego oddziału ÖVP, był głównym kandydatem ugrupowania w wyborach komunalnych w Wiedniu w 2005.
W styczniu 2007 został ministrem bez teki w rządzie federalnym. W marcu 2007 objął funkcję ministra nauki i badań w koalicyjnym rządzie chadeków i socjalistów, którą sprawował do stycznia 2010 w rządach Alfreda Gusenbauera (2007–2008) i Wernera Faymanna (2008–2010). W 2010 objął stanowisko komisarza ds. polityki regionalnej w drugiej komisji José Barroso. W 2014 pozostał w nowej Komisji Europejskiej, na czele której stanął Jean-Claude Juncker. W jej ramach powierzono mu funkcję komisarza ds. Europejskiej Polityki Sąsiedztwa i negocjacji akcesyjnych. W 2019 dołączył do kolejnej Komisji Europejskiej kierowanej przez Ursulę von der Leyen, został w niej komisarzem ds. budżetu i administracji.

</doc>
<doc id="1904648" url="https://pl.wikipedia.org/wiki?curid=1904648" title="Torre Alháquime">
Torre Alháquime

Torre Alháquime – niewielka miejscowość w południowej Hiszpanii w Andaluzji w prowincji Kadyks, licząca niespełna 1000 mieszkańców.

</doc>
<doc id="1904650" url="https://pl.wikipedia.org/wiki?curid=1904650" title="Diecezja hradecka">
Diecezja hradecka

Diecezja hradecka (łac.: "Dioecesis Riginae Gradecensis", cz.: "Diecéze královéhradecká") – katolicka diecezja czeska położona w północnej części kraju, obejmująca swoim zasięgiem terytorium krajów: hradecki, pardubicki i części środkowoczeskiego oraz Wysoczyny. Siedziba biskupa znajduje się w katedrze Świętego Ducha w Hradcu Králové.
Historia.
Wschodnie Czechy znalazły się pod wpływem chrześcijaństwa już we wczesnym średniowieczu. Od X w. wchodziły one w skład diecezji praskiej. Z czasem Hradec Králové został siedzibą jednego z archidiakonatów. W XIV w. wschodnie Czechy weszły w skład nowo utworzonej diecezji litomyskiej, która jednak przestała faktycznie istnieć po zakończeniu wojen husyckich.
Utworzenie nowej diecezji w tym rejonie Czech było jednym z głównych wysiłków austriackiej rodziny królewskiej, która zamierzała dokonać ponownej rekatolicyzacji Czech po wojnie trzydziestoletniej. Fundacja nowego biskupstwa znacznie się opóźniła w wyniku braku jego odpowiedniego uposażenia. Ostatecznie fundusze na ten cel przekazała hrabina Eusebia Anna von Harrach oraz cesarz Leopold I Habsburg, przekazując na ten cel dochody z wydobywania soli.
10 listopada 1664 r. papież Aleksander VII erygował diecezję hradecką na mocy bulli "universas Super", podnosząc kościół Św. Ducha do rangi katedry. Diecezja składała się początkowo ze 129 parafii, które wydzielono z archidiecezji praskiej. W 1783 r. cesarz Józef I Habsburg rozszerzył granicę diecezji o południowe powiaty, zwiększając liczbę parafii do 141.
Po zakończeniu II wojny światowej księża i biskupi byli prześladowani przez władze komunistyczne w Czechosłowacji, które trwały faktycznie do jego upadku w 1990 r. W 2002 r. Hradec Králové odwiedził podczas swojej pielgrzymki do Czech papież Jan Paweł II.
Podział administracyjny.
W skład diecezji hradec wchodzi obecnie 350 parafii, zgrupowanych w 14 dekanatach: Havlíčkův Brod, Hradec Králové, Humpolec, Chrudim, Jičín, Jilemnice, Kutnohorsko-poděbradský, Litomyšl, Náchod, Pardubice, Rychnov nad Kněžnou, Trutnov, Ústí nad Orlicí i Žamberk.

</doc>
<doc id="1904651" url="https://pl.wikipedia.org/wiki?curid=1904651" title="Villamartín">
Villamartín

Villamartín – miasto w południowej Hiszpanii, w regionie Andaluzji, w prowincji Kadyks, leżące w samym centrum gór Sierra de Cádiz. Leży w odległości 77 km od Sewilli i 92 km od stolicy prowincji - Kadyksu.

</doc>
<doc id="1904652" url="https://pl.wikipedia.org/wiki?curid=1904652" title="László Andor">
László Andor

László Andor (ur. 3 czerwca 1966 w Zalaegerszegu) – węgierski ekonomista, nauczyciel akademicki i polityk, od 2010 do 2014 komisarz europejski.
Życiorys.
W 1989 ukończył ekonomię na Uniwersytecie Ekonomicznym im. Karola Marksa w Budapeszcie. Studiował następnie na George Washington University, zaś w 1993 uzyskał dyplom Master of Arts na University of Manchester. Pracę zawodową podjął w 1989 w instytucie naukowym przy Europejskiej Konfederacji Związków Zawodowych. W latach 1993–2009 był redaktorem czasopisma „Eszmélet”. Od 1993 zajmował się także pracą naukową m.in. na macierzystej uczelni. Udzielał się jako ekspert komisji finansów i budżetu Zgromadzenia Narodowego oraz doradca Banku Światowego.
Od 1998 do 2005 był członkiem sekcji gospodarczej Węgierskiej Partii Socjalistycznej. W latach 2002–2007 zasiadał we władzach lewicowej fundacji imienia Attili Józsefa. W 2003 premier Ferenc Gyurcsány powołał go na swojego doradcę. W latach 2005–2010 László Andor zasiadał w zarządzie Europejskiego Banku Odbudowy i Rozwoju. W 2010 objął funkcję komisarza ds. zatrudnienia, spraw społecznych i integracji w drugiej komisji José Manuela Barroso. Urzędował do końca kadencji w 2014.

</doc>
<doc id="1904653" url="https://pl.wikipedia.org/wiki?curid=1904653" title="RAD">
RAD



</doc>
<doc id="1904658" url="https://pl.wikipedia.org/wiki?curid=1904658" title="Sermiligaaq">
Sermiligaaq

Sermiligaaq (dawniej Sermiligâq) – osada na wschodnim wybrzeżu Grenlandii, w gminie Sermersooq.
Według danych oficjalnych liczba mieszkańców w 2011 roku wynosiła 205 osób.

</doc>
<doc id="1904659" url="https://pl.wikipedia.org/wiki?curid=1904659" title="Mieczysław Sylwester Bobrownicki-Libchen">
Mieczysław Sylwester Bobrownicki-Libchen

Mieczysław Sylwester Bobrownicki–Libchen (ur. 1 stycznia 1900 w Warszawie, zm. 21 kwietnia 1965 w Londynie) – kapitan piechoty Wojska Polskiego II Rzeczypospolitej, legionista Józefa Piłsudskiego.
Urodził się w inteligenckiej rodzinie o tradycjach patriotycznych i powstańczych. Był synem Aleksandra i Julii z Bocheńskich i bratem Teofila, Róży, Ludwiki i Juliusza. Wnuk Aleksandra Bobrownickiego. Bliski kuzyn Władysława Broniewskiego.
Przebieg służby wojskowej.
12 października 1915 roku ochotniczo wstąpił do 1 pułku piechoty I Brygady Legionów Polskich służąc w 10 kompanii jako szeregowiec. Od 19 lipca 1917 roku – po kryzysie przysięgowym – instruktor Polskiej Organizacji Wojskowej w powiecie zamojskim, miechowskim i w Warszawie.
1 listopada 1918 roku wstąpił do Wojska Polskiego w ramach 16 kompanii Obrony Lwowa w Krakowie (Krakowska Kompania Odsieczy Lwowskiej wcielona później do 4 pp Legionów). 23 listopada 1918 roku przydzielony do 10 kompanii 4 pp Legionów jako dowódca sekcji. 29 listopada 1918 roku przydzielony do szwadronu Jazdy Lwowskiej „Wilki” jako podoficer. 10 marca 1919 roku przeniesiony do 38 pułku piechoty Strzelców Lwowskich jako dowódca plutonu.
8 października 1919 roku odkomenderowany na pięciomiesięczny kurs oficerski do Szkoły Podchorążych w Warszawie. Po ukończonym kursie 18 marca 1920 roku przydzielony do 43 pułku piechoty Strzelców Kresowych z Dubna. Od 22 lipca 1920 roku dowódca plutonu 10 kompanii 43 pp. 31 sierpnia 1920 roku ranny w głowę od ciosu szablą w czasie bitwy pod Komarowem, gdzie WP stoczyło walkę z konnicą Siemiona Budionnego. Ze szpitala wychodzi w dniu 29 września 1920 roku i wraca do 43 pp, gdzie w krótkim czasie zostaje dowódcą plutonu 2 kompanii, potem czasowo dowódcą 2 kompanii, a 29 grudnia adiutantem batalionu sztabowego. 30 kwietnia zostaje dowódcą 1 kompanii, zaś 21 sierpnia 1921 roku zostaje dowódca plutonu 2 kompanii. 4 października 1921 roku objął funkcję referenta oświatowego I batalionu z równoczesnym pozostawieniem go jako oficera instrukcyjnego 2 kompanii 43 pp. 1 lutego 1922 roku objął czasowo funkcję dowódcy 1 kompanii 43 pp. 20 marca 1922 roku odkomenderowany na kurs dokształcający przy DOK Lublin. 25 listopada 1922 roku odszedł do Centrum Szkolenia Podoficerów Piechoty nr 2 w Grudziądzu. 22 października 1923 roku wraca do 2 kompanii, a potem 3 kompanii 43 pp jako oficer młodszy. Od 12 grudnia 1923 roku adiutant batalionu szkolnego piechoty Okręgu Korpusu Nr II we Włodzimierzu.
15 października 1924 roku przeniesiony do 71 pułku piechoty, gdzie dowodzi plutonem 2 kompanii. Odbywa też pięciomiesięczny kurs w Centrum Szkolenia Podoficerów Zawodowych Piechoty w Chełmnie. W dniu 6 marca 1926 roku wyznaczony dowódcą plutonu 6 kompanii 71 pp. W maju 1926 roku wziął udział w przewrocie majowym. Został wówczas ranny w stopę. Po przewrocie majowym przydzielony z 71 pp w Ostrowi do Komendy Miasta St. Warszawy. 29 września 1928 roku przeniesiony do 37 pułku piechoty w Kutnie. Dowodził kompanią instrukcyjną oraz w latach 1937–1939 7 kompanią III batalionu.
1 września 1939 roku znalazł się w 144 pułku piechoty rezerwowej 44 Dywizji Piechoty Rezerwowej Armii „Łódź”, gdzie został I adiutantem dowódcy pułku – ppłk. piech. Władysława Dzióbka. Pełnił tę funkcję do 18 września 1939 roku. Od 18 września 1939 dowódca kwatery głównej 44 Dywizji Piechoty Rezerwowej. Uczestnik obrony Warszawy na odcinku Saska Kępa – Grochów pod dowództwem płk. Eugeniusza Żongołłowicza.
Po kapitulacji Warszawy od 28 września 1939 roku w niewoli niemieckiej w oflagach: X B Nienburg, X A Itzehoe i Sandbostel, X C Lubeka i II C Woldenberg – Dobiegniew (od 20 kwietnia 1942 roku do 25 stycznia 1945 roku). W wyniku ewakuacji oflagu Woldenberg po trzech miesiącach wyczerpującego marszu przekroczył Łabę, gdzie został wyzwolony przez wojska brytyjskie. Wstąpił do Polskich Sił Zbrojnych. Trafił na leczenie do Francji, gdyż był skrajnie wyczerpany i ciężko chory na bronchit. W roku 1945 w ramach PSZ prowadził sekcję bokserską. Wstąpił później do Polskiego Korpusu Przysposobienia i Rozmieszczenia. Następnie rozpoczął służbę w Polskich Oddziałach Wartowniczych przy armii amerykańskiej. W oddziałach tych służył głównie we Francji do 1965 roku.
Z zamiłowania był historykiem. Prowadził w Bar-le-Duc we Francji kwerendę prasy francuskiej z okresu powstania styczniowego. Dokonał wyboru kilkuset artykułów i przetłumaczył je na język polski. Publikacja ukazała się w 1963 roku w Vassincourt pod tytułem „Powstanie Styczniowe w 1863 roku w komunikatach Le Moniteur Universel”. Zachował polskie obywatelstwo, nigdy nie starał się o inne. Rodzinną Warszawę i Kutno, gdzie mieszkał w latach 1928–1939 po raz ostatni widział w 1939 roku. Zmarł w Londynie 21 kwietnia 1965 roku i został pochowany na cmentarzu North Sheen.

</doc>
<doc id="1904661" url="https://pl.wikipedia.org/wiki?curid=1904661" title="Ariel McDonald">
Ariel McDonald

Ariel McDonald (ur. 5 stycznia 1972 w Harvey) – amerykański koszykarz, posiadający także słoweńskie obywatelstwo, reprezentacji tego kraju, występujący na pozycji rozgrywającego.
Obywatelstwo Słowenii przyjął w czerwcu 1997 po dwuletniej grze w tym kraju, przywdziewając barwy Olimpiji Ljubljana. Cztery lata później zagrał na EuroBaskecie w Turcji, reprezentując Słowenię w trzech spotkaniach.
Czas studiów.
Uczył się w liceum w Homewood-Flossmoor nieopodal Chicago. W licealnej lidze koszykówki rzucał średnio 24 punkty na 63% skuteczności, miał także 10 asyst na mecz. Dwa lata po rozpoczęciu nauki jego rodzina zdecydowała się przeprowadzić do Raleigh w Północnej Karolinie.
W 1989 roku Ariel wybrał się na studia na Uniwersytet Minnesoty. W college'u jednak na pierwszym roku nosił miano tzw. redshirta, który mógł trenować z zespołem, ale nie mógł być brany pod uwagę podczas meczów. W następnych czterech latach wszystko się jednak zmieniło i McDonald poprowadził swój zespół do wygranej w National Invitation Tournament w 1993 roku, co dało szansę gry w turnieju NCAA w 1994 roku. Drużyna z McDonaldem odpadła w drugiej fazie rozgrywek. Kilka miesięcy później McDonald był już w Europie.
Kariera w Europie.
McDonald swoją przygodę z europejską koszykówką rozpoczął w klubach w Belgii (Braine Castors) i Słowenii (Interier Krsko). W tym drugim klubie spotkał się z Tomo Mahoriciem, który odkrył jego talent.
Po grze w Kršku McDonald trafił do KK Olimpiji Ljubljana, otwierając tym samym swoją długą listę sukcesów. Dwa lata później odszedł do Maccabi Tel Awiw, gdzie przez trzy lata udało mu się m.in. wygrać rozgrywki Suproligi, zostając uznany MVP.
Potem grał w Grecji, Rosji i Hiszpanii. Od 2008 roku mu się nie wiedzie – najpierw wrócił do rosyjskiego Dynama Moskwa, gdzie rozegrał ledwie jedno spotkanie, a potem trafił do Montepaschi Siena, ale i we Włoszech nie zabawił zbyt długo. Obecnie, i to od dłuższego czasu, jest bez klubu.
Reprezentacja.
W barwach Słowenii zagrał kilkanaście spotkań, z czego trzy na EuroBaskecie, który był rozgrywany w Turcji 2001 roku. Słowenia trafiła do grupy B, gdzie za przeciwników miała gospodarzy, Hiszpanię i Łotwę. Nie wyszli jednak z grupy, mimo że z czteroosobowej grupy aż trzy z nich były premiowane awansem. Zdecydowała porażka po dogrywce w ostatnim meczu z Łotwą 93:99, w którym McDonald rzucił 18 pkt. Słoweńcy, mimo odpadnięcia z rywalizacji na tak wczesnym poziomie, byli obok Jugosławii jedyną reprezentacją, która w tych mistrzostwach pokonała gospodarzy. Ostatecznie Słowenia zajęła miejsca 13-16, a Turcja zdobyła srebrne medale.
McDonald w tych mistrzostwach rzucał średnio 11,7 punktu.

</doc>
<doc id="1904663" url="https://pl.wikipedia.org/wiki?curid=1904663" title="Jan Pasiak">
Jan Pasiak

Jan Pasiak, ps. "Wiater", "Jawor" (ur. 28 marca 1914 w Krzesku-Królowej Niwie, zm. 22 maja 1962) – polski działacz ruchu ludowego, pułkownik, komendant Okręgu Lublin Batalionów Chłopskich, nauczyciel.
Życiorys.
Posiadał średnie wykształcenie pedagogiczne (ukończył Seminarium Nauczycielskie w Siedlcach) i pracował jako nauczyciel w kilku szkołach na terenie powiatu puławskiego. Należał do Stronnictwa Ludowego i był członkiem władz powiatowych ZMW „Wici”. Współorganizował strajk chłopski w 1937.
Po wybuchu wojny włączył się do działalności podziemnej. Organizował SL „Roch” oraz Chłopską Straż w powiecie puławskim. W grudniu 1940 został komendantem obwodu Puławy Batalionów Chłopskich. We wrześniu 1943 objął stanowisko komendanta Okręgu Lublin Batalionów Chłopskich, zastępując na nim Jana Barańskiego. Był ostatnim komendantem okręgu. We wrześniu 1944 został aresztowany przez funkcjonariuszy UB. Wymuszono na nim wydanie rozkazu o zerwaniu scalenia z AK, po czym 20 września 1944 zwolniono z więzienia. Po naradach z działaczami Stronnictwa Ludowego „Roch” i dowódcami Batalionów Chłopskich, które odbyły się w listopadzie i grudniu 1944, w styczniu następnego roku wydał odezwę nawołującą członków Batalionów Chłopskich do ujawniania się i działania na rzecz odbudowy państwa. Aż do 1955 był prześladowany przez UB.
Po wojnie nadal działał w „Wiciach”, a także w Polskim Stronnictwie Ludowym. W 1948 został działaczem jego odłamu PSL Lewica, a w 1949 Zjednoczonego Stronnictwa Ludowego. W 1956 zasiadł w Wojewódzkim Komitecie ZSL w Lublinie. W latach 1957–1961 piastował funkcję posła na Sejm PRL II kadencji, z okręgu Opole Lubelskie.
Życie prywatne.
Był synem Michała (1863–1940) i Franciszki Pasiak z domu Jagielak (1871–1951). Jego rodzeństwo to Stanisław (1892–1967), Franciszka Mazur (1887–1981), Władysława Starzyńska (1905–1974), Marianna Aleksandrowicz (1899–1949) i Zofia Golbiak (1909–1993). W 1949 ożenił się z Marianną z domu Jakimiak (1925–2018), ich dzieci to Jan i Dorota. Wraz z żoną pochowany na Powązkach Wojskowych (kwatera A29, rząd 8, grób 28).

</doc>
<doc id="1904664" url="https://pl.wikipedia.org/wiki?curid=1904664" title="CCTV-4">
CCTV-4

CCTV-4 () – międzynarodowy kanał telewizyjny należący do China Central Television, telewizji publicznej w Chinach i nadający w języku chińskim. Obszar nadawania jest również międzynarodowy.
Kanał ten w swojej ramówce programowej zawiera różne programy, m.in. filmy dokumentalne, filmy muzyczne, nowości filmowe, spektakle teatralne, sport oraz kreskówki, które pokazuje dla Chińskiej Republiki Ludowej, Hongkongu, Makau oraz Tajwanu. Kanał dostępny jest na platformach sieci kablowych.
Na kanale CCTV-4 często podejmowane są dyskusje w wielu kwestiach politycznych, kładąc przede wszystkim większy nacisk na politykę wobec Tajwanu.

</doc>
<doc id="1904668" url="https://pl.wikipedia.org/wiki?curid=1904668" title="Berberia">
Berberia

Berberia lub Barbaria to termin używany przez Europejczyków od XVI do XIX wieku w odniesieniu do krajów Maghrebu, czyli środkowych i zachodnich nadmorskich regionów Afryki Północnej — dzisiejsze Maroko, Algieria, Tunezja i Libia. Nazwa pochodzi od koczowniczego plemienia Berberów, pierwotnych gospodarzy tych ziem. Pojęcie to kojarzyło się z piratami berberyjskimi, których ostoją były porty tego wybrzeża i skąd atakowali statki i osady nadmorskie Morza Śródziemnego oraz północnego i środkowego Atlantyku. Napady te miały cele rabunkowe, ale przede wszystkim miały dostarczać brańców z Europy i Afryki subsaharyjskiej, których następnie sprzedawano jako niewolników.
Historia.
W sensie politycznym "Berberia" nigdy nie była jednością. Poczynając od XVI wieku dzieliła się na podobne sobie organizmy państwowe, jak Maroko, Algieria, Tunezja i Trypolitania. Głównymi władcami w czasach wzmożonego piractwa byli pasza, czyli dej Algieru, bej Tunisu i bej Trypolisu, wierni poddani imperium osmańskiego, którzy nie mieli zamiaru obalić władzy sułtana, bowiem byli "de facto" niezależnymi władcami. 
Wcześniej terytoria te dzieliły się na Ifrikiję, Maroko i państwo położone w zachodnio-środkowej Algierii z ośrodkami w Tilimsanie i Tijaracie. Potężne berberyjskie dynastie, jak Almohadzi i Hafsydzi, czasami na krótko zawierały sojusze. Z europejskiej perspektywy "stolicą Berberii" był najczęściej Trypolis w dzisiejszej Libii, aczkolwiek Marrakesz w Maroku był największym i najważniejszym berberyjskim miastem. Czasami za "stolicę" uważano także Algier bądź Tanger. 
Dla Europejczyków problem piractwa berberyjskiego stał się palący na początku XVI wieku, kiedy to wybrzeża Afryki Północnej zdominowali wygnani z Andaluzji Maurowie. Państwa takie jak Francja, Portugalia, Hiszpania czy Republika Wenecka wielokrotnie próbowały wyplenić ten proceder, ale dopiero w XVIII i XIX wieku zaczęły podejmować wspólne akcje zbrojne.
Pierwsza zamorska operacja bojowa w historii Stanów Zjednoczonych, przeprowadzona przez marynarkę wojenną i piechotę morską, była bitwa o Darnę w ramach I wojny berberyjskiej w roku 1805. Chodziło o zniszczenie berberyjskiego piractwa i o uwolnienie Amerykanów przetrzymywanych w niewoli.

</doc>
<doc id="1904669" url="https://pl.wikipedia.org/wiki?curid=1904669" title="Rachel David">
Rachel David

Rachel David − amerykańska aktorka znana z występów w serialach telewizyjnych, filmach fabularnych i spotach reklamowych. Kojarzona głównie z postacią Moonglow Hardin, w którą w latach 1999-2000 wcielała się w serialu "Z życia gwiazd".

</doc>
<doc id="1904671" url="https://pl.wikipedia.org/wiki?curid=1904671" title="Princes Street">
Princes Street

Princes Street – jedna z głównych ulic handlowych w stolicy Szkocji, Edynburgu.
Princes Street jest najdalej na południe wysunięta ulicą Nowego miasta, rozciąga się na długości 1,5 km od Lothian Road do Leith Street.
Wjazd dla samochodów osobowych jest ograniczony, w przeciwieństwie do pojazdów komunikacji miejskiej, które mają tu pierwszeństwo. Ulica nie posiada praktycznie południowej pierzei, z powodu przylegających do niej ogrodów Princes Street Gardens, dzięki temu rozciąga się stąd widok na stare miasto oraz zamek.

</doc>
<doc id="1904672" url="https://pl.wikipedia.org/wiki?curid=1904672" title="Andrzej Kempa">
Andrzej Kempa

Władysław Andrzej Kempa (ur. 27 czerwca 1936 w Częstochowie, zm. 1 października 2009 w Łodzi) – polski księgoznawca, bibliotekarz, bibliofil i regionalista.
Życiorys.
Absolwent polonistyki Uniwersytetu Łódzkiego, starszy kustosz dyplomowany, wieloletni pracownik Biblioteki Głównej Akademii Medycznej w Łodzi, a następnie, do emerytury, Wojewódzkiej i Miejskiej Biblioteki Publicznej im. Marszałka J. Piłsudskiego w Łodzi. Działacz Stowarzyszenia Bibliotekarzy Polskich, członek założyciel Łódzkiego Towarzystwa Przyjaciół Książki, kolekcjoner ekslibrisów.
Publikacje.
Autor ponad 1000 artykułów i wielu książek, wśród nich m.in.:

</doc>
<doc id="1904673" url="https://pl.wikipedia.org/wiki?curid=1904673" title="Brittney Lee Harvey">
Brittney Lee Harvey

Brittney Lee Harvey (ur. 16 listopada 1990 r. w Van Nuys w stanie Kalifornia) − amerykańska aktorka filmowa i telewizyjna.

</doc>
<doc id="1904674" url="https://pl.wikipedia.org/wiki?curid=1904674" title="Katedra Świętych Apostołów Piotra i Pawła w Naumburgu">
Katedra Świętych Apostołów Piotra i Pawła w Naumburgu

Katedra Świętych Apostołów Piotra i Pawła w Naumburgu (niem. "Naumburger Dom St. Peter und St. Paul") – dawny kościół biskupi, siedziba istniejącego od 1024 biskupstwa. Po reformacji, kiedy to miasto przeszło na luteranizm, i po śmierci ostatniego biskupa Juliusa von Pflug w 1564, katedra stała się własnością parafii ewangelickiej. Pierwszym ewangelickim biskupem został w 1542 Nikolaus von Amsdorf, który był pierwszym luterańskim hierarchą w historii Rzeszy.
Obecnie katedra oprócz funkcji liturgicznych pełni rolę ważnego ośrodka kulturalnego i turystycznego. Pieczę nad utrzymaniem katedry trzyma Zrzeszenie Fundacji Katedr w Naumburgu i Merseburgu i Kolegiaty w Zeitz (niem. "Vereinigte Domstifter von Merseburg, Naumburg und das Kollegiatsstift Zeitz").
Katedra położona jest w zachodniej części historycznej części miasta Naumburg (Saale) w Saksonii-Anhalt, w Niemczech). Pierwsza, wczesnoromańska, świątynia poświęcona w 1042 istniała do XIII wieku, zastąpiona została późnoromańskim kościołem z 1210–1242, częściowo przebudowanym od ok. 1250–XIV w. w stylu wczesnogotyckim. W obecnym kształcie jest trójnawową bazyliką z transeptem i dwoma chórami od strony wschodniej (z kryptą) i zachodniej, które flankują pary wież. Od strony południowej zabudowania monasterium kanonickiego skupione wokół czworobocznego wirydarza ze skarbcem katedralnym, kaplicą Trzech Króli i dawnym kościołem Najświętszej Marii Panny. Katedra, której architektura łączy późny romanizm z wczesnym gotykiem, kryje wewnątrz cenny wystrój, m.in. dzieła rzeźby gotyckiej – przypisywany Mistrzowi Naumburskiemu zespół figur fundatorów najstarszej katedry (m.in. Ekkehard i Uta, Herman i Regelinda) oraz Grupa Ukrzyżowania i cykl pasyjny zdobiący przegrodę chórową oddzielającą chór zachodni od korpusu nawowego.
Dzieje.
Średniowiecze.
Około roku 1000 Ekkehard I (zm. 1002), margrabia Miśni, wzniósł w położonym w zachodniej części Marchii na wzgórzu po prawym wybrzeżu Soławy w pobliżu ujścia rzeki Unstruty zamek margrabiów znany w źródłach jako Newenburg lub Nuwenburg, później nazwany Naumburgiem. Dogodne położenie na skrzyżowaniu traktów handlowych dało asumpt do założenia miasta i kościoła. Jego synowie Herman I i Ekkehard II założyli w zachodniej części miasta kościół Najświętszej Marii Panny, który otrzymał status kolegiaty. O kościele wspomina w roku 1021 biskup Merseburga jako "praepositura noviter fundata". W 1028 roku papież Jan XIX zaakceptował przeniesienie z Zeitz do Naumburga siedziby biskupiej. Postulat ten wniósł dwa lata wcześniej król rzymski a następnie cesarz Konrad II.
Katedra wczesnoromańska.
Wkrótce po pozwoleniu przeniesienia siedziby biskupiej do Naumburga (zapewne we wczesnych miesiącach 1026 roku) rozpoczęto bezpośrednio przy wschodniej części kościoła kolegiackiego budowę pierwszej wczesnoromańskiej katedry. Budowa miała miejsce za rządów biskupa Hunolda z Merseburga (lata 1036–1050). Wraz z przenosinami biskupstwa z Zeitz, katedrze naumburskiej nadano patrocinium macierzystej diecezji – świętych Piotra i Pawła.
Dzięki badaniom archeologicznym, które przyczyniły się do odkrycia pozostałości wczesnoromańskiego kościoła, możliwa jest rekonstrukcja układu przestrzennego pierwszej katedry. Ponadto pod obecnym chórem zachodnim zachowały się pozostałości kolegiaty zamku Ekkeharda. Kościół był trójnawową bazyliką z transeptem i prezbiterium zamkniętym półkolistą absydą. Katedra miała długość obecnego korpusu nawowego oraz zachodniego przęsła chóru wschodniego. Zakończone absydą przęsło zachodnie flankowane wieżami znajdowało się około 7 metrów na wschód od zachodniej przegrody chórowej. Przęsło nawy głównej stanowiła 1/2 skrzyżowania naw, przęsło nawy bocznej 1/2 przęsła nawy głównej. Wejście główne prowadziło do południowego ramienia transeptu. Nawy boczne były od zachodu zakończone przyziemiami wież. W latach około 1160–1170 w przyziemiach prezbiterium powstała krypta, która została zintegrowana z przyziemiami późniejszej katedry jako część środkowa obecnej trójczęściowej krypty. W skład kompleksu pierwszej katedry wchodziły także dwie kaplice: Trzech Króli oraz św. Mikołaja, ta druga była kaplicą prywatną biskupów naumburskich. Od strony stylistycznej świątynię cechował tak zwany "gebundenes System" ("system wiązany"), typowy dla saksońskich kościołów doby romanizmu, oparty na porządku proporcji, "ad quadratum" – gdzie wszystkie proporcje bazowały na wielkości kwadratowego skrzyżowania naw.
Katedra późnoromańska i gotycka.
Za rządów biskupa Engelharda (1207–1242) około 1210 roku dawną katedrę zastąpiono nową budowlą, zachowując jedynie przęsło krypty. Powstał obecny trójprzęsłowy korpus nawowy oparty na systemie wiązanym, obecny transept i prezbiterium o jednym przęśle zamknięte półkolistą absydą, flankowane dwoma kaplicami zamkniętymi także półkolistymi absydami. Kaplice te stanowią przyziemie wież. Od strony zachodniej wzniesiono drugą parę wież. Oprócz prezbiterium (o którego długości i formie wiadomo dzięki zachowanej krypcie) późnoromańska katedra zachowała się do dziś.
W okresie wczesnego i dojrzałego gotyku dokonano dwufazowej rozbudowy świątyni, wzbogacając ją o dwa chóry. Zniesiono romańską kaplicę zamkową z grobami dobrodziejów i fundatorów naumburskiej katedry, by na jej miejscu wznieść chór zachodni o jednym przęśle i poligonalnym zamknięciem (5/8). Ponadto podwyższono wieżę północną o trzy kondygnacje (planowano także nadbudować południową, do realizacji doszło dopiero w XIX w.) Wówczas chór zachodni wzbogacono o kamienne stalle, monumentalną przegrodę chórową, okna zaś wypełniono wczesnogotyckimi witrażami w stylu zygzakowatym. Wyrazem pamięci o lokalnych przodkach było wykonanie naturalnej wielkości pełnoplastycznych figur, które umieszczono przy służkach, których część badaczy przypisuje Mistrzowi Naumburskiemu i jego warsztatowi, działającego wcześniej m.in. w Moguncji, a następnie w Miśni. Prace nad chórem zachodnim trwały do ok. 1260.
Około 1300 roku na miejscu wyburzonego późnoromańskiego prezbiterium wzniesiono nowe gotyckie o dwóch przęsłach i poligonalnym zamknięciu (6/10). Zachowano dawną romańską kryptę oraz późnoromańską przegrodę chórową. Wnętrze otrzymało bogaty gotycki wystrój, z którego do dziś zachowało się niewiele, jednakże w niemal całości przetrwał zespół witraży z XIV i XV w.
Dalsze dzieje.
W roku 1532 katedra uległa częściowemu zniszczeniu przez pożar. Ogień strawił niektóre dachy, sklepienia i część średniowiecznego wystroju wnętrza, w tym fragmenty zachodniej przegrody chórowej. W latach 1711 i 1713 wschodnie wieże nakryto obecnymi barokowymi hełmami z latarniami. Barokowy wystrój wnętrza z lat 30. XVIII wieku został niemal całkowicie usunięty w ramach gruntownej restauracji świątyni w latach 1874–1878 w celu przywrócenia świątyni średniowiecznego charakteru. Po 1884 wzniesiono planowaną w średniowieczu wieżę południowo-zachodnią, obie wieże nakryto jednolitymi neogotyckimi hełmami. W latach 1936–1940 przeprowadzono badania archeologiczne pod wirydarzem. Wzniesiono w tym czasie budynek wschodnim skrzydle zabudowań kanonickich łączący kaplicę Trzech Króli z przedsionkiem transeptu katedry. W latach 1960–1968 przeprowadzono renowację katedry. Po roku 1989 wymieniono dachy katedry oraz kaplicy Trzech Króli.
W 2018 roku katedrę wpisano na listę światowego dziedzictwa UNESCO.
Architektura.
Wzniesiony niemal w całości z kamienia i ciosu, zespół katedralny tworzy katedra oraz dawne budynki kanoników i kapituły katedralnej zachowane w całości po stronie południowej i niewielkich fragmentach na północ od świątyni. Cechuje go synteza stylów romańskiego i gotyckiego. Ponadto w niewielkich ilościach zachowały się elementy barokowe i neogotyckie (wynik odbudowy zabudowań ze zniszczeń po pożarze w 1532 puryfikacji i regotycyzacji wnętrza).
Struktura przestrzenna.
Katedra składa się z trzech części – późnoromańskiego, bazylikowego korpusu nawowego z transeptem, wczesnogotyckiego chóru zachodniego oraz gotyckiego chóru wschodniego – prezbiterium. Korpus nawowy wzniesiony jest zgodnie z systemem wiązanym, gdzie trzem przęsłom nawy głównej odpowiada sześć naw bocznych. Trójprzęsłowa nawa poprzeczna, choć przestrzennie tworzy integralną całość, jest podzielona przez usytuowanie w obrębie skrzyżowania naw zachodniego przęsła chóru wschodniego poprzedzonego przegrodą chórową. Układ taki podyktowany jest usytuowaniem poniżej romańskiej krypty, której zachodnia część leży również na wysokości skrzyżowania naw. Do wnętrza transeptu można dojść przez nawy boczne. Wejście (jedyne) do katedry od strony południowej prowadzi bezpośrednio do transeptu. Na osi naw bocznych przy wschodnim boku nawy poprzecznej mieszczą się prostokątne kaplice (powyżej wznoszą się wieże) zamknięte półkolistymi absydami.
Prezbiterium składa się z dwóch przęseł, zachodniego późnoromańskiego odpowiadającego proporcjom przęseł nawy głównej i transeptu i węższego gotyckiego, za którym znajduje się poligonalne zamknięcie (6/10) z wysuniętą najdalej na wschód przyporą na osi. Chór zachodni o nieregularnym poligonalnym zamknięciu (5/8) jest jednoprzęsłowy. Przęsło flankuje para wież poprzedzona wąskimi prostokątnymi przedsionkami.
Elewacje zewnętrzne.
Górująca nad panoramą Naumburga katedra z czterema wieżami łączy formy romańskie z gotyckimi. Zarówno późnoromański korpus nawowy i gotyckie chóry cechuje kubiczność bryły, a ich elewacje mają nader skromną dekorację ograniczającą się do zaakcentowania korony murów lateralnych za pomocą fryzów arkadowych. Na szczytach transeptu znajdują się romboidalne płyciny o profilowanych ościeżach z dekoracją ornamentalną.
Ściany korpusu nawowego są przeprute prostokątnymi oknami zamkniętymi półkoliście. Każdemu przęsłu odpowiada para okien nawy głównej i po dwie pary w nawach bocznych. Gotycka architektura obu chórów charakteryzuje się odstępstwem od cech gotyku katedralnego, powściągliwość form architektonicznych podyktowana jest archaizacją charakterystyczną dla architektury wczesnogotyckiej w Saksonii. Oszkarpowane ściany dzielą się na trzy strefy, cokół, część dolną zwieńczoną gzymsem działowym i wyższą górną przeprutą ostrołukowym oknem. Każde okno jest dwudzielne, ozdobione dekoracją maswerkową. Ponad gzymsem wieńczącym niska balustrada. Trójuskokowe przypory wieńczą fiale z przylegającymi do nich gargulcami. Ponadto, trzy najdalej wysunięte na wschód fiale zdobią figury Chrystusa i patronów katedry.
Dwie pary kilkukondygnacyjnych wież cechuje kontrast między surowością ścian w dolnych kondygnacjach i dekoracyjnością (za pomocą form czysto architektonicznych). Wschodnie wieże, które mają plan kwadratu, ponad strefą murów naw przechodzą w ośmiobok. Ich naroża akcentują lizeny. Okna trzech górnych pięter mają formę romańskich biforiów. Ponadto pod gzymsami fryzy arkadowe, przy czym fryz wieńczący najwyższą kondygnację ozdobiony jest gotyckimi trójliściami z noskami. Hełmy barokowe posiadają dwie latarnie. Wieże zachodnie nawiązują w swojej formie do wież katedr w Bambergu (Frankonia) i Laon (Francja). Trzy najwyższe kondygnacje są zaakcentowane wielobocznymi narożnymi wieżyczkami z ostrołukowymi arkadami wspartymi na smukłych filarach. Cechuje je lekkość i ażurowość, w każdej kondygnacji zastosowano odmienną artykulację ścian i dekorację okien i arkad.
Wewnątrz przedsionka, mieszczącym także osobne wejścia na krużganki i wirydarz, znajduje się wejście główne do katedry. Wejście ozdobione jest późnoromańskim portalem wmurowanym w elewację południowego ramienia transeptu. Portal jest dziełem późnoromańskim. W polu ostrołukowego tympanonu płaskorzeźbione przedstawienie Jezusa w mandorli adorowanego przez dwa anioły. Wielouskokowe ościeża zdobią kolumny z kapitelami o przedstawieniach zoomorficznych (głównie ptaki), poniżej strefy archiwolt fryz z liśćmi palmetowymi.
Wnętrze i jego wystrój.
Korpus nawowy z transeptem.
Przestrzeń nawy głównej jest ograniczona od zachodu i wschodu przegrodami chórowymi. Wnętrze jest nakryte sklepieniem krzyżowym i krzyżowo-żebrowym wspartym na służkach przylegających do filarów wiązkowych, lub bezpośrednio do murów lateralnych. Sklepienie każdego przęsła oddzielone jest profilowanymi gurtami wspartych na filarach międzynawowych i lizenach przylegających do ścian. U nasady arkad filary zdobią kapitele z dekoracją roślinną i ornamentalną. Zgodne z porządkiem systemu wiązanego występuje alternacja filarów międzynawowych; filary oddzielające przęsła nawy głównej są wiązkowe, pozostałe o planie kwadratowy, z wyjątkiem pary filarów (wiązkowych) przęsła środkowego. Powyżej arkad międzynawowych ściany nawy głównej są niemalże gładkie, w podłuczach arkad występują parzyste okna. Ascetyczna architektura wnętrza obejmuje także pozostałe miejsca późnoromańskiej części katedry, nawy boczne i transept z kaplicami.
Datowana na 1466 rok drewniana ambona ma formę wieloboku. Ściany zewnętrzne zdobią późnogotyckie płaskorzeźby przedstawiające dwunastoletniego Jezusa nauczającego oraz wizerunki Doktorów Kościoła (zachowały się jedynie postaci świętych Grzegorza i Augustyna). W transepcie przy wschodnich ścianach znajdują się dwa późnogotyckie tryptyki, w północnym ramieniu retabulum pasyjne wykonane przez warsztat Georga Lembergera, w południowym retabulum z cyklem maryjnym z ok. 1500 r. Spośród dzieł o charakterze sepulkralnym m.in. gotyckie nagrobki prepozytów katedry: Burkharda von Bruchterte (zm. 1391) w środkowym przęśle nawy południowej, Johanna von Eckartsberga (zm. 1406) przy północnej ścianie transeptu. Na filarach międzynawowych kilka brązowych płyt nagrobnych z przełomu XV i XVI wieku, wyrób norymberskiego warsztatu Vischerów.
Wschodnia przegroda chórowa.
Wschodnia przegroda chórowa powstała w okresie budowy późnoromańskiej katedry, datowana jest na około rok 1230, należy do najstarszych tego typu obiektów. Od strony nawy głównej poprzedzają ją trójstopniowe schody. Składa się z trzech arkad o półkolistych łukach wspartych na ośmiu podporach na planie kwadratu. Każda z nich składa się z czterech kolumn z przysadzistymi trzonami. Kształt baz i kapiteli jest zbliżony do porządku kompozytowego. Powyżej łuków arkadowych balustrada z polichromowymi postaciami Chrystusa (w płycinie) i Dwunastu Apostołów (w ślepych arkadach). Wewnątrz przegrody pośrodku ołtarz z XIX wieku, flankowany schodami wiodącymi przez niewielkie portale do części prezbiterialnej.
Krypta.
Poniżej chóru wschodniego zachowała się krypta, której plan pozwala wyodrębnić jej części i wiązać z różnymi fazami budowy. Stanowi cenną pamiątkę po dawnej romańskiej katedrze, co więcej wschodnia absyda pozwala odtworzyć długość katedry, zanim powstało obecne gotyckie prezbiterium. Składa się z trzech części, których cechą wspólną jest trójnawowy podział. Od strony zachodniej mieści się dwuprzęsłowy przedsionek, następnie właściwa krypta o regularnym kwadratowym planie, na końcu prostokątna kaplica zamknięta niewielką półkolistą absydą.
Chór wschodni.
W obrębie chóru wschodniego mieści się skrzyżowanie naw oraz przestrzeń prezbiterialna, składająca się z dwóch przęseł i absydy. Chór nakryty jest sklepieniem krzyżowym i krzyżowo-żebrowym w części wschodniej wspartym na smukłych służkach przylegających do wewnętrznych przypór. Ściany podzielone są na dwie strefy, niższą dolną mieszczącą płytkie wnęki oraz górną sięgającą do sklepień, gdzie mury przeprute ostrołukowymi oknami są cofnięte. Wewnętrzne przypory u dołu przeprute są ostrołukowymi przejściami, stąd u nasady górnej strefy znajduje się ganek z balustradą. Prezbiterium od absydy oddziela przegroda ołtarzowa z trybuną o wysokości równej gankowi. W ten sposób ceremonia liturgiczna była oglądana z góry z trzech stron. Posadzka chóru wschodniego jest usytuowana wyżej w stosunku do reszty katedry (ze względu na kryptę), ponadto jej wysokość wzrasta ku wschodowi; w przejściu między skrzyżowaniem naw a prezbiterium znajdują się cztery stopnie, kolejne dwa przed ołtarzem głównym.
Ołtarz główny i witraże.
Główny ołtarz tworzy przegroda z trybuną i poprzedzająca go kamienna mensa. Przegroda o formach renesansowych (dwa portale, kanelowane pilastry w porządku jońskim) oraz późnogotyckich (maswerkowa balustrada i łuk arkadowy zdobiący trybunę flankowany smukłymi fialami). Na mensie gotyckie kamienne retabulum z ostrołukowymi arkadami, wewnątrz nich rzeźbione przedstawienia Grupy Ukrzyżowania i postaci świętych Barbary i Katarzyny.
Obok ołtarza kamienna, pełnoplastyczna figura diakona trzymającego pulpit na Ewangelię, łączona z warsztatem Mistrza Naumburskiego. Z tym samym autorstwem łączona jest płyta nagrobna biskupa Dietricha II (zm. 1272) usytuowana na osi schodów prowadzących ze skrzyżowania naw do prezbiterium. Tenże hierarcha jest autorem dokumentu, dzięki któremu powstały posągi chóru zachodniego, które prawdopodobnie wyszły z fundacji biskupiej.
Okna absydy zdobią gotyckie witraże. Na osi okna z postacią tronującej Marii oraz Żywot Marii z XIV w. Po stronie północnej cykl Pasji Chrystusa, południowej cykl Credo Apostolorum – XV w.
Zespół stalli.
W obrębie chóru wschodniego znajduje się zespół drewnianych gotyckich stalli z XIII-XIV w. Najstarsze pochodzą ze schyłku XIII wieku, składające się z czterech siedzisk. Zaplecki tworzy rząd czterech ostrołukowych arkad, wspartych na kolumienkach o kielichowych kapitelach. Skromna dekorację tworzą motywy roślinne zdobiące ścianki boczne oraz kapitele kolumienek. Przy ścianach bocznych stalle chóru z przełomu XV i XV stuleci, późnogotyckie z ozdobnymi oślimi grzbietami, wimpergami i pinaklami wzbogaconymi płaskorzeźbionymi motywami roślinnymi i zoomorficznymi. Siedziska odgrodzone są ściankami z ozdobnymi kwiatonami i dekoracją maswerkową. Przy przegrodzie chórowej prostopadle ustawione stalle biskupie o trzech siedziskach. Na ścianie pośrodku Jezus, do którego zwracają się Piotr i Paweł. Baldachim zdobi dekoracja architektoniczna (arkady z maswerkami, czołganki, fiale, kwiatony).
Zachodnia przegroda chórowa.
Do chóru zachodniego przechodzi się przez monumentalną przegrodę, która wraz z posągami dobrodziejów i dekoracją architektoniczną należy do czołowych osiągnięć rzeźby europejskiej doby gotyku. Poszczególne figury, reliefy i elementy rzeźby architektonicznej łączy silne podobieństwo stylowe, formalne, a ponadto tworzą określony program ikonograficzny i treści ideowe. Koncepcja dzieła i wykonanie dekoracji zachodniego chóru są dziełem prawdopodobnie artysty i jego warsztatu zwanego Mistrzem Naumburskim lub też grupy wybitnych artystów, rozbieżność ta wynika z długoletniego sporu historyków sztuki o autorstwo przegrody i dekoracji zachodniego chóru.
Przegroda ma formę lektorium z trybuną u góry, do której prowadzą spiralne schody, mieszczące się w dwóch wielobocznych klatkach schodowych od strony chóru. Klatki mają ażurową formę; na stopniach wznoszą się smukłe kolumienki z bazami i ozdobnymi liściastymi kapitelami. W najwyższej części kolumienki połączone są ostrołukowymi arkadami, z trójliściami. Od strony nawy przegroda ma formę ściany przerwanej pośrodku monumentalnym portalem z podwójnym przejściem do chóru. Wsparta na niskim cokole ściana jest wzbogacona dwoma parami wnęk zwieńczonych trójkątnie, każda z nich mieści ostrołukową arkadę z parą mniejszych arkad zamkniętych trójlistnie. Gradacja wysokości i głębokości arkad ściany znacznie uplastyczniają dolną strefę przegrody, którą cechuje powściągliwe zastosowanie dekoracji rzeźbiarskiej którą tworzą kapitele i ozdobny fryz.
Poszczególne motywy roślinne tworzące kamienną dekorację przegrody zostały wyrzeźbione w pełni naturalistycznie, odtwarzając właściwości morfologiczne, zarówno liści jak wyłaniających się z gałązek i łodyg owoców. Dobór gatunków roślin jest uzasadniony symboliką o charakterze chrysto- i mariologicznym. Oprócz winnej latorośli, która zdobi zarówno fryz i kilka kapiteli, pozostałe kapitele zdobią liście m.in. dębu, orzecha, bylicy pospolitej.
Powyżej mieści się wysunięta przed lico ścian trybuna z kamienną balustradą, która od zewnątrz jest ozdobiona reliefami z przedstawieniami tworzącymi cykl pasyjny.
Cykl pasyjny.
Cykl pasyjny tworzy zespół ośmiu przedstawień figuralnych w architektonicznej scenerii, którego narracja biegnie od lewej strony. Są to Ostatnia Wieczerza, Judasz przyjmujący srebrniki, Pojmanie Chrystusa, Zaparcie się Św. Piotra, Chrystus przed najwyższym kapłanem, Jezus przed Piłatem, Biczowanie i Niesienie Krzyża. Przedstawienie "Ostatniej Wieczerzy" jest syntezą dwóch wątków z Ewangelii Mateusza (Mt 26,23) i św. Jana (J 13,26). Artysta uprościł przedstawienie, ograniczając je do Jezusa i pięciu apostołów zasiadających przy stole z chlebem i winem, z których jeden – Judasz – zasiada tyłem do widza. Tenże dynamizuje kompozycję swoim upozowaniem i dysharmonizuje całość; fałdy obrusu są najbardziej pomarszczone na wysokości kolan Iskarioty. Każdego z apostołów cechują indywidualne rysy twarzy, odmienny strój. Ze szczególnym dramatyzmem i realizmem rzeźbiarz ukazał moment karmienia Judasza przez Chrystusa, dając tym zapowiedź dwóch następnych scen. Przedstawienie "Judasza przyjmującego srebrniki", o czym wspomina św. Mateusz (Mt. 26 14–15), jest zobrazowaniem tragedii ludzkiej porażki, jaką jest uległość i oszustwo za sakiewkę pieniędzy. Scena ta przedstawia moment zdrady Judasza i przyjęcia srebrników z rąk najwyższego kapłana. Odtąd w następnych scenach pojawiać się będą Żydzi w charakterystycznych szpiczastych czapkach. Głównymi bohaterami wspomnianego przez św. Łukasza (Łuk 28,48) i św. Jana (J 18,10) wydarzenia "Pojmania Chrystusa" są stojący pośrodku Jezus i Judasz dający Mu zdradziecki pocałunek, na co jeden z żydowskich oprawców reaguje gwałtownie targając szaty Zbawiciela (w prawej ręce trzyma miecz w opasanej pochwie, co jest symbolem prawnych przywilejów żołnierza). Trzecim głównym bohaterem jest święty Piotr ucinający mieczem ucho Malchusowi. Artysta zgrupował oprawców po lewej, apostołów po prawej stronie Jezusa. Scenę "Zaparcia św. Piotra" dzieli na dwie części szczyt portalu. Po lewej stronie ukazany jest apostoł i służąca, co jest odniesieniem do pierwszego zaparcia (Łuk. 22, 55–57), po prawej dwaj żołnierze, z których jeden szepcze do drugiego, co ma powiązanie z trzecim zaparciem apostoła (Łuk. 22, 59–62). Kolejną syntezą dwóch biblijnych wątków (Mt 27 12 i Mt 27,24) jest następna scena "Jezus przed Piłatem". Po lewej stronie ukazano Jezusa prowadzonego i oskarżanego przez najwyższego kapłana, który oddaje zarzuty Piłatowi. Namiestnik ukazany jest podczas umywania rąk, nerwowo reagując na zarzuty kapłana. Pomiędzy rozgniewanymi stoi Jezus, który ze spokojem i pełen świadomości przypuszcza zbliżającą się nieuniknioną mękę. Dwie ostatnie sceny z przegrody, ilustrujące epizody z Męki Chrystusa, "Biczowanie" i "Niesienie Krzyża" są wykonane z drewna w 1737 na miejscu wczesnogotyckich zniszczonych przez pożar w 1532.
Grupa Ukrzyżowania.
Wewnątrz portalu przegrody chórowej umieszczono kulminacyjny wątek Męki Chrystusa, jego śmierć krzyżową. Ramiona krzyża na którym wisi Chrystus tworzą trumeau i nadproże portalu, a głowa Chrystusa zajmuje dolną część tympanonu, powyżej w jego polu płaskorzeźbione anioły okadzający zmarłego Zbawiciela. Figura Chrystusa stanowi klucz całości przegrody i punkt wyjścia dla programu ikonograficznego dekoracji chóru zachodniego. Dokonano tu syntezy tradycji ołtarzy poprzedzających przegrodę chórową oraz specyficznej dla Saksonii odmiany umieszczania na belce tęczowej Grupy Ukrzyżowania (m.in. katedra w Halberstadt, kościół w Wechselburgu). Po bokach Chrystusa stoją Maria i św. Jan Ewangelista. Ze szczególnym dramatyzmem i naturalizmem ukazano agonię Chrystusa i grymas cierpienia Marii i św. Jana. Na twarzy Chrystusa oprócz śladów męki i cierpienia rysuje się grymas zmęczenia i bólu, jednakże żywo i ze wzruszeniem spogląda na współcierpiącą Marię, która nie spogląda na Niego, lecz kładzie dłoń na piersi. Święty Jan spogląda za siebie, nie ukrywając poruszenia dramatem Męki. Złożone ręce zakrywa pod płaszczem. Ekspresyjnie pofałdowane szaty potęgują dramatyczność przedstawienia. Wbudowanie w lektorium Chrystusa Ukrzyżowanego jest odniesieniem do Jego wstawiennictwa za zmarłych dobrodziejów katedry. Umieszczenie krucyfiksu na trumeau wiąże się m.in. z uroczystą celebracją przejścia do chóru zachodniego któremu towarzyszyła adoracja Chrystusa, oparta na cysterskiej doktrynie o bezpośrednim uczestniczeniu wiernych w obrzędach upamiętniających Pasję.
Ponad podwójną arkadą, na trójkątnym szczycie ukazano malowanego Chrystusa na tronie z Marią i św. Janem po bokach, co ma związek z powyższą Grupą Ukrzyżowania w portalu. Jest to symboliczne ukazanie Paruzji i Sądu Ostatecznego. Poświadcza to inskrypcja na obramującym ten obraz czworoliściu napisana wczesnogotycką majuskułą: "Sędzia tutaj na tronie rozdziela dobro (owce) od zła (baranów). Czy jego Sąd będzie surowy lub miłosierny, to jest nieodwołalne".
Chór zachodni.
Chór zachodni tworzy zamknięta przestrzeń nakryta sklepieniem krzyżowo-żebrowym, wspartym na profilowanych służkach, przęsła oddzielają profilowane gurty. Ściany podzielone są na dwie strefy, niższą dolną mieszczącą płytkie wnęki oraz górną sięgającą do sklepień, gdzie lico murów jest cofnięte. W obrębie przęsła strefę dolną tworzą stalle, powyżej nich znajduje się ciąg arkad z wnękami a następnie lico murów. Na wysokości gzymsu wieńczącego dolną strefę zostały postawione przy służkach posągi fundatorów flankowane ostrołukowymi arkadami. Figury są dziełem Mistrza Naumburskiego i innych anonimowych artystów, związanych z warsztatem głównego twórcy. Posadzka w części wschodniej jest wyższa o cztery stopnie.
Chór zachodni zachował jednolity wystrój wnętrza z połowy XIII wieku, który tworzą stalle, witraże, częściowo zachowane płyty nagrobne przylegające do ścian i zespół figur fundatorów katedry które z bogatą rzeźbą architektoniczna tworzą spójną całość. Sklepienie zamknięcia chóru zdobi zwornik z bogata dekoracją którą tworzą koncentrycznie ułożone, liście i owoce winnej latorośli, cechujące naturalistycznym ich odtworzeniem.
Stalle kamienne.
Przy ścianach bocznych chóru znajdują się kamienne stalle; w dolnej strefie umieszczono drewniane siedziska z XVI wieku. Powyżej mieszczą się głębokie nisze oddzielone kolumienkami z kapitelami o bogatej, naturalistycznej dekoracji roślinnej. Nisze zwieńczone są ozdobnymi baldachimami o formach architektonicznych, gdzie wielokrotnie zastosowano repetycje form takich jak ostre łuki, wieżyczki, krenelaże etc. Ich formy mają zarówno formy archaizujące (przedromańskie i romańskie), jak typowe dla ówczesnej gotyckiej architektury; jeden z baldachimów (ponad posągiem Gepy) niemal cytuje formę wież zachodnich katedry naumburskiej. Strefę wyższą stanowi arkatura – ciąg arkad z wnękami wspartych na kolumienkach. Każdą ostrołukową arkadę, w którą wpisany jest trójliść wieńczy wimperga. Niewykluczone, że w niszach mocowano świece, a także relikwie, które wystawiano w celu nadania rangi celebracji pamięci o fundatorach.
Posągi fundatorów.
Przy służkach umieszczone są monumentalne, naturalnej wielkości figury dobrodziejów dawnej katedry naumburskiej. Każda z nich wykonana jest z jednego bloku kamiennego, stoi na okrągłej bazie. Wyżej, ponad głowami fundatorów, znajdują się ozdobne baldachimy o wyszukanych formach architektonicznych nawiązujących do wczesnogotyckich, każdy z nich ma formę ażurowej, wielobocznej wieży, przy czym każdej z nich artysta nadał własną formę. Są to pierwsze w Rzeszy dzieła mikroarchitektury, co więcej forma baldachimów ma pewne analogie do architektury wież katedr XII i XII wieku, m.in. laońskiej, bamberskiej i naumburskiej.
Na podstawie trzech źródeł, którymi są wspomniany dokument biskupa Dietricha II, "obituaria" – spisy uniwersarzy wymieniające dobrodziejów, do których należy się modlić, oraz inskrypcje na tarczach, ich tożsamość została zidentyfikowana, aczkolwiek w kilku przypadkach identyfikacja jest dyskusyjna. I tak po północnej stronie chóru to: Dietrich von Brehna lub – (według Wolfganga Hartmanna) – Ludwik Skoczek, Gepa albo Adelajda von Camburg (żonę grafa Dietmara von Selbold-Gelnhausen), Ekkehard II i Uta; po południowej stronie: Gerburg lub Berchta albo – według Hartmanna – Adelajda (żona Ludwika Skoczka), Konrad albo Dietrich von Brehna, Herman i Regelinda; w absydzie chóru: Dietmar; Hartmann identyfikowany z grafem Dietmarem von Selbold-Gelnhausen), Sizzo von Käfernburg, Wilhelm von Camburg oraz Timo von Kistritz (według Hartmanna: syn grafa Dietmara von Selbold-Gelnhausen). Postaciom zostały nadane indywidualne rysy twarzy, upozowanie, wyrafinowana gestykulacja, wytworne kostiumy i uzbrojenie. Stało się to podstawą do interpretacji, w której dostrzega się wątku dworskiego. Jest to dworska opowieść o obyczajach prawdziwego rycerza chrześcijanina.
Każda figura przedstawia historyczną postać z dwóch stuleci wstecz. Autorzy rzeźb położyli nacisk na realizm zarówno w anatomii i kostiumologii. Ponadto uwzględnione zostały pewne cechy o charakterze rodzajowym i psychiczny wymiar; uwzględniono rozmaite stany emocjonalne, wyrazy twarzy podkreślające cechy charakteru. Zobrazowane są tu nie tylko indywidualne cechy postaci, lecz także pewna wiedza na temat dobrodziejów, co w pełni poświadcza postać Dietmara, który osłania tarczą swoją twarz, a jednocześnie podejmuje walkę wyciągając miecz. Inskrypcja na tarczy brzmi: DITMARVS COMES OCCISVS, (Hrabia Dietmar, którego zabito). Hrabia ukazany jest tu w decydującym momencie tuż przed jego śmiercią. Inskrypcja na tarczy Syzza von Schwarzburg-Käfernburg SYZZO COMES DO jest tłumaczona w kilku wersjach, jako hrabia Turyngii, lub hrabia Syzzo, dobroczyńca (DONOR). Dobroczyńca trzyma przepasany miecz do góry, ponad ramionami, co może charakteryzować go jako sędziego. Być może osoba ta odnosi się także do patrona katedry św. Pawła. Wilhelm von Camburg przyjmuje nietuzinkowe upozowanie, zakrywając w płaszczu zaciśniętą prawą pięść, lewą ręką swobodnie podtrzymuje wsparty na ziemi miecz i tarczę, która ma najlepiej zachowaną dekorację malarską i inskrypcję o treści WILHELMVS COMES VNVS FUNDATORVM. Kolejny dobroczyńca - THIMO DE KISTERICZ, QVI DEDIT ECCLESSIAE SEPTEM VILLAS (Thimo von Kistritz, który podarował (naumburskiemu) kościołowi siedem wiosek) ukazany jest w stanie gniewu, kierując jednoznacznie wzrok w stronę Ekkeharda, który zlecił zamordowanie (1034) hrabiego Dytryka, ojca Thima. Artysta ukazał żądzę zemsty na mordercy.
W miejscu szczególnie wyróżnionym – przejściu z przęsła do strefy ołtarzowej stoją dwie pary - dobrodziejów, którym towarzyszą żony. I tak przy ścianie północnej stoją Ekkehard II i jego żona Uta, "vis a vis" starszy brat Hermann z Regelindą.
Wielokrotnie i różnorodnie interpretowani Ekkehard i Uta jako przedstawiciele arystokracji ubrani są w wytworne kostiumy z ozdobnymi broszami i innymi elementami biżuterii. Książę trzyma tarczę lekko z boku, ostentacyjnie pokazuje owinięty pasem tkaniny miecz na znak, że ma władzę ustanawiania i wykonywania prawa. Jego twarz ukazuje władcę w sile wieku, nieco otyłego lecz energicznego; przedstawienie sugeruje, iż jest osobą zdecydowaną i mającą realną władzę. Uta, która w dobie romantyzmu i nacjonalizmu postrzegana była jako ideał Niemki, ukazana została jako osoba szlachetna i piękna, lecz sprawia wrażenie podobnie jak jej małżonek osoby wyniosłej, pewnej siebie, wysoko nobilitowanej arystokratki. W sposób ostentacyjny podnosi owiniętą płaszczem prawicę, zakrywając lekko prawy policzek, dając do zrozumienia iż jest niezależna, także od Ekkeharda. Wraz z innymi "wizytówkami" średniowiecznej sztuki Rzeszy, m.in. Jeźdźcem Bamberskim i Lwem Brunszwickim – postać Uty jest "ikoniczna" – wielokrotnie i w sposób różnorodny obrazowana i popularyzowana w niemieckiej sztuce, literaturze i przedmiotach codziennego użytku głównie XIX i XX w.
Naprzeciwko stoją Herman i Regelinda. Margrabia ma odkrytą głowę, rozpuszczone włosy o dynamicznych lokach. W przeciwieństwie do Ekkeharda, ukazanego tu jako wojownika i władcę, Hermann wygląda na osobę nastawioną pokojowo. Miecz ukrywa pod tarczą; widoczne są tylko rękojeść, jelec oraz dolna część pochwy. Tarczę zdobi ozdobny ornament, nie zachowała się niestety inskrypcja. Paradoksem jest nadanie młodszemu od Hermana Ekkehardowi rysów osoby wiekowo starszej. W "obituariach" starszy brat Hermann jest wspomniany tylko jako dobrodziej i "canonicus", zaś Ekkehardowi artysta nadał rysy osoby znaczącej, władcy. Starszego z braci cechuje rycerskość w wydaniu dworskim, tenże spogląda na swoją małżonkę. Regelinda została ukazana tu jako dama dworu. W przeciwieństwie do Uty na jej twarzy rysuje się wyraz radości, podobnie jak żona Ekkeharta twarz ma ściśle okrytą welonem i na głowie ma ozdobną książęcą koronę. W rękach trzyma swój płaszcz o plastycznie ukształtowanych fałdach. Postać Regelindy należy do najsłynniejszych poloników w sztuce europejskiej. Znana w literaturze popularnej jak również naukowej jako "śmiejąca się Polka", Regelinda była drugą córką księcia i króla Bolesława Chrobrego, która wyszła za Hermana w 1022. Piastówna kieruje swój wzrok i uśmiech nie tylko ku małżonkowi (głowa lekko skierowana ku Hermanowi) i innym dobrodziejom (zwłaszcza Ekkehartowi i Ucie), lecz także ku wszystkim wiernym i obecnym w chórze.
Kiedy duchowieństwo Naumburga przed połową XIII stulecia ponad dawną fundacją Ekkeharda zdecydowało wznieść zachodni chór i udekorować go figurami dobrodziejów, od śmierci fundatorów minęło ponad 150–200 lat. Trzy wspomniane źródła wspominają o postaciach, jednakże bez szczegółów, które miały stać się podstawą nadania postaciom daleko idącej indywidualizacji. Co więcej, nic nie wiadomo na temat domniemanego mauzoleum mieszczącego się we wcześniejszej świątyni, a w zachowanych wcześniejszych dziełach o charakterze sepulkralnej wizerunki nie odznaczają się aż tak daleko idącą indywidualizacją.
O wykonaniu takiego programu ikonograficznego w zachodnim chórze katedry zadecydowały istotne w historii Rzeszy aspekty jak lokalność, silne poczucie wartości historycznej i żywy kult dobrodziejów, którzy byli założycielami Naumburga i jego głównej świątyni. Niewątpliwie figury dobrodziejów są plastycznym odzwierciedleniem dokumentu biskupa Dietmara II i nawiązują do rzekomych nagrobków mieszczących się w istniejącej wcześniej kolegiacie Ekkeharda. Duchowieństwo i kapituła kolegiaty, którą wyburzono na rzecz chóru zachodniego katedry potrzebowało rekompensaty i właściwego uhonorowania dawnych dobrodziejów. Chór zachodni stał się swego rodzaju memorium, wyodrębnioną strefą katedry przeznaczoną do specjalnego kultu zmarłych, celebrowano tu pamięć o zmarłych przodkach i dobrodziejach świątyni. Niewykluczone iż podobną funkcję pełnił chór wschodni, gdzie spoczywa biskup Dietmar II. Nie zachowały się dziś figury zdobiące służki; ocalały jedynie ozdobne baldachimy o formach architektonicznych.
Witraże.
W oknach zachowały się witraże, które poza oknami zachodnim i południowo-zachodnim (wykonane w XIX w.) są datowane na połowę XIII stulecia. Charakteryzują się bogatą dekoracją ornamentalną i roślinną. Pośrodku owalów umieszczono pojedynczo lub parzyście postaci świętych patronów katedry - Piotra i Pawła, kolejnych Apostołów, Męczenników (m.in. Szczepana, Sebastiana, Wawrzyńca, Wincentego, Maurycego, nadto Doktorów Kościoła, Dziewic i innych niewiast (m.in. Katarzynę, Barbarę, Marię Magdalenę, Elżbiety Węgierskiej). W trzech środkowych oknach znajdują się również alegorie czterech cnót kardynalnych, oraz innych cnót m.in. "Caritas" (miłość), "Misericordia" (miłosierdzie), "Patientia" (cierpliwość) etc. Poruszono tu wątek zwycięstwa nad złem, poprzez zestawienie postaci z ich adwersarzami np. u stóp św. Piotra ukazano Szymona Maga, św. Paweł upokarza Nerona, zaś św. Jan Domicjana. Cnoty zestawiono z przywarami (np. "Pax" i "Discordia", "Sapientia" i "Insapientia", "Spes" i "Desperatio") Od strony stylistycznej witraże charakteryzują się ekspresyjnymi układami konturów, zarysów cech fizjonomicznych i kostiumów. Układy fałdów szat są kanciaste, łamane i dynamiczne. Wszystkie te cechy są charakterystyczne dla stylu zygzakowatego związanego z tzw. gotykiem alternatywnym, rozpowszechnionym w zachodniej i środkowej Europie na przełomie XIII-XIV stulecia.
Zabudowania monasterium kanonickiego.
Początkowo zabudowania kanonickie formowano na północ od katedry, istniały one do wyburzenia w XVIII wieku. Zamieszkiwała je kapituła katedralna (późnoromańskie zabudowania po południowej stronie były przeznaczone dla kanoników katedry i duchownych kościoła NMP). Pozostałości zostały odkryte przez archeologów w latach 1961–1965. Z tego okresu zachowało się częściowo przylegające do nawy północnej skrzydło niskiego krużganku nakrytego sklepieniem krzyżowo-kolebkowym o półkoliście zamkniętych arkadach wspartych na niskich filarach. Zachował się także dawny budynek kurii o dwóch kondygnacjach (obecnie budynek przy "Domplatz" 3), wzniesiony z kamienienia i ciosu, z zachowanymi warstwami późniejszych przekształceń. Podczas budowy katedry późnoromańskiej zabudowania wzniesiono po przeciwległej stronie katedry. W przeciwieństwie do wczesnoromańskich tworzą rozległy kompleks, skupiony wokół nieregularnego wirydarza. Budowa ich trwała fazami do 2 połowy XIV wieku. Podobnie jak w przypadku katedry różnica stylowa podyktowana jest fazami budowy. Część północna (krużganek przylegający do nawy katedry) zachodnia i wschodnia zachowały w znacznej elementy późnoromańskie. W pozostałych częściach przeważają formy gotyckie. Regularny układ krużganku jest przerwany w części południowo-wschodniej. Skrzydło wschodnie zajmuje (w kolejności od strony południowej) kościół NMP, budynek z 1940 roku, kaplica Trzech Króli z dolną kaplicą Św. Mikołaja oraz przedsionek do południowego ramienia transeptu katedry z wejściem głównym.
Kaplica Trzech Króli.
Znajdująca się przy budynku bramnym późnogotycka Kaplica Trzech Króli została wzniesiona w 1416 roku, na miejscu starszej romańskiej z XI wieku. Fundatorem był biskup Gerhard II von Goch (1409–1422). Na zewnątrz znajduje się rzeźbione przedstawienie Pokłonu Trzech Króli, gotyckie z XV w. W przyziemiu mieści się kaplica św. Mikołaja, wzniesiona jako pamiątka dawnej kaplicy prywatnej biskupów naumburskich z XI stulecia. Po pożarze w 1532 kaplicę odbudowano na cele świeckie (magazyn, areszt itd.). W XIX wieku przywrócono jej funkcje sakralne. Podczas badań archeologicznych odkryto pozostałości starszej kaplicy z XI stulecia (fragmenty pn-zach naroża), która od strony wschodniej była zamknięta absydą. Obecna późnogotycka nawiązuje do dawnej w układzie przestrzennym (bez półokrągłego zamknięcia) ma dwie kondygnacje i dwa przęsła. Dolna kaplica Św. Mikołaja jest nakryta sklepieniem krzyżowym, górna, gwiaździstym.
Kościół Najświętszej Marii Panny.
Przylegający do południowo-wschodniej części zabudowań zespołu katedralnego kościół Najświętszej Marii Panny pełnił funkcję parafii dla gminy katedralnej. Składa się z prostokątnego, jednonawowego korpusu nawowego, i węższego, dwuprzęsłowego poligonalnie zamkniętego prezbiterium. Zniszczony w 1532, następnie długo był w stanie ruiny. Odbudowany w XIX wieku w celach świeckich, pełnił m.in. funkcję sali gimnastycznej. Prezbiterium datowane jest na rok 1343.
Muzeum katedralne.
W zachodniej części monastarium ulokowane jest Domschatzgewölbe – muzeum skarbca katedralnego, mieszczące m.in. stare dokumenty, rękopisy iluminowane, dzieła rzeźby, malarstwa tablicowego i rzemiosła artystycznego. Spośród dzieł wyróżniają się m.in. zespół gotyckich retabulów ołtarzowych z XV i XVI stuleci, obraz Jakuba Większego i Marii Magdaleny pędzla Lucasa Cranacha Starszego, rzeźby: gotycka Pietà z XIV w. z klasztoru w Pforcie, XIII-wieczna misa z głową Jana Chrzciciela; z dokumentów m.in. obituaria – dokumenty poświęcone zmarłym fundatorom katedry naumburskiej, w których zalecano wiernym do modlitwy za nich.

</doc>
<doc id="1904675" url="https://pl.wikipedia.org/wiki?curid=1904675" title="Katedra w Naumburgu">
Katedra w Naumburgu



</doc>
<doc id="1904676" url="https://pl.wikipedia.org/wiki?curid=1904676" title="KK Split">
KK Split

Košarkaški Klub Split – chorwacki zawodowy klub koszykarski z siedzibą w Splicie, założony w 1945 roku. Zespół jest popularnie nazywany wśród kibiców "Žuti" (Żółci).
Historia.
Korzenie swojego powstania klub ma w sportowej organizacji zwanej Hajduk, która powstała 1945 roku. Cztery lata później sekcja koszykówki oderwała się o tej organizacji i od 1949 roku, po zmianie nazwy, zwie się KK Split.
Jednak dopiero 14 lat później KK ze Splitu udało się awansować do pierwszej ligi Jugosławii. W 1967 roku, dzięki sponsorowi, KK dokoptowało do swojej nazwy człon "Jugoplastika". Nazwa przetrwała do 1990 roku.
Klub ze Splitu po pewnym czasie stał się jednym z najlepszych klubów w Europie. Do tej pory klub ze Splitu jest obok ASK Ryga (potem Broceni) jedynym zespołem, który zwyciężył w Pucharze Europy trzykrotnie z rzędu. Stało się to w latach 1989-91, dwukrotnie jako Jugoplastika, a raz jako POP 84. W tamtym okresie w drużynie, którą prowadził Božidar Maljković, grali m.in. Dino Rađa, Žan Tabak, Toni Kukoč, Zoran Savić, Duško Ivanović, Petar Naumovski czy Aramis Naglić.
W późniejszym latach klub miał poważne problemy finansowe, ale powoli sytuacja jest opanowana, m.in. dzięki temu, że prezydentem klubu jest były zawodnik Dino Rađa.

</doc>
<doc id="1904677" url="https://pl.wikipedia.org/wiki?curid=1904677" title="Rideau (rzeka)">
Rideau (rzeka)

Rideau to rzeka przepływająca przez wschodnią część prowincji Ontario w Kanadzie. Jej długość wynosi 146 km. Rzeka ma swój początek w Upper Rideau Lake i uchodzi do rzeki Ottawa w Ottawie. Powierzchnia zlewni wynosi ponad 4000 km².
Ujście rzeki Rideau do Ottawy ma formę wodospadu wysokości 9,1 m, w którym woda dzieli się na dwie bliźniacze wstęgi. Pierwszym Europejczykiem, który dotarł w to miejsce, był w 1613 r. francuski żołnierz, żeglarz i podróżnik, założyciel Québecu, a przede wszystkim kartograf – Samuel de Champlain (1574-1635). To właśnie on, płynąc w górę Ottawy, nazwał wpadającą do niej efektownym wodospadem rzekę "Rideau", co po francusku znaczy „firanka” lub „kurtyna”.
Wykorzystanie.
Od Upper Rideau Lake do Hog's Back Falls w Ottawie rzeką biegnie wybudowany w latach 1827–32 kanał Rideau, łączący Ottawę z Kingston na brzegu jeziora Ontario.
Rzeka używana jest jako źródło wody pitnej dla mieszkańców gmin położonych wzdłuż jej biegu (z wyjątkiem Ottawy, która pobiera wodę z rzeki Ottawa).

</doc>
<doc id="1904681" url="https://pl.wikipedia.org/wiki?curid=1904681" title="Saneczkarstwo na Zimowych Igrzyskach Olimpijskich 2010 - jedynki kobiet">
Saneczkarstwo na Zimowych Igrzyskach Olimpijskich 2010 - jedynki kobiet

Saneczkarskie jedynki kobiet na Zimowych Igrzyskach Olimpijskich 2010 odbyły się w dniach 16-17 lutego w Whistler na torze Whistler Sliding Centre. Rozegrane zostały cztery ślizgi - po dwa pierwszego dnia i drugiego.

</doc>
<doc id="1904683" url="https://pl.wikipedia.org/wiki?curid=1904683" title="Marszczelec">
Marszczelec



</doc>
<doc id="1904684" url="https://pl.wikipedia.org/wiki?curid=1904684" title="Thomas Schwab">
Thomas Schwab

Thomas Schwab (ur. 20 kwietnia 1962 w Berchtesgaden) – niemiecki saneczkarz reprezentujący też RFN, medalista igrzysk olimpijskich i mistrzostw świata, mistrz Europy oraz zwycięzca Pucharu Świata.
Kariera.
Pierwszy sukces odniósł w sezonie 1982/1983, kiedy w parze z Wolfgangiem Staudingerem zajął trzecie miejsce w klasyfikacji generalnej Pucharu Świata w dwójkach. Trzy lata później zajęli drugie miejsce, a w sezonie 1986/1987 zdobyli Kryształową Kulę. W 1987 roku zdobył brązowy medal w dwójkach na mistrzostwach świata w Innsbrucku, a rok później wywalczył złote medale w dwójkach i zawodach drużynowych podczas mistrzostw Europy w Königssee. W tym samym roku wystartował na igrzyskach olimpijskich w Calgary, zdobywając brązowy medal. Brał również udział w igrzyskach w Sarajewie cztery lata wcześniej, kończąc rywalizację w dwójkach na ósmej pozycji.
W latach 1994-2008 był trenerem niemieckiej kadry saneczkarzy. Po jego wodzą Niemcy i Niemki wywalczyli 129 medali igrzysk olimpijskich, mistrzostw świata i Europy. W lutym 2008 roku został sekretarzem generalnym i dyrektorem sportowym Niemieckiej Federacji Bobslejowej i Saneczkarskiej. Jego następcą na stanowisku trenera saneczkarzy został Norbert Loch, ojciec Felixa Locha.

</doc>
<doc id="1904685" url="https://pl.wikipedia.org/wiki?curid=1904685" title="Wolfgang Staudinger">
Wolfgang Staudinger

Wolfgang Staudinger (ur. 8 września 1963 w Berchtesgaden) – niemiecki saneczkarz reprezentujący też RFN, medalista igrzysk olimpijskich i mistrzostw świata, mistrz Europy oraz zwycięzca Pucharu Świata.
Kariera.
Pierwszy sukces odniósł w sezonie 1982/1983, kiedy w parze z Thomasem Schwabem zajął trzecie miejsce w klasyfikacji generalnej Pucharu Świata w dwójkach. Trzy lata później zajęli drugie miejsce, a w sezonie 1986/1987 zdobyli Kryształową Kulę. W 1987 roku zdobył brązowy medal w dwójkach na mistrzostwach świata w Innsbrucku, a rok później wywalczył złote medale w dwójkach i zawodach drużynowych podczas mistrzostw Europy w Königssee. W tym samym roku wystartował na igrzyskach olimpijskich w Calgary, zdobywając brązowy medal. Brał również udział w igrzyskach w Sarajewie cztery lata wcześniej, kończąc rywalizację w dwójkach na ósmej pozycji.
Jego żoną jest była kanadyjska saneczkarka Marie-Claude Doyon.

</doc>
<doc id="1904687" url="https://pl.wikipedia.org/wiki?curid=1904687" title="Mistrz Naumburski">
Mistrz Naumburski

 
Mistrz Naumburski, Mistrz z Naumburga albo Mistrz Figur Naumburskich (niem. "Naumburger Meister") – anonimowy rzeźbiarz (lub grupa rzeźbiarzy) działających w okresie gotyku, od około 1230-1260 roku.
Życiorys.
Działał w połowie XIII wieku (lata ok. 1225–1260). Artysta był ściśle związany z warsztatem lub zespołem rzeźbiarzy i kamieniarzy działających na terenie Francji i Rzeszy Niemieckiej. Jego twórczość wiąże się z rozwojem plastyki na przełomie faz wczesnego i dojrzałego gotyku. Autor m.in. rzeźb i reliefów, m.in. w katedrach w Moguncji, Naumburgu i Miśni.
Przypuszczalnie Mistrz Naumburski wraz z warsztatem wykonywali swoje wczesne dzieła od około 1225 we Francji. Z jego udziałem mogły powstać niektóre dekoracje rzeźbiarskie katedry w Reims, następnie po rozproszeniu pracujących tam rzeźbiarzy, działał przy dekoracji zamku w Coucy, katedry w Noyon a następnie w Metzu. Swoje główne dzieła stworzył na terenie Rzeszy. Od 1230 działał w Moguncji, wykonując zachodnią przegrodę chórową tamtejszej katedry św. Marcina, z której do dziś zachowały się fragmenty. Są to m.in. elementy "Sądu Ostatecznego" zdobiącego balustradę (grupa zbawionych i potępionych) i wimpergę portalu prowadzącego do chóru zachodniego katedry, na której znalazło się przedstawienie "Deesis". Ponadto zachowały się pojedyncze fragmenty – głowy postaci (m.in. „głowa z opaską”), fragmenty baldachimów itp. Przegroda po obradach Soboru Trydenckiego została wyburzona, zaś odnalezione później fragmenty z rzeźbami Mistrza obecnie są prezentowane w przykatedralnym muzeum. Z wczesnego okresu pobytu Mistrza Naumburskiego pochodzi relief z przedstawieniem św. Marcina, znany jako "Jeździec z Bassenheim", związany z twórczością okresu mogunckiego.
Kolejnymi miejscami i dziełami wiązanymi z Mistrzem Naumburskim i jego kręgiem są Gelnhausen (przegroda chórowa w kolegiacie NMP) i Merseburg (nagrobek rycerza w tamtejszej katedrze). Od około 1240 do 1260 artysta wraz z grupą rzeźbiarzy wykonywali elementy wystroju katedry w Naumburgu, przede wszystkim posągi dobrodziejów katedry (m.in. Ekkharda i Uty oraz Hermanna I i Regelindy) oraz dekorację zachodniej przegrody chórowej, w tym złożony z sześciu scen figuralnych cykl Pasji i Grupa Ukrzyżowania, zdobiąca portal wejściowy. W tejże samej świątyni, we wschodnim chórze wykonano nagrobek biskupa Dietricha oraz pełnoplastyczną figurę diakona trzymającego pulpit na księgę. Ostatnim miejscem, gdzie działał warsztat Mistrza Naumburskiego zapewne była Miśnia, gdzie wykonano siedem rzeźb dla tamtejszej katedry św. Jana i Donata (m.in. postaci Ottona I i jego żony Adelajdy).
Styl Mistrza Naumburskiego wskazuje, iż rzeźbiarz miał do czynienia z dekoracją plastyczną wielkich katedr Francji (m.in. w Amiens, Reims, Laon, Metz, Strasburgu). Rzeźbił przede wszystkim figury postaci duchownych i świeckich, często naturalnej wielkości, nadając im cechy indywidualne. Ściśle, nieraz wręcz organicznie dopasowywał elementy plastyczne ze strukturą architektoniczną, cytował np. w dekoracjach baldachimów formy czysto architektoniczne. Opierał się na realistycznej percepcji postaci, nie rezygnując jednocześnie z pewnego wyrazu uduchowienia i szlachetnego patosu na twarzach, upozowania i gestykulacji. Oprócz dzieł pełnoplastycznych wykonywał reliefy i niewykluczone że także elementy roślinne i ornamentalne zdobiące m.in. kapitele kolumn, charakteryzujące się wyjątkowym wówczas realizmem i naturalizmem. Ukształtowany we Francji i Rzeszy gotycki realizm XIII wieku którego reprezentantami są Mistrz Naumburski z jego strzechą wywarł silny wpływ na rzeźbę w Anglii (Southwell), Hiszpanii (Burgos), a w mniejszym stopniu na Śląsk (np. figura Salomei Głogowskiej).

</doc>
<doc id="1904689" url="https://pl.wikipedia.org/wiki?curid=1904689" title="Liczby Grassmana">
Liczby Grassmana



</doc>
<doc id="1904691" url="https://pl.wikipedia.org/wiki?curid=1904691" title="Erfde">
Erfde

Erfde (duń. "Ervde") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Kropp-Stapelholm.

</doc>
<doc id="1904692" url="https://pl.wikipedia.org/wiki?curid=1904692" title="Ervde">
Ervde



</doc>
<doc id="1904693" url="https://pl.wikipedia.org/wiki?curid=1904693" title="Sabellastarte magnifica">
Sabellastarte magnifica

Sabellastarte magnifica – gatunek wieloszczeta występujący w Atlantyku i Morzu Karaibskim. Osiąga 12,5 centymetra długości. Ciało pierścienicy zwykle pozostaje schowane w elastycznej rurce, która jest umocowana do dna morskiego lub rafy koralowej. Na rurkę składają się ziarenka piasku, które są sklejone przez organizm kleistą substancją. W celu zdobycia pokarmu "Sabellastarte magnifica" korzysta z pierzastej korony skrzelowej.

</doc>
<doc id="1904694" url="https://pl.wikipedia.org/wiki?curid=1904694" title="Groß Rheide">
Groß Rheide

Groß Rheide (duń. "Store Rejde") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Kropp-Stapelholm.

</doc>
<doc id="1904695" url="https://pl.wikipedia.org/wiki?curid=1904695" title="Gross Rheide">
Gross Rheide



</doc>
<doc id="1904696" url="https://pl.wikipedia.org/wiki?curid=1904696" title="Store Rejde">
Store Rejde



</doc>
<doc id="1904697" url="https://pl.wikipedia.org/wiki?curid=1904697" title="Klein Bennebek">
Klein Bennebek

Klein Bennebek (duń. "Lille Bennebæk") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Kropp-Stapelholm.

</doc>
<doc id="1904698" url="https://pl.wikipedia.org/wiki?curid=1904698" title="Lille Bennebæk">
Lille Bennebæk



</doc>
<doc id="1904699" url="https://pl.wikipedia.org/wiki?curid=1904699" title="Lille Bennebaek">
Lille Bennebaek



</doc>
<doc id="1904700" url="https://pl.wikipedia.org/wiki?curid=1904700" title="Ixquic">
Ixquic

Ixqiuc ("Xquic j.pol Mała Krew") – bogini ziemi w mitologii Majów Quicze. 
Była córką Cuchumaquika i matką dwóch synów bliźniaków: Hunahpu i Ixbalanque. Jej mężem był Hun. Urodziła się w xibalba. 
Przedstawiano ją zawsze z rozpuszczonymi włosami jako bóstwo emanujące erotyzmem i zmysłowością. Jej wizerunek zawierał w sobie wszystkie cechy ideału piękna według Majów – długi nos, oczy o kształcie migdałów, pełne piersi. Była boginią oddania cielesnego i kobiecej płodności, przez co przedstawiano ją w intymnych sytuacjach z męskimi bóstwami Nieba i Podziemia a nawet i ze zwierzętami. Te postacie zwierzęce kryły w sobie konkretnych bogów. Przybierając inną postać panowała nad chorobami, które za pomocą ptaka Muan, potrafiła przynosić jak i przepędzać. Gdy kobiety pragnęły dziecka, jej figurkę stawiano pod małżeńskim łożem nazywając ją Panią Tęczy. 
Ixqiuc w micie.
Występuje w micie o bliźniakach Hun-Hunahpu i Vucub-Hunaphu W Xibalba rozegrali oni mecz i przegrali już w pierwszej próbie, czego następstwem było złożenie ich w ofierze i pogrzebania przy placu do gry w pelotę. Głowę Hun-Hunahpu zawieszono na znajdującym się nieopodal bezpłodnym drzewie, które natychmiast po raz pierwszy pokryło się owocami, a w rzeczywistości czaszkami; głowa bliźniaka stała się jedną z nich. O tym wydarzeniu usłyszała Ixquic i przybyła zobaczyć owo cudowne drzewo. Gdy podeszła bliżej, czaszka Hun-Hunahpu przemówiła i splunęła na jej prawą dłoń. Ślina wkrótce znikła, a dziewica stała się brzemienną. Po sześciu miesiącach Cuchumaquic zauważył odmienny stan córki, która zaprzeczała jakoby zaznała już mężczyzny. Panowie Podziemia nie uwierzyli w jej zapewnienia i postanowili złożyć ją w ofierze. Uprzednio poddano ją licznym próbom. W jednej z nich musiała zebrać pełną sieć kukurydzy z poletka, na którym po żniwach pozostała jedna jedyna kolba. Bogini zwróciła się o pomoc do Chachala (boga zasiewów), Ixcanil (bogini deszczu), Ixcanil (bogini obsianych kukurydzą pól) i Ixcacau (Xcacau „Dawczyni Kakao" – bogini kakao). Ich pomoc okazała się jednak niewystarczająca. W drodze do miejsca kaźni bogini przekonała do swej niewinności Ahpop Achih, niedoszłych egzekutorów i została uwolniona. Kaci zanieśli swym panom, zamiast serca Ixquic, bryłę zakrzepłej żywicy z Czerwonego Drzewa Purpury. Bogini, za radą Hun-Hunahpu wyszła na powierzchnię ziemi. W jej ślady poszli Ahpop Achih, którzy bali się zemsty bogów Podziemia i zaczęli służyć swej niedoszłej ofierze. Ixquic w domu Ixmucane powiła bliźniaczych synów – Hunahpu i Ixbalanque.
Ixqiuc i kalendarz.
W kalendarzu Majów bogini był przyporządkowany dzień ósmy - "Lamat" oraz dzień czternasty – "Ix" i dzień siedemnasty – "Caban", kalendarza Tzolkin. Według kalendarza Ualyab (Haab) bogini dzierżyła władze wraz z Kukulkan z bogiem nad trzecim miesiącem ZIP. 

</doc>
<doc id="1904702" url="https://pl.wikipedia.org/wiki?curid=1904702" title="Klein Rheide">
Klein Rheide

Klein Rheide (dolnoniem. "Lütt Rei", duń. "Lille Rejde") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Kropp-Stapelholm.

</doc>
<doc id="1904703" url="https://pl.wikipedia.org/wiki?curid=1904703" title="Lille Rejde">
Lille Rejde



</doc>
<doc id="1904704" url="https://pl.wikipedia.org/wiki?curid=1904704" title="Lütt Rei">
Lütt Rei



</doc>
<doc id="1904705" url="https://pl.wikipedia.org/wiki?curid=1904705" title="Luett Rei">
Luett Rei



</doc>
<doc id="1904706" url="https://pl.wikipedia.org/wiki?curid=1904706" title="Hunahpu">
Hunahpu



</doc>
<doc id="1904707" url="https://pl.wikipedia.org/wiki?curid=1904707" title="Ixbalanque i Hunahpu">
Ixbalanque i Hunahpu

Ixbalanque, Xbalanque – ("Mały Jaguar, Pani Jaguarów") w mitologii Majów Kicze bóg (lub bogini) Księżyca i Hunahpu ("Jeden Strzelec z Dmuchawki"), bóg solarny. 
Razem bliźniacy tworzyli parę bogów twórców cywilizacji, znanych jako Bohaterscy Bliźniacy. Ich matką była Ixquic, która została zapłodniona śliną Hun-Hunahpu.
Bracia brali udział w walce sił dobra i zła. Ich walka miała symboliczny charakter i była przedstawiona jako walka z ciemnymi siłami Podziemia – Xibalbą na placu gry w ullamaliztli. Kiedy w Domu Nietoperzy w wyniku przegranej głowę stracił Hunahpu, Ixbalanque musiał sam grać przeciwko drugiej stronie. Odcięcie głowy Hunahpu miało symbolizować „śmierć słońca” a jednocześnie powrót do życia boga kukurydzy oraz walkę księżyca z siłami ciemności. Odzyskanie głowy przez brata i jego czuwanie nad nią to symbol odrodzenia słońca oraz możliwość zapełnienia kiełkowania kukurydzy. Gdy słońce znikało za horyzontem, Ixbalanque samotnie bronił ludzkość przed potworami nocy. Miało to tłumaczyć następstwo dnia i nocy, a kolejne remisy na polu gry jego cykliczność. Gra w ullamaliztli w całej Mezoameryce miała takie samo magiczne znaczenie. Była aktem narodzin słońca i jego dobroczynnego dla ziemi działania.
Bracia w mitach.
Istnieje inna wersja powyżej historii. Bracia bliźniacy wyzwali na pojedynek władcę Podziemia a powodem było wymierzone przeciwko nim przymierze zawarte pomiędzy Pramatką Mam a bogiem zmarłych. W podróży do Podziemi, dzięki swej przebiegłości ominęli wszystkie zastawione na nich pułapki – płomienie w Komnacie Ognia i lodowate zimno w Komnacie Mrozu. Dopiero w Komnacie Nietoperza wampir śmierci, Camalotz, odciął głowę bogu Hunahpu. Głowa została wystawiona na placu do gry w piłkę. Brat Ixbalanque w zastępstwie nałożył bratu na szyję magiczną dynię. By odzyskać ucięta szyje, Hunahpu, namówił królika, aby ten, korzystając z zamieszania, schował się na placu zabawy w drzewie. Gdy mecz był w trakcie, bliźniak wymierzył w stronę kryjówki piłkę a królik w tym samym momencie zaczął szaleńczy bieg. Bogowie Podziemia, myśląc że to piłka pognali za nim. Te chwilę wykorzystał Ixbalanque i oddał bratu głowę. W ten sposób bracia wygrali i wygrywali we wszystkich innych potyczkach aż do chwili, gdy władza bóstw Podziemia nie miała nadrzędnej władzy nad ludźmi.
Wierzono, że pod postacią jednego z gatunków małp ukazali się ludziom boscy bliźniacy Ixbalanque i Hunahpu ucząc ludzkość rzemiosła, gry na flecie i pisma. W Popul Vuh bóstwa te zostały przedstawione pod postaciami małp zarówno jako istoty dobrotliwe, jak i bezwstydne, przynoszące nieszczęście, nieustannie manifestując siłę swojej seksualności.
Istnieje także mit jak boscy bracia bliźniacy walczyli z mitycznym ptakiem – papugą Uucub K’aquix, który przez swoją chciwość i zarozumiałość postanowił cały świat uczynić poddanym sobie. Aby składano mu ofiary oszukał wszystkich ludzi, podając się za ucieleśnienie Słońca i Księżyca. Jednak w rzeczywistości jego kolorowe upierzenie odbijało tylko światło słoneczne, co doprowadziło do jego oślepienia. Bliźniacy dowiedziawszy się o oszuście wypowiedzieli mu walkę a po zwycięstwie na nowo wprowadzili dawny ład na ziemi.
Inną oryginalną rzeczą u Indian Quiche była płciowość głównego bóstwa – Księżyca. Na całym terytorium zajmowanym przez plemiona Majów, księżyc posiada atrybuty żeńskie i jest małżonką słońca. W Popl Vuh jest natomiast, wyjątkowo, rodzaju męskiego. Według badacza kultury, E. Thomsona, słońce ma imię Ixbalangue a księżyc Hunahpu, na Jukatanie identyfikowany z gwiazdą poranną. Wiele innych imion występujących w Popol Vuh ma imiona związane z kalendarzem, który do dzisiaj odgrywa olbrzymią rolę w wielu regionach.

</doc>
<doc id="1904708" url="https://pl.wikipedia.org/wiki?curid=1904708" title="Meggerdorf">
Meggerdorf

Meggerdorf (duń. "Meggertorp") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Kropp-Stapelholm.

</doc>
<doc id="1904709" url="https://pl.wikipedia.org/wiki?curid=1904709" title="Meggertorp">
Meggertorp



</doc>
<doc id="1904711" url="https://pl.wikipedia.org/wiki?curid=1904711" title="Hun-Hunahpu">
Hun-Hunahpu

Hun-Hunahpu – bóg ognia w mitologii Majów Kicze, jeden z najstarszych bogów z panteonu. 
Był mężem bogini Ixquic, z którą spłodził dwóch bliźniaczych synów 
Hunahpu i Ixbalanque. Miał również synów z inną boginią Xbaquiyalo o imionach Hunbatz i Hunchouen, którzy byli personifikacją planety Wenus tyle że pierwszy występował w mitologii Kicze jako Gwiazda Wieczorna, a drugi jako Gwiazda Poranna. 
Hun i jego brat Vucub zostali zabici przez Panów Śmierci. Mieli za zadanie pilnować, by ogień nie wygasł. W przeciwnym razie mieli zostać zabici. Próba się nie udała i Hun z Vucubem zostali skazani na śmierć. Ich zabójstwo zostało pomszczone przez jego synów.
Hun-Hunahpu po swojej śmierci wstąpił do nieba i stał się słońcem, gdzie uosabiał zorzę, światło i jasność rozpraszającą mroki niewiedzy.

</doc>
<doc id="1904712" url="https://pl.wikipedia.org/wiki?curid=1904712" title="Norderstapel">
Norderstapel

Norderstapel (duń. "Nørre Stabel") – część gminy "(Ortsteil)" Stapel w Niemczech w kraju związkowym Szlezwik-Holsztyn, w powiecie Schleswig-Flensburg, w związku gmin Kropp-Stapelholm. Do 28 lutego 2018 samodzielna gmina.

</doc>
<doc id="1904714" url="https://pl.wikipedia.org/wiki?curid=1904714" title="Nørre Stabel">
Nørre Stabel



</doc>
<doc id="1904715" url="https://pl.wikipedia.org/wiki?curid=1904715" title="Noerre Stabel">
Noerre Stabel



</doc>
<doc id="1904716" url="https://pl.wikipedia.org/wiki?curid=1904716" title="Samir Aboud">
Samir Aboud

Samir Abdussalam Aboud (ar. سمير عبود, ur. 29 września 1972 w Trypolisie) – libijski piłkarz grający na pozycji bramkarza.
Kariera klubowa.
Od początku kariery piłkarskiej Aboud jest związany z klubem Al-Ittihad Trypolis. W 1991 roku zadebiutował w jego barwach w pierwszej lidze libijskiej. Już w debiutanckim sezonie osiągnął pierwszy sukces w karierze, gdy wywalczył mistrzostwo Libii. Z kolei rok później zdobył z Al-Ittihad Puchar Libii. W swojej karierze jeszcze siedmiokrotnie zostawał mistrzem kraju w latach 2002, 2003, 2005, 2006, 2007, 2008 i 2009 pięciokrotnie zdobywał puchar kraju w latach 1999, 2004, 2005, 2007 i 2009 oraz dziewięciokrotnie - superpuchar kraju w latach 1999, 2002, 2003, 2004, 2005, 2006, 2007, 2008 i 2009.
Kariera reprezentacyjna.
W reprezentacji Libii Aboud zadebiutował w 2001 roku. W 2006 roku był trzecim bramkarzem Libii i rezerwowym dla Luisa de Agustiniego i Meftaha Ghazalli w Pucharze Narodów Afryki 2006. Na tym turnieju nie rozegrał żadnego spotkania.

</doc>
<doc id="1904721" url="https://pl.wikipedia.org/wiki?curid=1904721" title="An-Nasir">
An-Nasir

An-Nasir li-Din Allah ( "An-Nāṣir li-Dīn Allāh"; ur. 1158, zm. 1225) – kalif z dynastii Abbasydów.
Życiorys.
W czasie swego panowania (1180–1225) wzmocnił i rozszerzył władzę kalifa umiejętnie wykorzystując spory pomiędzy Turkami seldżuckimi. Utworzył również bractwo rycerskie zwane "futuwwa", a jego członkowie, młodzi rycerze zwani "fitjan", wzmocnili władzę kalifa. W bractwie tym działał również młody Salah ad-Din.

</doc>
<doc id="1904722" url="https://pl.wikipedia.org/wiki?curid=1904722" title="Naji Shushan">
Naji Shushan

Naji Said Al Shushan (ar. ناجي الشوشان, ur. 14 stycznia 1981 w Trypolisie) – libijski piłkarz grający na pozycji obrońcy.
Kariera klubowa.
Karierę piłkarską Shushan rozpoczął w klubie Olympic Azzaweya. W 2000 roku zadebiutował w jego barwach w pierwszej lidze libijskiej. W zespole tym występował do zakończenia sezonu 2003/2004, a następnie przeszedł do Al-Ittihad Trypolis. W swoim pierwszym sezonie spędzonym w Al-Ittihad wywalczył zarówno mistrzostwo kraju, jak i zdobył Puchar Libii i Superpuchar Libii. W swojej karierze jeszcze czterokrotnie zostawał mistrzem kraju w latach 2006, 2007 2008 i 2009, dwukrotnie zdobywcą pucharu kraju w 2007 i 2009 roku oraz czterokrotnie - superpucharu kraju w latach 2006, 2007 2008 i 2009.
Kariera reprezentacyjna.
W reprezentacji Libii Shushan zadebiutował w 2001 roku. W 2006 roku w Pucharze Narodów Afryki 2006 rozegrał 2 spotkania: z Wybrzeżem Kości Słoniowej (1:2) i z Marokiem (0:0).

</doc>
<doc id="1904724" url="https://pl.wikipedia.org/wiki?curid=1904724" title="Süderstapel">
Süderstapel

Süderstapel (duń. "Sønder Stabel") – część gminy "(Ortsteil)" Stapel w Niemczech w kraju związkowym Szlezwik-Holsztyn, w powiecie Schleswig-Flensburg, w związku gmin Kropp-Stapelholm. Do 28 lutego 2018 samodzielna gmina.

</doc>
<doc id="1904725" url="https://pl.wikipedia.org/wiki?curid=1904725" title="Henryk I Waldeck">
Henryk I Waldeck

Henryk I Waldeck-Schwalenberg (zm. przed 21 września 1214) – syn hrabiego Wolkwina II Schwalenberg.
W 1185 brał udział wraz ze swoimi braćmi w założeniu klasztoru Marienfeld.
W 1190 przejął hrabstwa Schwalenberg i Waldeck z powodu krucjaty na którą wyruszył jego brat Wittekind III Waldeck-Schwalenberg.
Rodzina i dzieci.
Ożenił się z Hesseką z Dassel (zm. 25 lipca 1220) 

</doc>
<doc id="1904726" url="https://pl.wikipedia.org/wiki?curid=1904726" title="Fate of Norns">
Fate of Norns

Fate of Norns − piąty studyjny album szwedzkiej grupy muzycznej wykonującej melodic death metal, Amon Amarth, wydany 6 września 2004 roku nakładem Metal Blade Records.
Nagrania zostały zarejestrowane pomiędzy majem a czerwcem 2004 roku w Berno Studio w Malmö we współpracy z producentem muzycznym Berno Paulssonem. Album promował teledysk do utworu "The Pursuit of Vikings", który wyreżyserowali Philipp Hirsch i Heiko Tippelt.
Lista utworów.
Źródło.
Twórcy.
Źródło.

</doc>
<doc id="1904727" url="https://pl.wikipedia.org/wiki?curid=1904727" title="Suederstapel">
Suederstapel



</doc>
<doc id="1904728" url="https://pl.wikipedia.org/wiki?curid=1904728" title="Sønder Stabel">
Sønder Stabel



</doc>
<doc id="1904729" url="https://pl.wikipedia.org/wiki?curid=1904729" title="Soender Stabel">
Soender Stabel



</doc>
<doc id="1904731" url="https://pl.wikipedia.org/wiki?curid=1904731" title="Tetenhusen">
Tetenhusen

Tetenhusen (duń. "Tetenhuse") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Kropp-Stapelholm.

</doc>
<doc id="1904732" url="https://pl.wikipedia.org/wiki?curid=1904732" title="Tetenhuse">
Tetenhuse



</doc>
<doc id="1904733" url="https://pl.wikipedia.org/wiki?curid=1904733" title="Versus the World">
Versus the World

Versus the World – czwarty studyjny album szwedzkiej grupy wykonującej melodic death metal, Amon Amarth, wydany 18 listopada 2002 roku nakładem Metal Blade Records.

</doc>
<doc id="1904734" url="https://pl.wikipedia.org/wiki?curid=1904734" title="Younes Al Shibani">
Younes Al Shibani

Younes Al Shibani (ar. يونس الشيباني, ur. 27 czerwca 1981 w Misracie) – libijski piłkarz grający na pozycji środkowego obrońcy.
Kariera klubowa.
Karierę piłkarską Shibani rozpoczął w klubie Asswehly Misrata. W 2000 roku zadebiutował w jego barwach w pierwszej lidze libijskiej. W zespole tym występował do końca roku 2003, a na początku 2004 roku przeszedł do Olympic Azzaweya. Zawodnikiem Olympicu był do końca sezonu 2005/2006. Latem 2006 roku został piłkarzem Al-Ittihad Trypolis. W swoim pierwszym sezonie spędzonym w Al-Ittihad wywalczył zarówno mistrzostwo kraju, jak i zdobył Puchar Libii i Superpuchar Libii. W swojej karierze jeszcze trzykrotnie zostawał mistrzem kraju w latach 2008, 2009 i 2010, jeden raz zdobył krajowy puchar w 2009 roku i trzykrotnie superpuchar w latach 2008, 2009 i 2010. W 2011 roku odszedł do marokańskiego Olympique Khouribga.
Kariera reprezentacyjna.
W reprezentacji Libii Shibani zadebiutował w 2003 roku. W 2006 roku w Pucharze Narodów Afryki 2006 rozegrał 2 spotkania: z Egiptem (0:3) i z Wybrzeżem Kości Słoniowej (1:2).

</doc>
<doc id="1904735" url="https://pl.wikipedia.org/wiki?curid=1904735" title="Tielen">
Tielen

Tielen (duń. "Tiele") − miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Kropp-Stapelholm.

</doc>
<doc id="1904736" url="https://pl.wikipedia.org/wiki?curid=1904736" title="Tiele">
Tiele



</doc>
<doc id="1904737" url="https://pl.wikipedia.org/wiki?curid=1904737" title="Wohlde">
Wohlde

Wohlde (duń. "Volde") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Kropp-Stapelholm.

</doc>
<doc id="1904738" url="https://pl.wikipedia.org/wiki?curid=1904738" title="Volde">
Volde



</doc>
<doc id="1904739" url="https://pl.wikipedia.org/wiki?curid=1904739" title="Langballig">
Langballig

Langballig (duń. "Langballe") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, siedziba Związku Gmin Langballig.

</doc>
<doc id="1904740" url="https://pl.wikipedia.org/wiki?curid=1904740" title="Langballe">
Langballe



</doc>
<doc id="1904741" url="https://pl.wikipedia.org/wiki?curid=1904741" title="Uniwersytet Tokijski">
Uniwersytet Tokijski

 – jedna z czołowych uczelni w Japonii. Ma 10 wydziałów, na których kształci się 30 tys. studentów, w tym około 4 tys. z zagranicy. W 2019 roku, według QS World University Rankings, zajmował 23. miejsce na świecie, a według ShanghaiRanking Consultants – 25. W obu rankingach jest sklasyfikowany jako numer jeden w Japonii.
Ze względu na reformę przeprowadzoną w 2004 roku, polegającą na połączeniu wszystkich państwowych uniwersytetów, pełna nazwa formalna uczelni to: National University Corporation, the University of Tokyo.
Historia.
Kiedy w połowie XIX wieku Japonia została zmuszona do otwarcia na świat zewnętrzny i dokonania gruntownej przebudowy kraju (restauracja Meiji), poznanie cywilizacji Zachodu, w tym języków, stało się koniecznością. W 1855 siogunat stworzył Urząd ds. Nauk Zachodnich, który zajmował się tłumaczeniem dokumentów i tekstów urzędowych. Później stał się też szkołą językową. W 1868 nadano mu nazwę "Kaisei-gakkō", czyli Szkoły Tworzenia. W okresie Edo studiowano historiografię, językoznawstwo, ale przede wszystkim medycynę zachodnią. Była to jedna z ważniejszych dziedzin, dlatego w 1861 otworzono Akademię Medycyny Zachodniej, którą później zmieniono na Akademię Medycyny.
Zmiany nazwy uczelni.
W chwili utworzenia był to jedyny nowoczesny uniwersytet w Japonii (wzorowano go na szkołach europejskich). Miał tylko cztery wydziały, lecz wraz z szybko rosnącą liczbą studentów, otworzono kolejne. Przez początkowy okres swojego istnienia cieszył się szczególnymi względami cesarza, który osobiście brał udział w ceremoniach wręczania dyplomów, a najlepsi studenci otrzymywali pamiątkowe zegarki. W 1949 w skład uniwersytetu weszła Pierwsza Szkoła Wyższa (dzisiaj kampus Komaba) i Tokijska Szkoła Wyższa, która dziś uczy studentów pierwszego i drugiego roku. Studenci trzeciego roku studiują w głównym kampusie, Hongō.
Studenckie strajki.
Bardzo niespokojnym okresem były lata 1968–1969, kiedy to fala gwałtownych protestów i strajków ogarnęła większość uczelni w kraju. Do największych doszło na Uniwersytecie Tokijskim. Przyczyny tych buntów były różne – studenci chcieli mieć większy wpływ w zarządzaniu szkołami, zarzucali władzy korupcję. Jednak głównym powodem zamieszek był konflikt wokół systemu nauczania na Wydziale Medycznym w kwietniu 1968. Niedługo potem studenci rozpoczęli okupację kampusów, wznosili barykady na korytarzach i w aulach, odwołano wszystkie zajęcia. Ponieważ spór narastał, a studenci nie chcieli ustąpić, 18 stycznia 1969 policja przypuściła szturm. Wiele osób ucierpiało, gdyż studenci postanowili się bronić przy pomocy kamieni i koktajli Mołotowa. Strajki ostatecznie zakończyły się wiosną tego samego roku. Straty wyniosły blisko 400 tys. dolarów. Po tych wydarzeniach wprowadzono surowe prawa, które miały zapobiec w przyszłości takim wystąpieniom.
Wydziały.
Obecnie uniwersytet ma dziesięć wydziałów:
Symbole.
Symbolem uniwersytetu jest liść miłorzębu dwuklapowego, którego drzewa rosną na terenie najważniejszego z kampusów, Hongō. Nieformalnymi symbolami są dwie budowle: "Akamon" (Czerwona Brama), czyli główne wejście do kampusu Hongō (w dzielnicy Bunkyō), oraz położony w jego centrum budynek audytorium Yasuda ("Yasuda Kōdō"). Czerwona Brama powstała w 1827 i jest jedynym tego typu zachowanym obiektem, ważnym zabytkiem kultury. W okresie Edo wznosili je przed rodowymi posiadłościami przyszli mężowie dam z rodu siogunów Tokugawa.
Laureaci Nagrody Nobla.
Nagrodę Pokojową Nobla otrzymał w 1974 roku premier Eisaku Satō (1901–1975).
Znani absolwenci.
Na tej uczelni studiowali m.in. również:

</doc>
<doc id="1904742" url="https://pl.wikipedia.org/wiki?curid=1904742" title="Ahmed Mahmoud Zuway">
Ahmed Mahmoud Zuway

Ahmed Mahmoud Zuway znany też jako Kabila (ar. أحمد الزوي, ur. 28 grudnia 1982 w Bengazi) – piłkarz libijski grający na pozycji napastnika.
Kariera klubowa.
Karierę piłkarską Zuway rozpoczął w klubie Al-Nasr Bengazi. W 2001 roku zadebiutował w jego barwach w pierwszej lidze libijskiej. W 2003 roku osiągnął swój pierwszy sukces w karierze, gdy zdobył z Al-Nasr Puchar Libii. W zespole tym występował do końca sezonu 2003/2004, a latem 2004 roku przeszedł do Al-Ahly Benghazi. Zawodnikiem Al-Ahly był do końca sezonu 2006/2007.
Latem 2007 roku Zuway został piłkarzem saudyjskiego klubu Al-Qadisiya. Po pół roku gry w nim wrócił do Libii i przeszedł do Al-Ittihad Trypolis. W swoim pierwszym sezonie spędzonym w Al-Ittihad wywalczył zarówno mistrzostwo kraju, jak i zdobył Superpuchar Libii. Z kolei w 2009 roku powtórzył oba osiągnięcia i zdobył też swój drugi krajowy puchar w karierze.
W 2011 roku przeszedł do tunezyjskiego CA Bizertin. Następnie grał w Al-Sharjah, Al-Ahly Benghazi i ponownie CA Bizertin. W 2015 trafił do Zakho FC.
Kariera reprezentacyjna.
W reprezentacji Libii Zuway zadebiutował w 2005 roku. W 2006 roku był w kadrze Libii na Puchar Narodów Afryki 2006, ale nie rozegrał tam żadnego spotkania.

</doc>
<doc id="1904743" url="https://pl.wikipedia.org/wiki?curid=1904743" title="Munkbrarup">
Munkbrarup

Munkbrarup – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład Związku Gmin Langballig.

</doc>
<doc id="1904744" url="https://pl.wikipedia.org/wiki?curid=1904744" title="Ringsberg">
Ringsberg

Ringsberg (duń. "Ringsbjerg") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład Związku Gmin Langballig.

</doc>
<doc id="1904745" url="https://pl.wikipedia.org/wiki?curid=1904745" title="Ringsbjerg">
Ringsbjerg



</doc>
<doc id="1904749" url="https://pl.wikipedia.org/wiki?curid=1904749" title="Westerholz">
Westerholz

Westerholz (duń. "Vesterholt") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład Związku Gmin Langballig.

</doc>
<doc id="1904750" url="https://pl.wikipedia.org/wiki?curid=1904750" title="Vesterholt">
Vesterholt



</doc>
<doc id="1904751" url="https://pl.wikipedia.org/wiki?curid=1904751" title="Ahmed Saad Osman">
Ahmed Saad Osman

Ahmed Tarek Saad Osman (ur. 7 sierpnia 1979 w Bengazi) – piłkarz libijski grający na pozycji napastnika.
Kariera klubowa.
Karierę piłkarską Saad rozpoczął w klubie Al-Nasr Bengazi. W 2000 roku zadebiutował w jego barwach w pierwszej lidze libijskiej. W 2003 roku osiągnął swój pierwszy sukces w karierze, gdy zdobył z Al-Nasr Puchar Libii. W zespole tym występował do końca sezonu 2004/2005, a latem 2005 przeszedł do Al-Ahly Trypolis. W 2006 roku zdobył z nim swój drugi krajowy puchar w karierze. W sezonie 2011/2012 grał w Club Africain Tunis.
Kariera reprezentacyjna.
W reprezentacji Libii Saad zadebiutował w 2001 roku. W 2006 roku w Pucharze Narodów Afryki 2006 rozegrał 3 spotkania: z Egiptem (0:3), z Wybrzeżem Kości Słoniowej (1:2) i z Marokiem (0:0).

</doc>
<doc id="1904752" url="https://pl.wikipedia.org/wiki?curid=1904752" title="Rollkur">
Rollkur

Rollkur – w jeździectwie kontrowersyjna metoda treningu koni, kojarzona głównie z ujeżdżeniem, a szerzej upubliczniona po raz pierwszy w latach osiemdziesiątych XX wieku w niemieckich mediach, kiedy to sfotografowano podczas stosowania techniki zbliżonej do dzisiejszego rollkuru, utytułowaną zawodniczkę ujeżdżeniową. Metoda ta stosowana bywa przez wielu jeźdźców z międzynarodowej czołówki. Samo określenie „rollkur” zostało stworzone przez niemieckie pismo branżowe w nawiązaniu do „zrolowanej” szyi konia. 
Definicja.
Międzynarodowa Federacja Jeździecka (FEI) w swoich oficjalnych dokumentach preferuje, mniej obciążone negatywnymi konotacjami, słowo „hiperfleksja”. Robocza definicja rollkuru / hiperfleksji, zaproponowana podczas przeprowadzonego w 2006 roku z ramienia FEI sympozjum, brzmi jak następuje:
""Hiperfleksja szyi jest techniką pracy / treningu, polegającą na wzdłużnym wygięciu środkowej części szyi konia. Pozycji tej koń nie jest w stanie utrzymać samodzielnie przez dłuższy czas, bez negatywnych konsekwencji w zakresie dobrostanu". [...]
"Trzeba zdawać sobie sprawę, że hiperfleksja jako pomoc treningowa musi być stosowana prawidłowo, ponieważ w wykonaniu niedoświadczonego / niewykwalifikowanego jeźdźca czy trenera technika ta może stać się znęcaniem się [nad koniem]."" 
Stanowisko FEI.
2006: Sympozjum w Lozannie.
Stanowisko Międzynarodowej Federacji Jeździeckiej wydawało się być niejednoznaczne. Owocem sympozjum w Lozannie było mianowicie oświadczenie mówiące o braku szkodliwości hiperfleksji, pod warunkiem, że jest ona wykonywana „poprawnie”:
„"Dowody przedstawione podczas sympozjum wskazują, że w doświadczonych rękach nie dochodziło do ewidentnych nadużyć, naruszenia dobrostanu czy klinicznych efektów ubocznych, powiązanych ze stosowaniem hiperfleksji. Jeśli jednak nie stosuje się jej prawidłowo, istnieją poważne obawy, iż dobrostan konia jest poważnie naruszany oraz mogą wystąpić kliniczne problemy zdrowotne, negatywnie wpływające na dobrobyt konia i jego możliwości ruchowe."”
2008: Power and Paint.
Jednak już w 2008 roku afera wokół kuca Power and Paint skłoniła tę organizację do wydania poszerzonego oświadczenia, w którym dystansowała się ona od rollkuru:
„"Nie są znane kliniczne efekty uboczne wynikające z zastosowania hiperfleksji, jednak dobrobyt konia jest poważnie naruszony, jeśli technikę tę stosuje się nieprawidłowo. FEI potępia stosowanie hiperfleksji w całym sporcie jeździeckim jako przykład psychicznego znęcania się nad koniem. FEI oświadcza, że nie popiera tej praktyki."”
Warto odnotować też, że podczas wzmiankowanego sympozjum, wielu biorących w nim udział lekarzy weterynarii i naukowców zgłaszało wątpliwości i konieczność przeprowadzenia dalszych badań .
2009: List otwarty do FEI.
Mimo zaostrzonego stanowiska FEI, nadużycia na rozprężalniach nie należały do rzadkości, jak pokazały kontrowersje wokół szwedzkiego zawodnika ujeżdżeniowego Patricka Kittela. Mimo iż FEI oczyściła zawodnika z zarzutów, na 9 lutego 2010 zaplanowano ponowne obrady dotyczące hiperfleksji. 
3 lutego 2010 list otwarty do FEI z żądaniem zakazania rollkuru, podpisany przez wielu renomowanych jeźdźców, skierował Klaus Balkenhol.
Jednoznacznie przeciwko hiperfleksji wypowiedziało się również oraz (Niemiecki Związek Jeździecki).
2010: Konferencja w Lozannie.
9 lutego 2010 roku FEI wydała oświadczenie prasowe, podsumowujące konferencję przy okrągłym stole w Lozannie. Brzmi ono jak następuje:
„"Po debacie prowadzonej w konstruktywnej atmosferze podczas konferencji przy okrągłym stole, która odbyła się w dniu dzisiejszym (9 lutego) w siedzibie Międzynarodowego Komitetu Olimpijskiego w Lozannie, grupa uzgodniła, że nieakceptowana jest żadna pozycja głowy i szyi konia uzyskana agresywnie i siłowo. Grupa zmieniła definicję hiperfleksji/ rollkuru na następującą: wygięcie szyi konia uzyskane z wykorzystaniem agresywnej siły – i w związku z tym nie do przyjęcia. Technika znana jako LDR (Low, Deep and Round – nisko, głęboko i w zaokrągleniu), dzięki której uzyskuje się zgięcie bez zastosowania nadmiernej siły, jest dopuszczalna."
"Grupa jednogłośnie stwierdziła, że każda postać agresji w jeździectwie musi spotkać się z konsekwencjami. FEI utworzy grupę roboczą, na której czele stał będzie Frank Kemperman, Przewodniczący Komitetu ds. Ujeżdżenia. Grupa ta ma rozszerzyć aktualne wytyczne dla stewardów, co ma ułatwić wprowadzenie niniejszej polityki w życie. Uczestnicy spotkania ustalili, że aktualne przepisy FEI nie ulegną zmianie."
"Uczestnicy spotkania podkreślili również, że największy ciężar odpowiedzialności za dobrostan konia spoczywa w rękach jeźdźca."
"Przewodnicząca FEI, , przyjęła petycję przeciw rollkurowi, podpisaną przez 41000 sygnatariuszy, a przedstawioną przez dr. Gerda Heuschmanna."”
Kontrowersje.
Biomechaniczne i psychofizyczne aspekty hiperfleksji stosowanej w ruchu pozostają przedmiotem rozlicznych kontrowersji. Koń poddany hiperfleksji zmuszony jest do skrajnego przeganaszowania – dotyka on niemal pyskiem swojej piersi, co prowadzi do maksymalnego napięcia więzadła karkowego. Wbrew klasycznym zasadom ujeżdżeniowym i wytycznym samej FEI, linia czoła i nosa znajduje się daleko poza pionem, a najwyższym punktem nie jest potylica, a okolice trzeciego kręgu szyjnego.
Według zwolenników tej metody przyjęcie pozycji określanej również „low round and deep”, czyli „nisko, w zaokrągleniu i głęboko”, sprawia, że koń w pożądany sposób uwypukla grzbiet. Dodatkowo poruszanie się w tej pozycji pod jeźdźcem jest utrudnione, zatem gdy na czworoboku pozwala się w końcu koniowi unieść głowę, wykonywanie poszczególnych elementów przychodzi mu z łatwością. 
Kolejnym aspektem hiperfleksji jest pasażujący, zawieszony kłus oraz spektakularna akcja przednich nóg, występująca u trenowanych w ten sposób koni . Celem stosowania tej metody jest również uzyskanie bezwzględnie posłusznego, pozostającego cały czas pod kontrolą jeźdźca, konia.
Prezentowane jako zalety hiperfleksji aspekty budzą jednakże szereg wątpliwości. Z biomechanicznego punktu widzenia napinanie więzadła karkowego (l. nuchae) prowadzi do usztywnienia grzbietu, co pozbawia konia możliwości zamortyzowania ciężaru jeźdźca w prawidłowy sposób, a także uniemożliwia poprawną pracę tylnych kończyn i podstawienie zadu wraz z ugięciem zespołu stawów biodrowo-kolanowych, za czym idzie silne zużycie aparatu ruchowego . Większość ciężaru spoczywa na kończynach piersiowych. W dodatku ten obszar więzadła karkowego, który w hiperfleksji ulega największemu napięciu, jest zarazem najsłabszą jego częścią, co pociąga za sobą znaczne ryzyko urazów. 
Widowiskowa akcja przednich nóg, budząca entuzjazm publiczności i sędziów, wiąże się ze skróceniem mięśnia odpowiedzialnego za wysuwanie kończyny piersiowej do przodu, tj. mięśnia ramienno-głowowego (m. brachiocephalicus). Co za tym idzie, konie trenowane w hiperfleksji w rzeczywistości nie spełniają podstawowych warunków stawianych koniowi ujeżdżeniowemu. Inne badania dowodzą, że "przeganaszowanie", szczególnie w tak skrajnej postaci, powoduje zmiany zwyrodnieniowe w okolicy potylicznej, a także znacznie utrudnia oddychanie . O poważnych utrudnieniach w oddychaniu świadczą również badania przeprowadzone w niemieckim Instytucie Hipologicznym (Graf-Lehndorff-Institut für Pferdewissenschaften) przy Państwowym Stadzie Ogierów w Neustadt-Dosse za pomocą nowatorskiego endoskopu, pozwalającego na badanie konia w ruchu.
Dodatkowo, w chwili gdy nos konia znajduje się poza pionem, silnemu ograniczeniu ulega pole i ostrość widzenia. To, oraz uniemożliwienie koniowi używania szyi do przywrócenia zaburzonej równowagi, jak to się dzieje na swobodzie, jest dla konia porównywalne z atakiem drapieżnika, wywołuje silną reakcję stresową i zapewnia jeźdźcowi całkowitą nad nim kontrolę. Nienaturalna pozycja i liczne bodźce bólowe w połączeniu z niemożnością ucieczki bądź zmiany stanu na neutralny – niezależnie od wysyłanych przez konia sygnałów jego sytuacja nie ulega zmianie – prowadzą w końcu do wytworzenia tzw. wyuczonej bezradności.
W tym kontekście warto także zwrócić uwagę na badania dotyczące rollkuru przeprowadzone na University of Guelph w Ontario oraz badania dotyczące poziomu stresu u koni wierzchowych, przeprowadzone na Université de Rennes 1. W tym ostatnim przypadku wśród 67 badanych koni największa częstotliwość zachowań spowodowanych stresem wystąpiła u koni ujeżdżeniowych.

</doc>
<doc id="1904754" url="https://pl.wikipedia.org/wiki?curid=1904754" title="Dionaea muscipula">
Dionaea muscipula



</doc>
<doc id="1904755" url="https://pl.wikipedia.org/wiki?curid=1904755" title="Henryk von Waldeck">
Henryk von Waldeck

Henryk von Waldeck (ur. przed 1236; zm. prawdopodobnie 1279 lub 1288), syn Henryka I Waldeck-Schwalenberg (zm. przed 21 września 1214) i jego żona Heski z Dassel z (zm. po 25 lipca 1220).
Jako młodszy syn hrabiego był wręcz skazany na karierę kościelną: został kanonikiem w Fritzlar, kanonikiem w Paderborn, adiunktem Corvey i w 1219 prepozytem Schildesche. Następnie objął rektorat w Paderborn w 1275, ale został zwolniony pod zarzutem malwersacji pieniędzy. W 1278 roku został pokonany w wyborach na biskup Paderborn.

</doc>
<doc id="1904763" url="https://pl.wikipedia.org/wiki?curid=1904763" title="Dollerup (Niemcy)">
Dollerup (Niemcy)

Dollerup – gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład związku gmin Amt Langballig.

</doc>
<doc id="1904764" url="https://pl.wikipedia.org/wiki?curid=1904764" title="Grundhof">
Grundhof

1 miejscowość w Luksemburgu:
1 gmina w Niemczech:

</doc>
<doc id="1904765" url="https://pl.wikipedia.org/wiki?curid=1904765" title="Grundhof (Szlezwik-Holsztyn)">
Grundhof (Szlezwik-Holsztyn)

Grundhof (duń. "Grumtoft") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład Związku Gmin Langballig.

</doc>
<doc id="1904766" url="https://pl.wikipedia.org/wiki?curid=1904766" title="Kolegiata św. Klary w Dortmundzie">
Kolegiata św. Klary w Dortmundzie

Kolegiata św. Klary w Dortmundzie (niem. Die Stiftskirche St. Clara) – kościół rzymskokatolicki, położony w dortmundzkiej dzielnicy Hörde (do 1928 samodzielne miasto).
Historia i architektura.
Klasztor św. Klary (Clarenberg) założony został we wsi Hörde w 1339 przez Konrada von der Mark i jego żonę Elisabeth von Kleve. W roku następnym wioska została włączona do zamku Hörder Burg. Przy klasztorze zbudowano kościół pw. św. Klary. Po nastaniu reformacji liczba katolików w Hörde gwałtownie spadła – pozostały zaledwie cztery rodziny a klasztor klarysek w 1583/84 przekształcony został w świeckie stowarzyszenie żeńskie.
W 1811 dobra kościelne i klasztorne zostały zajęte przez Napoleona a Clarenberg poddano sekularyzacji. Rząd Napoleona przejął 13 września 1813 starą kolegiatę, dom parafialny i klasztorny browar i uposażył nimi parafię w Hörde. Prawa te uznało następnie państwo pruskie, przejmując również w 1862 obowiązek budowy kościoła. To państwowe zwierzchnictwo nad parafią przetrwało do czasów współczesnych.
Po otwarciu huty stali w Hörde przez Hermanna Diedricha Piepenstocka w 1840 miasto zanotowało silny napływ robotników katolickich. Dotychczasowy kościół okazał się za mały. Katolicka parafia w Hörde postanowiła – wbrew stanowisku westfalskiego konserwatora – wyburzyć stary kościół klasztorny i zbudować nowy, większy.
5 maja 1863 biskup Conrad Martin położył kamień węgielny pod budowę nowego kościoła. Według planów diecezjalnego architekta Arnolda Güldenpfenniga wzniesiony został nowy, neogotycki kościół, który, po dwóch latach budowy, konsekrowano 30 maja 1865. Do budowy kościoła użyto 2 mln cegieł oraz piaskowca (na kolumny).
Kościół św. Klary jest trzynawową bazyliką z transeptem. Krzyżowe sklepienia, składające się z 24 pól, spoczywają na 20 potężnych kolumnach, półkolumnach i służkach. Na przecięciu naw i transeptu wzniesiono 70-metrową wieżę, wspartą na czterech kolumnach, ozdobionych figurami ojców kościoła: św. Ambrożego, św. Grzegorza, św. Augustyna i św. Hieronima. Dębowe, wysokie na 3 m ołtarze boczne Najświętszej Maryi Panny i św. Klary z 1865 wyrzeźbił snycerz Goldkuhle. Ołtarz główny, wysoki na 5 m, wzniesiony z piaskowca w stylu gotyckim przez rzeźbiarza Brockhinke, konsekrowano na Wielkanoc 1881. W 1884 Goldkuhle wykonał malowidła w kolegiacie. Powtórnie pomalowano wnętrze świątyni i dokonano pozłocenia figur w latach 1905 – 1907. Nadzór sprawował koloński malarz Robert Rosenthal. Kolejnego przemalowania świątyni dokonał w 1936 malarz Kruse. Dokonano też wtedy remontu ścian i fasady zachodniej świątyni, wymieniając 30 tysięcy wykruszonych cegieł na nowe. W 1938 firma Jucho przy pomocy prasy hydraulicznej podniosła wyżej ważący 30 ton ołtarz główny. Firma Peters z Paderborn wymieniła szkło w oknach.
W czasie drugiej wojny światowej w wyniku bombardowania w nocy z 22 na 23 maja 1944 kościół został bardzo zniszczony. Po wojnie został do 1949 odbudowany. Wstawiono nowoczesne witraże autorstwa Wilhelma Buschulte. W 1985 dokonano w świątyni zakrojonych na szeroką skalę prac renowacyjnych. W 1987 usunięto dotychczasowy, zbudowany po wojnie prowizoryczny hełm wieży a 3 i 4 lutego 1988 zamontowano przy użyciu specjalnego dźwigu odtworzony w oryginalnej formie nowy hełm wieży.
Wyposażenie.
Podczas prac restauracyjnych w 1961 zniszczono ołtarz główny. Usunięto również ołtarze boczne.
Dzwony.
Pierwsze dzwony dla kościoła ufundowała rodzina von Romberg w 1917. W 1923 parafia zamówiła nowe dzwony, które podczas wojny uległy zarekwirowaniu przez państwo jako surowiec. Po wojnie zamówiono cztery nowe, stalowe dzwony. Zabrzmiały one po raz pierwszy w 1954.
Organy.
Pierwsze organy zbudowała w 1866 w kolegiacie firma Randebrock z Paderborn. Składały się one z 3 manuałów, pedału i miały 32 glosy. W 1906 zostały przebudowane. Uległy zniszczeniu podczas wojny. Po wojnie nowe organy zbudowała firma Stockmann z Werl. W 1985 podczas prac restauracyjnych przebudowano je. Nowy instrument ma 36 głosów i 2700 piszczałek.
Rzeźby i naczynia liturgiczne.
Wiszący nad ołtarzem krucyfiks pochodzi z XIV w. Ze starego kościoła klasztornego pochodzą figury św. Joachima i św. Anny, Najświętszej Maryi Panny i św. Klary (wszystkie z XV w.) oraz głowa Chrystusa nad drzwiami do zakrystii (XIV w.).
Pozłacany barokowy kielich pochodzi z 1736. 5 kwietnia 1860 baron Clemens von Romberg ofiarował wspólnocie parafialnej gotycką monstrancję wieżową. Miała ona przypominać w następnych latach o konwersji na katolicyzm jego ojca Gisberta Freiherr von Romberg z 13 czerwca 1856.
Z wczesnorenesansowych szat liturgicznych pochodzi 5 medalionów przedstawiających Zmartwychwstanie oraz wartościowy ornat z XV w., który został poddany renowacji w 2005. Renowacji w 2007 poddano również wyrzeźbione z drewna figury z szopki bożonarodzeniowej, zakupione w 1879.

</doc>
<doc id="1904767" url="https://pl.wikipedia.org/wiki?curid=1904767" title="Grumtoft">
Grumtoft



</doc>
<doc id="1904768" url="https://pl.wikipedia.org/wiki?curid=1904768" title="Wees">
Wees

Wees (duń. "Ves") – gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład związku gmin Amt Langballig.

</doc>
<doc id="1904769" url="https://pl.wikipedia.org/wiki?curid=1904769" title="Ves">
Ves



</doc>
<doc id="1904770" url="https://pl.wikipedia.org/wiki?curid=1904770" title="Wees (ujednoznacznienie)">
Wees (ujednoznacznienie)

Niemcy:
Osoby:

</doc>
<doc id="1904771" url="https://pl.wikipedia.org/wiki?curid=1904771" title="Dollerup">
Dollerup

1 miejscowość w Danii:
1 gmina w Niemczech:

</doc>
<doc id="1904772" url="https://pl.wikipedia.org/wiki?curid=1904772" title="Adolf I Waldeck">
Adolf I Waldeck

Adolf I Waldeck-Schwalenberg (zm. 3 października 1270) – panował od 1228 do 1270, jako hrabia Waldeck.
Był jednym z dwóch synów Henryka I Waldeck-Schwalenberg i Heski z Dassel (zm. 25 lipca 1220). Rządził po śmierci ojca, wraz ze starszym bratem Wolkwinem III. Po śmierci swojego wuja, Hermana von Waldeck w 1224, Adolf odziedziczył całe hrabstwo Waldeck.
To właśnie Adolf utworzył hrabstwo Waldeck. Założył wiele miast, w tym Sachsenhausen zbudował zamek w Eisenberg. Pisemna wzmianka o założeniu Rhoden znajduje się w dokumencie Adolfa I z 1237 roku. Prawdopodobnie założył również miasto Freienhagen. Ponadto otoczył murami miasto Korbach, a w powiecie Corvey założył takie miasta jak Mengeringhausen, Sachsenberg i Furstenberg (obecnie dzielnice Lichtenfels (Hesja)).
Wraz z bratem Wolkwinem założył klasztor w Marienthal.
Nieliczne dokumenty z tamtych czasów dowodzą, że prowadził liczne wojny z sąsiednimi księstwami. W Turyngii, podczas wojny o sukcesję, popierał Henryka I landgrafa Hesji, w jego walce z opactwami w Corvey i biskupem Paderborn, którzy dążyli do supremacji Hesji Północnej graniczącej z Westfalią.
Był zwolennikiem króla Wilhelma z Holandii i był królewskim namiestnikiem w Westfalii. Sprzymierzył się z hrabią Julich i wziął udział w 1267 w bitwie pod Zülpich.
Ze względu na jego spory z biskupem Paderborn, został wygnany.
Małżeństwa i dzieci.
∞ 1). Zofia (zm. 1254)
∞ 2). Ethelinda Lippe (zm. 1273), córka Hermana II Lippe

</doc>
<doc id="1904773" url="https://pl.wikipedia.org/wiki?curid=1904773" title="E-65">
E-65



</doc>
<doc id="1904778" url="https://pl.wikipedia.org/wiki?curid=1904778" title="Satrup">
Satrup

Satrup – dzielnica gminy Mittelangeln w Niemczech w kraju związkowym Szlezwik-Holsztyn, w powiecie Schleswig-Flensburg, w urzędzie Mittelangeln. Do 28 lutego 2013 gmina i siedziba urzędu.

</doc>
<doc id="1904779" url="https://pl.wikipedia.org/wiki?curid=1904779" title="Mieszańce z rodzaju lampartów">
Mieszańce z rodzaju lampartów

Mieszańce z rodzaju lampartów – zwierzęta urodzone w wyniku skrzyżowania różnych gatunków należących do rodzaju lampartów.
Pokrewieństwa między dzikimi kotami z tego rodzaju są na tyle bliskie, że ich gatunki mogą się łatwo krzyżować, dając czasami płodne potomstwo w linii żeńskiej. Najczęściej spotykanym mieszańcem jest potomek tygrysicy i lwa, nazywany legrysem. Obecnie takie krzyżówki spotykane są jedynie w niewoli, ale nie można wykluczyć, że dawniej – kiedy zasięgi obu gatunków pokrywały się w większym stopniu – występowały również w warunkach naturalnych.
Zwierzęta te często są bardziej podatne na choroby niż gatunki żyjące w naturze. Jest to jeden z powodów, dla których ludzie zajmujący się ochroną zagrożonych gatunków walczą z hodowaniem mieszańców. Podstawowym powodem jest jednak to, że hybrydy zajmują miejsce (klatki i wybiegi) i czas (ciąża i wychowanie młodych u samicy), w którym można by rozmnażać zwierzęta tego samego gatunku, przyczyniając się do jego ratowania.
Legrys.
Mieszaniec tygrysicy i lwa. Podobnie jak tyglew, nie występuje w naturze i jest skutkiem przypadkowego lub celowego krzyżowania zwierząt w niewoli. Związki tygrysic z samcami lwów były odnotowywane bardzo rzadko. Pierwsze udokumentowane dane o istnieniu legrysów pochodzą z Azji, z początków XIX wieku.
Legrysy (w przeciwieństwie do tyglewów) są zwykle większe niż tygrysy i znacznie większe niż lwy. Samce są bezpłodne, ale samice są zdolne do rodzenia potomstwa.
Tyglew.
Mieszaniec tygrysa i lwicy. Nie występuje w naturze – tyglewy są efektem celowego lub przypadkowego krzyżowania zwierząt żyjących w niewoli. Podobnie jak w przypadku legrysów, samce tyglewów są bezpłodne, ale samice często mogą mieć potomstwo. Znany jest przypadek samicy o imieniu Noelle, która urodziła młodego „tytyglewa”, którego ojcem był tygrys.
Tyglewy są mniejsze od legrysów, rzadko osiągają rozmiary większe niż rodzice. Prawdopodobnie jest to spowodowane obecnością hamującego wzrost genu obecnego u lwicy, co jest skutkiem rywalizacyjnej strategii reprodukcyjnej lwów.
Masa ciała: 140–180 kg&lt;br&gt;
Ubarwienie: zwykle płowa lub rudawa sierść z delikatnymi prążkami (jak u tygrysów) i cętkami (jak u młodych lwów)&lt;br&gt;
Biotop: tylko w niewoli
Jaglew.
Mieszaniec jaguara i lwicy.&lt;br&gt;
Wygląd: potężniejsze niż jaguary. Mają brązowe cętki na tle futra barwy charakterystycznej dla lwa.&lt;br&gt;
Przykłady: Dwa jaglewy urodziły się 9 kwietnia 2006 w Barrie w Kanadzie. Jahzara (samica) i Tsunami (samiec) były rezultatem niezamierzonego pokrycia lwicy Loli przez czarnego jaguara Diablo.
Jagrys.
Mieszaniec jaguara i tygrysicy.&lt;br&gt;
Wygląd: najpotężniejszy z rodzaju lampartów&lt;br&gt;
Masa ciała: około 180 kg&lt;br&gt;
Biotop: czasami wypuszczane na Ziemi Ognistej, ale większość występuje w niewoli
Lamlew.
Mieszaniec lamparta i lwicy. Pierwsze doniesienia o lamlewach pochodzą z 1910. Uzyskano je w wyniku krzyżowania w ogrodach zoologicznych w Indiach, Japonii i w Niemczech. Odnotowano pojedyncze doniesienia o wystąpieniu takich krzyżówek w warunkach naturalnych.
Głowa zwierzęcia ma kształt głowy lwa, a reszta ciała ma cechy lamparta: cętki na sierści i krótsze łapy.

</doc>
<doc id="1904780" url="https://pl.wikipedia.org/wiki?curid=1904780" title="Havetoftloit">
Havetoftloit

Havetoftloit (duń. "Havetoftløjt") – dzielnica gminy Mittelangeln w Niemczech w kraju związkowym Szlezwik-Holsztyn, w powiecie Schleswig-Flensburg, w urzędzie Mittelangeln. Do 28 lutego 2013 gmina.

</doc>
<doc id="1904781" url="https://pl.wikipedia.org/wiki?curid=1904781" title="Narciarstwo alpejskie na Zimowych Igrzyskach Olimpijskich 2010 – superkombinacja mężczyzn">
Narciarstwo alpejskie na Zimowych Igrzyskach Olimpijskich 2010 – superkombinacja mężczyzn

Superkombinacja panów miała zostać rozegrana 16 lutego na trasie Whistler Creekside, jednak ze względu na wysoką temperaturę powietrza, przeniesiono ją na 21 lutego. Złota olimpijskiego bronił Ted Ligety. Mistrzem olimpijskim został Amerykanin Bode Miller, tuż zanim uplasował się Chorwat Ivica Kostelić, a brązowy medal trafił do Szwajcara Silvana Zurbriggena.

</doc>
<doc id="1904787" url="https://pl.wikipedia.org/wiki?curid=1904787" title="Havetoftløjt">
Havetoftløjt



</doc>
<doc id="1904789" url="https://pl.wikipedia.org/wiki?curid=1904789" title="Havetoftloejt">
Havetoftloejt



</doc>
<doc id="1904792" url="https://pl.wikipedia.org/wiki?curid=1904792" title="Rock Kolęda">
Rock Kolęda

Rock Kolęda – czwarty studyjny album zespołu Hetman pierwotnie wydany na kasecie magnetofonowej. Reedycja albumu na CD (z pominięciem utworu „Pójdźmy wszyscy do stajenki”) wydana przez firmę Accord Song ukazała się w 2003 roku pod zmienionym tytułem "Kolędy".
Lista utworów.
Strona A:
Strona B
Wszystkie aranżacje Jarosław „Hetman” Hertmanowski, oprócz „W żłobie leży”, „Anioł Pasterzom mówił” aranżacja Marek Makowski.
Skład.
gościnnie

</doc>
<doc id="1904794" url="https://pl.wikipedia.org/wiki?curid=1904794" title="Salem Ibrahim Al Rewani">
Salem Ibrahim Al Rewani

Salem Ibrahim Al Rewani (ar. سالم الرواني, ur. 28 lutego 1977 w Leptis Magna) – libijski piłkarz grający na pozycji napastnika.
Kariera klubowa.
Karierę piłkarską Rewani rozpoczął w klubie Al-Harate Al-Chums. W 1997 roku zadebiutował w jego barwach w pierwszej lidze libijskiej. W 2000 roku odszedł z Al-Harate do Al-Madina Trypolis. W 2001 roku odniósł z tym klubem swoje pierwsze sukcesy, gdy wywalczył mistrzostwo i Superpuchar Libii.
W 2004 roku Rewani przeszedł do innego stołecznego zespołu, Al-Ittihad Trypolis. W 2005 roku został z nim mistrzem kraju, a tytuł mistrzowski wywalczył także w latach 2006, 2007, 2008 i 2009. Wraz z Al-Ittihad trzykrotnie zdobył Puchar Libii w latach 2005, 2007 i 2009 oraz pięciokrotnie superpuchar w latach 2005-2009.
W 2009 roku Rewani został zawodnikiem Al-Nasr Bengazi. W 2010 przeszedł do Al-Madina SC.
Kariera reprezentacyjna.
W reprezentacji Libii Rewani zadebiutował w 2004 roku. W 2006 roku w Pucharze Narodów Afryki 2006 rozegrał 2 spotkania: z Egiptem (0:3) i z Wybrzeżem Kości Słoniowej (1:2).

</doc>
<doc id="1904795" url="https://pl.wikipedia.org/wiki?curid=1904795" title="Rüde (Mittelangeln)">
Rüde (Mittelangeln)

Rüde (duń. "Ryde") – dzielnica gminy Mittelangeln w Niemczech w kraju związkowym Szlezwik-Holsztyn, w powiecie Schleswig-Flensburg, w urzędzie Mittelangeln. Do 28 lutego 2013 gmina.

</doc>
<doc id="1904796" url="https://pl.wikipedia.org/wiki?curid=1904796" title="Ruede">
Ruede



</doc>
<doc id="1904797" url="https://pl.wikipedia.org/wiki?curid=1904797" title="Ryde (ujednoznacznienie)">
Ryde (ujednoznacznienie)

Lokalizacje.
Niemcy.
Duńska nazwa miejscowości:

</doc>
<doc id="1904799" url="https://pl.wikipedia.org/wiki?curid=1904799" title="Bendix">
Bendix



</doc>
<doc id="1904801" url="https://pl.wikipedia.org/wiki?curid=1904801" title="Meftah Ghazalla">
Meftah Ghazalla

Meftah Saad Ghazalla (ar. مفتاح غزالة, ur. 3 października 1977 w Trypolisie) – piłkarz libijski grający na pozycji bramkarza.
Kariera klubowa.
Karierę piłkarską Ghazalla rozpoczął w klubie Al-Madina Trypolis. W 1997 roku zadebiutował w jego barwach w pierwszej lidze libijskiej. W 2001 roku odniósł z tym klubem swoje pierwsze sukcesy, gdy wywalczył mistrzostwo i Superpuchar Libii.
W 2004 roku Ghazalla przeszedł do innego stołecznego zespołu, Al-Ittihad Trypolis, w którym zaczął rywalizować o miejsce w składzie z reprezentantem kraju, Samirem Aboudem. W 2005 roku został z nim mistrzem kraju, a tytuł mistrzowski wywalczył także w latach 2006, 2007, 2008 i 2009. Wraz z Al-Ittihad trzykrotnie zdobył Puchar Libii w latach 2005, 2007 i 2009 oraz pięciokrotnie superpuchar w latach 2005–2009.
Kariera reprezentacyjna.
W reprezentacji Libii Ghazalla zadebiutował w 2003 roku. W 2006 roku w Pucharze Narodów Afryki 2006 rozegrał 2 spotkania: z Egiptem (0:3) i z Wybrzeżem Kości Słoniowej (1:2).

</doc>
<doc id="1904802" url="https://pl.wikipedia.org/wiki?curid=1904802" title="Celosia argentea">
Celosia argentea



</doc>
<doc id="1904803" url="https://pl.wikipedia.org/wiki?curid=1904803" title="Celosia plumosa">
Celosia plumosa



</doc>
<doc id="1904804" url="https://pl.wikipedia.org/wiki?curid=1904804" title="Piłka ręczna na Igrzyskach Śródziemnomorskich 2009">
Piłka ręczna na Igrzyskach Śródziemnomorskich 2009

Piłka ręczna na Igrzyskach Śródziemnomorskich 2009 odbyła się w dniach 26 czerwca – 5 lipca w dwóch obiektach sportowych: Palasport Giovanni Paolo II (turniej mężczyzn) i Pala Santa Filomena (turniej kobiet).

</doc>
<doc id="1904805" url="https://pl.wikipedia.org/wiki?curid=1904805" title="Schnarup-Thumby">
Schnarup-Thumby

Schnarup-Thumby (duń. "Snabdrup-Tumby") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Mittelangeln.

</doc>
<doc id="1904806" url="https://pl.wikipedia.org/wiki?curid=1904806" title="Walid Ali Osman">
Walid Ali Osman

Walid Ali Osman (ar. وليد عصمان, ur. 28 lutego 1977 w Sabracie) – libijski piłkarz grający na pozycji obrońcy.
Kariera klubowa.
Karierę piłkarską Osman rozpoczął w klubie Al-Wefaq Sabrata. W jego barwach zadebiutował w pierwszej lidze libijskiej. W 2004 roku przeszedł do zespołu Al-Uruba Ajelat, w którym grał przez rok.
W 2005 roku Osman przeszedł do stołecznego zespołu, Al-Ittihad Trypolis. W 2006 roku został z nim mistrzem kraju, a tytuł mistrzowski wywalczył także w latach 2007, 2008 i 2009. Wraz z Al-Ittihad dwukrotnie zdobył Puchar Libii w latach 2007 i 2009 oraz czterokrotnie superpuchar w latach 2006-2009.
Kariera reprezentacyjna.
W reprezentacji Libii Osman zadebiutował w 2003 roku. W 2006 roku w Pucharze Narodów Afryki 2006 rozegrał 2 spotkania: z Wybrzeżem Kości Słoniowej (1:2) i z Marokiem (0:0).

</doc>
<doc id="1904807" url="https://pl.wikipedia.org/wiki?curid=1904807" title="Snabdrup-Tumby">
Snabdrup-Tumby



</doc>
<doc id="1904809" url="https://pl.wikipedia.org/wiki?curid=1904809" title="Sörup">
Sörup

Sörup (duń. "Sørup") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Mittelangeln.

</doc>
<doc id="1904810" url="https://pl.wikipedia.org/wiki?curid=1904810" title="Sørup">
Sørup



</doc>
<doc id="1904811" url="https://pl.wikipedia.org/wiki?curid=1904811" title="Soerup">
Soerup



</doc>
<doc id="1904812" url="https://pl.wikipedia.org/wiki?curid=1904812" title="Jerzy Silberring">
Jerzy Silberring

Jerzy Silberring (ur. 30 maja 1949 w Krakowie) – polski biochemik, profesor Akademii Górniczo-Hutniczej.
Życiorys.
Urodził się w Krakowie w rodzinie żydowskiej jako syn chemika Adama Silberringa (1921–2011) i Teofili z domu Nussbaum (1925–2010). Jest pracownikiem naukowym i kierownikiem Katedry Biochemii i Neurobiologi Wydziału Inżynierii Materiałowej i Ceramiki Akademii Górniczo-Hutniczej oraz pracownikiem Centrum Materiałów Polimerowych i Węglowych Polskiej Akademii Nauk. Dawniej także pracownik Środowiskowego Laboratorium Analiz Fizykochemicznych i Badań Strukturalnych UJ oraz Centrum Chemii Polimerów PAN. Specjalizuje się w biochemii, neurochemii i spektrometrii mas.
27 października 1997 na Wydziale Biologii i Nauk o Ziemi Uniwersytetu Jagiellońskiego uzyskał stopień doktora habilitowanego nauk biologicznych w zakresie biochemii za rozprawę "Proteinazy trawiące dynorfiny – izolacja, charakterystyka oraz rola w patofizjologii ośrodkowego układu nerwowego". 10 stycznia 2001 nadany mu został tytuł profesora.

</doc>
<doc id="1904814" url="https://pl.wikipedia.org/wiki?curid=1904814" title="Stadion Ghencea">
Stadion Ghencea

Stadion Ghencea (rum. Stadionul Ghencea) – znany także jako Stadion Steaua, był macierzystym obiektem klubu FC Steaua Bukareszt. Był to stadion trzygwiazdkowy. Inauguracja obiektu odbyła się 9 kwietnia 1974 r. Był jednym z pierwszych stadionów typowo piłkarskich zbudowanych w Rumunii. W 1991 r. ławki, które mieściły 30 tys. widzów zastąpiono plastikowymi fotelikami, odtąd pojemność stadionu wynosiła 28 365 miejsc. W tym samym roku zainstalowano reflektory szerokostrumieniowe o natężeniu 1400 lx. W 2018 roku stadion został rozebrany, następnie w latach 2019–2021 w jego miejscu wybudowano nowy stadion Steaua.

</doc>
<doc id="1904815" url="https://pl.wikipedia.org/wiki?curid=1904815" title="Sporty niepełnosprawnych na Igrzyskach Śródziemnomorskich 2009">
Sporty niepełnosprawnych na Igrzyskach Śródziemnomorskich 2009

Sporty niepełnosprawnych na Igrzyskach Śródziemnomorskich 2009 odbyły się w dniach 29 czerwca – 1 lipca na Stadio Adriatico w Pescarze. Zawodnicy startowali w pływaniu i lekkoatletyce. Tabelę medalową zdominowali Tunezyjczycy.

</doc>
<doc id="1904819" url="https://pl.wikipedia.org/wiki?curid=1904819" title="Drużynowe Mistrzostwa Polski na Żużlu 1963">
Drużynowe Mistrzostwa Polski na Żużlu 1963

Drużynowe Mistrzostwa Polski na Żużlu 1963 – 16. edycja drużynowych mistrzostw Polski, organizowanych przez Polski Związek Motorowy (PZM). W sezonie 1963 do rozgrywek pierwszej ligi przystąpiło osiem zespołów, natomiast w drugiej lidze walczyło dwanaście drużyn.
Zwycięzca najwyższej klasy rozgrywkowej (I Ligi) zostaje Drużynowym Mistrzem Polski na żużlu w sezonie 1963. Obrońcą tytułu z poprzedniego sezonu jest Górnik Rybnik, który triumfował także w tym roku.

</doc>
<doc id="1904822" url="https://pl.wikipedia.org/wiki?curid=1904822" title="Oeversee">
Oeversee

Oeversee (duń. "Oversø") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Oeversee.

</doc>
<doc id="1904823" url="https://pl.wikipedia.org/wiki?curid=1904823" title="Oversø">
Oversø



</doc>
<doc id="1904824" url="https://pl.wikipedia.org/wiki?curid=1904824" title="Oversoe">
Oversoe



</doc>
<doc id="1904825" url="https://pl.wikipedia.org/wiki?curid=1904825" title="Jason Miller (aktor)">
Jason Miller (aktor)

Jason Miller, właśc. John Anthony Miller Jr. (ur. 22 kwietnia 1939 w Nowym Jorku, zm. 13 maja 2001 w Scranton) – amerykański dramaturg, aktor, reżyser i scenarzysta. Laureat Nagrody Pulitzera 1973 w dziedzinie dramatu i Tony Award za sztukę "Sezon mistrzów". Nominowany w 1974 do Oscara dla najlepszego aktora drugoplanowego za rolę księdza Damiena Karrasa w horrorze "Egzorcysta" (1973). 
Życiorys.
Wczesne lata.
Urodził się Long Island, w południowo–wschodniej części stanu Nowy Jork jako syn Mary Claire (z domu Collins), nauczycielki i Johna Anthony’ego Millera Seniora, elektryka. Jego przodkowie byli głównie irlandzkimi katolikami, z korzeniami niemieckimi.
W 1941 wraz z rodziną przeniósł się do Scranton w Pensylwanii, gdzie Miller kształcił się w St. Patrick’s High School i prowadzonym przez jezuitów Uniwersytecie Scranton, gdzie uzyskał dyplom z angielskiego i filozofii. Następnie uczęszczał na Katolicki Uniwersytet Ameryki w Waszyngtonie.
Kariera.
Jako początkujący dramaturg, w 1969 zadebiutował na off-Broadwayu w roli aktorskiej, grając Pipa w produkcji "Pequod" (1969). W 1970 grał rolę asystenta w przedstawieniu "The Happiness Cage" z Charlesem Durningiem. Był autorem sztuk "Nobody Hears a Broken Drum" (1970) i "Lou Gehrig Did Not Die of Cancer" (1971).
W 1972 odniósł sukces jako autor sztuki "Sezon mistrzów" ("Championship Season") zarówno na Broadwayu, jak i na scenie off-broadwayowskiej, zdobywając w 1972 – Nagrodę Koła Krytyków Dramatycznych i Nagrodę Koła Krytyków Zewnętrznych, Nagrodę Johna Gassnera oraz w 1973 – nagrodę Pulitzera, Tony Award za najlepszą sztukę i Drama Desk Award jako najbardziej obiecujący dramaturg.
Jego debiutancka kreacja kinowa księdza Damiena Karrasa w horrorze Williama Friedkina "Egzorcysta" (1973) była nominowany do Oscara. W 1982 jako scenarzysta i reżyser przeniósł na ekran swoją sztukę "Sezon mistrzów" z Brucem Dernem i Stacym Keachem w rolach głównych, za którą zdobył nominację do Złotego Niedźwiedzia na Festiwalu Filmowym w Berlinie. Ponadto Miller napisał scenariusze do filmów telewizyjnych, takich jak dramat kryminalny ABC "Nagroda" ("Reward", 1980) z Michaelem Parksem i "Odważna matka: Historia Mary Thomas" ("A Mother’s Courage: The Mary Thomas Story", 1989) z Alfre Woodard. W 1999 Paul Sorvino przeniósł jego sztukę "Sezon mistrzów" na mały ekran z Vincentem D’Onofrio i Garym Sinise. Jako aktor został obsadzony w roli pisarza F. Scotta Fitzgeralda w telewizyjnym melodramacie biograficznym ABC "F. Scott Fitzgerald w Hollywood" (1975) z Tuesday Weld i zagrał rolę dramaturga Arthura Millera w telewizyjnym dramacie biograficznym ABC "Marilyn: Nieopowiedziana historia" ("Marilyn: The Untold Story", 1980) z Catherine Hicks jako Marilyn Monroe.
Życie prywatne.
Był trzykrotnie żonaty. 9 March 1963 poślubił Lindę Gleason, córkę aktora Jackiego Gleasona, z którą miał córkę Jennifer Miller oraz dwóch synów – Jasona Patrica (ur. 27 czerwca 1966) i Jordana. W 1973 doszło do rozwodu. W latach 1974–1983 był żonaty z Susan Bernard, z którą miał syna Joshuę Johna (ur. 26 grudnia 1974). W 1982 romansował z Terri Garber. 16 maja 1984 ożenił się z Ruth Josem. Rozwiedli się w 1990. 
Śmierć.
Zmarł nagle 13 maja 2001 w swoim domu w Scranton na zawał serca w wieku 62 lat.

</doc>
<doc id="1904826" url="https://pl.wikipedia.org/wiki?curid=1904826" title="Sieverstedt">
Sieverstedt

Sieverstedt (duń. "Siversted") – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, wchodzi w skład urzędu Oeversee.

</doc>
<doc id="1904827" url="https://pl.wikipedia.org/wiki?curid=1904827" title="Siversted">
Siversted



</doc>
<doc id="1904828" url="https://pl.wikipedia.org/wiki?curid=1904828" title="Tarp (gmina)">
Tarp (gmina)

Tarp – miejscowość i gmina w Niemczech w kraju związkowym Szlezwik-Holsztyn, w powiecie Schleswig-Flensburg, siedziba urzędu Oeversee.

</doc>
<doc id="1904830" url="https://pl.wikipedia.org/wiki?curid=1904830" title="Marei Al Ramly">
Marei Al Ramly

Marei Suliman Al Ramly (ur. 1 stycznia 1977) – piłkarz libijski grający na pozycji pomocnika.
Kariera klubowa.
Karierę piłkarską Ramly rozpoczął w klubie Al-Ittihad Trypolis. W jego barwach zadebiutował w 1997 roku w pierwszej lidze libijskiej. Za czasów gry w Al-Ittihad czterokrotnie zostawał mistrzem kraju w latach 2002, 2003, 2005 i 2006, trzykrotnie zdobywał Puchar Libii w latach 1999, 2004 i 2005 oraz pięciokrotnie Superpuchar Libii w latach 1999, 2002, 2003, 2004 i 2005.
W 2006 roku Ramly przeszedł do Al-Nasr Bengazi. Na początku 2007 roku zmienił klub i został piłkarzem Olympic Azzaweya. Po pół roku gry w Olimpic odszedł do Al Akhdar Bayda. Z kolei latem 2009 roku wrócił do Al-Nasr Bengazi. Jesienią 2010 grał w omańskim Al-Oruba SC, a w 2011 przeszedł do Al-Tahaddi Bengazi.
Kariera reprezentacyjna.
W reprezentacji Libii Ramly zadebiutował w 2003 roku. W 2006 roku był w kadrze Libii na Puchar Narodów Afryki 2006, jednak był tam rezerwowym i nie rozegrał żadnego spotkania.

</doc>
<doc id="1904831" url="https://pl.wikipedia.org/wiki?curid=1904831" title="Tranzyston (gramofon)">
Tranzyston (gramofon)

WG-291 Tranzyston – pierwszy tranzystorowy gramofon w Polsce, produkowany przez Łódzkie Zakłady Radiowe Fonica.
Charakterystyka.
WG-291 Tranzyston to sieciowy gramofon przenośny z wbudowanym wzmacniaczem tranzystorowym. Mechanizm obrotowy zastosowano taki sam, jak w gramofonach Bambino, produkowanych w Fonice od wielu lat. Wyłącznik sieciowy wzmacniacza i napędu znajduje się w ramieniu gramofonu. Prędkości obrotowe: 33, 45 i 78 obr./min. Brak regulacji barwy tonu, jedynie regulacja głośności pokrętłem umieszczonym z boku obudowy. Głośnik o wewnętrznym obwodzie magnetycznym został umieszczony w pokrywie. Wkładka krystaliczna typu UK - 4 M.
Układ elektryczny.
We wzmacniaczu gramofonu zastosowano sześć tranzystorów: 3*TG3A, TG5, TG50, TG70. Stopień końcowy pracuje w klasie A z obciążeniem dławikowym. Głośnik jest włączony równolegle do dławika, co powoduje, że część składowej stałej prądu stopnia końcowego przepływa przez jego cewkę. Punkt pracy tranzystora ustawiany wewnętrznym potencjometrem, brak stabilizacji termicznej punktu pracy i jakiegokolwiek zabezpieczenia (nie ma nawet bezpiecznika topikowego - nie dotyczy wersji "Tranzyston-2", gdzie bezpiecznik znajduje się pod talerzem). W zasilaczu zastosowano prostownik selenowy.
Historia produkcji.
Produkcję rozpoczęto około roku 1968. Trwała ona bardzo krótko - konstrukcja była oparta na bardzo przestarzałym układzie mechanicznym, a wzmacniacz tranzystorowy był nieekonomiczny i zawodny. Fonica w krótkim czasie zaprzestała produkcji i wypuściła nowe opracowania, oparte na licencjach Telefunkena.

</doc>
<doc id="1904832" url="https://pl.wikipedia.org/wiki?curid=1904832" title="Zygmunt Komorowski">
Zygmunt Komorowski

Zygmunt Leon Komorowski (ur. 11 kwietnia 1925 w Kowaliszkach, zm. 27 września 1992) – polski afrykanista, socjolog, antropolog, profesor, dyplomata, żołnierz Armii Krajowej i następnie Ludowego Wojska Polskiego, poeta.
Życiorys.
Pochodził z rodziny ziemiańskiej. Był synem właściciela majątku Kowaliszki hrabiego Juliusza Komorowskiego z gałęzi litewskiej i jego żony Magdaleny z Górskich. Ukończył studia prawnicze na Uniwersytecie Poznańskim.
Podczas II wojny światowej działał w konspiracji (od 1939). Od jesieni 1943 walczył jako partyzant w 3 i 6 Brygadzie Armii Krajowej pod pseudonimem „Cor”. Później służył w 12 Kołobrzeskim Pułku Piechoty Ludowego Wojska Polskiego, kończąc wojnę w stopniu podporucznika pod Dreznem. W styczniu 1976 podpisał list protestacyjny do Komisji Nadzwyczajnej Sejmu PRL przeciwko zmianom w Konstytucji Polskiej Rzeczypospolitej Ludowej.
Po wojnie był pracownikiem naukowym Uniwersytetu Warszawskiego, m.in. od 1975 wicedyrektor Instytutu Krajów Rozwijających Się. Specjalizował się w socjologii i antropologii kulturowej Afryki. Wykładał na uczelniach w Oranie i Nicei w latach 1980–1984.
W latach 1991–1992 pełnił funkcję ambasadora RP w Bukareszcie. Zmarł w trakcie kadencji.
Został pochowany na cmentarzu Powązkowskim w Warszawie (kwatera II, rząd 2, miejsce 22, 23).
Rodzina.
29 września 1946 r. w Łodzi poślubił Jadwigę Szałkowską (ur. 1921), córkę Antoniego i Czesławy z Zielińskich. Mieli trójkę dzieci, w tym jednego syna, późniejszego Prezydenta Rzeczypospolitej Polskiej Bronisława Komorowskiego.

</doc>
<doc id="1904833" url="https://pl.wikipedia.org/wiki?curid=1904833" title="Tarp">
Tarp

Tarp – miasto w Danii, w regionie Dania Południowa, w gminie Esbjerg.

</doc>
<doc id="1904836" url="https://pl.wikipedia.org/wiki?curid=1904836" title="Stephen Moyer">
Stephen Moyer

Stephen Moyer, właśc. Stephen John Emery (ur. 11 października 1969 w Brentwood) – brytyjski aktor, producent i reżyser teatralny, telewizyjny i filmowy.
Życiorys.
Wczesne lata.
Urodził się w Brentwood w hrabstwie Essex, gdzie uczył się w St Martin’s School. Ukończył London Academy of Music and Dramatic Art.
Pierwsze kroki jako aktor stawiał na deskach teatrów Brentwood i Chelmsford w hrabstwie Essex. Związany był też z Young Vic Theatre, gdzie grał w operze rockowej "The Iron Man". Występował na deskach Oxford Stage Company w dramacie szekspirowskim "Romeo i Julia", "Columbus and the Discovery of Japan" i "The Thebans".
Kariera.
Grywał w serialach telewizyjnych, w tym "Conjugal Rites" (1993-94) i "Castles" (1995). Został dostrzeżony jako protagonista w filmie przygodowym "Książę Waleczny" ("Prince Valiant", 1997) z udziałem Edwarda Foxa, Thomasa Kretschmanna, Rona Perlmana, Joanny Lumley i Katherine Heigl. W dramacie kostiumowym o ostatnich latach życia kontrowersyjnego pisarza i filozofa markiza de Sade'a "Zatrute pióro" ("Quills", 2000) u boku Kate Winslet, Geoffreya Rusha i Michaela Caine pojawił się jako Prouix.
W telefilmie przygodowym "Księżniczka złodziei" ("Princess of Thieves", 2001) z Keirą Knightley wcielił się w rolę księcia Filipa. W kolejnych latach grał w filmach: "Powstanie" ("Uprising"), "Menace", "Perfect", "Nasza nadzieja" ("Entrusted"), "Cena uczuć" ("Undiscovered") i "88 minut" ("88 Minutes") z Alem Pacino, a także w serialach: BBC "NY-LON" i "Życie po falstarcie" ("The Starter Wife") z Debrą Messing.
Był na okładkach magazynów takich jak „Entertainment Weekly”, „TV Guide”, „Rolling Stone”, „Details” i „Men’s Health”.
Życie prywatne.
Od roku 2000 do maja 2007 był związany z Loren Haynes, z którą ma dwójkę dzieci: syna Billa (ur. 2000) i córkę Lilac (ur. 2002). W lipcu 2007 roku na planie serialu "Czysta krew" poznał Annę Paquin, z którą się związał w sierpniu 2009. Pobrali się 21 sierpnia 2010 roku. Mają bliźniaki: syna Charliego i córkę Poppy (ur. 12 września 2012).
Nagrody.
Nagroda 2009 Spike TV Scream Award w kategorii „Najlepszy aktor w horrorze” za rolę Billa Comptona w „Czystej krwi”.

</doc>
<doc id="1904837" url="https://pl.wikipedia.org/wiki?curid=1904837" title="Do ciebie gnam">
Do ciebie gnam

Do ciebie gnam – pierwszy studyjny album zespołu Hetman pierwotnie wydany w 1990 na kasecie magnetofonowej. Reedycja albumu na CD wydana przez firmę Accord Song (numer katalogowy Accord Song 518) ukazała się w 2004 roku.
Utwory.
Strona A:
Strona B

</doc>
<doc id="1904839" url="https://pl.wikipedia.org/wiki?curid=1904839" title="Guajazyl">
Guajazyl



</doc>
<doc id="1904846" url="https://pl.wikipedia.org/wiki?curid=1904846" title="The Veteran">
The Veteran

"Weteran" – zbiór opowiadań, których część została wydana w 2000 roku ("The Veteran", "The Miracle", "The Citizen"), reszta zaś ("The Art of the Matter" oraz "Whispering Wind") rok później. Polskie wydanie (2002) obejmuje wszystkie opowiadania.

</doc>
<doc id="1904852" url="https://pl.wikipedia.org/wiki?curid=1904852" title="Ladislav Prokeš">
Ladislav Prokeš

Ladislav Prokeš (ur. 8 czerwca 1884 w Pradze, zm. 9 stycznia 1966 tamże) – czeski szachista oraz kompozytor szachowy.
Kariera szachowa.
Wicemistrz Republiki Czecho-Słowackiej z 1921 roku oraz zdobywca brązowych medali z lat 1907, 1909, 1911, 1913, uczestnik olimpiad szachowych z lat 1927, 1928, 1930. Odniósł kilka sukcesów w turniejach międzynarodowych, m.in. Brno 1907 (II-IV m.), Praga 1909 (III m.), Pilzno 1911 (III m.), Brno 1921 (I-II m.) i Praga 1928 (I m.).
Był autorem ok. 1200 studiów szachowych, w tym tzw. "Manewru Prokeša" (patrz diagram). Spośród jego kompozycji w albumach FIDE wyróżniono 23 studia.
Poniżej przykładowa kompozycja szachowa autorstwa Prokeša.
Rozwiązanie: [1.Wc4+! Kd3 2.Wd4+! K:d4 3.K:e2 Kc3 4.Kd1 Kd3 pat]"(zaznacz tekst pomiędzy nawiasami, aby zobaczyć rozwiązanie)"

</doc>
<doc id="1904853" url="https://pl.wikipedia.org/wiki?curid=1904853" title="Reprezentacja Finlandii w hokeju na lodzie kobiet">
Reprezentacja Finlandii w hokeju na lodzie kobiet

Reprezentacja Finlandii w hokeju na lodzie kobiet - jedna z najlepszych drużyn świata w hokeju kobiecym. Obecnie znajduje się na trzecim miejscu w rankingu IIHF. Występowała dotychczas we wszystkich edycjach Mistrzostw Świata oraz w czterech dotychczas rozegranych turniejach olimpijskich.
Kobieca reprezentacja Finlandii w hokeju na lodzie jest jednym z najbardziej utytułowanych zespołów w tym sporcie. Dziewięciokrotnie zdobyły brązowe medale i trzykrotnie były na czwartym miejscu podczas mistrzostw świata. W igrzyskach olimpijskich zdobyły dwa brązowe medale podczas igrzysk w Nagano oraz Vancouver. Zespół jest kontrolowany przez federację Suomen jääkiekkoliitto. W Finlandii zarejestrowanych jest 3527 zawodniczek.

</doc>
<doc id="1904857" url="https://pl.wikipedia.org/wiki?curid=1904857" title="Ladislav Prokes">
Ladislav Prokes



</doc>
<doc id="1904861" url="https://pl.wikipedia.org/wiki?curid=1904861" title="Aleksy Troicki">
Aleksy Troicki



</doc>
<doc id="1904862" url="https://pl.wikipedia.org/wiki?curid=1904862" title="Małopolski Instytut Samorządu Terytorialnego i Administracji">
Małopolski Instytut Samorządu Terytorialnego i Administracji

FRDL Małopolski Instytut Samorządu Terytorialnego i Administracji (FRDL MISTiA) powstał 1 stycznia 1991 roku, na mocy porozumienia wojewody krakowskiego i Fundacji Rozwoju Demokracji Lokalnej. Celem instytutu jest wspomaganie rozwoju głównych sektorów państwa obywatelskiego, a także krzewienie idei oraz metod ich partnerskiej współpracy w układach lokalnych i regionalnych. Cel ten jest realizowany głównie poprzez stwarzanie możliwości doskonalenia metod zarządzania w administracji publicznej, organizacjach pozarządowych, a także małych przedsiębiorstwach oraz pomaganie osobom chcącym rozpocząć działalność gospodarczą. Działalność FRDL MISTiA ma służyć nie tylko przekazywaniu wiedzy i doskonaleniu umiejętności, ale także wymianie doświadczeń, promowaniu sukcesów, porównywaniu efektywności zarządzania i podnoszeniu ich skuteczności.
Misją FRDL Małopolskiego Instytutu Samorządu Terytorialnego i Administracji jest wspomaganie osób, organizacji i środowisk, biorących udział w budowaniu społeczeństwa i państwa obywatelskiego.
FRDL MISTiA posiada:
Działalność instytutu.
Główne moduły tematyczne.
Instytut prowadzi swoją działalność w następujących obszarach tematycznych:
Fora samorządowe działające przy FRDL MISTiA.
Fora są jednostkami edukacyjno-konsultacyjnymi działającymi przy FRDL Małopolskim Instytucie Samorządu Terytorialnego i Administracji. Nie posiadają osobnej osobowości prawnej. Ich standardową formą działalności są comiesięczne spotkania z ekspertami, konferencje i wyjazdowe sesje konsultacyjne. Obecnie przy instytucie działa 18 forów samorządowych.
Konkursy i przedsięwzięcia organizowane przez instytut.
Głównym celem przedsięwzięć i konkursów organizowanych przez instytut jest promowanie aktywnych i innowacyjnych samorządów z terenu Małopolski. Dobre praktyki zarządcze, w tym współpraca z organizacjami pozarządowymi, są nagradzane i upowszechniane wśród wszystkich zainteresowanych. Przedsięwzięcia te przyczyniają się tym samym m.in. do upowszechnienia benchmarkingu w administracji samorządowej. Aktualnie FRDL MISTiA prowadzi:
Współpraca z krajami Europy Środkowej i Wschodniej.
Instytut od wielu lat podejmuje działania wspierające rozwój demokracji lokalnej w krajach Europy Środkowej i Wschodniej. W ostatnich latach zorganizował wizyty studialne przedstawicieli ukraińskich władz samorządowych w Małopolsce w ramach projektów „Przejrzysta Ukraina – budowanie efektywnej i etycznej samorządności na Ukrainie” oraz „Szkoła przyciągania inwestycji wschodnioukraińskich jednostek administracji publicznej”. Realizował również projekt „Młodzieżowi Ambasadorzy Europy – Mołdowa” we współpracy z Ambasadą Brytyjską w Warszawie.
Działania na rzecz MŚP.
MISTiA podejmuje szereg działań na rzecz przedsiębiorców małopolskich.
Od 1996 roku MISTiA jest zarejestrowana w Krajowym Systemie Usług – sieci organizacji wyspecjalizowanych w świadczeniu różnego rodzaju usług dla przedsiębiorstw i osób podejmujących działalność gospodarczą.

</doc>
<doc id="1904863" url="https://pl.wikipedia.org/wiki?curid=1904863" title="Scottish National Gallery">
Scottish National Gallery

Scottish National Gallery (wcześniej: National Gallery of Scotland) – galeria sztuki i muzeum w Edynburgu w Szkocji. Budynek w stylu, neoklasycystycznym znajduje się obok Royal Scottish Academy w środkowej części parku Princes Street Gardens.
National Gallery of Scotland zaprojektował William Henry Playfair, otwarcie nastąpiło w 1859. W 1912 budynek przebudowano, od tamtego czasu znajduje się tam stała kolekcja dzieł malarstwa europejskiego.
Wśród wystawionych prac, znajdują się obrazy: "Chrystus w domu Marii i Marty" Jana Vermeera i "Alegoria Starego i Nowego Testamentu" Hansa Holbeina Młodszego.

</doc>
<doc id="1904864" url="https://pl.wikipedia.org/wiki?curid=1904864" title="Spółdzielnia spożywców">
Spółdzielnia spożywców

Spółdzielnia spożywców – forma współpracy gospodarczej, której celem nie jest zysk pieniężny, a zapewnienie uczestnikom tanich i dobrej jakości towarów lub usług. Choć zysk z działalności może zostać przeznaczony na fundusz gromadzki, poprzez który członkowie spółdzielni mogą finansować różne rzeczy, np. otworzenie nowego sklepu, otwarcie piekarni czy budowa placu zabaw. Spółdzielnie przybierają często formę punktów sprzedaży detalicznej, będących własnością i zarządzanych przez klientów. Klientami są zazwyczaj jednostki, które dostarczyły kapitał potrzebny do uruchomienia lub nabycia danego przedsiębiorstwa spółdzielczego.
Opis.
W niektórych krajach spółdzielnie spożywców są nazywane kooperatywami handlowymi. Nie należy mylić ich ze spółdzielniami sprzedawców, które zrzeszają handlowców, a nie spożywców (inaczej konsumentów).
Istnieje wiele typów spółdzielni konsumentów: spółdzielnie opieki zdrowotnej, ubezpieczeniowe, mieszkaniowe, jak również kredytowe, agrarne i te, które zajmują się dostawą energii, wody czy usług telekomunikacyjnych.
Główna różnica pomiędzy spółdzielnią konsumentów a innymi formami przedsiębiorczości opiera się na tym, że celem stowarzyszonej spółdzielni spożywców jest dostarczanie wysokiej jakości towarów i usług po jak najniższych cenach dla swoich klientów-właścicieli, a nie zyskowna sprzedaż towarów i usług po możliwie najwyższej cenie.
W praktyce spółdzielnie spożywców wyceniają dobra i usługi na poziomie konkurencyjnych cen rynkowych. Różnica polega na tym, że tradycyjne przedsiębiorstwo nastawione na zysk będzie traktować różnicę między kosztem a ceną sprzedaży jako korzyść finansową dla inwestorów, natomiast spółdzielnia będąca własnością klientów może zachować ten nagromadzony kapitał jako wspólną własność lub przeznaczyć na cele społeczne. Istnieje też możliwość zwrotu tej sumy jako nadpłaty klientom-właścicielom (członkom spółdzielni). Nagromadzony w ten sposób kapitał może zostać zachowany jako rezerwa lub zainwestowany (w lokaty, zakup nieruchomości, produkcję na własne potrzeby itp.).
Duże spółdzielnie konsumenckie działają podobnie jak inne przedsiębiorstwa i wymagają pracowników, zarządców, pracowników administracyjno-biurowych, produktów i klientów, by móc kontynuować swoją działalność. W mniejszych spółdzielniach klienci-właściciele samodzielnie wykonują te zadania. Spółdzielnie mogą bardzo różnić się zarówno kapitałem startowym, jak i sposobem prowadzenia, ale by być wiernym formie spółdzielni spożywców (konsumentów), przedsiębiorstwo musi przestrzegać tzw. zasad z Rochdale (od miejscowości, w której powstała pierwsza spółdzielnia spożywców).
Spółdzielnie konsumentów mogą łączyć się w spółdzielcze stowarzyszenia hurtowe, poprzez które kolektywnie dokonują zakupu towarów po cenach hurtowych. Zdarza się, że takie federacje wchodzą w posiadania fabryk czy ziemi i organizują produkcję na potrzeby zrzeszonych w nich konsumentów.
Sposób zarządzania.
Spółdzielnia spożywców działa na zasadzie demokratycznej kontroli, na zasadzie jeden członek spółdzielni – jeden głos. Większe spółdzielnie posiadają zarząd, wybierany spośród i przez członków spółdzielni. Zarząd jest zazwyczaj odpowiedzialny za pilnowanie, czy spółdzielnia spełnia swoje cele, zarówno finansowe, jak i społeczne. Zasady funkcjonowania spółdzielni mogą być skodyfikowane w formie regulaminu. W większości spółdzielni konsumentów odbywają się regularne spotkania ich członków.
Problemy spółdzielczości spożywczej.
Ponieważ spółdzielnie konsumentów są zarządzane w sposób demokratyczny, są one podatne na problemy typowe dla rządów demokratycznych. Można to zminimalizować lub nawet wyeliminować za pomocą częstego dostarczania członkom-właścicielom spółdzielni rzetelnych materiałów edukacyjnych dotyczących obecnej kondycji przedsiębiorstwa i wszystkiego, co nań wpływa.
Badania spółdzielczości konsumenckiej.
Spożywcza spółdzielczość była przedmiotem badań ze strony ekonomii spółdzielczej. Badacze podkreślają szeroki wachlarz korzyści tej formy współpracy gospodarczej, takich jak ekonomiczna demokracja, sprawiedliwość, przejrzystość, wyższą jakość produktów i korzyści finansowe dla klientów.
Spółdzielnie spożywców na świecie.
Japonia.
Japonia charakteryzuje się pokaźnym i dobrze rozwiniętym ruchem spółdzielczo-konsumenckim, który posiada ponad 14 milionów członków. Same tylko spółdzielcze punkty sprzedaży detalicznej osiągnęły wspólnie obrót w wysokości 2.519 tryliona jenów (21.184 miliarda dolarów, według kursu z 15 listopada 2005) w latach 2003–2004. Japońska spółdzielnia Kobe (コープこうべ) w Prefekturze Hyōgo jest największą kooperatywą detaliczną w Japonii; ponieważ liczy ona ponad 1,2 miliona członków, jest jednym z największych tego typu spółdzielni na świecie. Poza spółdzielniami sprzedaży detalicznej istnieją także spółdzielnie opieki zdrowotnej, mieszkaniowe i ubezpieczeniowe, równolegle z instyntucjonalnymi (w tym kontekście: mieszczącymi się w/ działającymi w miejscu pracy), spółdzielnie dla nauczycieli szkolnych oraz mieszczące się na uniwersytetach.
Przypuszcza się, że 1. z 5. japońskich rodzin należy do lokalnej spółdzielni detalicznej oraz że 90% członków wszystkich spółdzielni to kobiety. (Takamura, 1995). Niemal 6 milionów rodzin należy do jednej z 1 788 000 grup Han (Japanese Consumers’ Co-operative Union, 2003). Grupy te składają się z pięciu do dziesięciu członków danej dzielnicy, którzy składają wspólnie tygodniowe zamówienia, które następnie są dostarczane ciężarówką w następnym tygodniu. Szczególną siłą japońskich spółdzielni spożywczych w ostatnich latach był rozkwit wspieranej przez społeczność lokalną agrokultury – gdzie świeży produkt jest bezpośrednio wysyłany do konsumentów od producentów, z pominięciem rynku.
Ameryka Północna.
W Stanach Zjednoczonych PCC ("Puget Consumers Cooperative") Natural Markets z Seattle jest największą spółdzielnią spożywczą w posiadaniu klientów. The National Cooperative Grocers Association zajmuje się katalogiem spółdzielni spożywczych. Również w z Seattle ma swoją siedzibę R.E.I. – spółdzielnia specjalizująca się w sprzęcie turystycznym, która jest największą spółdzielnią spożywczą w USA, podobnie jak kanadyjski Mountain Equipment Co-op in Kanada. Wszystkie stowarzyszenia kredytowe w Stanach Zjednoczonych to finansowe kooperatywy.

</doc>
<doc id="1904874" url="https://pl.wikipedia.org/wiki?curid=1904874" title="Vomitory">
Vomitory

Vomitory – szwedzka grupa muzyczna grająca death metal, założona w 1989 roku w Karlstad.
Historia.
Opracowano na podstawie materiału źródłowego.
Początki (1989–1995).
Vomitory założyli w Karlstad w 1989 roku Urban Gustafsson i Ronnie Olson. Pierwsze demo, nagrane przez zespół w składzie: Tobias Gustafsson, Ulf Dalegren, Ronnie Olson, Bengt Sund i Urban Gustafsson, ukazało się w maju 1992 roku na kasecie magnetofonowej i zostało wyprodukowane przez Björna Kjellgrena. W czerwcu 1993 roku Witchhunt Records wydało singel "Moribund", na którym znalazły się dwa utwory ("Moribund" i "Dark Grey Epoch"). W tym samym roku ukazało się kolejne demo "Promo '93", zaś w roku 1994 demo "Through Sepulchral Shadows".
Raped in Their Own Blood (1996–1998).
W listopadzie 1996 roku miał premierę pierwszy album studyjny Vomitory "Raped in Their Own Blood", nagrany w składzie: Ronnie Olson, Ulf Dalegren, Urban Gustafsson, Tomas Bergqvist, Tobias Gustafsson, a wydany przez holenderską wytwórnię Fadeless Records.
Redemption (1999–2000).
W 1999 roku nakładem Hangnail Productions ukazał się split z zespołem Murder Corporation, jak również wydany przez Vomitory z okazji 10-lecia istnienia zespołu "Anniversary Picture Disc", na którym znalazły się m.in. covery Napalm Death "Extremity Retained" oraz Sodom "Christ Passion". W tym samym roku, 23 listopada, miał premierę drugi album studyjny "Redemption". 
Revelation Nausea (2001).
Pierwszym albumem Vomitory wydanym przez Metal Blade Records jest "Revelation Nausea", który ukazał się 20 marca 2001 roku, i jest to zarazem pierwszy album nagrany z Erikiem Rundqvistem w roli wokalisty. Pod koniec 2001 roku zespół wziął udział w europejskiej trasie X-Mass Fest z grupami Cannibal Corpse, Kreator, Marduk, Nile, Dark Funeral i Krisiun.
Blood Rapture (2002–2003).
Czwarty album studyjny "Blood Rapture" miał premierę 21 maja 2002 roku. Został nagrany w listopadzie 2001 roku w studiu Berno i wyprodukowany przez Henrika Larssona. W 2002 roku w ramach promocji albumu zespół wziął udział w trasie z grupami Amon Amarth i Callenish Circle, w sierpniu po raz pierwszy wystąpił na festiwalu Wacken Open Air, zaś w październiku wziął udział w 10-dniowej trasie Thrash'em All Festival w Polsce z grupami Monstrosity, Trauma, Sceptic, Lost Soul, Dissenter i Contempt.
W grudniu 2003 roku zespół rozpoczął nagrywanie piątego albumu studyjnego w Studio Kuling w Örebro, ponownie decydując się na współpracę z Henrikiem Larssonem.
Primal Massacre (2004–2006).
Album "Primal Massacre" ukazał się 20 kwietnia 2004 roku. W tym samym miesiącu zespół wziął udział w europejskiej trasie No Mercy Festivals z grupami Cannibal Corpse, Hypocrisy, Carpathian Forest, Spawn of Possession, Exhumed i Kataklysm, w maju wystąpił na festiwalu Fuck the Commerce, natomiast w sierpniu na Party.San Open Air i Summer Breeze Open Air.
W październiku 2005 roku z Vomitory odszedł Ulf Dalegren, na którego miejsce w grudniu przyjęto Petera Östlunda.
W lipcu 2006 roku zespół wystąpił w Holandii na festiwalu Stonehenge, zaś w grudniu przystąpił do nagrywania kolejnego albumu w Leon Music Studios z pomocą producenta Rikarda Löfgrena.
Terrorize Brutalize Sodomize (2007–2008).
Album "Terrorize Brutalize Sodomize" miał premierę 20 kwietnia 2007 roku w Niemczech, Austrii i Szwajcarii, zaś 23 kwietnia w pozostałych krajach Europy. Została wydana również limitowana edycja tej płyty z DVD zawierającym zapis koncertów z 2004 roku ze Strasbourga i z festiwalu Summer Breeze. W 2007 roku zespół wystąpił na kilku festiwalach: Maryland Deathfest w Stanach Zjednoczonych, Sweden Rock Festival w Sölvesborg (Szwecja), With Full Force w Löbnitz (Niemcy).
Carnage Euphoria (2009–).
Kolejny album studyjny "Carnage Euphoria" ukazał się w maju 2009 roku. Limitowana edycja tej płyty poszerzona była o DVD z filmem "Dead &amp; Drunk For 20 Years", zawierającym wybrane występy Vomitory z lat 1990–2008. W sierpniu zespół wystąpił na festiwalach Brutal Assault w Czechach i Summer Breeze, natomiast 23 września zagrał w Krakowie w klubie Loch Ness z Malevolent Creation.
Muzycy.
Opracowano na podstawie materiału źródłowego.

</doc>
<doc id="1904877" url="https://pl.wikipedia.org/wiki?curid=1904877" title="Lousie Bager Due">
Lousie Bager Due



</doc>
<doc id="1904881" url="https://pl.wikipedia.org/wiki?curid=1904881" title="Ulica Murckowska w Katowicach">
Ulica Murckowska w Katowicach

Ulica Murckowska w Katowicach − jedna z najważniejszych miejskich arterii komunikacyjnych. Na całej swojej długości jest częścią drogi krajowej nr 86. Swą nazwę zawdzięcza katowickiej dzielnicy Murcki.
Przebieg.
Ulica rozpoczyna swój bieg od węzła z ulicą Bagienną (DK 79) i aleją Walentego Roździeńskiego (S86). Dawniej węzeł ten nazywał się węzłem FSM. Następnie biegnie ponad potokiem Rawa, pod ul. 1 Maja i wiaduktem kolejowym (linia kolejowa Wrocław − Przemyśl). Prowadzi wzdłuż Doliny Trzech Stawów, kończąc swój bieg przy "węźle Murckowska" z al. Górnośląską (autostrada A4). Dalej zmienia nazwę na ul. Pszczyńską.
Opis.
Już około 1880 istniał wiadukt kolejowy nad obecną ul. Murckowską.
W dwudziestoleciu międzywojennym przy ul. Murckowskiej 1 funkcjonowało kino „Atlantic”.
W 1975 rozpoczęto przebudowę węzła w rejonie ulic Murckowskiej, Bagiennej i W. Roździeńskiego. W 1978 wyburzono kamienice czynszowe, zlokalizowane wzdłuż ul. Bohaterów Monte Cassino. Na ich miejscu powstały bloki mieszkalne; projektantem osiedla był Andrzej Trybuś.
W latach sześćdziesiątych XIX wieku na terenie gminy Janów wybudowano kolonię robotniczą Zuzanna dla pracowników kopalni „Susanne”. Wszystkie obiekty dawnej kolonii wyburzono w drugiej połowie XX wieku, w związku z modernizacją węzła i trasy FSM (obecnie węzeł „Murckowska”, ulice Pszczyńska i Murckowska).
Od lat siedemdziesiątych XX wieku do 1985 roku była częścią drogi państwowej nr 226, łączącej Katowice z Bielskiem-Białą, następnie po reformie sieci drogowej w grudniu 1985 roku stała się częścią drogi krajowej nr 1 i trasy europejskiej E75. Od 2000 roku znajduje się w ciągu drogi krajowej nr 86.
Przy ul. Murckowskiej znajduje się Centralny Cmentarz Komunalny w Katowicach, zabudowania huty Ferrum oraz kompleks biurowo-konferencyjny "Europark". Przy ul. Murckowskiej 215 znajduje się przystań wodna oraz boisko do siatkówki plażowej w kompleksie „Dolina Trzech Stawów”. Ulicą Murckowską kursują linie autobusowe ZTM.
Na wysokości skrzyżowania z ul. Gospodarczą znajdują się dwie stacje paliw. W kierunku na Sosnowiec znajduje się stacja paliw nr 12 sieci Bliska (należąca do PKN Orlen) a po drugiej stronie, w kierunku na Tychy stacja nr 284 PKN Orlen z parkingiem dla tirów.
W latach 2008−2009 trwała przebudowa "węzła Murckowska". Generalnym wykonawcą została firma Budimex Dromex (wyłoniona w drodze konkursu). Kontrakt na przebudowę wyniósł około 231 mln złotych. Obecnie węzeł jest przystosowany do przejazdu 100 000 aut dziennie.
W latach niemieckiej okupacji Polski (1939−1945) ulica nosiła nazwę "Lettow Vorbeck Straße" na cześć Paula von Lettow-Vorbecka − niemieckiego generała z okresu I wojny światowej.

</doc>
<doc id="1904883" url="https://pl.wikipedia.org/wiki?curid=1904883" title="HMS Victory (1559)">
HMS Victory (1559)

HMS Victory (z ang. "Zwycięstwo") – angielski XVI-wieczny galeon, okręt flagowy Johna Hawkinsa podczas walk z hiszpańską Wielką Armadą w 1588 roku. Zakupiony na początku panowania królowej Elżbiety I w roku 1560, był pierwszym okrętem Royal Navy noszący tę nazwę.
Historia.
Początkowo noszący nazwę "Great Christopher", został zbudowany jako statek handlowy należący do Anthony'ego Hickmana i Edwarda Castlyna z Londynu. 14 marca 1560 roku został zakupiony przez królową Elżbietę I i wcielony do Marynarki Królewskiej (oficjalna nazwa "Royal Navy" pojawia się dopiero w 1660). W tym samym roku nazwę okrętu zmieniono na "Victory".
W październiku 1562 roku "Victory" brał udział w zajęciu francuskiego portu Hawr (Elżbieta I chciała wymienić to miasto na Calais, które Anglia utraciła kilka lat wcześniej). Hawru nie udało się jednak utrzymać z powodu epidemii i w lipcu 1563 roku "Victory" wziął udział w ewakuacji resztek angielskiego garnizonu.
W 1586 "Victory" został przebudowany, pod kierunkiem Skarbnika i Nadzorcy Floty Johna Hawkinsa, na galeon "strzyżony" ("razee") w celu poprawienia właściwości morskich (podobnie uczyniono z innymi galeonami starego typu w obliczu spodziewanej hiszpańskiej inwazji).
W 1588 roku "Victory", dowodzony przez Johna Hawkinsa, wszedł w skład eskadry z Plymouth, znajdującej się pod flagą głównodowodzącego angielską flotą Lorda Wysokiego Admirała Charlesa Howarda. 1 sierpnia 1588 okręty eskadry Hawkinsa ("Victory" i "Golden Lion") przechwyciły uszkodzony i porzucony hiszpański okręt "San Salvador", na którym zdobyto duże zapasy prochu. Następnego dnia u wybrzeży Portland Bill "Victory" towarzyszył flagowemu okrętowi Howarda "Ark Royal" podczas starcia z jego hiszpańskim odpowiednikiem "San Martin". W bitwie pod Gravelines 8 sierpnia "Victory" ponownie starł się z okrętem flagowym Hiszpanów, ostrzeliwując "San Martin" wraz z "Revenge" Drake'a oraz "Triumph" Frobishera i poważnie go uszkadzając.
W 1600 roku "Victory" pełnił rolę okrętu strażniczego w porcie Tilbury (hrabstwo Essex).
W 1606 zapadła decyzja o przebudowie okrętu i w tym celu został on przebazowany z Chatham do Woolwich nad Tamizą, ale ostatecznie "Victory" został rozebrany w 1608 bez odbudowywania. Miał być bowiem zastąpiony przez całkowicie nowy duży okręt (późniejszy "Prince Royal").

</doc>
<doc id="1904884" url="https://pl.wikipedia.org/wiki?curid=1904884" title="Triumph TR5">
Triumph TR5

Triumph TR5 - brytyjski samochód sportowy, produkowany przez okres 13 miesięcy między sierpniem 1967 i wrześniem 1968 przez firmę Triumph Motor Company w Coventry.
Wizualnie identyczny z modelem TR4, różnice ukryte były pod nadwoziem, a największą z nich był silnik. TR5 napędzany był sześciocylindrowym silnikiem rzędowym o pojemności 2498 cm³, zasilanym wtryskiem paliwa Lucas i osiągającym moc maksymalną 152 KM (112 kW). Silnik ten był później stosowany w modelu TR6.
W tym czasie wtrysk paliwa był rzadko stosowany w samochodach. Triumph reklamował swój model jako "Pierwszy brytyjski samochód sportowy z wtryskiem paliwa - PI". Silnik ten zapewniał przyspieszenie od 0 do w 6,5 s i prędkość maksymalną .
Standardowe wyposażenie obejmowało przednie hamulce tarczowe, niezależne tylne zawieszenie, zębatkowy układ kierowniczy oraz czterobiegową skrzynię biegów. Opcjonalnie auto można było wyposażyć w nadbieg, szprychowe felgi oraz hardtop ze zdejmowanym panelem dachowym - znanym jako 'Surrey Top'. Do wyboru było 6 kolorów nadwozia.
TR5 był produkowany w małych ilościach, jeśli porównać go z późniejszym TR6. Wyprodukowano 2947 sztuk - pierwszy został zmontowany 29 sierpnia 1967, natomiast ostatni 19 września 1968. Z tego 1161 przeznaczonych było na rynek brytyjski, pozostałe przystosowane były do ruchu prawostronnego i zostały wyeksportowane głównie do Francji, Belgii i Niemiec. W tym samym czasie 8484 sztuk modelu TR250 zostało wyprodukowanych na rynek amerykański. Model ten różnił się od TR5 jedynie innym układem zasilania silnika.
Charakterystyczną cechą układu wtryskowego Lucasa w modelu TR5 był spadek mocy silnika w przypadku, gdy poziom paliwa w zbiorniku spadał poniżej 1/4 objętości. Było to spowodowane umiejscowieniem wlotu przewodu powrotnego paliwa do zbiornika bardzo blisko wysokocisnieniowej pompy paliwa. Gdy poziom paliwa spadał poniżej poziomu krytycznego (około 14 litrów), rozbryzg powodował pobieranie przez pompę lekko napowietrzonego paliwa. Niezużyte paliwo (wciąż napowietrzone) wracało z powrotem do zbiornika. W miarę powtarzania się tego cyklu, rosła ilość powietrza w paliwie, osiągając poziom, w którym zaczynała ona wpływać na pracę silnika. Problem znikał przy dodaniu już około 5 litrów paliwa.

</doc>
<doc id="1904890" url="https://pl.wikipedia.org/wiki?curid=1904890" title="Airborne Laser">
Airborne Laser



</doc>
<doc id="1904891" url="https://pl.wikipedia.org/wiki?curid=1904891" title="ALTB">
ALTB



</doc>
<doc id="1904894" url="https://pl.wikipedia.org/wiki?curid=1904894" title="Wojciech Ruszkiewicz">
Wojciech Ruszkiewicz

Wojciech Ruszkiewicz (ur. 10 października 1970) – polski rugbysta, występuje w Arce od początku jej istnienia, czyli od 1996. Były reprezentant Polski. W kadrze wystąpił w 49 spotkaniach, w których zdobył łącznie 5 punktów. Dwukrotny Mistrz Polski w barwach Arki Gdynia - 2004, 2005. Rekordzista pod względem ilości występów ligowych w tym klubie.

</doc>
<doc id="1904897" url="https://pl.wikipedia.org/wiki?curid=1904897" title="Khaled Hussein">
Khaled Hussein

Khaled Hussein Mohamed al Tarhouni (ur. 24 lutego 1977 w Bengazi) – piłkarz libijski grający na pozycji pomocnika.
Kariera klubowa.
Karierę piłkarską Hussein rozpoczął w klubie Al-Nasr Bengazi. W jego barwach zadebiutował w 1996 roku w pierwszej lidze libijskiej. W 1997 roku osiągnął pierwszy sukces w karierze, gdy z Al-Nassr zdobył Puchar Libii. W 2003 roku ponownie sięgnął po krajowy puchar. W 2013 zakończył karierę.
Kariera reprezentacyjna.
W reprezentacji Libii Hussein zadebiutował w 1999 roku. W 2006 roku był w kadrze Libii na Puchar Narodów Afryki 2006. Jako rezerwowy rozegrał tam jedno spotkanie, z Wybrzeżem Kości Słoniowej (1:2).

</doc>
<doc id="1904902" url="https://pl.wikipedia.org/wiki?curid=1904902" title="Dom obłąkanych">
Dom obłąkanych

Dom obłąkanych (tytuł oryg. "Dark Asylum") − amerykański horror filmowy powstały w 2001 roku, napisany i wyreżyserowany przez Gregory'ego Gierasa. Projekt klasy "B", w Polsce znany dzięki emisjom telewizyjnym.
Zdjęcia do filmu powstawały w Bukareszcie w Rumunii.
Opis fabuły.
Psychopatyczny morderca, przez policję ochrzczony jako "Śmieciarz", zostaje ujęty i do momentu przyjazdu agentów FBI osadzony w niemal opustoszałym szpitalu dla umysłowo chorych. Doktor Maggie Belham ma przeprowadzić diagnozę psychiatryczną zatrzymanego. Temu jednak udaje się uwolnić. Szaleniec terroryzuje oddział, morduje każdego, kogo napotka na swej drodze, a za cel obiera sobie unicestwienie Belham. Młoda lekarka, w towarzystwie szpitalnego sprzątacza Quitza, walczy o przetrwanie.

</doc>
<doc id="1904903" url="https://pl.wikipedia.org/wiki?curid=1904903" title="Celozja">
Celozja

Celozja ("Celosia" L.) – rodzaj roślin z rodziny szarłatowatych. Należą do niego rośliny jednoroczne występujące na ciepłych obszarach Azji, Afryki i Ameryki. Gatunkiem typowym jest "Celosia argentea " L.
Systematyka.
Należy do rodziny szarłatowatych ("Amaranthaceae"), która znajduje się w politomii z grupami siostrzanymi "Achatocarpaceae" i goździkowatych "Caryophyllaceae". Tworzy wraz z nimi i z szeregiem innych rodzin rząd goździkowców w obrębie dwuliściennych właściwych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal), klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), rodzina szarłatowate ("Amaranthaceae" Juss.), podrodzina "Celosioideae " (Fenzl) Lindl., plemię "Celosieae" Fenzl in Endl., rodzaj szarłat ("Amaranthus" L.).

</doc>
<doc id="1904904" url="https://pl.wikipedia.org/wiki?curid=1904904" title="Celosia">
Celosia



</doc>
<doc id="1904906" url="https://pl.wikipedia.org/wiki?curid=1904906" title="Celosia (roślina)">
Celosia (roślina)



</doc>
<doc id="1904907" url="https://pl.wikipedia.org/wiki?curid=1904907" title="Wayne W. Dyer">
Wayne W. Dyer

Wayne W. Dyer (ur. 10 maja 1940 w Detroit, zm. 29 sierpnia 2015 w Maui) – amerykański wykładowca, autor książek motywacyjnych. Jego pierwsza książka o samodoskonaleniu "Your Erroneous Zones" (1976), sprzedana w około 35 milionach egzemplarzy, znajdowała się 64 tygodnie na liście bestsellerów dziennika „The New York Times” i jest jedną z najlepiej sprzedających się książek wszech czasów.
W maju 2010 autor książek Stephen Mitchell wytoczył proces Dyerowi za plagiat, oskarżając go o użycie 200 linii tekstu z jego interpretacji rozmyślań o Tao – z książek Living the Wisdom of the Tao and Change Your Thoughts -- Change Your Life.
Życiorys.
Wayne Dyer jest synem Melvina Lyle'a i Hazel Irene Dyer. Jako nastolatek zamieszkiwał w sierocińcu we wschodnim Detroit. W 1958 roku ukończył szkołę Denby High School. Zawodową karierę rozpoczął jako psycholog szkolny w 1965. W 1971 roku uzyskał tytuł naukowy "Doctor of Education", specjalizując się w poradnictwie, na Uniwersytecie Stanowym Wayne.
Prowadził prywatny gabinet poradnictwa. Dopiero cykl wykładów na Uniwersytecie St. John w Nowym Jorku na temat pozytywnego myślenia przyczynił się do jego popularności i powstania książki "Your Erroneous Zones". Słaba sprzedaż tej publikacji skłoniła Dyera do porzucenia pracy i udania się w podróż po Ameryce w celu rozpropagowania książki. Wayne Dyer był gościem w programach typu talk-show Merva Griffina, The Tonight Show oraz w show Phila Donahue.
Wayne Dyer mieszkał w Maui na Hawajach. Był trzykrotnie żonaty. Ma ośmioro dzieci. Najstarsza córka, Tracy, jest z pierwszego małżeństwa, siedmioro pozostałych dzieci jest z małżeństwa z trzecią żoną, Marcelene. Wszystkie dzieci mieszkają na Florydzie.
W 2009 roku Wayne Dyer ogłosił, iż cierpi na przewlekłą białaczkę limfatyczną.
Zmarł 29 sierpnia 2015 roku w swoim domu w Maui. Oficjalną przyczyną śmieci był zawał serca, miał 75 lat.

</doc>
<doc id="1904909" url="https://pl.wikipedia.org/wiki?curid=1904909" title="Mo Tae-Bum">
Mo Tae-Bum



</doc>
<doc id="1904910" url="https://pl.wikipedia.org/wiki?curid=1904910" title="Przyczepa kempingowa">
Przyczepa kempingowa

Przyczepa kempingowa – pojazd drogowy, bez własnego silnika, ciągnięty przez inny pojazd mechaniczny, przeważnie samochód, ciągnik drogowy z przeznaczeniem do mieszkania.
Przyczepa kempingowa wyposażona jest przeważnie w miejsce do spania, łazienkę oraz kuchenkę. W Polsce jedynym producentem przyczep kempingowych jest przedsiębiorstwo Niewiadów. Do czołowych zagranicznych producentów należą Bürstner, Knaus i Adria.
Bywa, że przyczepa jest "stałym" miejscem zamieszkania dla ludzi bezdomnych.

</doc>
<doc id="1904911" url="https://pl.wikipedia.org/wiki?curid=1904911" title="Trzeci rząd Wilhelma Marxa">
Trzeci rząd Wilhelma Marxa

 Trzeci rząd Wilhelma Marxa - 18 maja 1926 – 1 lutego 1927.

</doc>
<doc id="1904912" url="https://pl.wikipedia.org/wiki?curid=1904912" title="Jacek Wojaczek">
Jacek Wojaczek

Jacek Wojaczek (ur. 6 stycznia 1975) – polski rugbysta, występuje w Arce od początku jej istnienia, czyli od 1996 roku. Reprezentant Polski w tej dyscyplinie. W kadrze wystąpił w 30 spotkaniach, w których zdobył łącznie 30 punktów. Czterokrotny Mistrz Polski w barwach Arki Gdynia - 2004, 2005, 2011, 2015. Oprócz tego w 2000 roku grał w dokumentalnym filmie Sylwestra Latkowskiego pod tytułem "To my, rugbiści".

</doc>
<doc id="1904913" url="https://pl.wikipedia.org/wiki?curid=1904913" title="Mo Tae-bum">
Mo Tae-bum

Mo Tae-bum (kor. 모태범, ur. 15 lutego 1989 r. w Seulu) – południowokoreański łyżwiarz szybki, dwukrotny medalista olimpijski, dwukrotny medalista mistrzostw świata i zdobywca Pucharu Świata.
Kariera.
Specjalizuje się w dystansach sprinterskich. Pierwszy sukces osiągnął w 2006 roku, kiedy wspólnie z kolegami z reprezentacji zdobył srebrny medal w biegu drużynowym podczas mistrzostw świata juniorów w Erfurcie. W tej samej konkurencji Koreańczycy z Mo w składzie zdobyli brązowy medal na rozgrywanych rok później mistrzostwach świata juniorów w Innsbrucku. Wśród seniorów pierwsze sukcesy osiągnął w 2010 roku, zdobywając dwa medale podczas igrzysk olimpijskich w Vancouver. W biegu na 500 m był najlepszy, wyprzedzając bezpośrednio dwóch Japończyków: Keiichirō Nagashimę i Jōjiego Katō. Na dystansie 1000 m zajął drugie miejsce, rozdzielając dwóch reprezentantów USA: Shaniego Davisa i Chada Hedricka. W 2011 roku zdobył srebrny medal na sprinterskich mistrzostwach świata w Heerenveen, przegrywając tylko ze swym rodakiem, Lee Kyu-hyeokiem. Kolejne dwa trofea zdobył w 2012 roku, zdobywając złoto na 500 m podczas dystansowych mistrzostw świata w Heerenveen i brąz na sprinterskich mistrzostwach świata w Calgary. Uległ tam jedynie Holendrowi Stefanowi Groothuisowi i Lee Kyu-hyeokowi. W 2013 roku zdobył złoty medal na 500 m i srebrny na 1000 m podczas dystansowych mistrzostw świata w Soczi. Rok później brał udział w igrzyskach olimpijskich w Soczi, jednak nie zdobył medalu. Jego najlepszym wynikiem było czwarte miejsce w biegu na 500 m, gdzie walkę o medal przegrał z Ronaldem Mulderem z Holandii. Na tych samych igrzyskach był dwunasty na dwukrotnie dłuższym dystansie. Wielokrotnie stawał na podium zawodów Pucharu Świata, odnosząc przy tym trzy zwycięstwa. Najlepsze wyniki osiągnął w sezonie 2011/2012, kiedy zwyciężył w klasyfikacji końcowej 500 m.

</doc>
<doc id="1904918" url="https://pl.wikipedia.org/wiki?curid=1904918" title="Twierdza Hohensalzburg">
Twierdza Hohensalzburg

Festung Hohensalzburg – zamek w Salzburgu usytuowany na wzgórzu Festungsberg, nad miastem. Ma szerokość 250 m, długość 150 m i jest jednym z największych zamków średniowiecznych w Europie. Po Wiedniu (Pałac Schönbrunn, katedra Św. Szczepana, Prater i Tiergarten Schönbrunn) Zamek-Forteca w Salzburgu jest najczęściej zwiedzanym miejscem przez turystów. 
Historia.
Budowę fortecy rozpoczęto w 1077 roku za panowania arcybiskupa Gebharda von Helfenstein. Początkowo miał to być budowla typu motte otoczona drewnianym płotem. Ponieważ rola polityczna arcybiskupów w Salzburgu wzrastała, z czasem zamek rozbudowano, by chronić ich interesy. 
Około roku 1496 rozpoczęto budowę tzw. Reisszug pomiędzy Fortecą a klasztorem Nonnberg. Była to bardzo prymitywna kolejka linowo-terenowa, dzięki której dostarczano towary do Fortecy. Kolejka ta nadal działa i jest prawdopodobnie najstarszą kolejką tego typu na świecie. W 1782 roku arcyksiążę Austrii Józef II Habsburg podarował zamek austriackiej rodzinie arystokratycznej Steinhoff w zamian za jej zasługi dla Austrii podczas aneksji Bukowiny w roku 1775. 
Na początku XX wieku forteca była wykorzystywana jako więzienie. Podczas I wojny światowej trzymano tam więźniów włoskich, w latach trzydziestych (przed przyłączeniem Austrii do Niemiec w 1938) działaczy ruchu nazistowskiego.

</doc>
<doc id="1904922" url="https://pl.wikipedia.org/wiki?curid=1904922" title="Tarik El Taib">
Tarik El Taib

Khaled Hussein Mohamed al Tarhouni (ar. طارق التائب, ur. 28 lutego 1977 w Trypolisie) – libijski piłkarz grający na pozycji pomocnika.
Kariera klubowa.
Karierę piłkarską El Taib rozpoczął w klubie Al-Ahly Trypolis. W jego barwach zadebiutował w 1995 roku w pierwszej lidze libijskiej. W 2000 roku osiągnął pierwsze sukcesy w karierze, gdy z Al-Ahly wywalczył mistrzostwo Libii oraz zdobył Puchar Libii i Superpuchar Libii. W 2001 roku po raz drugi zdobył Puchar Libii.
Latem 2001 El Taib został zawodnikiem tunezyjskiego Étoile Sportive du Sahel z miasta Susa. Grał w nim przez rok i następnie przeszedł do Club Sportif Sfaxien. W 2003 roku zdobył z nim Puchar Ligi Tunezyjskiej, a w 2004 - Puchar Tunezji. Natomiast w latach 2004-2006 Libijczyk grał w tureckim Gaziantepsporze.
W połowie 2006 roku El Taib odszedł z Gaziantepsporu do saudyjskiego Al-Hilal. W 2008 roku wywalczył mistrzostwo Arabii Saudyjskiej, a w 2007 i 2009 - wicemistrzostwo. Wraz z Al-Hilal zdobył też Puchar Korony Księcia w latach 2008 i 2009. W sezonie 2009/2010 był zawodnikiem klubu Al-Shabab. Następnie grał w Al-Ahly Trypolis, Al-Nasr Kuwejt, Misr Lel-Makkasa SC, Al-Suwaiq Club i Muaither SC. W 2015 wrócił do Al-Ahly Trypolis.
Kariera reprezentacyjna.
W reprezentacji Libii El Taib zadebiutował w 1998 roku. W 2006 roku w Pucharze Narodów Afryki 2006 rozegrał 3 spotkania: z Egiptem (0:3), z Wybrzeżem Kości Słoniowej (1:2) i z Marokiem (0:0).

</doc>
<doc id="1904925" url="https://pl.wikipedia.org/wiki?curid=1904925" title="Zbigniew Rybak">
Zbigniew Rybak

Zbigniew Rybak (ur. 27 marca 1973, zm. 21 grudnia 2022 w Suchym Dworze) – polski rugbysta, kibic klubu Arka Gdynia. 
Życiorys.
Zbigniew Rybak w latach '90. był liderem kibiców gdyńskiej Arki, należących wówczas do najsilniejszych grup chuligańskich w kraju. Brał udział w ustawkach, nagranie Rybaka instruującego kolegów przed starciem z kibicami Legii Warszawa ujawnione zostało w programie TVN "Pod napięciem". 
Był jednym z pomysłodawców powstania klubu rugby w Gdyni i zawodnikiem, który występował w Arce od początku jej istnienia. Oprócz występów w drużynie zajmował się rekrutacją graczy, zasiadał w zarządzie klubu i był jego honorowym prezesem. W 2000 roku zagrał w poświęconym tej dyscyplinie sportu filmie dokumentalnym Sylwestra Latkowskiego pod tytułem "To my, rugbiści". 
Drogę, którą przebył porzucając chuligaństwo, poprzez zaangażowanie w sport opisał w napisanej wraz z Grzegorzem Majewskim książce "Zbigniew Rybak. Syn Józefa.", która w momencie przedsprzedaży okazała się bestsellerem. 
Śmierć i pogrzeb.
Zmarł nagle 21 grudnia 2022 roku w swoim domu w Suchym Dworze, prawdopodobnie w wyniku zaczadzenia, w wieku 49 lat.
Śmierć Zbigniewa Rybaka została upamiętniona przez kibiców Arki poprzez podświetlenie krzesełek Stadionu Miejskiego w Gdyni.
Jego uroczystości pogrzebowe odbyły się 31 grudnia na Narodowym Stadionie Rugby, po których został pochowany na Cmentarzu Witomińskim.

</doc>
<doc id="1904926" url="https://pl.wikipedia.org/wiki?curid=1904926" title="Andrzej Kaźmierczak">
Andrzej Kaźmierczak



</doc>
<doc id="1904929" url="https://pl.wikipedia.org/wiki?curid=1904929" title="Snowboard na Zimowych Igrzyskach Olimpijskich 2010 – snowboard cross kobiet">
Snowboard na Zimowych Igrzyskach Olimpijskich 2010 – snowboard cross kobiet

Kobiety walczyły o medale olimpijskie w snowboard crossie 16 Lutego w Cypress Mountain Resort na tej samej trasie co mężczyźni. Faworytkami zawodów były świetnie startująca w Pucharze Świata Kanadyjka Maëlle Ricker, mistrzyni świata z 2009 r. Norweżka Helene Olafsen oraz wicemistrzyni olimpijska z 2006 r. i dwukrotna mistrzyni świata Amerykanka Lindsey Jacobellis. Mistrzyni olimpijska z Turynu, Szwajcarka Tanja Frieden nie startowała na tych igrzyskach. Reprezentantki Polski również nie startowały.
W kwalifikacjach najlepsza okazała się Szwajcarka Mellie Francon, w czołówce znalazły się także Jacobellis, Ricker i Olafsen. Z dobrej strony pokazała się także wicemistrzyni świata z 2009 r. Szwajcarka Olivia Nobs. W ćwierćfinałach swe biegi wygrały Jacobellis, Ricker, Francon i Nobs. Stawkę półfinalistek uzupełniły Olafsen oraz nieoczekiwanie Brytyjka Zoe Gillings i Francuzki Nelly Moenne-Loccoz oraz Déborah Anthonioz. W półfinale upadek zaliczyły Jacobellis i Francon tym samym przekreślając swe szanse na awans do finału, do którego trafiły z pierwszych miejsc Olafsen i Ricker oraz Anthonioz i Nobs. W finale upadek wcześnie zanotowała Olafsen, a nieco później także Olivia Nobs. Maëlle Ricker szybko objęła prowadzenie, którego nie oddała aż do mety. Na drugim miejscu bezpiecznie dojechała Déborah Anthonioz, a na trzecim Nobs, która szybciej pozbierała się po upadku.
Runda Eliminacyjna.
Ćwierćfinał.
Do ćwierćfinału zakwalifikowało się 16 zawodniczek

</doc>
<doc id="1904930" url="https://pl.wikipedia.org/wiki?curid=1904930" title="Przeklęta miłość">
Przeklęta miłość

Przeklęta miłość ("Rauzán") – kolumbijska telenowela z lat 2000-2001. Składa się ze 100 odcinków, każdy po 45 minut. Serial opiera się na powieści "El caballero de Rauzán", wydanej w 1887 roku przez kolumbijskiego pisarza Felipe Péreza. W rolach głównych wystąpili Osvaldo Ríos i Susana Torres. Antagonistami są Alejandro Tamayo i Raquel Ércole.
Telenowela mimo iż była emitowana w wielu krajach, gdzie odnosiła sukcesy, w kraju produkcji nie była popularna. Osvaldo Ríos był także zapraszany do innych krajów w celu promowania telenoweli.
Fabuła.
Sebastián de Mendoza to tajemniczy mężczyzna, który odziedziczył po swoim ojcu katalepsję. Zakochuje się w młodej kobiecie Soledad, należącej do prestiżowej rodziny. W przeddzień ślubu dostaje ataku katalepsji i zostaje pochowany. Kobieta będąca z Sebastianem w ciąży postanawia wyjść za mąż za jego brata Alcidesa, który się w niej podkochiwał. Sebastian, który nie umarł pragnie zemsty na bracie.
Wersja polska.
W Polsce telenowela była emitowana po raz pierwszy przez telewizję TVN w 2001 roku (premiera 18 stycznia 2001), następnie powtarzana na TVN7 od 29 października 2002.
Adaptacje.
Wcześniej przed "Przeklętą miłością" na podstawie powieści Felipe Péreza, powstała w 1978 roku telenowela "El caballero de Rauzán" wyprodukowana przez RTI, gdzie głównymi aktorami byli Judy Henríquez i Ronalda Ayazo.
Po "Przeklętej miłości" w 2008 roku powstała "Zdrada i miłość" – telenowela wyprodukowana przez Telemundo, gdzie głównymi aktorami byli Mario Cimarro i Danna García.

</doc>
<doc id="1904933" url="https://pl.wikipedia.org/wiki?curid=1904933" title="Zbigniew Duda">
Zbigniew Duda

Zbigniew Duda (ur. 19 lutego 1929 w Jarosławiu, zm. 29 marca 2021) – profesor zwyczajny dr hab. inż., nauczyciel akademicki, wykładowca Akademii Rolniczej we Wrocławiu, specjalizujący się w technologii mięsa.
Kariera naukowa i akademicka.
W latach 1949-1953 studiował w Wyższej Szkole Rolniczej w Poznaniu. W latach 1955–1958 ukończył studia doktoranckie w ZSRR. W latach 1952–1970 pracował w Wyższej Szkole Rolniczej w Poznaniu. W latach 1969–1970 był też dziekanem Wydziału Technologii Żywności tej uczelni. W 1975 roku podjął pracę na Akademii Rolniczej we Wrocławiu. W latach 1982–1997 kierował Katedrą Technologii Surowców Zwierzęcych tej uczelni. Był promotorem czterech prac doktorskich i 130 magisterskich, był również członkiem Wrocławskiego Towarzystwa Naukowego, Polskiego Towarzystwa Technologów Żywności, a także honorowym członkiem Komitetu Nauk o Żywności Polskiej Akademii Nauk. Od 1993 był również członkiem Norweskiej Akademii Nauk i Literatury.
Pochowany na cmentarzu św. Wawrzyńca we Wrocławiu.
Współpraca z FAO.
Po raz pierwszy współpracę z tą organizacją rozpoczął w 1970 roku. W latach 1970-1975 był zatrudniony w centrali Organizacji Narodów Zjednoczonych d.s. Wyżywienia i Rolnictwa w Rzymie. W latach: 1980, 1983, 1987 i 1989 pracował jako konsultant FAO w: b. Gujanie Brytyjskiej, Afganistanie, Bangladeszu, Jamajce i Nepalu.
Publikacje.
Profesor Duda opublikował 380 pozycji wydawniczych, w tym 80 prac oryginalnych. Jest współautorem podręcznika „Technologia mięsa” i monografii „Gospodarka mięsna w Polsce. Zarys dziejów”. W 2002 i 2005 wydał Angielsko-Polski i Polsko-Angielski Słownik Terminologiczno-Frazeologiczny Nauki o Mięsie i Technologii Mięsa.

</doc>
<doc id="1904938" url="https://pl.wikipedia.org/wiki?curid=1904938" title="Allsvenskan (1975)">
Allsvenskan (1975)

Allsvenskan (1975) była 51. sezonem Allsvenskan – najwyższej klasy rozgrywkowej piłki nożnej w Szwecji. Sezon rozpoczął się 12 kwietnia, a zakończył się 26 października. Liga liczyła 14 zespółów. Tytuł obroniła drużyna Malmö FF. Tytuł króla strzelców zdobył Jan Mattsson, który w barwach Östers IF strzelił 31 goli.

</doc>
<doc id="1904939" url="https://pl.wikipedia.org/wiki?curid=1904939" title="Albertas Sinevičius">
Albertas Sinevičius

Albertas Sinevičius (ur. 7 grudnia 1943 w Kownie) – litewski inżynier, przedsiębiorca, działacz gospodarczy i społeczny, polityk, minister handlu (1990–1991) oraz przemysłu i handlu (1992–1993).
Życiorys.
W latach 1962–1970 studiował na Wydziale Przemysłu Lekkiego Kowieńskiego Instytutu Politechnicznego.
Od 1961 do 1983 był zawodowo związany z fabryką futer, w której pracował na różnych stanowiskach, m.in. kierownika warsztatu i szefa zarządu technicznego. W latach 1983–1987 pełnił funkcję dyrektora generalnego w Zjednoczeniu Przemysłu Odzieżowego "Baltija". W 1987 został powołany na stanowisko wiceministra przemysłu lekkiego.
W marcu 1990 został ministrem handlu w pierwszym rządzie niepodległej Litwy. Ze stanowiska odszedł w grudniu 1991. W latach 1991–1992 kierował Giełdą Papierów Wartościowych. W grudniu 1992 powrócił do pracy w rządzie obejmując kierownictwo resortu przemysłu i handlu w gabinecie Bronislovasa Lubysa.
Po odejściu z pracy w rządzie działał w sektorze prywatnym. Stał na czele Wileńskiego Banku Komercyjnego (1994–2000) oraz spółek "Lietžaliava" (1994–2004) i "Sineta" (od 2004).
W młodości uprawiał jeździectwo, był wielokrotnym mistrzem Litewskiej SRR. Zasiada w radzie Wydziału Filozofii Uniwersytetu Wileńskiego. W latach 1991–1993 był prezesem Klubu Rotariańskiego.

</doc>
<doc id="1904940" url="https://pl.wikipedia.org/wiki?curid=1904940" title="Sebastián Soria">
Sebastián Soria

Andrés Sebastián Soria Quintana (, ur. 8 listopada 1983 w Paysandú) – katarski piłkarz, urugwajskiego pochodzenia, występujący na pozycji napastnika w katarskim klubie Qatar SC. Były reprezentant Kataru i rekordzista pod względem występów oraz zdobytych bramek w reprezentacji.
Soria jest wychowankiem klubu Centenario Uruguayo, w którym rozpoczął profesjonalną karierę. W latach 2002–2004 reprezentował Liverpool Montevideo. W 2004 roku przeniósł się do katarskiego klubu Al-Gharafa. Od 2005 roku do 2012 reprezentował barwy klubu Qatar SC. W latach 2012-2015 grał w Lekhwiya SC, a w 2015 trafił do Ar-Rajjan SC, w którym występował do roku 2020. W sezonie 2020–2021 reprezentował barwy Al-Arabi SC, po czym powrócił do Qatar SC.

</doc>
<doc id="1904942" url="https://pl.wikipedia.org/wiki?curid=1904942" title="Aix-la-Chapelle">
Aix-la-Chapelle



</doc>
<doc id="1904944" url="https://pl.wikipedia.org/wiki?curid=1904944" title="Nader Kara">
Nader Kara

Nader Mohammed Kara (ar. نادر كارة, ur. 19 stycznia 1980) – piłkarz libijski grający na pozycji pomocnika.
Kariera klubowa.
Karierę piłkarską Kara rozpoczął w klubie Olympic Azzaweya. W jego barwach zadebiutował w 2000 roku w pierwszej lidze libijskiej. W 2006 roku odszedł z Olympic do Al-Ahly Trypolis, w którym jest podstawowym zawodnikiem.
Kariera reprezentacyjna.
W reprezentacji Libii Kara zadebiutował w 2001 roku. W 2006 roku w Pucharze Narodów Afryki 2006 rozegrał 2 spotkania: z Wybrzeżem Kości Słoniowej (1:2) i z Marokiem (0:0).

</doc>
<doc id="1904947" url="https://pl.wikipedia.org/wiki?curid=1904947" title="Allsvenskan (1976)">
Allsvenskan (1976)

Allsvenskan (1976) była 52. sezonem Allsvenskan – najwyższej klasy rozgrywkowej piłki nożnej w Szwecji. Sezon rozpoczął się 11 kwietnia, a zakończył się 24 października. Liga liczyła 14 zespółów. Tytułu nie obroniła drużyna Malmö FF. Nowym mistrzem Szwecji został zespół Halmstads BK. Tytuł króla strzelców zdobył Rutger Backe, który w barwach Halmstads BK strzelił 21 goli.

</doc>
<doc id="1904952" url="https://pl.wikipedia.org/wiki?curid=1904952" title="Allsvenskan (1977)">
Allsvenskan (1977)

Allsvenskan (1977) była 53. sezonem Allsvenskan – najwyższej klasy rozgrywkowej piłki nożnej w Szwecji. Sezon rozpoczął się 11 kwietnia, a zakończył się 16 października. Liga liczyła 14 zespółów. Tytułu nie obroniła drużyna Halmstads BK. Nowym mistrzem Szwecji został zespół Malmö FF. Tytuł króla strzelców zdobyli Reine Almqvist (IFK Göteborg) i Mats Aronsson (Landskrona BoIS), którzy strzelili po 15 goli.

</doc>
<doc id="1904956" url="https://pl.wikipedia.org/wiki?curid=1904956" title="Kot jawajski">
Kot jawajski

Kot jawajski (Mandaryn) – rasa kotów powstała w wyniku skrzyżowania kota balijskiego i krótkowłosego kota orientalnego. Rezultatem krzyżówki jest zwierzę przypominające kota balijskiego, ale o jednolitej barwie sierści. Jako że przodkiem zwierzęcia jest kot balijski, nadano mu nazwę wyspy sąsiadującej z Bali – Jawy.
Wygląd.
Dobrze umięśniony kot o masie 2,5–5 kg. Sierść półdługa, jedwabista, bez podszerstka, po bokach ciała, na brzuchu i ogonie dłuższa. Występuje w barwach: czarna, brązowa, niebieska, liliowa, cynamonowa, płowa, ruda, kremowa, szylkretowa, dymna, może być także paskowana (tabby). Jeśli kot jest pasiasty nad oczami, występuje charakterystyczny znak w kształcie litery M. U wielu kociąt występuje rysunek na sierści, ale z wiekiem kolor zazwyczaj staje się jednolity. Głowa trójkątna, z dużymi uszami. Oczy zielone, o kształcie migdałów. Nogi długie, przednie nieco krótsze od tylnych, łapy małe, okrągłe. Ogon cienki i długi.
Zachowanie.
Koty jawajskie mają taki sam charakter jak ich przodkowie – koty orientalne. Są żywotne i chętne do zabawy, lubią polować. Ciekawskie i inteligentne, łatwo poddają się tresurze.

</doc>
<doc id="1904957" url="https://pl.wikipedia.org/wiki?curid=1904957" title="Tané McClure">
Tané McClure

Tané McClure, znana też jako Tahnee Cain (ur. 8 czerwca 1958 w Los Angeles) – amerykańska piosenkarka, aktorka, scenarzystka i producentka filmowa.
Życiorys.
Jest córką aktora Douga McClure’a i pasierbicą aktorki Barbary Luna. Najprawdopodobniej dzięki temu zadebiutowała na planie filmowym już jako kilkuletnie dziecko, występując u boku ojca w serialu TV pt. "The Virginian". Wychowała się na Hawajach. Pierwsze kroki jako piosenkarka zaczęła stawiać w połowie l. 70. XX w. śpiewając latin jazz z grupą "Sweet Honesty". Pod koniec dekady przeniosła się do San Francisco, gdzie związała się z klawiszowcem grup "The Babys" i "Journey" Johnatanem Cainem. W 1982 obydwoje przeprowadzili się do Los Angeles, gdzie w 1982 podpisała kontrakt płytowy z wytwórnią "RCA Records". Pod jej szyldem, jako Tané Cain (od 1980) wydała w latach 1982-1983 jeden album i dwa single. Pierwsze dwie płyty nie były sukcesem – album zajął 121 miejsce na Billboard 200, jednak drugi singiel znalazł się w 1983 roku na 37 miejscu "Billboard Hot 100", co jak na mało znaną piosenkarkę było dość dobrym wynikiem. Porażka albumu zniechęciła ją jednak do tego stopnia, że nigdy później nie nagrała już solowej płyty. Kulminacją jej piosenkarskiej kariery był rok 1984, kiedy wraz z grupą "The Tryanglz", jako Tahnee Cain nagrała trzy piosenki do ścieżki dźwiękowej kultowego filmu "The Terminator" ("You Can't Do That", "Burnin' in the Third Degree" i "Photoplay"). Od połowy l. 80. występuje również w filmach, z których kilka okazało się dużymi sukcesami. Są to jednak niemal wyłącznie role drugoplanowe i często jej nazwiska próżno szukać w obsadzie. Wyjątkiem jest film "Trance" z 2002 roku do którego napisała scenariusz. Wciąż śpiewa, jednak od 1990 w kameralnych klubach Los Angeles. W swoim stylu piosenkarskim często porównywana jest do Pat Benatar, chociaż ona sama nie lubi tego porównania, za swojego idola mając Grace Slick.
Życie osobiste.
McClure dwukrotnie była zamężna. W 1980 roku wyszła za Jonathana Caina, z którym się rozwiodła. W 2001 roku poślubiła Gary’ego Arendtza.

</doc>
<doc id="1904959" url="https://pl.wikipedia.org/wiki?curid=1904959" title="Łyżwiarstwo szybkie na Zimowych Igrzyskach Olimpijskich 2010 – bieg na 500 m kobiet">
Łyżwiarstwo szybkie na Zimowych Igrzyskach Olimpijskich 2010 – bieg na 500 m kobiet

Bieg na 500 m kobiet został rozegrany 16 lutego w Richmond Olympic Oval. Mistrzynią olimpijską została Koreanka Lee Sang-hwa.

</doc>
<doc id="1904960" url="https://pl.wikipedia.org/wiki?curid=1904960" title="Wybory prezydenckie w Niemczech w 1925 roku">
Wybory prezydenckie w Niemczech w 1925 roku

Wybory prezydenckie w Niemczech w 1925 roku – odbyły się 29 marca i 26 kwietnia, po niespodziewanej śmierci prezydenta Friedricha Eberta. Zgodnie z konstytucją Republiki Weimarskiej prezydenta wybierali obywatele. Zwyciężył Paul von Hindenburg. Został wybrany na prezydenta w drugiej rundzie głosowania.

</doc>
<doc id="1904961" url="https://pl.wikipedia.org/wiki?curid=1904961" title="Co jest Grane !?">
Co jest Grane !?

Co jest Grane!? – trzeci studyjny album zespołu Hetman pierwotnie wydany na kasecie magnetofonowej. Reedycja albumu na CD (z pominięciem utworu "No Women No Cry") wydana przez firmę Accord Song ukazała się w 2001 roku pod zmienionym tytułem "Czarny chleb i czarna kawa". Płyta zawiera rockowe przeróbki znanych, nie tylko biesiadnych utworów.
Utwory.
Strona A:
Strona B
Skład.
gościnnie

</doc>
<doc id="1904966" url="https://pl.wikipedia.org/wiki?curid=1904966" title="Magnetyczne sortowanie komórek">
Magnetyczne sortowanie komórek

Magnetyczne sortowanie komórek, MACS (od ang. "magnetic-activated cell sorting") − metoda stosowana do izolowania populacji komórek (na przykład z krwi). W metodzie tej stosuje się kulki magnetyczne powleczone przeciwciałami monoklonalnymi skierowanymi swoiście przeciwko antygenom charakterystycznym dla szukanych komórek.
Metody rozdziału badanych komórek:

</doc>
<doc id="1904967" url="https://pl.wikipedia.org/wiki?curid=1904967" title="IFK Sundsvall">
IFK Sundsvall

IFK Sundsvall – szwedzki klub piłkarski z siedzibą w mieście Sundsvall, założony 22 lutego 1895 roku. Aktualnie występuje w Division 2, czwartej lidze Szwecji. Spędził 5 sezonów w najwyższej szwedzkiej lidze - Allsvenskan.

</doc>
<doc id="1904968" url="https://pl.wikipedia.org/wiki?curid=1904968" title="Keiichirō Nagashima">
Keiichirō Nagashima

 – japoński panczenista, srebrny medalista olimpijski, dwukrotny medalista mistrzostw świata.
Kariera.
Specjalizuje się na dystansach sprinterskich na 500 i 1000 metrów. W swojej karierze trzykrotnie zdobył tytuł mistrza Japonii.
Keiichirō Nagashima trzykrotnie uczestniczył na zimowych igrzyskach olimpijskich (2006, 2010 i 2014). Podczas igrzysk olimpijskich w 2006 roku brał udział w dwóch konkurencjach łyżwiarstwa szybkiego: biegu na 500 m (13. miejsce) oraz biegu na 1000 m (32. miejsce). 4 lata później, w 2010, podczas igrzysk, ponownie wziął udział w dwóch konkurencjach łyżwiarstwa szybkiego: biegu na 500 m (2. miejsce; srebrny medal) oraz biegu na 1000 m (37. miejsce). Keiichirō Nagashima ponownie startując na igrzyskach olimpijskich w 2014 r., brał udział już tylko w jednej dyscyplinie łyżwiarstwa szybkiego: biegu na 500 m (6. miejsce).

</doc>
<doc id="1904970" url="https://pl.wikipedia.org/wiki?curid=1904970" title="Radosław Dzierżykraj-Stokalski">
Radosław Dzierżykraj-Stokalski

Radosław Dzierżykraj-Stokalski (ur. w Permie na Uralu, zm. 6 marca 1945 w obozie koncentracyjnym Mittelbau-Dora) – tytularny generał brygady Wojska Polskiego.
Życiorys.
Radosław Dzierżykraj-Stokalski urodził się 15 października 1880 roku w Permie, w ówczesnej guberni permskiej, w rodzinie Euzebiusza, ziemianina, i Ewarysty z Bukojemskich. W latach 1889–1897 był uczniem ośmioklasowego gimnazjum w Taganrogu. Następnie ukończył studia w Zakładzie Agronomicznym w Saratowie.
14 września 1901 roku rozpoczął służbę w Armii Imperium Rosyjskiego, jako elew Oficerskiej Szkoły Piechoty w Petersburgu. W 1904 mianowany na stopień oficerski w korpusie piechoty. Walczył w I wojnie światowej na froncie niemieckim. Kapitan z 1916. W 1917 ukończył kurs wojenny Nikołajewskiej Akademii Sztabu Generalnego i został przydzielony do I Korpusu Polskiego w Rosji. Po kapitulacji Korpusu przeszedł do 4 Dywizji gen. L. Żeligowskiego, gdzie był szefem wydziału operacyjnego. Z 4 Dywizją przybył do Polski.
3 czerwca 1919 roku głównodowodzący Sił Zbrojnych Polskich w byłym zaborze pruskim, generał piechoty Józef Dowbor-Muśnicki przydzielił go do „rozporządzenia Dowództwa Głównego”. W Dowództwie Głównym pełnił służbę na stanowisku zastępcy szefa sztabu. 6 czerwca 1919 roku Komisariat Naczelnej Rady Ludowej, na wniosek głównodowodzącego, przyjął go do Sił Zbrojnych Polskich w byłym zaborze pruskim i mianował majorem piechoty ze starszeństwem, które miało być określone później. 23 czerwca 1919 roku Komisariat Naczelnej Rady Ludowej, na wniosek głównodowodzącego, mianował go podpułkownikiem piechoty ze starszeństwem z dniem 1 czerwca 1917 roku. 15 listopada 1919 roku został zastępcą szefa sztabu Dowództwa Frontu Wielkopolskiego. Na tym stanowisku 11 czerwca 1920 roku został zatwierdzony przez Naczelnego Wodza marszałka Polski Józefa Piłsudskiego z dniem 1 kwietnia 1920 roku w stopniu podpułkownika Sztabu Generalnego, w piechocie, w grupie oficerów „byłych Korpusów Wschodnich i byłej armii rosyjskiej”.
Na początku lipca 1920 roku został Okręgowym Inspektorem Artylerii w Dowództwie Okręgu Generalnego „Kielce” w Kielcach. Od 15 lipca do 12 września 1920 roku pełnił służbę na stanowisku Okręgowego Inspektora Armii Ochotniczej przy DOGen. „Kielce”. Równocześnie kierował Działem Wojskowym Sztabu Wojskowego Gubernatorstwa Warszawy w czasie bitwy warszawskiej. Od 1 czerwca 1921 roku jego oddziałem macierzystym, jako oficera Sztabu Generalnego, był Oddział V Sztabu Ministerstwa Spraw Wojskowych w Warszawie. W 1921 zastępca szefa sztabu Dowództwa Okręgu Korpusu Nr X w Przemyślu. W latach 1921–1922 był słuchaczem I Kursu Doszkolenia Wyższej Szkoły Wojennej w Warszawie. 3 maja 1922 roku został zweryfikowany w stopniu podpułkownika ze starszeństwem z dniem 1 czerwca 1919 roku i 47. lokatą w korpusie oficerów piechoty. 16 września 1922 roku Minister Spraw Wojskowych, na wniosek dowódcy Wyższej Szkoły Wojennej, przyznał mu „po pomyślnym ukończeniu studiów pełne kwalifikacje do pełnienia służby na stanowiskach Sztabu Generalnego i przydzielił” do 17 pułku piechoty w Rzeszowie na stanowisko dowódcy pułku. 
W grudniu tego samego roku został pełniącym obowiązki dowódcy 76 pułku piechoty w Grodnie. 31 marca 1924 roku awansował na pułkownika ze starszeństwem z dniem 1 lipca 1923 roku i 10. lokatą w korpusie oficerów piechoty. W kwietniu 1924 został przydzielony do szefem sztabu Dowództwa Okręgu Korpusu Nr III w Grodnie na stanowisko szefa sztabu, pozostając w ewidencji 76 pułku piechoty. 14 października 1926 roku został wyznaczony na stanowisko dowódcy piechoty dywizyjnej 20 Dywizji Piechoty w garnizonie Baranowicze. 9 października 1928 roku Prezydent RP mianował go dowódcą 17 Dywizji Piechoty w Gnieźnie. 15 stycznia 1930 roku został „zwolniony ze stanowiska dowódcy 17 DP z zachowaniem dotychczasowego dodatku służbowego”. Z dniem 31 października 1930 roku został przeniesiony w stan spoczynku wyłącznie z prawem do tytułu generała brygady. Osiadł w Kowlu.
W czasie okupacji działał w Narodowej Organizacji Wojskowej. Ostatni komendant Obwodu Warszawskiego. 8 czerwca 1944 roku wraz z 15 letnim pasierbem Jerzym Staniszewskim został aresztowany i osadzony na Pawiaku. Jerzy został wkrótce rozstrzelany, a generał 30 lipca 1944 przewieziony do Groß-Rosen. W marcu 1945 przeniesiony został do obozu koncentracyjnego w Dora w górach Harzu. Tam zmarł 6 marca 1945 roku w następstwie tortur i głodu.

</doc>
<doc id="1904971" url="https://pl.wikipedia.org/wiki?curid=1904971" title="Narciarstwo alpejskie na Zimowych Igrzyskach Olimpijskich 2010 - super kombinacja mężczyzn">
Narciarstwo alpejskie na Zimowych Igrzyskach Olimpijskich 2010 - super kombinacja mężczyzn



</doc>
<doc id="1904973" url="https://pl.wikipedia.org/wiki?curid=1904973" title="Rajd Paryż-Rouen">
Rajd Paryż-Rouen

Rajd Paryż-Rouen (fr. "Concours des Voitures sans Chevaux") – pierwsza impreza sportu samochodowego i pierwszy rajd samochodowy w historii.
Rajd odbył się 22 lipca 1894 roku, a jego pomysłodawcą był Pierre Giffard, "redaktor naczelny francuskiego dziennika" „"Le Petit Journal"”. Do zawodów zostały dopuszczone pojazdy samobieżne, „bezpieczne, łatwe w prowadzeniu i tanie w utrzymaniu”. Organizatorzy otrzymali 102 zgłoszenia napędzanych silnikami parowymi, elektrycznymi, spalinowymi oraz innymi (skompresowane powietrze, gaz, grawitacja, hydrauliczne, elektryczne itp.), 69 pojazdów wzięło udział w konkursie eliminacyjnym na długości 50 km, z czego 25 samochodów zostało dopuszczonych do konkursu głównego. Ostatecznie na starcie zawodów stanęło 21 pojazdów napędzanych silnikami parowymi i spalinowymi.
Zawody nie miały charakteru wyścigu – ich celem było pokazanie niezawodności samochodów. Kierowcy mieli do pokonania 126-kilometrową trasę z Paryża do Rouen, w całości przebiegającą drogami publicznymi. Wyznaczono na to czas 12 godzin. Zawody ukończyło 17 pojazdów, a najlepszy czas uzyskał Jules-Albert de Dion w samochodzie parowym własnej konstrukcji, który pokonał trasę w czasie 6 h 48 minut. Nie został jednak zwycięzcą, gdyż w końcowej klasyfikacji, oprócz czasu przejazdu, uwzględniono także komfort i bezpieczeństwo jazdy. Pierwsza nagroda przypadła "ex aequo" samochodom Peugeot i Panhard.
Anegdota.
W serialu animowanym "Był sobie człowiek", 24. odcinek (Och, piękna epoka), jest szybkie podsumowanie konkursu.

</doc>
<doc id="1904976" url="https://pl.wikipedia.org/wiki?curid=1904976" title="Lost Anthology">
Lost Anthology

Lost Anthology to kompilacyjny album amerykańskiej grupy hip-hopowej Wu-Tang Clan, wydany 27 grudnia 2007 roku nakładem Think Differently Records. Na albumie znajduje się większość nie publikowanych wcześniej utworów.

</doc>
<doc id="1904978" url="https://pl.wikipedia.org/wiki?curid=1904978" title="Ekkehard II">
Ekkehard II

Ekkehard II (ur. ok. 985, zm. 24 stycznia 1046) – margrabia Miśni od 1038 do śmierci, zastąpił w tej funkcji swojego starszego brata Hermana I. Wcześniej, od roku 1034, pełnił urząd margrabiego Łużyc. Syn Ekkeharda I. Ożeniony z Utą von Ballenstedt, był bezdzietny. Był ostatnim przedstawicielem rodu Ekkehardynów. Zmarł podczas epidemii, która objęła znaczny obszar Saksonii.
Ekkehard był zaangażowany politycznie w walkę przeciwko schrystianizowanym państwom słowiańskim, Polsce i Czechom, wspierając Konrada II i Henryka III. Walczył z księciem Brzetysławem I z dynastii Przemyślidów, który wraz z Piotrem Orseolo najechał na Bawarię. Ekkehard brał udział w dwóch kampaniach Henryka III przeciwko księciu czeskiemu; druga z nich w 1041 okazała się skuteczna.
Ze względu na to, że linia Ekkehardynów wymierała, margrabia zapisał swój majątek i tytuł Henrykowi, który po śmierci Ekkeharda nadał tytuł margrabiego Miśni Wilhelmowi, księciu Orlamünde. W polityce wewnętrznej był bliskim doradcą cesarza Henryka III. Umacniając wschodnie rubieże Cesarstwa, założył Naumburg (Saale). Wraz z bratem Hermanem wznieśli zamek i kolegiatę (późniejszą katedrę), a ponadto popierali dążenie cesarza do utworzenia w Naumburgu biskupstwa, które przeniesiono z Zeitz.
Ekkehard II został przedstawiony jako jedna z cyklu figur dobrodziejów Naumburg (Saale), zdobiących zachodni chór tamtejszej katedry. Wraz z żoną Utą zajmuje naczelne miejsce w świątyni, na wysokości ołtarza. Ukazany został jako osoba w sile wieku, nieco otyła, lecz energiczna; przedstawienie sugeruje zdecydowany, a nawet despotyczny charakter Ekkeharda. Anonimowy rzeźbiarz znany jako Mistrz Naumburski zobrazował ówczesny autorytet margrabiego i jego rolę w walce przeciwko wschodnim sąsiadom. Książę trzyma tarczę lekko z boku, ostentacyjnie pokazując owinięty pasem tkaniny miecz na znak, iż jest nie tylko rycerzem, lecz także ma władzę ustanawiania i wykonywania prawa. Dzieło zostało wykonane około 1240.

</doc>
<doc id="1904979" url="https://pl.wikipedia.org/wiki?curid=1904979" title="Uta von Ballenstedt">
Uta von Ballenstedt

Uta von Ballenstedt (ur. ok. 1000 w Ballenstedt, zm. 23 października przed 1046) – z dynastii askańskiej, poślubiła margrabiego Miśni Ekkeharda II.
Była córką hrabiego Adalberta von Ballenstedt i Hiddy, córki margrabiego łużyckiego Hodona I (965–993). Była siostrą Esica von Ballenstedta, protoplasty Askańczyków. Prawdopodobnie ze względu na układy polityczne jej ojciec wydał Utę za margrabiego miśnieńskiego Ekkeharda w 1026. Była bezdzietna, po śmierci jej męża w 1046 dynastia Ekkehardynów wygasła. Wiano Uty zostało ofiarowane żeńskiemu opactwu Św. Cyriaka w Gernrode. Przejęła go siostra Uty, ksieni Hazecha.
Postać Uty jest najbardziej znana w sztuce jako Uta z Naumburga, jedna z wykonanych około 1240 naturalnej wielkości figur przypisywanych Mistrzowi Naumburskiemu, zdobiących zachodni chór katedry św. Piotra i Pawła w Naumburg (Saale). Wraz z innymi „wizytówkami” średniowiecznej sztuki Rzeszy, postać Uty należy do szczególnie „ikonicznych” – wielokrotnie i w sposób różnorodny interpretowana, obrazowana i popularyzowana w niemieckiej sztuce, literaturze i przedmiotach codziennego użytku, zwłaszcza w XIX i XX wieku. W dobie romantyzmu i niemieckiego nacjonalizmu okresu II i III Rzeszy Uta była postrzegana jako ideał Niemki, obrazujący niemiecką mentalność. Artysta ukazał Utę obok męża Ekkeharda, jako osobę wytworną, szlachetną, lecz sprawiającą wrażenie wyniosłej, pewnej siebie, wysoko nobilitowanej arystokratki. Ostentacyjnie i dumnie podnosi owiniętą płaszczem prawicę zakrywając lekko prawy policzek, dając do zrozumienia, iż jest niezależna, także od swojego męża.

</doc>
<doc id="1904980" url="https://pl.wikipedia.org/wiki?curid=1904980" title="Nanker Phelge">
Nanker Phelge

Nanker Phelge – jest to pseudonim autorski, którym w latach 1963–1965 posługiwał się zespół The Rolling Stones. 
Ukrywała się pod nim spółka autorska – Mick Jagger, Brian Jones, Keith Richards, Charlie Watts, Bill Wyman. Pseudonimem tym opatrzone zostało 14 utworów: "Stoned" (1963), "Little by Little" (1964), "Andrew's Blues" (1964), "And Mr Spector and Mr Pitney Came Too" (1964), "Now I've Got a Witness" (1964), "Stewed and Keefed (Brian's Blues)" (1964), "2120 South Michigan Avenue" (1964), "Empty Heart" (1964), "Play with Fire" (1965), "The Under Assistant West Coast Promotion Man" (1965), "I'm All Right" (1965), "Aftermath" (1965), "Godzi"(bootleg BMI) i "We Want the Stones" (1965). 
Ostatecznie na początku roku 1965 za sprawą menedżera zespołu Andrew Loog Oldhama zaniechano używania tego pseudonimu. Powodem było kreowanie przez niego dominacji spółki autorskiej Jagger/Richards.

</doc>
<doc id="1904991" url="https://pl.wikipedia.org/wiki?curid=1904991" title="Austria na Zimowych Igrzyskach Olimpijskich 1924">
Austria na Zimowych Igrzyskach Olimpijskich 1924

Austria na Zimowych Igrzyskach Olimpijskich 1924 była reprezentowana przez 4 zawodników. Wszyscy z reprezentantów startowali w łyżwiarstwie figurowym. W 3 startach zdobyli 3 medale, 2 złote i srebrny.

</doc>
<doc id="1904992" url="https://pl.wikipedia.org/wiki?curid=1904992" title="Luis Miguel Salvador">
Luis Miguel Salvador

Luis Miguel Salvador (ur. 26 lutego 1968 w Meksyku) – były meksykański piłkarz grający na pozycji napastnika. Uczestnik Mundialu 1994. Grał w m.in. Atlante FC i CF Monterrey. Menedżer sportowy.

</doc>
<doc id="1904993" url="https://pl.wikipedia.org/wiki?curid=1904993" title="Pięcioro dzieci i „coś” (film)">
Pięcioro dzieci i „coś” (film)

Pięcioro dzieci i „coś” (oryg. "Five Children and It") – brytyjski film fantasy z 2004 roku w reżyserii Johna Stephensona, na podstawie powieści Edith Nesbit pod tym samym tytułem.
Opis fabuły.
I wojna światowa. Pięcioro dzieci musi opuścić zagrożony Londyn. Trafiają do dużej, wiejskiej posiadłości ekscentrycznego wujka Alberta. Wkrótce spotykają Piaskoludka – niezwykłą istotę, która ma moc spełniania życzeń.

</doc>
<doc id="1904994" url="https://pl.wikipedia.org/wiki?curid=1904994" title="Joji Kato">
Joji Kato



</doc>
<doc id="1904995" url="https://pl.wikipedia.org/wiki?curid=1904995" title="Matematyka i szachy">
Matematyka i szachy

Matematyka i szachy – mają ze sobą liczne powiązania, jednak istota gry w szachy i jej teoretyczna struktura nie dały się zawrzeć w matematycznych formułach.
Matematyk Henri Poincaré posługiwał się modelem szachów do rozważań definiujących naturę matematyki. Godfrey Harold Hardy twierdził, że "reguły gry w szachy są matematyką, ale matematyką trywialną, nieznaczącą. Według niego gdyby nie wymyślono szachów, myślelibyśmy tak samo jak obecnie, ale twierdzenia Euklidesa i twierdzenie Pitagorasa wpłynęły głęboko na nasze myślenie, także na myślenie niezwiązane z matematyką".
Istnieje szereg zadań geometrycznych-matematycznych na szachownicy jak np.
Zastosowanie matematyki w szachach znajduje się też w koncepcji liczb Morphy’ego oraz w legendzie o podwajaniu liczby ziaren na szachownicy.
W analitycznym sposobie myślenia szachisty i matematyka znajduje się wiele analogii, toteż niektórzy skłonni są uznawać szachy za grę matematyczną. 
Wielu matematyków pasjonowało się szachami (np. Bolesław Gleichgewicht).
Wielu wybitnych szachistów odznaczało się zdolnościami matematycznymi (np. Emanuel Lasker, Max Euwe, Michaił Botwinnik).
W niektórych szkołach szachy są wprowadzane jako przedmiot mający poprawić logiczne myślenie i słabe wyniki uczniów w testach matematyczno-przyrodniczych.

</doc>
<doc id="1904998" url="https://pl.wikipedia.org/wiki?curid=1904998" title="Gwint drobnozwojny">
Gwint drobnozwojny

Gwint drobnozwojny - gwint, którego skok jest mniejszy niż skok gwintu zwykłego. Zapewnia on zwiększenie siły docisku (z uwagi na zmniejszenie skoku), ale jest mniej wytrzymały na zerwanie. Ze względu na mniejszą głębokość gwintu stosowany w celu zwiększenia średnicy rdzenia śruby.

</doc>
<doc id="1904999" url="https://pl.wikipedia.org/wiki?curid=1904999" title="Keiichiro Nagashima">
Keiichiro Nagashima



</doc>
<doc id="1905000" url="https://pl.wikipedia.org/wiki?curid=1905000" title="So Human">
So Human

So Human − electro-hopowa kompozycja autorstwa Louise Harman i Gabriela Olegavicha zrealizowana na drugi studyjny album angielskiej raperki Lady Sovereign zatytułowany "Jigsaw"; jednocześnie drugi (po „I Got You Dancing”) singel promujący ową płytę. Utwór sampluje singel grupy The Cure „Close to Me”.
Recenzje.
Brytyjski portal internetowy Digital Spy przyznał utworowi „So Human” wysoką ocenę w postaci , a także uzasadnił swój werdykt korzystną dla jego autorów recenzją. Z identyczną oceną kompozycja spotkała się ze strony witryny Orange UK, której recenzent powitał Lady Sovereign z powrotem na scenie muzycznej, w trzy lata po premierze jej debiutanckiego albumu.
Teledysk.
Teledysk rozpoczyna ujęcie Lady Sovereign na tle biało-żółtej ściany. Artystka pojawia się wkrótce na czerwonym dywanie, gdzie uśmiechnięta dziennikarka przeprowadza z nią wywiad. Przed Lady Sovereign staje modelka, zainteresowana fotografami, którzy gromadzą się wokół raperki. Wokalistka podstawia jej nogę, następnie odbiera aparat jednemu z paparazzich i rzuca nim w niego. Następne ujęcie ukazuje Lady Sovereign na okładkach czasopism "Crazed" i "Any Other Magazine", kolejna scena zaś − w gabinecie psychiatrycznym. Psychiatra bacznie notuje każde słowo, które wypowiada jej pacjentka, ostatecznie jednak sama się przed nią uzewnętrznia, płacze i przytula zakłopotaną dziewczynę. Powtórzone zostają dwa ujęcia Lady Sovereign na okładkach magazynów − tym razem są to "Vague" i "Spender". W finalnej scenie wokalistka zaprasza przyjaciół na imprezę organizowaną w galerii sztuki.

</doc>
<doc id="1905002" url="https://pl.wikipedia.org/wiki?curid=1905002" title="Edmund Kirby Smith">
Edmund Kirby Smith

Edmund Kirby Smith (ur. 1824, zm. 1893) – amerykański zawodowy oficer i wykładowca. Służył jako generał w Armii Konfederacji podczas wojny secesyjnej. Wyróżnił się dowództwem nad Departamentem Trans-Missisipi, po upadku Vicksburga.
Po wojnie pracował w przemyśle telegraficznym i kolejowym; wykładał także w college’u.
Życiorys.
Smith urodził się w St. Augustine na Florydzie w rodzinie Josepha Lee Smitha i Frances z domu Kirby. Oboje rodzice pochodzili z Connecticut i przenieśli się na Florydę w 1821 r., na krótko po tym, jak Joseph został sędzią federalnym.
W 1836 rodzice posłali syna do wojskowej szkoły z internatem w Wirginii, do której uczęszczał aż zdał do West Point w Nowym Jorku.
1 lipca 1841 Smith wkroczył w progi West Point, ukończył ją zaś cztery lata później jako 25 z 41 kadetów. Studiując został ochrzczony przezwiskiem „Seminol” od stanu rodzinnego. 1 lipca 1845 r. został mianowany brevet podporucznikiem i przydzielony do 5 Regimentu Piechoty. Prawie rok później, 22 sierpnia, służąc już w 7 Regimencie Piechoty, awansował na pełnego podporucznika.
Podczas wojny amerykańsko-meksykańskiej służył pod generałem Zacharym Taylorem w bitwach pod Palo Alto oraz Resaca de la Palma. Jako podwładny generała Winfielda Scotta został mianowany porucznikiem za postawę pod Cerro Gordo oraz kapitanem za Contreras i Churubusco. Jego straszy brat, Ephraim, kapitan armii regularnej, służył razem z nim w 5 Regimencie w obu kampaniach, jednak zmarł z powodu ran otrzymanych pod Molino del Rey w 1847 roku.
Po wojnie, Smith służył jako kapitan 2 Regimentu Kawalerii w Teksasie równocześnie wykładając na West Point. 13 maja 1859 roku został ranny w łydkę podczas wojen z Indianami w Dolinie Nescutunga. Kiedy Teksas dokonał secesji, Smith, wówczas już major odmówił poddania dowodzonego przez siebie Camp Colorado siłom pułkownika Benjamina McCullocha. 31 stycznia 1861 zrezygnował z patentu oficera armii amerykańskiej i dołączył do sił Konfederacji 6 kwietnia.
Wojna secesyjna.
16 marca 1861 roku Smith dołączył do wojsk Konfederacji jako major regularnej artylerii, po czym został przeniesiony do kawalerii z natychmiastowym awansem na podpułkownika. Przesłużywszy pewien czas jako generał adiutant gen. bryg. Josepha Egglestona Johnstona podczas walk w dolinie Shenandoah został 17 czerwca awansowany na generała brygady i objął dowództwo nad brygadą armii Shenandoah. Prowadził ją w bitwie nad Bull Run 21 lipca. Poważnie raniony w szyję i bark, odzyskiwał siły dowodząc Departamentem środkowej i wschodniej Florydy. Do służby powrócił 11 października, już jako generał dywizji w armii Północnej Wirginii.
W lutym 1862 Smith został wysłany na zachód, aby objąć dowodzenie na Armią Wschodniego Tennessee. Współpracując z gen. Braxtonem Braggiem podczas inwazji na Kentucky odniósł zwycięstwo pod Richmond 30 sierpnia. 9 października został ponownie awansowany, tym razem na generała armii, zostając dowódcą korpusu w armii Tennessee. Smith otrzymał także oficjalne podziękowania od Kongresu 17 lutego 1864 roku, za działania pod Richmond.
Departament Trans-Missisipi.
14 stycznia 1863 roku Smith został przeniesiony do Departamentu Trans-Missisipi(składającego się z Arkansas, zachodniej Luizjany i Teksasu), pozostają już do końca wojny na zachód od Missisipi. Większość czasu spędzał w Shreveport w Luizjanie. Kiedy siły generała Granta zacieśniały krąg wokół rzeki Smith postanowił interweniować. Jednakże jego departament nigdy nie miał więcej jak 30 000 ludzi, rozlokowanych na bardzo wielkim terytorium, przez co nie był w stanie zebrać wystarczających sił by zagrozić Grantowi, czy też US Navy, stacjonującej na rzece.
Po zdobyciu kolejnych twierdz przez siły Unii, pod Vicksburgiem i Port Hudson, Smith został odcięty od stolicy Konfederacji w Richmond, zaś zarządzane przez niego tereny stały się właściwie odrębnym tworem politycznym, nazywanym na południu „Kirby Smithdom”.
Wiosną 1864 roku gen. br. Richard Taylor, bezpośredni podwładny Smitha sromotnie pobił Nathaniela Prentice’a Banksa pod Mansfield, podczas kampanii Red River. Po bitwie pod Pleasant Hill 9 kwietnia, Smith dołączył do Taylora i wysłał połowę jego sił, Greyhoundy Walkera, pod dowództwem Johna George’a Walkera na północ, celem odparcia najazdu gen. dyw. Fredericka Steele’a na Arkansas. Ta decyzja, której Taylor był całkowicie przeciwny, doprowadziła do wrogości pomiędzy oboma oficerami.
Dzięki wyparciu wroga Smith miał wolną rękę by wysłać posiłki do wschodniego Missisipi, jednakże, jak zdarzyło się to wcześniej przy okazji Vicksburga, marynarka wojenna Unii kontrolowała rzekę, uniemożliwiając jego zamysły. Zamiast tego posłał gen. dyw. Sterlinga Price’a z całą dostępną kawalerią na, jak się później okazało nieudaną, inwazję na Missouri. Od tego momentu wojna na zachodzie przerodziła się w szereg nieznaczących najazdów i walki partyzanckiej. 26 maja 1864, pełny już wtedy generał Smith (d 19 lutego) poddał swój departament i zostawiwszy niewielkie siły zbiegł na Kubę przez Galveston i Meksyk, obawiając się kary za zdradę. 14 listopada 1865 roku, amnestionowany powrócił.
Kariera powojenna.
Po wojnie Smith aktywnie pracował w przemyśle telegraficznym oraz edukacji. Od 1866 do 1868 był prezydentem Atlantyckiej i Pacyficznej Kompanii Telegraficznej (ang. "Atlantic and Pacific Telegraph Company"). Kiedy to przedsięwzięcie spełzło na niczym, otworzył szkołę przygotowawczą w New Castle. W 1875 opuścił to stanowisko by zostać profesorem matematyki na University of the South w Sewanee, gdzie pracował do 1893 roku. W momencie śmierci był ostatnim pełnym generałem wojny secesyjnej. Został pochowany na cmentarzu uniwersyteckim w Sewanee.
In memoriam.
Stan Floryda wzniósł pomnik upamiętniający generała w National Statuary Hall Collection w Waszyngtonie.
Lista budynków uczczona jego imieniem:

</doc>
<doc id="1905004" url="https://pl.wikipedia.org/wiki?curid=1905004" title="Bastian Kolmsee">
Bastian Kolmsee

Bastian Kolmsee (ur. 11 marca 1981 roku w Engelskirchen) – niemiecki kierowca wyścigowy.
Kariera.
Niemiec karierę rozpoczynał od startów w kartingu, w roku 1993. Po jej zakończeniu zadebiutował w 1998 roku, w Niemieckiej Formule Citroen Saxo. W klasyfikacji generalnej zajął 14. miejsce. W kolejnym sezonie przeniósł się do Niemieckiej Formuły Ford (ukończył ją na 7. pozycji), natomiast w latach 2001-2003 brał udział w Niemieckiej Formule VW. Najlepiej spisał się w ostatnim podejściu, kiedy to zmagania zakończył na 3. lokacie.
W roku 2004 awansował do Niemieckiej Formuły 3, gdzie nieoczekiwanie zdobył tytuł mistrzowski. Pomimo sukcesu, kariera Bastiana nie ułożyła się najlepiej (jedną z przyczyn były problemy finansowe) i obecnie bierze udział w Pucharze Seata Leona Cupry 3.

</doc>
<doc id="1905005" url="https://pl.wikipedia.org/wiki?curid=1905005" title="Sweti Cchoweli">
Sweti Cchoweli

Sweti Cchoweli (gruz. სვეტიცხოვლის საკათედრო ტაძარი, "Sweticchowlis sakatedro tadzari") – kościół katedralny w mieście Mccheta w Gruzji, ok. 20 km od stolicy kraju Tbilisi. Wraz z innymi zabytkami miasta Mcchety katedra Sweti Cchoweli została wpisana w 1994 na listę światowego dziedzictwa UNESCO. 
Katedra stanowiła w ciągu wielu stuleci miejsce koronacji i pochówku władców Gruzji oraz siedzibę najwyższych władz Gruzińskiego Prawosławnego Kościoła Apostolskiego. Obecnie jest siedzibą arcybiskupa Mcchety i Tbilisi, sprawującego urząd Katolikosa Gruzji.
Katedrę wzniósł w latach 1010–1029 architekt gruziński Arsakidze na miejscu zbudowanego w IV w. najstarszego kościoła Gruzji. Według legendy święta Nino wybrała miejsce budowy u zbiegu rzek Kury i Aragwi.
Według tej legendy Elizeusz, Żyd z Mcchety wyruszył do Jerozolimy, by bronić Chrystusa przed sądem Piłata, lecz zdążył dopiero w chwili Ukrzyżowania. Od rzymskiego żołnierza odkupił szatę Chrystusa i zabrał ją ze sobą do Gruzji. W Mcchecie oddał szatę swojej siostrze Sydonii, która otuliwszy się nią zmarła i została w niej pochowana. Na jej grobie wyrósł wielki cedr. 
Święta Nino poleciła, aby ściąć cedr i na jego miejscu zbudować kościół, lecz cedr nie dał się ściąć. Dopiero gdy święta Nino modlitwą przywołała anioła, drzewo uniosło się i budowa została ukończona. Z pnia cedru powstała kolumna, dająca życiodajny sok.
Badania archeologiczne wykazały, że na miejscu obecnej katedry w V w. znajdowała się niewielka trójnawowa bazylika.
Obecna katedra powstała w XI w. za panowania króla Giorgiego II. W 1787 król Herakliusz II polecił otoczyć katedrę wysokim murem obronnym z ośmioma wieżami.
Obecnie istniejąca katedra z XI w. została wzniesiona w układzie kopułowo-krzyżowym, typowym dla gruzińskiego budownictwa sakralnego. Do budowy użyto żółtego piaskowca. Fasadę zdobią liczne płaskorzeźby. Płaskorzeźba na ścianie północnej przedstawiająca prawe ramię z dłutem w dłoni opatrzona jest napisem: "„Ramię Arsukidzego, sługi bożego, niech mu będzie przebaczone”". Napis na ścianie wschodniej głosi: "„Kościół święty został wzniesiony ręką uniżonego sługi Arsukidzego. Niech jego dusza zazna spokój, Mistrzu”". 
Katedra była wielokrotnie odnawiana i przebudowywana. 
Ściany wewnętrzne katedry pokryte były freskami, lecz w 1830 z okazji pobytu cara Mikołaja I freski pokryto tynkiem. Część z nich udało się wydobyć spod tynku, m.in. wizerunki bestii apokaliptycznych i znaków zodiaku.
Ikony stanowią kopie oryginałów, przechowywanych w muzeum państwowym Gruzji.
Chrzcielnica na prawo od wejścia pochodzi z IV w.

</doc>
<doc id="1905009" url="https://pl.wikipedia.org/wiki?curid=1905009" title="Puchar Świata w kombinacji norweskiej 1989/1990">
Puchar Świata w kombinacji norweskiej 1989/1990

Sezon 1989/1990 Pucharu Świata w kombinacji norweskiej rozpoczął się 16 grudnia 1989 w szwajcarskim Sankt Moritz, zaś ostatnie zawody z tego cyklu zaplanowano w norweskim Oslo, 16 marca 1990 roku. 
Zawody odbyły się w 8 krajach: Austrii, Czechosłowacji, Finlandii, Niemczech, Norwegii, Szwecji, Szwajcarii oraz Związku Radzieckim.
Obrońcą Pucharu Świata był Norweg Trond-Arne Bredesen. W tym sezonie triumfował Austriak Klaus Sulzenbacher, który wygrał 5 z 9 zawodów.

</doc>
<doc id="1905012" url="https://pl.wikipedia.org/wiki?curid=1905012" title="Wmii">
Wmii

wmii – dynamiczny menedżer okien dla X11. Stworzony w 2003 i rozwijany w latach 2003-2006 przez Anselma R. Garbe, a od 2006 przez Krisa Maglione.
W swojej domyślnej konfiguracji interfejs wmii jest podobny do tego z edytora tekstu Vi: tagi są kontrolowane przez Alt + H, J, K, L, a okna mogą być przesuwane za pomocą Alt + Shift + H, J, K, L.

</doc>
<doc id="1905017" url="https://pl.wikipedia.org/wiki?curid=1905017" title="Bruinena">
Bruinena



</doc>
<doc id="1905019" url="https://pl.wikipedia.org/wiki?curid=1905019" title="Love Me or Hate Me">
Love Me or Hate Me

"Love Me or Hate Me" (lub "Love Me or Hate Me (Fuck You!!!!)") − electro-grime'owa kompozycja autorstwa Louise Harman i Lukasza Gottwalda zrealizowana na pierwszy studyjny album angielskiej raperki Lady Sovereign zatytułowany "Public Warning". Utwór został wydany jako czwarty singel promujący ową płytę oraz szósty w całej dotychczasowej karierze artystki.
Wideoklip do "Love Me or Hate Me" stał się pierwszym w historii klipem brytyjskiego rapera, który objął szczyt notowania programu MTV "Total Request Live". W swoim zestawieniu największych przebojów roku 2006 magazyn "Blender" przypisał piosence pozycję #32. Singiel "Love me or Hate Me" jest jednym z najbardziej sławnych singli artystki. Użyto go w grze komputerowej Need for Speed Carbon.
Teledysk.
Nakręcony do utworu wideoklip odnotował swoją premierę w ostatnim tygodniu września 2006 r. W teledysku Lady Sovereign rapuje na tle zrealizowanych komputerowo bloków przywodzących na myśl kultową grę "Tetris".

</doc>
<doc id="1905020" url="https://pl.wikipedia.org/wiki?curid=1905020" title="Gunslinger Dirl">
Gunslinger Dirl



</doc>
<doc id="1905022" url="https://pl.wikipedia.org/wiki?curid=1905022" title="Mount Gundabad">
Mount Gundabad



</doc>
<doc id="1905025" url="https://pl.wikipedia.org/wiki?curid=1905025" title="Mytheril">
Mytheril



</doc>
<doc id="1905029" url="https://pl.wikipedia.org/wiki?curid=1905029" title="10th &amp; Wolf">
10th &amp; Wolf



</doc>
<doc id="1905030" url="https://pl.wikipedia.org/wiki?curid=1905030" title="Rock That Body">
Rock That Body

Rock That Body – piosenka grupy Black Eyed Peas pochodzącą z piątego studyjnego albumu The E.N.D. Nagranie jest piątym singlem promującym płytę. Singiel ukazał się 15 marca 2010.
Teledysk.
Teledysk do singla wyreżyserowany został przez Rich Lee. Oficjalny videoclip miał premierę dnia 16 lutego 2010 za pośrednictwem witryny internetowej Dipdive. Klip jest połączeniem dwóch piosenek: „Imma Be” oraz „Rock That Body”.

</doc>
<doc id="1905033" url="https://pl.wikipedia.org/wiki?curid=1905033" title="A właśnie, że tak">
A właśnie, że tak



</doc>
<doc id="1905034" url="https://pl.wikipedia.org/wiki?curid=1905034" title="ITRF">
ITRF

ITRF, "International Terrestrial Reference Frame" – Międzynarodowy Ziemski Układ Odniesienia, będący geodezyjnym kinematycznym geocentrycznym układem przestrzennym obracającym się wraz z Ziemią. Układ jest fizyczną realizacją systemu ITRS (International Terrestrial Reference System).
Założenia układu.
W układzie tym pozycje punktów związanych z powierzchnią Ziemi określone są przez współrzędne, które podlegają jedynie małym zmianom w czasie, spowodowanymi przez efekty geofizyczne (ruchy płyt tektonicznych i deformacje pływowe). Ziemski układ odniesienia – określony przez zbiór punktów o precyzyjnie wyznaczonych współrzędnych w systemie (zbiorze ustaleń i zaleceń wraz z opisem modeli niezbędnych do zdefiniowania początku, skali i orientacji osi oraz zmienności tych parametrów w czasie) – jest realizacją ziemskiego systemu odniesienia. 
Układy mierzone w ramach ITRF mają oznaczenie roku ("na epokę"), w którym były wykonywane, gdyż uwzględniają wspomniane ruchy skorupy ziemskiej (np. ETRF zmienia się względem ITRF o około 1–2 cm rocznie).
Historia układu.
Do 1993 początki układów ITRF (włącznie z ITRF'93) i ich skale wyznaczane były na podstawie wybranych rozwiązań satelitarnych obserwacji laserowych. Układy te orientowano zgodnie z ziemskim systemem opartym na parametrach ruchu obrotowego planety. Zmiany orientacji w ITRF "w czasie" określano początkowo na podstawie modelu ruchu płyt tektonicznych AM0-2, a od 1991 na podstawie modeli NNR-NUVEL-1, NNR-NUVEL-1A, z wyjątkiem ITRF'93. Od ITRF'94 początki układów wyznaczane są jako średnia ważona rozwiązań SLR (laserowych pomiarów satelitarnych) i GPS, zaś skala układów określana jest jako średnia ważona rozwiązań SLR, GPS i VLBI, poprawiona o 0.7 ppb (1 ppb = 1 x 10-9) z uwagi na używanie przez centra analiz skali czasu ziemskiego (TT – "Terrestrial Time"), zamiast zaleconej przez IUGG skali czasu współrzędnych geocentrycznych (TCG – "Geocentric Coordinate Time"). Układy te są zorientowane zgodnie z ITRF'92. Zmiany orientacji określone są na podstawie modelu NNR-NUVEL-1A i wyrażone jako pochodne względem czasu 7 parametrów transformacji (IERS, 2003). Orientacja ITRF i zmiany tej orientacji określają równik ITRF (a tym samym biegun ITRF) oraz południk zerowy ITRF. 
Podczas prac nad ITRF utworzono, w ramach Komisji X (Sieci Kontynentalne) Sekcji I Międzynarodowej Asocjacji Geodezyjnej, podkomisję EUREF. Struktury te wprowadzono podczas Zgromadzenia Generalnego Międzynarodowej Unii Geodezji i Geofizyki (IUGG – "International Union of Geodesy and Geophysics") w Sapporo w 2003, ale powstanie podkomisji EUREF datuje się na 1987 – podczas obrad Zgromadzenia Generalnego w Vancouver. Komisja ta stworzyła jednolity geodezyjny układ odniesienia dla Europy za pomocą pomiarów GPS. Układ ten nosi nazwę ETRF ("European Terrestrial Reference Frame") – europejski przestrzenny układ odniesienia. Pierwsze pomiary europejskiego układu wykonano w 1989.

</doc>
<doc id="1905037" url="https://pl.wikipedia.org/wiki?curid=1905037" title="Dom zbója Becza w Bieczu">
Dom zbója Becza w Bieczu



</doc>
<doc id="1905040" url="https://pl.wikipedia.org/wiki?curid=1905040" title="Stadion Skonto">
Stadion Skonto

Stadion Skonto (łot. Skonto stadions) – jest jednym z największych stadionów Łotwy oraz macierzystym obiektem klubu Riga FC. Swoje mecze rozgrywa tam także Reprezentacja Łotwy w piłce nożnej. Inauguracja obiektu odbyła się 28 czerwca 2000 r. Pojemność stadionu wynosi 9500 miejsc. Obiekt wyposażony jest w oświetlenie o natężeniu 1200 lx.

</doc>
<doc id="1905046" url="https://pl.wikipedia.org/wiki?curid=1905046" title="Tajlandia na Zimowych Igrzyskach Olimpijskich 2002">
Tajlandia na Zimowych Igrzyskach Olimpijskich 2002

Tajlandię na Zimowych Igrzyskach Olimpijskich 2002 reprezentował jeden zawodnik – Prawat Nagvajara.

</doc>
<doc id="1905050" url="https://pl.wikipedia.org/wiki?curid=1905050" title="Nepal na Zimowych Igrzyskach Olimpijskich 2002">
Nepal na Zimowych Igrzyskach Olimpijskich 2002

Nepal na Letnich Igrzyskach Olimpijskich 2002, które odbyły się w Salt Lake City, reprezentował 1 zawodnik. Był to debiut reprezentacji Nepalu na zimowych igrzyskach olimpijskich.
Skład reprezentacji.
Biegi narciarskie.
Mężczyźni

</doc>
<doc id="1905053" url="https://pl.wikipedia.org/wiki?curid=1905053" title="Raccoona Sheldon">
Raccoona Sheldon



</doc>
<doc id="1905057" url="https://pl.wikipedia.org/wiki?curid=1905057" title="Demokratyczna Armia Grecji">
Demokratyczna Armia Grecji

Demokratyczna Armia Grecji (DSE) ("Δημοκρατικός Στρατός Ελλάδας", "ΔΣΕ" – "Dimokratikos Stratos Elladas" – wierny przekład: Demokratyczne Wojsko Grecji) była największą organizacją zbrojną, związaną z Komunistyczną Partią Grecji (KKE) w trakcie wojny domowej w Grecji (1946–1949). Nazwę własną DSE równie wiernie i trafnie przetłumaczyć można też jako "Republikańskie Wojsko Grecji". Partyzanci byli przeciwnikami monarchii. Występowali przeciw dyskryminacjom, a na zajmowanych terenach organizowali własną administrację, bezpłatną służbę zdrowia, oświatę i życie kulturalne, uwzględniające też potrzeby słowiańskiej mniejszości językowej. Deklarowali walkę o usunięcie z życia publicznego praktyk faszyzmu, obecnych w Grecji od 1936, tj. od okresów dyktatur generała Metaksasa i Państwa Greckiego, przy czym brytyjski protektorat uznali za kolejną okupację. Dalekosiężnym celem DSE miało być suwerenne państwo, oparte na rzeczywistej demokracji ludowej. Przy rosnącym uzależnieniu od pomocy zagranicznej, od połowy 1948 r. zadeklarowano cel budowy państwa komunistycznego. Po okresie sukcesów, niedostatecznie uzbrojone powstanie zakończyło się klęską, wobec wsparcia udzielonego siłom królewskim przez Stany Zjednoczone. Decydujące dla zakończenia walk okazało się użycie dostarczonych z USA bomb napalmowych.
Tło historyczne.
Wkrótce po wyzwoleniu Grecji spod okupacji hitlerowskiej oraz po układzie z Warkizy i niezgodnie z jego postanowieniami, brytyjski korpus ekspedycyjny, wraz z wojskiem królewskiego rządu Grecji, zmobilizowały 60 000 żołnierzy, 200 czołgów i 80 samolotów przeciw lewicowemu, republikańskiemu Narodowemu Frontowi Wyzwoleńczemu EAM ("Εθνικό Απελευθερωτικό Μέτωπο"). Prócz akcji wojska i policji, w kraju działało 166 grup antykomunistycznych o charakterze bojówkarskim. Tylko w okresie od wydarzeń grudniowych 1944/45 r. do 31 marca 1946 w kraju doszło - przeciw domniemanym komunistom - do 1289 mordów, 6671 zranień, 31 632 przypadków tortur, 84 931 aresztowań, 165 gwałtów i 18 767 rabunków oraz skazano na wyroki więzienia ponad 30 tysięcy osób, podejrzanych o sprzyjanie EAM. Dane o aresztowaniach i uwięzieniach, wymienione przez stronę rządową, są jeszcze nieco wyższe. Zdaniem lewicy, za morderstwa odpowiedzialne były bojówki antykomunistyczne, policjanci Gwardii Narodowej, policjanci policji lokalnej oraz sporadycznie członkowie brytyjskiego korpusu ekspedycyjnego. Duży wpływ na taki rozwój sytuacji wywarła okoliczność, że strona rządowa, zachęcona przez Winstona Churchilla, już od pierwszych dni po wyzwoleniu Grecji spod niemieckiej okupacji przejęła i zatrudniła ponownie niemal wszystkich żołnierzy i oficerów byłych hitlerowskich Batalionów Bezpieczeństwa.
Komuniści organizowali samoobronę. Odtworzono istniejące w okresie okupacji hitlerowskiej tajne oddziały OPLA ("Ομάδες Προστασίας Λαϊκών Αγωνιστών, ΟΠΛΑ – Grupy Ochrony Ludowych Bojowników"). Do lata 1946, na terenie całej Grecji powołano lokalne sztaby OPLA. Możliwe, iż zapowiedzią walki zbrojnej była już akcja 30 bojowników - kombatantów ELAS przeciw więzieniu w Litochoro, przeprowadzona 31 marca 1946 nad ranem, czyli w dzień pierwszych wyborów powszechnych. Żadna z organizacji nie przyznała się oficjalnie do jej przeprowadzenia.
Powstanie DSE.
Już jesienią 1945 roku lasy i góry Grecji zaczęły ponownie zapełniać się uciekinierami spod fali terroru. Organizatorem ich przetrwania, a w późniejszym okresie także DSE i walki zbrojnej, była Komunistyczna Partia Grecji (KKE). Pierwsze akcje zbrojne koordynował Główny Sztab Partyzantów ("Γενικό Αρχηγείο Ανταρτών"), utworzony 28 października 1946 pod dowództwem Markosa Wafiadisa. Rozkazem nr 19 z dnia 27 grudnia 1946 siły powstańcze nazwano Demokratycznym Wojskiem Grecji. Rozkaz dzienny z 28 grudnia 1946 stwierdza: "DSE stanowi narodowe, ludowe, rewolucyjne wojsko nowej Demokratycznej Grecji i walczy z bronią w ręku o naszą narodową Suwerenność i o Ludową Demokrację". Celem DSE było wprowadzenie w Grecji ustroju socjalistycznego, zbliżonego do ustrojów krajów Europy Wschodniej i Centralnej.
Rota przysięgi wojskowej DSE podkreślała ideały niepodległościowe i antyfaszystowskie, czyli tradycje przejęte po ELAS. Mimo tych korzeni Demokratyczne Wojsko od początku swego istnienia było uzależnione od pomocy z zagranicy. Toteż odmówiono udziału wielu zawodowym oficerom, uprzednio służącym w Greckim Ludowym Wojsku Wyzwoleńczym - wprawdzie sympatykom lewicy, jednak nie-komunistom. Następnie - mniej więcej w okresie pomiędzy latem 1947 r. a latem 1948 r. - unaocznił się ściśle komunistyczny charakter DSE.
Skład i liczebność DSE.
Wg źródeł DSE w walce partyzanckiej, prowadzonej przez zwarte oddziały, wzięło udział łącznie około 50 tysięcy bojowników. Około 25 tysięcy osób po stronie DSE zginęło w walce, zmarło wskutek odniesionych ran lub zostało zamordowanych. Maksymalna liczebność partyzanckich oddziałów sięgnęła 35 tysięcy żołnierzy, zorganizowanych w 9 dywizjach i mniejszych jednostkach. Miało to miejsce w I połowie 1948 roku. DSE faktycznie kontrolowało wtedy większość terytorium państwa. W pierwszym okresie powstania większą część partyzantów stanowili uciekinierzy spod fali represji – osoby podejrzewane o sprzyjanie lewicy oraz powszechnie prześladowani kombatanci byłego ruchu narodowowyzwoleńczego ELAS. 30% składu oddziałów stanowiły kobiety. Służyły także w oddziałach szturmowych i jako oficerowie. 2751 partyzantów ukończyło Szkołę Oficerską Generalnego Sztabu DSE. Około 20–25% kadry oficerskiej DSE poległo, gdy po stronie mniej intensywnie wykorzystywanych bojowo oddziałów królewskich poległo 9% oficerów.
W końcowej fazie walk, rozgrywającej się przy północnych granicach Grecji, około 40% stanu oddziałów DSE stanowiła lokalna ludność słowiańskojęzyczna (głównie Macedończycy oraz słowiańskojęzyczni Grecy). Osoby 14-letnie uznawano za zdolne do służby w oddziale, a do stałej opieki nad rannymi wykorzystywano również dzieci. Przez cały okres powstania zdecydowaną większość bojowników stanowili ludzie bardzo młodzi.
Zagadnienie przymusowego poboru.
Dominują opinie, że więcej niż połowa bojowników DSE pochodziła z poboru przymusowego. W roku 1948 dowódca DSE Markos Wafiadis informował, że ponad 90% partyzantów pochodzi z takiego poboru, wywołując tym burzę wśród ortodoksyjnych komunistów. Występują różnice ocen skali tego zjawiska przez poszczególnych badaczy, ponieważ dla bezpieczeństwa rodzin pobór do DSE niemal w każdym przypadku przeprowadzany był z upozorowaniem przymusu. Do DSE wcielano też jeńców – uprzednio poborowych wojsk królewskich. Siły rojalistyczne raportowały 6986 swych żołnierzy jako zaginionych. Sądy mogły odstąpić od wymierzenia kary śmierci, zdarzało się nawet, że orzekały uniewinnienie wobec jeńca, deklarującego walkę nie z własnej woli.
Odsetek dezercji był wysoki, przybierając także formy odejść grupowych i np. w 1947 roku wyniósł dla co najmniej 18% stanu oddziałów, podległych Sztabowi Zachodniej Macedonii. Niektórzy badacze przyjmują, że dane te zaniżano, a dezercje przyczyniły się łącznie do około 1/3 strat osobowych DSE.
Najważniejsze walki.
W trzyletniej wojnie domowej największymi bitwami, stoczonymi przez DSE, stał się dwukrotnie bój o masyw góry Grammos. W pierwszej z tych bitew wojska rządowe użyły 80 000 żołnierzy, którym DSE przeciwstawiło łącznie 11 000 mężczyzn i kobiet. Walki toczyły się od 16 czerwca do 21 sierpnia 1948. Tegoż dnia siły DSE przełamały pierścień wojsk rządowych, przebijając się w kierunku wschodnim do masywu góry Vitsi. Manewr ten uważany jest za jedną z najciekawszych taktycznie operacji DSE. W sierpniu 1948 r. pierwszego dowódcę DSE, Markosa Wafiadisa, zastąpił na tym stanowisku I sekretarz KC KPG Nikos Zachariadis. Był on zwolennikiem operacji typu frontowego, nie zaś dalszej wojny partyzanckiej. Zmiana taktyki poskutkowała krwawymi klęskami partyzantów, uzbrojonych znacznie słabiej niż armia rządowa, pozbawionych lotnictwa, usiłujących jednak zajmować także ważne ośrodki miejskie. Najbardziej tragicznie powstanie skończyło się na półwyspie Peloponez, gdzie w okresie od lutego do kwietnia 1949 r. 3. dywizja DSE, odcięta od źródeł zaopatrzenia, została całkowicie unicestwiona. Pod koniec sierpnia 1949 wojska rządowe z pomocą logistyczną USA pokonały też siły DSE w drugiej bitwie o góry Vitsi i Grammos. Według źródeł KPG istniała już wtedy 50-krotna przewaga siły ognia na korzyść strony rządowej. Lotnictwo rządowe wypaliło szatę leśną na rozległych obszarach kraju, a w trakcie walk używano także bomb napalmowych. W końcowej fazie wojny operacjami strony rządowej kierowali doradcy amerykańscy, a w Grecji przebywało około 5 tysięcy amerykańskiego personelu wojskowego, w tym walczący piloci. 16 października 1949, ówczesny "Premier Demokratycznego Rządu Tymczasowego" Dimitris Partsalidis, ogłaszając przez radio zakończenie działań bojowych, dodał, że ""DSE nie złożyło broni, a jedynie postawiło ją u nogi, ustępując wobec ogromnej przewagi monarchofaszyzmu"". Złożenie broni przez partyzantów, w opinii dyplomacji zachodnich, miałoby być warunkiem przedwstępnym rozmów o normalizacji.
Emigracja oraz sytuacja rodzin pozostających w Grecji.
Po klęsce na Vitsi, a następnie także na Grammos, partyzanci przekroczyli granicę albańską rozpraszając się po krajach demokracji ludowej.
Sztab wojsk rządowych postulował kontynuację operacji przeciwpartyzanckiej także w granicach Albanii, czemu sprzeciwili się Amerykanie. Spośród pozostałych w Grecji byłych członków antyhitlerowskiego ruchu oporu EAM/ELAS oraz bojowników i sympatyków DSE długotrwale więziono - wg oceny obu stron konfliktu - łącznie ponad 100 tysięcy osób, a dużą ich liczbę rozstrzelano.
Wg danych KPG emigrowało co najmniej 65 tysięcy partyzantów DSE i ich bliskich. Liczba ta może być jednak wyższa, gdyż strona rządowa podaje informację o ewakuacji przez partyzantów również do 30 tysięcy małych dzieci, a strona jugosłowiańska informowała o przenoszeniu się tysiącami całych rodzin macedońskich z Grecji do Jugosławii. Około 14 tysięcy spośród emigrantów, w tym ponad 3100 małych dzieci, trafiło do Polski. Z tej grupy ok. 1,5 tys. partyzantów i ich rodzin, głównie słowiańskich Macedończyków, przeniesiono następnie do Jugosławii. Już po zakończeniu powstania funkcjonowały w Polsce kursy oficerskie DSE, następnie zastąpione szkolnictwem cywilnym. W 1949 r. w Dziwnowie utworzono dla Greków szpital polowy, funkcjonujący od lipca 1949 przez 3 lata.
Domy dziecka dla dzieci ewakuowanych z terenów walk organizowała też strona rządowa i przy współpracy obu stron. Następnie wiele dzieci zostało oddanych do adopcji za granicę, głównie do USA, co przedstawiano jako wielką zasługę publiczną królewskiego domu i królowej Fryderyki Hanowerskiej osobiście. Wywożenie partyzanckich dzieci do tzw. krajów demokracji ludowej, m.in. do Polski, przedstawiano jako porywanie dzieci ich opiekunom, czyli działalność zbrodniczą. Polskie badania nie potwierdzają tej oceny.
Łącznie w trakcie wojny domowej ponad 200 tysięcy osób opuściło swe domy samodzielnie, a dalszych 800 tysięcy mieszkańców prowincji przymusowo wysiedliła armia rządowa. Przenoszono ich do prowizorycznych obozowisk, zakładanych na obrzeżach dużych miast i ściśle kontrolowanych policyjnie. Osiedla te stanowiły następnie rezerwuar taniej i zastraszanej siły roboczej. Tylko część spośród wypędzonych powróciła potem do swych wsi, tym bardziej, że rozmyślne wypalenie lasów wywołało liczne lokalne katastrofy ekologiczne. Niektóre miejscowości, zwłaszcza górskie, opustoszały nieodwracalnie. Wyraźnie niższy niż w PRL był poziom życia ludności wiejskiej i robotniczej. Niewyobrażalnie dla Polaków niski był poziom publicznego sektora szkolnictwa oraz publicznej opieki zdrowotnej. Od lat 60. XX wieku, wraz z rozwojem turystyki międzynarodowej, przewozów morskich i dzięki opcji powszechnej emigracji zarobkowej, nastąpił szybki wzrost także wynagrodzeń robotniczych. W latach 50. ustały oficjalne, formalne prześladowania wobec kombatantów ELAS (tj. lewicowych partyzantów z okresu II Wojny Światowej), oraz pozostających w Grecji rodzin partyzantów DSE. Z początkiem lat 60. zaczęła normalnie funkcjonować korespondencja pocztowa pomiędzy członkami rodzin pozostałymi w Grecji, a emigrantami zamieszkałymi w krajach demokracji ludowej. Nie mniej jednak osoby z rodzin lewicy w dalszym ciągu czuły się dyskryminowane.
W krajach demokracji ludowej do końca lat 60. utrudniony - a nieraz niemożliwy - był kontakt partyzanckich rodzin z ich bliskimi, zamieszkującymi w azjatyckiej części ZSRR.
Normalizacja sytuacji prawnej partyzantów i ich rodzin.
Mimo stałych zachęt władz, formalnie potwierdzonych w roku 1950 i ponownie w okresie rządów junty wojskowej, jedynie nieliczni partyzanci ujawnili się, bądź powrócili z zagranicy, podpisując tzw. oświadczenie o żalu (gr. "δήλωση μετανοίας"). Ukrywano się w górach, z początku w rozbitych, odciętych od granicy państwa i nie walczących już oddziałach, następnie indywidualnie, stopniowo wykorzystując okazje do emigracji. Po utrwaleniu w Grecji ustroju demokratycznego, co w rzeczywistości nastąpiło po 1974 roku, większość partyzantów stopniowo powróciła do ojczyzny. Nie ogłaszano abolicji, niemniej odstąpiono od śledztw wobec uczestników wojny domowej, a w roku 1975 wprowadzono także możliwość skorzystania z amnestii. Zamieszkujący w Grecji kombatanci DSE, jeśli uprzednio walczyli także w antyhitlerowskim ruchu oporu, od 1983 r. otrzymują godziwe renty inwalidzkie. Młodzież grecka i z rodzin mieszanych po roku 1974 pierwszy raz zobaczyła ojczyznę swych rodziców. Pierwszy z dowódców DSE Markos Wafiadis powrócił z emigracji w 1983 r., a następnie został dwukrotnie wybrany posłem do parlamentu Republiki Grecji z ramienia centro-lewicowej partii PASOK. Partia ta, wielokrotnie zwyciężając wybory parlamentarne, przyczyniła się też w największym stopniu do normalizacji sytuacji rodzin kombatantów.
W sierpniu 1989 r. parlament jednogłośnie zdecydował o zniszczeniu teczek personalnych obywateli nie pozostających już w czynnej służbie bezpieczeństwa kraju. Wydarzenia z lat 1946–49 uznano za Grecką Wojnę Domową, a status kombatantów przyznano wszystkim jej uczestnikom. Byli partyzanci określani są teraz jako bojownicy ("αντάρτες") DSE lub bojownicy Demokratycznego Wojska.

</doc>
<doc id="1905061" url="https://pl.wikipedia.org/wiki?curid=1905061" title="Jan-Hendrik Jagla">
Jan-Hendrik Jagla

Jan-Hendrik Jagla (ur. 25 czerwca 1981 w Berlinie) – niemiecki koszykarz występujący na pozycji silnego skrzydłowego, reprezentant kraju.
W tureckiej ekstraklasie reprezentował Telekom Ankara. Uczestnik Igrzysk Olimpijskich w Pekinie (2008) z koszykarską reprezentacją Niemiec. W grudniu 2010 został zwolniony przez Asseco Prokom Gdynia.

</doc>
<doc id="1905064" url="https://pl.wikipedia.org/wiki?curid=1905064" title="Mongolia na Zimowych Igrzyskach Olimpijskich 2002">
Mongolia na Zimowych Igrzyskach Olimpijskich 2002

Mongolię na Zimowych Igrzyskach Olimpijskich 2002 reprezentowało czworo zawodników.

</doc>
<doc id="1905065" url="https://pl.wikipedia.org/wiki?curid=1905065" title="Piotr Bielak">
Piotr Bielak

Piotr Bielak (ur. 4 września 1976 w Kraśniku) – polski piłkarz grający na pozycji pomocnika.
Karierę piłkarską zaczynał w KS Lublinianka. Następnie grał w szwajcarskich zespołach CS Chênois Thônex i FC Luzern, Dyskobolii Grodzisk Wielkopolski, Hetmanie Zamość, Pogoni Szczecin, Podbeskidziu Bielsko-Biała, Motorze Lublin, Lewarcie Lubartów, a ostatnim klubem który reprezentował była w 2006 Avia Świdnik.
Jego największym sukcesem w karierze jest wywalczenie Mistrzostwa Europy U-16 w 1993.
Piotr Bielak swój pierwszy mecz w ekstraklasie rozegrał w barwach Dyskobolii 9 września 1999 w meczu z Amiką Wronki (1-1), w tym spotkaniu zdobył także w 4 min. swojego pierwszego i jedynego gola w I lidze.
Ogółem wystąpił w 9 spotkaniach w najwyższej klasie rozgrywkowej (1 gol).

</doc>
<doc id="1905069" url="https://pl.wikipedia.org/wiki?curid=1905069" title="Kirgistan na Zimowych Igrzyskach Olimpijskich 2002">
Kirgistan na Zimowych Igrzyskach Olimpijskich 2002

Kirgistan na Zimowych Igrzyskach Olimpijskich 2002 reprezentowało dwóch zawodników.

</doc>
<doc id="1905073" url="https://pl.wikipedia.org/wiki?curid=1905073" title="Monako na Zimowych Igrzyskach Olimpijskich 2002">
Monako na Zimowych Igrzyskach Olimpijskich 2002

Monako na Zimowych Igrzyskach Olimpijskich 2002 reprezentowało pięciu zawodników.

</doc>
<doc id="1905075" url="https://pl.wikipedia.org/wiki?curid=1905075" title="The Best of Deicide">
The Best of Deicide

The Best of Deicide – album kompilacyjny deathmetalowego zespołu Deicide, zawierający wybór utworów z albumów studyjnych nagranych dla wytwórni Roadrunner Records. Płyta ukazała się 23 września 2003 roku i jest to ostatni album Deicide wydany przez Roadrunnera. W 2002 roku zespół podpisał kontrakt z Earache.

</doc>
<doc id="1905077" url="https://pl.wikipedia.org/wiki?curid=1905077" title="Demokratyczne Wojsko Grecji (DSE)">
Demokratyczne Wojsko Grecji (DSE)



</doc>
<doc id="1905079" url="https://pl.wikipedia.org/wiki?curid=1905079" title="Borys Lewickyj">
Borys Lewickyj



</doc>
<doc id="1905081" url="https://pl.wikipedia.org/wiki?curid=1905081" title="Borys Lewicki">
Borys Lewicki



</doc>
<doc id="1905083" url="https://pl.wikipedia.org/wiki?curid=1905083" title="Borys Łewyckyj">
Borys Łewyckyj



</doc>
<doc id="1905084" url="https://pl.wikipedia.org/wiki?curid=1905084" title="Jugosławia na Zimowych Igrzyskach Olimpijskich 2002">
Jugosławia na Zimowych Igrzyskach Olimpijskich 2002

Jugosławię na Zimowych Igrzyskach Olimpijskich 2002 reprezentowało sześcioro zawodników.

</doc>
<doc id="1905085" url="https://pl.wikipedia.org/wiki?curid=1905085" title="London broil">
London broil

London broil – amerykańskie danie (rodzaj steku) z wołowiny, wycinane z łaty, powstałe najczęściej w wyniku grillowania. Nazwa ("burda, kłótnia londyńska") nie jest do końca jasna, gdyż danie nie jest znane ani w Londynie, ani w ogóle w Anglii. Wołowinę po upieczeniu (wcześniej zamarynowaną) kroi się w cienkie paski. Najlepsze efekty uzyskuje się w wersji krwistej (niezbyt mocno upieczonej) i bardzo cienko krojonej.
Danie przygotowywane jest zarówno w USA, jak i w Kanadzie.

</doc>
<doc id="1905087" url="https://pl.wikipedia.org/wiki?curid=1905087" title="Konrad Rytel">
Konrad Rytel

Konrad Szymon Rytel (ur. 13 stycznia 1950) – polski inżynier i samorządowiec, starosta wołomiński I i II kadencji, prezes Mazowieckiej Wspólnoty Samorządowej.
Życiorys.
Z wykształcenia inżynier budownictwa lądowego. Absolwent Wydziału Inżynierii Lądowej Politechniki Warszawskiej. W latach 1981–1986 był naczelnym inżynierem oraz kierował przedsiębiorstwem inżynieryjno-drogowym. Nadzorował roboty m.in. na budowie Centralnej Magistrali Kolejowej, Linii Hutniczo-Siarkowej i warszawskiego metra. Od 1980 członek NSZZ „Solidarność”, a także członek Akcji Katolickiej. Działacz społeczny, zaangażowany w inicjatywy na rzecz ochrony miejsc pamięci i upamiętniania bohaterów narodowych.
Od 1990 związany z samorządem lokalnym. Był radnym Wołomina (1990–1998). W wyborach w 1997 (z listy AWS) i w 2001 (z ramienia AWSP) bezskutecznie kandydował do Sejmu (w 2001 odmówił objęcia zwolnionego przez Jadwigę Zakrzewską mandatu posła III kadencji). W 1998 i wybierany na radnego powiatu wołomińskiego I i II kadencji, w latach 1999–2006 pełnił funkcję starosty.
Objął funkcję prezesa Mazowieckiej Wspólnoty Samorządowej, regionalnego ugrupowania samorządowego. W 2010 powrócił do rady powiatu wołomińskiego. W 2011 został powołany na wicestarostę, a w 2015 objął stanowisko wiceburmistrza Piastowa.
W 2018 jako kandydat Bezpartyjnych Samorządowców uzyskał mandat radnego sejmiku mazowieckiego VI kadencji. W 2019 kandydował z ramienia tego ugrupowania (w ramach KWW Koalicja Bezpartyjni i Samorządowcy) do Sejmu. W międzyczasie był jednym z liderów ruchu Polska Fair Play. W 2020 jego MWS współtworzyła Ogólnopolską Federację „Bezpartyjni i Samorządowcy”, w której objął funkcję skarbnika.
Odznaczenia.
Odznaczony Brązowym, Srebrnym (1995) i Złotym (2000) Krzyżem Zasługi (nadawanymi za osiągnięcia w pracy zawodowej i zasługi w społeczności lokalnej). Laureat wyróżnienia „Anioł Stróż Ziemi Wołomińskiej”, Kombatanckiego Krzyża Zasługi oraz Nagrody im. Grzegorza Palki.

</doc>
<doc id="1905088" url="https://pl.wikipedia.org/wiki?curid=1905088" title="Borys Łewycki">
Borys Łewycki



</doc>
<doc id="1905092" url="https://pl.wikipedia.org/wiki?curid=1905092" title="Synagoga w Sławkowie (Czechy)">
Synagoga w Sławkowie (Czechy)



</doc>
<doc id="1905094" url="https://pl.wikipedia.org/wiki?curid=1905094" title="Antoni Jahołkowski">
Antoni Jahołkowski

Antoni Jahołkowski (ur. 6 lipca 1931 w Radomiu, zm. 1 września 1981 we Wrocławiu) – polski aktor teatralny i filmowy, teoretyk teatru, pedagog i aktor Teatru Laboratorium.
Życiorys.
W 1952 rozpoczął studia na Akademii Górniczo-Hutniczej w Krakowie. Przerwał je dla szkoły aktorskiej, której ostatecznie nie dokończył normalnym trybem. Występował jako aktor estradowy w Teatrze Rapsodycznym, następnie Rozmaitości w Krakowie. Wystąpił w filmie "Jadą goście jadą..." w 1962. W 1963 w trybie eksternistycznym ukończył studia na Wydziale Aktorskim Państwowej Wyższej Szkoły Teatralnej im. Ludwika Solskiego w Krakowie.
Aktor w Teatrze Laboratorium.
Od 1959 występował w Teatrze 13 Rzędów i Teatrze Laboratorium Jerzego Grotowskiego w Opolu, następnie we Wrocławiu – aż do samorozwiązania teatru. Brał udział we wszystkich przedstawieniach zespołu. W czasie prób nad "Akropolis", gdy członkowie teatru prowadzili konkretne treningi w zakresie umiejętności aktorskich, Jahołkowski kierował ćwiczeniami ze śpiewu i muzyki. Od "Studium o Hamlecie" wyspecjalizował się w postaciach racjonalistów i władców (np. Król w "Księciu Niezłomnym" oraz Szymon-Piotr w "Apocalypsis cum figuris"), będących antagonistami postaci ofiarniczych (kreowanych zazwyczaj przez Ryszarda Cieślaka).
W latach 70. brał udział w działaniach parateatralnych (m.in. "Special Project"), współpracował przy realizacji staży z cyklu "Acting Therapy" Zygmunta Molika, należał także do zespołu realizującego "Drzewo Ludzi".
Prowadził staże parateatralne i wykłady z metody aktorskiej, m.in. na uniwersytetach amerykańskich (Nowy Jork, Hamilton, 1977), staże i warsztaty twórcze, na przykład w Berkeley (1977), Turynie, Winterthur, Monachium, Aarhus (1980/1981). W 1981 zagrał w Teatrze Laboratorium główną rolę w quasi-spektaklu "Thanatos polski. Inkantacje" w reżyserii Ryszarda Cieślaka. Choroba i śmierć Antoniego Jahołkowskiego spowodowała zaprzestanie prac przy "Thanatosie polskim".
Kariera teatralna.
Źródło

</doc>
<doc id="1905097" url="https://pl.wikipedia.org/wiki?curid=1905097" title="DSE">
DSE



</doc>
<doc id="1905098" url="https://pl.wikipedia.org/wiki?curid=1905098" title="Biegi narciarskie na Mistrzostwach Świata w Narciarstwie Klasycznym 1982">
Biegi narciarskie na Mistrzostwach Świata w Narciarstwie Klasycznym 1982

Zawody w biegach narciarskich na XXI Mistrzostwach świata w narciarstwie klasycznym odbyły się w dniach 19 lutego – 28 lutego 1982 w norweskim Oslo.

</doc>
<doc id="1905103" url="https://pl.wikipedia.org/wiki?curid=1905103" title="Stadion im. dr. Constantina Rădulescu">
Stadion im. dr. Constantina Rădulescu

Stadion im. dr. Constantina Rădulescu (rum. "Stadionul Dr. Constantin Rădulescu") – trzygwiazdkowy stadion mieszczący się w mieście Kluż-Napoka. Jest macierzystym stadionem klubu CFR Kluż. W sierpniu 2008 roku stadion przeszedł renowację. Plany konstrukcyjne przewidują przebudowę obiektu, by pomieścił ponad 40 tys. widzów. Północna część stadionu nie posiada miejsc siedzących, dlatego miejsca rozmieszczone są na kształt podkowy.

</doc>
<doc id="1905104" url="https://pl.wikipedia.org/wiki?curid=1905104" title="Jan z Fiesole">
Jan z Fiesole



</doc>
<doc id="1905106" url="https://pl.wikipedia.org/wiki?curid=1905106" title="Wokwin III Waldeck">
Wokwin III Waldeck

Wolkwin III Waldeck-Schwalenberg (ur. ok. 1190, zm. 1249/1250) Od 1214 hrabia Schwalenberg i od 1224 do 1228 hrabia Waldeck.
Jego rodzicami byli Henryk I hrabia Waldeck-Schwalenberg (zm. przed 21 września 1214) i Heska z Dassel (zm. 25 lipca 1220). Wolkwin po śmierci ojca został nowym hrabią Schwalenberg, a w 1224, po śmierci wuja Hermana I, odziedziczył hrabstwo Waldeck, w którym od 1228 rządził jego młodszy brat Adolf.
Wolkwin zainteresował się dynamiczną polityką ekspansji arcybiskupa Kolonii Engelberta I, który próbował zająć całą Westfalię, gdzie stary książę Engelbert próbował przywrócić swemu państwu dawny kształt i świetność. Związał więc sojusz z arcybiskupem Moguncji Zygfrydem II von Eppstein. Wolkwin uczestniczył prawdopodobnie w walce po stronie arcybiskupa Kolonii, przez co został pod zaborem ziemi (choć zachował powiat Herford), jako lenno Kolonii. Jako zadośćuczynienie w 1231 r. założył klasztor cystersów w Schwalenberg, który jednak został przeniesiony w 1247 do Falkenhagen.
Rodzina i dzieci.
Z małżeństwa Wolkwina i Ermengardy Schwarzburg-Blankenburg, córki hrabiego Henryka II Schwarzburg, urodziło się dziewięć dzieci:

</doc>
<doc id="1905109" url="https://pl.wikipedia.org/wiki?curid=1905109" title="SalmoFan">
SalmoFan

SalmoFan – próbnik z paletą barw mięsa łososia, używany w obrocie handlowym tą rybą.
Narzędzie ma kształt wachlarza – zawiera wszystkie barwy, jakie może przyjąć mięso łososi szlachetnych (jest to 15 odcieni – od bladoróżowego do głęboko purpurowego, przy najbardziej pożądanym pomarańczu). Produkowany przez firmę chemiczną Hoffmann-LaRoche (Bazylea). Używany był m.in. w procesach o chemiczne barwienie mięsa ryb.

</doc>
<doc id="1905111" url="https://pl.wikipedia.org/wiki?curid=1905111" title="Toshihiro Kaneishi">
Toshihiro Kaneishi

 – japoński kierowca wyścigowy.
Kariera.
Po kilku latach startów w kartingu, Japończyk w 1998 roku zadebiutował w Japońskiej Formule 3. W pierwszym podejściu zmagania zakończył na 6. miejscu, natomiast w drugim został jej wicemistrzem. 
Po tym sukcesie wyjechał do Europy, w celu angażu w Niemiecką Formułę 3. W roku 2001 zdobył w niej tytuł mistrzowski (rok wcześniej był ósmy). Pomimo sukcesu, Japończyk wrócił do swojego kraju, gdzie rozpoczął starty w Formule Nippon. W serii tej ścigał się do roku 2004, natomiast najlepiej spisał się rok wcześniej, kiedy to zajął 4. pozycję. W tym samym czasie okazyjnie brał udział w Japońskich Mistrzostwach GT (w roku 2004 ukończył ją na 4. miejscu). 
Od 2005 roku regularnie startuje w japońskim serialu Super GT, w którym to najlepszą jego końcową lokatą, było 5. miejsce w sezonie 2009. Oprócz tego w latach 2006-2008 ponownie brał udział w Formule Nippon, jednakże ze słabszym skutkiem.
Linki zewnętrzne.
 

</doc>
<doc id="1905112" url="https://pl.wikipedia.org/wiki?curid=1905112" title="Zabytki w Mińsku Mazowieckim">
Zabytki w Mińsku Mazowieckim

Lista zabytków znajdujących się w Mińsku Mazowieckim:

</doc>
<doc id="1905113" url="https://pl.wikipedia.org/wiki?curid=1905113" title="Wolkwin V von Waldeck">
Wolkwin V von Waldeck

Wokwin V von Waldeck-Schwalenberg (ur. ok. 1240; zm. 4 maja 1293) – od 1275 biskup Minden.
Wokwin wywodził się z dynastii hrabiów Waldeck-Schwalenberg. Był młodszym synem hrabiego Wokwina III von Waldeck.
Na początku był kanonikiem i rektorem w Minden. W 1275 został biskupem Minden i znany był z licznych sporów z okolicznymi książętami.
 Biogram biskupa

</doc>
<doc id="1905117" url="https://pl.wikipedia.org/wiki?curid=1905117" title="JRTV">
JRTV

Jordańska Korporacja Radia i Telewizji, JRTV (ang. "Jordanian Radio i Television Corporation", arab. مؤسسة الإذاعة والتلفزيون الأردني) – jordański publiczny nadawca radiowo-telewizyjny, członek Europejskiej Unii Nadawców. Jordańskie radio powstało w 1948, zaś telewizja rozpoczęła nadawanie w 1968. W 1975 wprowadzono telewizję kolorową, a w 1985 państwowe radio i telewizja zostały połączone w jedną instytucję. 
JRTV posiada obecnie trzy kanały telewizyjne, w tym dwa nadawane drogą naziemną i jeden dostępny w przekazie satelitarnym. Ten ostatni może być w Polsce odbierany z satelity Hot Bird 9. Stacje radiowe firmy nadają w trzech językach: arabskim, angielskim i francuskim.

</doc>
<doc id="1905118" url="https://pl.wikipedia.org/wiki?curid=1905118" title="La buire">
La buire



</doc>
<doc id="1905120" url="https://pl.wikipedia.org/wiki?curid=1905120" title="Snowboarding na igrzyskach olimpijskich">
Snowboarding na igrzyskach olimpijskich



</doc>
<doc id="1905121" url="https://pl.wikipedia.org/wiki?curid=1905121" title="Walafar">
Walafar



</doc>
<doc id="1905122" url="https://pl.wikipedia.org/wiki?curid=1905122" title="Malafar">
Malafar



</doc>
<doc id="1905126" url="https://pl.wikipedia.org/wiki?curid=1905126" title="Porzucona generacja">
Porzucona generacja



</doc>
<doc id="1905127" url="https://pl.wikipedia.org/wiki?curid=1905127" title="Bitwa pod Vadą">
Bitwa pod Vadą

Bitwa pod Vadą – starcie zbrojne, które miało miejsce w roku 70 w trakcie powstania Batawów.
W wyniku porażek w walkach z Rzymianami, w roku 70 n.e. Juliusz Cywilis wraz ze swoimi sprzymierzeńcami wycofał się na północ. Dowodzący rzymskimi legionami Kwintus Petyliusz Cerialis podjął pościg, staczając z Batawami kilka potyczek (Arenacium oraz Leiden). 
U ujścia Renu w osadzie Vada doszło do większego starcia. Wojska Cywilisa uderzyły na rzymskie siły pomocnicze, składające się z wojowników plemienia Singularów. W bitwie śmierć poniósł dowódca jazdy singularskiej Juliusz Brygantykus (siostrzeniec Cywilisa). Z pomocą Singularom przybył wkrótce Cerialis, którego wojska rozpoczęły wypieranie Germanów w stronę Morza Północnego. Batawowie rozpoczęli wówczas pośpieszny odwrót, uciekając wpław w bezpieczne miejsce. Cywilisowi oraz jego siostrzeńcowi Weraksowi udało się uciec. Cerialis natomiast wraz ze swoim wojskiem skierował się w rejon Bonn, gdzie zamierzał spędzić kilka dni.

</doc>
<doc id="1905131" url="https://pl.wikipedia.org/wiki?curid=1905131" title="Hebrajsko-polski Pięcioksiąg">
Hebrajsko-polski Pięcioksiąg



</doc>
<doc id="1905133" url="https://pl.wikipedia.org/wiki?curid=1905133" title="Brak (zespół muzyczny)">
Brak (zespół muzyczny)

Brak – polski zespół nowofalowy.
Historia.
Powstał pod koniec 1980 w Łodzi z inicjatywy wokalisty/basisty Ziemowita Kosmowskiego (ex–Phantom), gitarzysty Krzysztofa Papużyńskiego i perkusisty Leonarda Jakubowskiego. Szerszej publiczności zaprezentował się latem następnego roku, podczas II Ogólnopolskiego Przeglądu Muzyki Młodzieżowej w Jarocinie. Po festiwalu Brak wystąpił m.in. na Pop Session w Operze Leśnej w Sopocie. W 1982 grupa w poszerzonym składzie: o saksofonistę Kamila Bilskiego, basistę Tadeusza Szymczaka (Kosmowski zamienił w tym czasie gitarę basową na gitarę) i perkusistę Włodzimierza Rode dokonała nagrań czterech utworów w studiu Polskiego Radia Opole. W tym samym roku zespół wziął udział w łódzkim "Rockowisku" w Hali Sportowej MOSiR (jedno nagranie z tego koncertu i cztery nagrania z P.R Opole ukazały się w 1998 na kompilacji różnych wykonawców "Porzucona Generacja"). W 1983 roku zespół wystąpił w Opolu i niewiele później zakończył działalność. Kosmowski z Bilskim kontynuowali karierę w Rendez-Vous.
W 2006 wytwórnia Manufaktura Legenda wydała album "Brak" zawierający nagrania zespołu z całego okresu kariery.
W 2007 zespół reaktywował się na jeden koncert (w składzie: Ziemowit Kosmowski, Jacek Januszewicz, Sławomir Macias, Daniel Frontczak i Michał Karkusiński) podczas imprezy Muzyka z Oblężonego Miasta w Lubinie zorganizowanej w 25-rocznicę strajków.

</doc>
<doc id="1905136" url="https://pl.wikipedia.org/wiki?curid=1905136" title="Henryk I hrabia Sternberg-Waldeck">
Henryk I hrabia Sternberg-Waldeck

Henryk I von Waldeck-Schwalenberg (zm. 1279) – od 1243 hrabia von Sternberg.
Pochodził z rodu hrabiów Waldeck-Schwalenberg. Jego rodzicami byli hrabia Wolkwin III von Waldeck-Schwalenberg i Ermengarda.
Podczas swego panowania wzniósł Sternberg i od 1243 nazywany był hrabią von Sternberg. Jego władztwo obejmowało miasta Tilithigau Barntrup, Alverdissen, Bösingfeld, Salzuflen i inne.
W roku 1257 poparł biskupa Brunona z Isenberg w sporze o następstwo biskupiego tronu biskupa Osnabrück.
Rodzina i dzieci.
Ożenił się z córką hrabiego Henryka II von Woldenburg i miał z nią piątkę dzieci:

</doc>
<doc id="1905139" url="https://pl.wikipedia.org/wiki?curid=1905139" title="Uwe Bellmann">
Uwe Bellmann

Uwe Bellmann (ur. 8 października 1962 w Freibergu) – niemiecki biegacz narciarski, reprezentujący NRD i Niemcy, brązowy medalista mistrzostw świata.
Kariera.
Jego olimpijskim debiutem były igrzyska w Sarajewie w 1984 r. W swoim najlepszym starcie, w biegu na 15 km techniką klasyczną zajął siódme miejsce. Wraz z kolegami z reprezentacji zajął także dziewiąte miejsce w sztafecie 4x10 km. Cztery lata później, podczas igrzysk olimpijskich w Calgary zajął między innymi piąte miejsce w biegu na 15 km stylem klasycznym oraz ósme na dystansie 50 km techniką dowolną.
W 1982 roku wystartował na mistrzostwach świata w Oslo. Osiągnął tam największy sukces w swojej karierze wspólnie z Uwe Wünschem, Stefanem Schickerem i Frankiem Schröderem zdobywając brązowy medal w sztafecie. Na tych samych mistrzostwach był też dwudziesty w biegu na 30 km techniką dowolną. Trzy lata później, na mistrzostwach w Seefeld in Tirol zajął 10. miejsce w biegu na 50 km stylem klasycznym. Na tym samym dystansie był dwunasty podczas mistrzostw świata w Oberstdorfie. Na mistrzostwach świata w Lahti w 1989 roku zajął piąte miejsce w biegu na 30 km stylem klasycznym co jest jego najlepszym indywidualnym wynikiem na mistrzostwach świata. W barwach zjednoczonych Niemiec startował na mistrzostwach w Thunder Bay i mistrzostwach w Trondheim zwykle zajmując miejsca w drugiej dziesiątce. W sztafetach zajął odpowiednio siódme i szóste miejsce.
W 1981 roku wystąpił na mistrzostwach świata juniorów w Schonach, gdzie zdobył brązowy medal w sztafecie, a w biegu na 15 km był czternasty. Na rozgrywanych rok później mistrzostwach świata juniorów w Murau był odpowiednio piąty i dziesiąty.
Najlepsze wyniki w Pucharze Świata uzyskał w sezonie 1988/1989, kiedy to zajął 9. miejsce w klasyfikacji generalnej. Tylko raz stanął na podium zawodów PŚ zajmując trzecie miejsce. W 1999 roku zakończył karierę.

</doc>
<doc id="1905145" url="https://pl.wikipedia.org/wiki?curid=1905145" title="Tony Ramoin">
Tony Ramoin

Tony Émile Frédéric Ramoin (ur. 23 grudnia 1988 w Cannes) – francuski snowboardzista, brązowy medalista olimpijski.
Kariera.
Po raz pierwszy na arenie międzynarodowej pojawił się 23 marca 2001 roku w Serre Chevalier, gdzie w mistrzostwach kraju zajął 81. miejsce w gigancie. W 2004 roku wystartował na mistrzostwach świata juniorów w Klinovcu i Oberwiesenthal, gdzie zajął 39. miejsce w gigancie równoległym (PGS). Jeszcze czterokrotnie startował na imprezach tego cyklu, najlepszy wynik osiągając podczas rozgrywanych rok później mistrzostw świata juniorów w Zermatt, gdzie zdobył złoty medal w snowcrossie. Zajął też trzecie miejsce w tej konkurencji na mistrzostwach świata juniorów w Valmalenco w 2008 roku.
W zawodach Pucharu Świata zadebiutował 17 września 2005 roku w Valle Nevado, zajmując 49. miejsce w snowcrossie. Pierwsze pucharowe punkty wywalczył 8 marca 2007 roku w Lake Placid, zajmując 16. miejsce w tej konkurencji. Na podium zawodów tego cyklu po raz pierwszy stanął 14 marca 2012 roku w Valmalenco, kończąc rywalizację w snowcrossie na trzeciej pozycji. W zawodach tych wyprzedzili go jedynie Stian Sivertzen z Norwegii i Alex Tuttle USA. Najlepsze wyniki osiągnął w sezonie 2011/2012, kiedy to zajął dziewiąte miejsce w klasyfikacji snowcrossu.
Największy sukces w karierze osiągnął w 2010 roku, kiedy na igrzyskach olimpijskich w Vancouver zdobył brązowy medal w snowcrossie, mimo iż do tego momentu nie stawał na podium najważniejszych seniorskich imprez. Wyprzedzili go tylko Seth Wescott z USA i Kanadyjczyk Mike Robertson. Na rozgrywanych cztery lata później igrzyskach w Soczi był siedemnasty. Zajął też między innymi dziewiąte miejsce podczas mistrzostw świata w Stoneham w 2013 roku.

</doc>
<doc id="1905147" url="https://pl.wikipedia.org/wiki?curid=1905147" title="Uwe Wünsch">
Uwe Wünsch

Uwe Wünsch (ur. 15 lutego 1963 r. we Frankenbergu) – niemiecki biegacz narciarski reprezentujący NRD i Niemcy, brązowy medalista mistrzostw świata.
Kariera.
Igrzyska olimpijskie w Sarajewie w 1984 roku były pierwszymi i zarazem ostatnimi w jego karierze. W swoim najlepszym starcie indywidualnym, w biegu na 15 km techniką klasyczną zajął 23. miejsce. Ponadto wraz z kolegami z reprezentacji zajął dziewiąte miejsce w sztafecie 4x10 km.
W 1982 roku wystartował na mistrzostwach świata w Oslo. Osiągnął tam największy sukces w swojej karierze wspólnie z Uwe Bellmannem, Stefanem Schickerem i Frankiem Schröderem zdobywając brązowy medal w sztafecie. Na kolejnych mistrzostwach już nie startował.
Najlepsze wyniki w Pucharze Świata uzyskał w sezonie 1982/1983, kiedy to zajął 48. miejsce w klasyfikacji generalnej. Nigdy nie stawał na podium zawodów Pucharu Świata.
Podczas mistrzostw świata juniorów w Murau w 1982 roku zajął 21. miejsce w biegu na 15 km, a w sztafecie zajął piąte miejsce. Na rozgrywanych rok później mistrzostwach świata juniorów w Kuopio był piąty w biegu na 15 km, a w sztafecie zdobył brązowy medal.
Osiągnięcia.
Puchar Świata.
Miejsca na podium.
Wünsch nigdy nie stawał na podium zawodów Pucharu Świata.

</doc>
<doc id="1905150" url="https://pl.wikipedia.org/wiki?curid=1905150" title="RHX skład">
RHX skład



</doc>
<doc id="1905155" url="https://pl.wikipedia.org/wiki?curid=1905155" title="Baza Danych Topograficznych">
Baza Danych Topograficznych



</doc>
<doc id="1905156" url="https://pl.wikipedia.org/wiki?curid=1905156" title="Stefan Schicker">
Stefan Schicker

Stefan Schicker (ur. w Klingenthal) – niemiecki biegacz narciarski reprezentujący NRD. Największy sukces w swojej karierze osiągnął na mistrzostwach świata w Oslo. Wspólnie z Uwe Wünschem, Uwe Bellmannem i Frankiem Schröderem zdobywając brązowy medal w sztafecie 4x10 km.
W 1981 roku wystąpił na mistrzostwach świata juniorów w Schonach, gdzie zdobył brązowy medal w sztafecie, a w biegu na 15 km był ósmy.

</doc>
<doc id="1905158" url="https://pl.wikipedia.org/wiki?curid=1905158" title="Acoelorrhaphe">
Acoelorrhaphe



</doc>
<doc id="1905160" url="https://pl.wikipedia.org/wiki?curid=1905160" title="Grecko-polski Stary Testament">
Grecko-polski Stary Testament

Grecko-polski Stary Testament – Księgi greckie – interlinearny przekład deuterokanonicznych ksiąg Starego Testamentu, przygotowany przez prof. Michała Wojciechowskiego. Pierwsze wydanie ukazało się w 2008 nakładem Oficyny Wydawniczej „Vocatio”.
Przetłumaczone zostały księgi: Tobiasza, Judyty, 1 i 2 Machabejska, Mądrości, Syracha i Barucha.

</doc>
<doc id="1905176" url="https://pl.wikipedia.org/wiki?curid=1905176" title="Chopesz">
Chopesz



</doc>
<doc id="1905177" url="https://pl.wikipedia.org/wiki?curid=1905177" title="Alan van der Merwe">
Alan van der Merwe

Alan van der Merwe (ur. 31 stycznia 1980 roku Johannesburgu) – południowoafrykański kierowca wyścigowy.
Kariera.
Po kilku latach startów w kartingu Alan zadebiutował w Brytyjskiej Formule Ford, w 1999 roku. Najlepiej spisał się w ostatnim podejściu w sezonie 2002, kiedy to zajął 3. miejsce oraz zwyciężył w Festiwalu Formuły Ford.
W roku 2002 awansował do Brytyjskiej Formuły 3 (zajął wówczas 8. pozycję z dorobkiem jednej wygranej). Rok później zdobył w niej tytuł mistrzowski (zwyciężył w dziesięciu wyścigach).
W 2004 roku wystartował w sezonie Międzynarodowej Formuły 3000. W ciągu siedmiu wyścigów w brytyjskiej ekipie Super Nova Racing był dwukrotnie na punktowanej pozycji (zajął wówczas dwa razy ósme miejsce podczas rundy w San Marino oraz Wielkiej Brytanii). Po niepowodzeniu na torze Hockenheimring, zakończył starty w tej serii.
W 2005 był kierowcą testowym ekipy BAR. Nigdy jednak nie zadebiutował w Formule 1.
Na przełomie 2005 i 2006 zadebiutował w serii wyścigowej A1 Grand Prix, w narodowych barwach RPA. Nie zdobył jednak ani jednego punktu.
Począwszy od 2009 roku van der Merwe pełni funkcję kierowcy samochodu medycznego Formuły 1.

</doc>
<doc id="1905178" url="https://pl.wikipedia.org/wiki?curid=1905178" title="Frank Schröder">
Frank Schröder

Frank Schröder (ur. 6 marca 1962 w Altenburgu) – niemiecki biegacz narciarski reprezentujący NRD, brązowy medalista mistrzostw świata.
Kariera.
Igrzyska olimpijskie w Sarajewie w 1984 roku były pierwszymi i zarazem ostatnimi w jego karierze. W swoim najlepszym starcie, w biegu na 15 km techniką klasyczną zajął 26. miejsce. Wraz z kolegami z reprezentacji zajął także dziewiąte miejsce w sztafecie 4x10 km.
W 1982 roku wystartowała na mistrzostwach świata w Oslo. Osiągnął tam największy sukces w swojej karierze wspólnie z Uwe Wünschem, Stefanem Schickerem i Uwe Bellmannem zdobywając brązowy medal w sztafecie. Zajął ponadto 15. miejsce w biegu na 15 km stylem dowolnym. Na kolejnych mistrzostwach już nie startował.
W 1981 roku wystąpił na mistrzostwach świata juniorów w Schonach, gdzie zdobył brązowy medal w sztafecie, a w biegu na 15 km był szósty. Na rozgrywanych rok później mistrzostwach świata juniorów w Murau zajął 34. miejsce w biegu na 15 km.
Najlepsze wyniki w Pucharze Świata uzyskał w sezonie 1981/1982, kiedy to zajął 62. miejsce w klasyfikacji generalnej. Nigdy nie stawał na podium zawodów Pucharu Świata.
Osiągnięcia.
Puchar Świata.
Miejsca na podium.
Schröder nigdy nie stawał na podium zawodów Pucharu Świata.

</doc>
<doc id="1905179" url="https://pl.wikipedia.org/wiki?curid=1905179" title="Złe sny">
Złe sny

Złe sny – drugi studyjny album zespołu Hetman. Wydany w 1992 roku na kasecie magnetofonowej przez firmę "Star" (numer katalogowy: SL001), następnie na CD przez firmę "Kophaus" (numer katalogowy: KCD-002). Reedycja albumu na CD wydana przez firmę Accord Song (numer katalogowy Accord Song 560) ukazała się w 2007 roku. Na płycie znajduje się jeden z najpopularniejszych utworów zespołu "Easy Rider".

</doc>
<doc id="1905180" url="https://pl.wikipedia.org/wiki?curid=1905180" title="Hubert Hughes">
Hubert Hughes

Hubert Hughes (ur. 1933, zm. 7 maja 2021) – polityk, szef ministrów ("chief minister") Anguilli w latach 1994–2000 oraz od 2010.
Stanowisko objął 16 marca 1994, po wygranej Zjednoczonej Partii Anguilli ("United Anguilla Party", UAP) w wyborach parlamentarnych. Zajmował je do 6 marca 2000, kiedy UAP utraciła władzę. Po przegranych wyborach został liderem opozycji, a UAP zmieniła nazwę na Zjednoczony Ruch Anguilli ("United Anguilla Movement", UAM). W wyborach parlamentarnych w lutym 2010 UAM odniósł zwycięstwo, zdobywając 4 z 7 mandatów. 16 lutego 2010 Hughes objął urząd szefa ministrów po raz drugi. Dodatkowo objął również resort finansów, rozwoju gospodarczego i planowania w swoim gabinecie.

</doc>
<doc id="1905182" url="https://pl.wikipedia.org/wiki?curid=1905182" title="Grochowe Łąki">
Grochowe Łąki

Grochowe Łąki – część Garbar w Poznaniu, zlokalizowana w rejonie obecnych ulic Grochowe Łąki i Bóżniczej, w obrębie Osiedla Stare Miasto.
Historia.
Tereny na północ od dawnej Bramy Wronieckiej stanowiły ongiś podmokłe łąki nadwarciańskie, należące w XVI wieku do kupca i rajcy miejskiego Jana Groffa, zamieszkałego przy Starym Rynku w kamienicy o numerze 61 (jeszcze wcześniej łąki przynależały do Dominikanów). Na terenach tych założono ogrody i sady. Ze względu na nazwisko rodziny właścicieli nazywano je Groffowymi Łąkami (także Groffowskimi). W 1900 wytyczono tutaj nowe ulice - Południową oraz, nieco wcześniej, Północną. Ta druga nadal istnieje pod niezmienioną nazwą, a Południowej nadano w 1919 miano Grochowych Łąk, dla upamiętnienia spolszczonej już, a będącej w powszechnym użyciu, nazwy dawnych łąk Groffa. Łącznie teren Grochowych Łąk został w historii podniesiony o kilka metrów względem pierwotnego, podmokłego podłoża. Miąższość tych nawiezień może sięgać w niektórych miejscach nawet ponad 10 metrów. Ostatnie znaczne podniesienie terenu (o 3-5 metrów) nastąpiło w 1892, w związku z budową rzeźni. Ziemię zwożono wówczas z terenu obecnych Winiar – ulic Wołyńskiej, Szydłowskiej i Obornickiej. W maju 1937, przy ul. Bóżniczej miał miejsce wielki pożar Akwawitu.
Zabudowa.
Przy Grochowych Łąkach znajduje się wiele okazałych kamienic z początku XX wieku (pierzeja południowa), w tym monumentalny budynek dawnej fabryki wódek i likierów Hartwiga Kantorowicza z roku 1907, który jako pierwszy produkował Wódkę Wyborową. Inni znani poznańscy kupcy, którzy zrealizowali tutaj fabryki i kamienice, to Józef Czepczyński (nr 3, architekt Emil Asmus) i Józef Warschauer. Pierzeję północną stanowi ozdobne ogrodzenie dawnej, zabytkowej rzeźni. Na narożniku z ulicą Garbary stoi dom dla pracowników rzeźni miejskiej, wybudowany w latach 1927-1928 . Na poddaszu tego budynku mieściło się atelier malarskie Instytutu Sztuk Pięknych Adama Hannytkiewicza, z którego w latach 30. korzystał m.in. Wojciech Kossak. Inne kamienice przy tej ulicy projektowali m.in. Paul Lindner (znany z zespołu rezydencji na Jeżycach), Karl Roskam i Hugo Francke.
Komunikacja.
W pobliżu, przed rzeźnią, do lat 70. XX wieku istniała pętla tramwajowa. Obecnie teren obsługują autobusy linii 147, 151, 160, 163, 167, 174, 176, 190, 911 (przystanki "Grochowe Łąki" i "Małe Garbary") oraz tramwaje linii 3, 4, 8, 17 (przystanek "Małe Garbary").

</doc>
<doc id="1905183" url="https://pl.wikipedia.org/wiki?curid=1905183" title="Kin-dza-dza !">
Kin-dza-dza !



</doc>
<doc id="1905184" url="https://pl.wikipedia.org/wiki?curid=1905184" title="Mike Robertson">
Mike Robertson

Michael "Mike" Robertson (ur. 26 lutego 1985 w Edmonton) – kanadyjski snowboardzista, srebrny medalista olimpijski.
Kariera.
Po raz pierwszy na arenie międzynarodowej pojawił się 12 lutego 2000 roku w Marmot Basin, gdzie w zawodach FIS Race zajął 13. miejsce w gigancie. W 2002 roku wystartował na mistrzostwach świata juniorów w Rovaniemi, gdzie zajął 30. miejsce w gigancie równoległym (PGS) i 51. miejsce w snowcrossie. Jeszcze dwukrotnie startował na imprezach tego cyklu, najlepszy wynik osiągając podczas rozgrywanych dwa lata później mistrzostw świata juniorów w Klinovcu i Oberwiesenthal, gdzie był dziewiąty w snowcrossie.
W zawodach Pucharu Świata zadebiutował 11 grudnia 2003 roku w Whistler, zajmując 22. miejsce w snowcrossie. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 11 stycznia 2009 roku w Bad Gastein, kończąc rywalizację w tej konkurencji na trzeciej pozycji. W zawodach tych wyprzedzili go jedynie Australijczyk Damon Hayler i Austriak Markus Schairer. W kolejnych startach jeszcze jeden raz stanął na podium zawodów PŚ: 13 lutego 2009 roku w Cypress Mountain był drugi w snowcrossie. Najlepsze wyniki osiągnął w sezonie 2003/2004, kiedy to zajął czwarte miejsce w klasyfikacji generalnej. Ponadto w sezonie 2008/2009, kiedy to zajął 15. miejsce w klasyfikacji generalnej, a w klasyfikacji snowcrossu był piąty.
Największy sukces w karierze osiągnął w 2010 roku, kiedy na igrzyskach olimpijskich w Vancouver w 2010 roku zdobył srebrny medal w swej koronnej konkurencji. Pokonał go jedynie obrońca tytułu, Seth Wescott z USA, a trzecie miejsce zajął Francuz Tony Ramoin. Był to jego jedyny start olimpijski. Brał też udział w mistrzostwach świata w Gangwon w 2009 roku, gdzie w snowcrossie zajął 17. pozycję.
W 2010 roku zakończył karierę.

</doc>
<doc id="1905187" url="https://pl.wikipedia.org/wiki?curid=1905187" title="Jūsō Kikō Dancouga Nova">
Jūsō Kikō Dancouga Nova

 – anime typu mecha stworzone przez studio Ashi Productions i wyreżyserowane przez Masami Obari. W Japonii swoją premierę telewizyjną miało 15 lutego 2007 roku na antenie kanału Animax. Seria trwa 12 odcinków i jest kontynuacją hitu z 1985 roku pod tytułem Chōjū Kishin Dancouga. W Polsce anime było emitowane od 26 stycznia do 6 lutego 2010 roku na kanale Hyper.
Opis fabuły.
Akcja anime ma miejsce w 2104 roku. Świat jest ogarnięty przez liczne wojny. Na polach bitew pojawia się tajemniczy robot Dancouga Nova, który wspiera przegrywającą stronę konfliktu. Utrzymuje on w ten sposób równowagę sił na Ziemi. Seria opowiada historię czwórki młodych ludzi wybranych by kierować robotem – tworzą oni tzw. drużynę D. Są drużyny D to Aoi Hidaka, Kurara Tachibana, Sakuya Kamon i Johnny Burnette. Piloci zostali zebrani przez organizacje Dancougi z siedzibą na wyspie Smoczy Szpon. To ona wydaje im rozkazy i wysyła na misje.

</doc>
<doc id="1905189" url="https://pl.wikipedia.org/wiki?curid=1905189" title="Xibe">
Xibe

Xibe lub Sibo ( "Sibe"; ) – grupa etniczna pochodzenia tunguskiego, zamieszkująca głównie północno-wschodnie Chiny i region Sinciang. Jest jedną z 55 mniejszości narodowych oficjalnie uznawanych przez władze Chińskiej Republiki Ludowej.
Historia.
Xibe zamieszkali pierwotnie doliny rzek Nen i Sungari w środkowej Mandżurii. Lud znany jest jako jeden z dziewięciu, które zostały pokonane przez Nurhaczego w bitwie pod Gure, w 1593 roku. Znajdowali się pod luźnym panowaniem Mongołów Chorczin (Chorczyn), nawet wtedy kiedy ci przeszli pod władanie mandżurskiej dynastii Qing.
Xibe zaczęli nawiązywać bezpośredni kontakt z Qingami i udzielali im wsparcia logistycznego w czasie kampanii wojskowych przeciwko Rosji. W 1692 roku Mongołowie Chorczin przekazali swoją władzę nad ludami Xibe, Gūwalca oraz Dagurami cesarzowi Kangxi, w zamian za srebro. Xibe zostali wcieleni do Ośmiu Chorągwi i stacjonowali w Qiqiharze, a także kilku innych miastach Mandżurii.
Po podbiciu wschodniego Turkiestanu w 1764 roku cesarz Qianlong wysłał tam część Xibe w celu obrony nowej granicy. Założyli oni nowe osiedla na południe od rzeki Ili.
Kultura.
Tradycyjny strój Xibe był podobny do tradycyjnego ubioru Mandżurów. Obecnie tradycyjne stroje noszone są wyłącznie przez osoby starsze podczas świąt i festiwali.
Xibe tradycyjnie praktykowali szamanizm oraz buddyzm tybetański – religie praktykowane też przez otaczające ich ludy mongolskie.
Tradycyjnie, Xibe podzieleni byli na "hala", czyli klany składające się z ludzi mających takie same nazwiska. Aż do czasów współczesnych w domach Xibe żyły nawet trzy pokolenia mieszkańców, ponieważ wierzono, że dopóki ojciec żyje, żaden syn nie może opuścić rodziny i domu.
Język.
Głównym językiem Xibe mieszkających w północno-wschodnich Chinach jest język chiński. Potomkowie mandżurskich żołnierzy dynastii Qing w Sinciangu zachowali swój język, który jest dialektem mandżurskiego. W przeciwieństwie do języka mandżurskiego, język xibe ma osiem, a nie sześć samogłosek, ponadto język xibe różni się morfologią i złożoną harmonią samogłosek. Słownictwo języka xibe, pomimo wielu chińskich zapożyczeń, nie zostało tak zmienione pod wpływem języka chińskiego, jak słownictwo języka mandżurskiego. Do zapisu języka xibe używana się pisma xibe, które jest trochę zmienioną wersją pisma mandżurskiego.
Język xibe używany jest głównie w rejonie Qapqalu (Czabczal).

</doc>
<doc id="1905191" url="https://pl.wikipedia.org/wiki?curid=1905191" title="Sibo">
Sibo

Sibo – miejscowość (tätort) w Szwecji, w regionie administracyjnym ("län") Gävleborg, w gminie Bollnäs.
Według danych Szwedzkiego Urzędu Statystycznego liczba ludności wyniosła: 281 (31 grudnia 2015), 257 (31 grudnia 2018) i 266 (31 grudnia 2019).

</doc>
<doc id="1905192" url="https://pl.wikipedia.org/wiki?curid=1905192" title="Sibe">
Sibe



</doc>
<doc id="1905194" url="https://pl.wikipedia.org/wiki?curid=1905194" title="Xibo">
Xibo



</doc>
<doc id="1905201" url="https://pl.wikipedia.org/wiki?curid=1905201" title="Brak (album)">
Brak (album)

Brak – retrospektywny album zespołu Brak zawierający nagrania zespołu z całego okresu jego kariery. Wydany w 2006 przez wytwórnię Manufaktura Legenda.

</doc>
<doc id="1905202" url="https://pl.wikipedia.org/wiki?curid=1905202" title="Hélène Langevin-Joliot">
Hélène Langevin-Joliot

Hélène Langevin-Joliot (ur. 17 września 1927 w Paryżu) – francuska fizyczka, córka Irène Joliot-Curie, żona Michela Langevina (wnuka Paula Langevina, blisko związanego z Marią Skłodowską-Curie). Zajmuje się fizyką jądrową.
Życiorys.
Studiowała w "Institut de physique nucléaire d'Orsay" (Instytucie Fizyki Jądrowej w Orsay) oraz École supérieure de physique et de chimie industrielles de la ville de Paris (ESPCI). Pracowała dla Centre national de la recherche scientifique (CNRS) i Instytutu Fizyki Jądrowej na Uniwersytecie Paryskim. Jest przewodniczącą Unii Racjonalistycznej, założonej przez Paula Langevina. 
Jej syn Yves Langevin jest astrofizykiem.

</doc>
<doc id="1905209" url="https://pl.wikipedia.org/wiki?curid=1905209" title="Konrad II hrabia Sternberg-Waldeck">
Konrad II hrabia Sternberg-Waldeck

Konrad II von Waldeck-Sternberg (ur. ok. 1225, zm. 15 stycznia 1277 w Magdeburgu) – od 1266 do 1277 arcybiskup Magdeburga.
Konrad był synem Henryka I von Waldeck-Sternberg. Początkiem kariery kościelnej Konrada była pozycja kanonika kościoła św. Szymona i Judy w Goslar. Dzięki licznym rekomendacjom otrzymał posadę księdza-szambelana na dworze biskupim w Magdeburgu. W 1258 roku jest wymieniony jako skarbnik arcybiskupa. Wydaje się, że zarządzanie finansami arcybiskupstwa w Magdeburgu szło mu bardzo dobrze. W 1263 roku brał udział w rozdziale gruntów zaodrzańskich pomiędzy książąt związanych z Brandenburgią. W dniu 26 grudnia 1266 roku został obrany arcybiskupem Magdeburga, ale papieskie potwierdzenie przyszło bardzo późno, więc w tym czasie Konrad związał się sojuszami z władcami Saksonii, Wirtembergii, Meklemburgii i Saksonii-Wittenberg.
Brał udział w rozwoju arcybiskupstwa w Gnieźnie.

</doc>
<doc id="1905211" url="https://pl.wikipedia.org/wiki?curid=1905211" title="Stadion im. Iona Moiny">
Stadion im. Iona Moiny

Stadion im. Iona Moiny (rum. Stadionul Ion Moina) – nieistniejący już stadion sportowy znajdujący się w mieście Kluż-Napoka, rozebrany w 2009 roku, na którego miejscu powstał nowy stadion Cluj Arena. Obiekt był macierzystym stadionem klubów CFR 1907 Kluż i Universitatea Kluż-Napoka. Stadion mógł pomieścić 28 tys. widzów.

</doc>
<doc id="1905213" url="https://pl.wikipedia.org/wiki?curid=1905213" title="Benedicto Godoy">
Benedicto Godoy

Benedicto Godoy Veizaga (ur. 28 lipca 1924 w La Paz) – boliwijski piłkarz, reprezentant kraju. Podczas kariery piłkarskiej występował na pozycji napastnika.
Kariera piłkarska.
Podczas kariery piłkarskiej Benedicto Godoy występował w klubie Feroviario La Paz.
Kariera reprezentacyjna.
Benedicto Godoy występował w reprezentacji Boliwii w latach czterdziestych i pięćdziesiątych.
W 1949 roku po raz wziął udział w Copa América na której Boliwia zajęła czwarte miejsce a Godoy wystąpił we wszystkich siedmiu meczach turnieju z Chile (bramka), Brazylią, Urugwajem, Ekwadorem, Peru, Paragwajem i Kolumbią(bramka).
W 1950 wziął udział w mistrzostwach świata, gdzie był rezerwowym i nie wystąpił w jedynym meczu Boliwii z Urugwajem.

</doc>
<doc id="1905214" url="https://pl.wikipedia.org/wiki?curid=1905214" title="Przypiecek">
Przypiecek

Przypiecek – ława wokół pieca, służąca do siedzenia lub spania.

</doc>
<doc id="1905215" url="https://pl.wikipedia.org/wiki?curid=1905215" title="Jama Kuźnicka">
Jama Kuźnicka



</doc>
<doc id="1905216" url="https://pl.wikipedia.org/wiki?curid=1905216" title="Ropucha złocista">
Ropucha złocista



</doc>
<doc id="1905220" url="https://pl.wikipedia.org/wiki?curid=1905220" title="Drugi rząd Hansa Luthera">
Drugi rząd Hansa Luthera

Drugi rząd Hansa Luthera – 20 stycznia 1926 - 18 maja 1926.

</doc>
<doc id="1905225" url="https://pl.wikipedia.org/wiki?curid=1905225" title="Louis-Paul Cailletet">
Louis-Paul Cailletet

Louis Paul Cailletet [lwi pol kaj(ə)tɛ] (ur. 21 września 1832 w Châtillon-sur-Seine zm. 5 stycznia 1913 w Paryżu), francuski fizyk, członek Akademii Nauk, badacz m.in. zjawisk termodynamicznych; jako pierwszy skroplił dwutlenek węgla i tlen.
Życiorys.
Do szkół uczęszczał w Châtillon-sur-Seine i w Paryżu, studiował w École des mines. Równolegle do własnych poszukiwań badawczych pracował u boku ojca, specjalisty w dziedzinie metalurgii. Własne laboratorium prowadził w Châtillon-sur-Seine.
Louis Cailletet zajmował się ściśliwocią gazów. W roku 1877 skroplił dwutlenek azotu, a także jako pierwszy skroplił tlen, wodór, powietrze. Inną metodą niż posłużył się Raoul Pictet, stosując efekt Joule’a-Thomsona, produkował krople płynnego tlenu. Tlen jest równocześnie schładzany i kompresowany. Za swoje osiągnięcia otrzymał w następnym roku medal Royal Society. W roku 1884 został członkiem Francuskiej Akademii Nauk. Cailletet zajmował się też właściwościami fizycznymi i chemicznymi żelaza. Jego odkrycia stały się podstawą rozwoju nowoczesnego przemysłu obróbki na zimno, kriogeniki i wysokich ciśnień. Wśród zastosowań jego odkryć znajdują się: konserwacja żywności i konserwacji organów, banki spermy, przemysł metalurgiczny, podbój kosmosu (dzięki sprężonemu powietrzu do zasilania rakiet.

</doc>
<doc id="1905235" url="https://pl.wikipedia.org/wiki?curid=1905235" title="Kusu nilowy">
Kusu nilowy

Kusu nilowy ("Arvicanthis niloticus") – gatunek ssaka z rodziny myszowatych. Tradycyjnie uważa się, że występuje w Dolinie Nilu i większości Afryki Subsaharyjskiej, ale brak jest dokładniejszych badań, więc obszar występowania może być dużo mniejszy. Jest też spotykany na południu Półwyspu Arabskiego (Jemen, Oman).
Wygląd.
Długość ciała wynosi 10–20 cm, masa ciała 50–180 g, samce nieco większe od samic. Pokryty krótkimi włosami ogon ma długość ok. 10 cm. Głowa jest okrągła, z dużymi oczami i krótkim pyskiem. Sierść przybiera kolor od brązowego po żółty.
Tryb życia.
Żyje w grupach na terenach porośniętych krzewami i drzewami. Samce przemieszczają się pomiędzy grupami, samice całe życie spędzają w jednym stadzie. Żyją w norach, na głębokości ok. 20 cm pod ziemią. Charakterystyczne dla nich jest tworzenie „dróg” w trawie – specjalnych ścieżek, które zwierzęta utrzymują w czystości, sprzątając z nich resztki roślin. Żywią się głównie roślinnością, choć czasami zjadają bezkręgowce.
Rozmnażanie.
Zwierzęta rozmnażają się przez cały rok. Samica po ok. 25 dniach ciąży rodzi 4–12 młodych (zwykle 5). Samice mogą podczas karmienia zajść w ciążę, co oznacza, że są zdolne wychować jeden miot co miesiąc. Młode są karmione mlekiem przez ok. 3 tygodnie, osiągają dojrzałość płciową w wieku 4–5 miesięcy. Zwierzęta te w niewoli żyją średnio 2 lata, nie wiadomo, ile wynosi średnia długość życia na wolności, ale prawdopodobnie nie dożywają roku.

</doc>
<doc id="1905237" url="https://pl.wikipedia.org/wiki?curid=1905237" title="Parafia św. Joachima w Sosnowcu">
Parafia św. Joachima w Sosnowcu

Parafia Świętego Joachima w Sosnowcu – rzymskokatolicka parafia, położona w dekanacie XVIII św. Jadwigi Śląskiej, diecezji sosnowieckiej, metropolii częstochowskiej w Polsce, erygowana w 1852 roku.

</doc>
<doc id="1905238" url="https://pl.wikipedia.org/wiki?curid=1905238" title="Wybory prezydenckie w Niemczech w 1919 roku">
Wybory prezydenckie w Niemczech w 1919 roku

Wybory prezydenckie w Niemczech w 1919 roku – odbyły się 11 lutego 1919. Były to pierwsze w historii Niemiec wybory prezydenckie. Prezydenta wybierało Zgromadzenie Narodowe, zebrane w Weimarze (zgodnie z konstytucją weimarską w przyszłości prezydent miał być wybierany bezpośrednio przez niemieckich obywateli). Zwyciężył Friedrich Ebert. Został wybrany na prezydenta już w pierwszej rundzie głosowania na trzyletnią kadencję, która 24 października 1922 została przedłużona o kolejne trzy lata. Ebert nie dokończył kadencji z powodu śmierci 28 lutego 1925 w wyniku zapalenia wyrostka robaczkowego, po czym zostały zarządzone kolejne wybory.

</doc>
<doc id="1905240" url="https://pl.wikipedia.org/wiki?curid=1905240" title="Parafia św. Barbary w Sosnowcu">
Parafia św. Barbary w Sosnowcu

Parafia Świętej Barbary w Sosnowcu – rzymskokatolicka parafia, położona w dekanacie sosnowieckim - św. Barbary, diecezji sosnowieckiej, metropolii częstochowskiej w Polsce, erygowana w 1908 roku.

</doc>
<doc id="1905241" url="https://pl.wikipedia.org/wiki?curid=1905241" title="Mário Haberfeld">
Mário Haberfeld

Mário Haberfeld (ur. 25 stycznia 1976 roku w São Paulo) – brazylijski kierowca wyścigowy.
Kariera.
Formuła 3000.
Brazylijczyk po zdobyciu tytułu mistrzowskiego w Brytyjskiej Formule 3, awansował do Międzynarodowej Formuły 3000, w której to startował do roku 2002. W pierwszym roku startów, w juniorskim zespole McLarena nie spełnił jednak pokładanych w nim nadziei, mało tego jego wyniki okazały się wręcz kompromitujące. W ciągu sezonu aż pięciokrotnie nie zdołał zakwalifikować do wyścigu i ostatecznie też nie zdobył ani jednego punktu (ukończył zaledwie dwie rundy), podczas gdy jego partner Nick Heidfeld pewnie sięgnął po mistrzostwo. Tak słabe wyniki sprawiły, że reputacja Mário została poważnie nadszarpnięta. W kolejnym sezonie, za sprawą sporego budżetu, dostał jednak szansę startów od ekipy Fortec Motorsport. Adaptacja i większe doświadczenie w tego typu pojazdach sprawiła, że Mário prezentował dużo wyższy poziom i zakwalifikował się do wszystkich wyścigów. W żadnym z nich nie zdołał jednak zapunktować. W sezonie 2001 przeniósł się do brytyjskiej ekipy Super Nova Racing. Po raz pierwszy w karierze zdobył punkty w tej serii, zajmując podczas wyścigu w Hiszpanii czwarte miejsce. Ostatecznie trzy punkty dały mu 15. pozycję. Ostatni rok startów w Formule 3000 był najlepszym w wykonaniu Haberfelda. W zespole Team Astromega zdołał dwukrotnie stanąć na podium (w Brazylii oraz w Austrii) oraz regularnie punktować, dzięki czemu został sklasyfikowany na 7. pozycji w końcowej klasyfikacji.
Champ Car World Series.
Po braku szansy angażu w Formułę 1, w roku 2003 Brazylijczyk wyjechał do Ameryki, gdzie rozpoczął starty w popularnej serii Champ Car. W zespole Conquest najlepszą pozycją, jaką uzyskał, było czwarte miejsce podczas inauguracyjnej rundy, na torze w Petersburgu. Ostatecznie w klasyfikacji generalnej zajął 12. pozycję.
W kolejnym sezonie przeniósł się do stajni Derricka Walkera. Rok ten okazał się jeszcze lepszy w wykonaniu Haberfelda, który przekroczył magiczną liczbę stu punktów w całym sezonie. Ponownie najlepszą lokatą uzyskaną przez niego była czwarta pozycja, tym razem jednak na torze w kanadyjskim Toronto. Pomimo lepszej postawy zajął jednak odleglejszą 13. pozycję w końcowej klasyfikacji.
Dalsza kariera.
Na sezon 2005 Mário nie znalazł dla siebie miejsca w żadnej z ekip amerykańskiej serii. Pod koniec roku wystąpił jednak w kilku wyścigach Grand-Am, w zespole Tuttle Team Racing. W dalszej części kariery zaangażował się w wyścigi długodystansowe oraz samochodów sportowych.

</doc>
<doc id="1905244" url="https://pl.wikipedia.org/wiki?curid=1905244" title="Stadion im. Dana Păltinișanu">
Stadion im. Dana Păltinișanu

Stadion im. Dana Păltinișanu (rum. Stadionul Dan Păltinișanu) – jest trzygwiazdkowym stadionem w mieście Timișoara.
Obiekt został zbudowany w 1960 r., jednak w ostatnim czasie przeszedł renowacje. Rozgrywa na nim swoje mecze Politehnica Timișoara. Stadion ma 32 tys. miejsc siedzących oraz oświetlenie o mocy 1465 lx. Jest to drugi pod względem wielkości stadion w Rumunii. Patronem stadionu jest Dan Păltinișan (1951–1995), piłkarz, występujący na pozycji obrońcy, był wychowankiem (urodził się w Timișoarze) i przez dziesięć lat zawodnikiem Politehniki. 
Okazjonalnie rozgrywane są na nim mecze rugby union.

</doc>
<doc id="1905246" url="https://pl.wikipedia.org/wiki?curid=1905246" title="Parafia Wniebowzięcia Najświętszej Maryi Panny w Sosnowcu">
Parafia Wniebowzięcia Najświętszej Maryi Panny w Sosnowcu

Parafia Wniebowzięcia Najświętszej Maryi Panny w Sosnowcu - rzymskokatolicka parafia, położona w dekanacie sosnowieckim - Wniebowzięcia NMP, diecezji sosnowieckiej, metropolii częstochowskiej w Polsce, erygowana w 1899 roku.

</doc>
<doc id="1905247" url="https://pl.wikipedia.org/wiki?curid=1905247" title="Puchar Ukrainy w piłce siatkowej mężczyzn (2009)">
Puchar Ukrainy w piłce siatkowej mężczyzn (2009)

Rozgrywki o Puchar Ukrainy w piłce siatkowej mężczyzn w 2009 roku (Кубок України) zainaugurowane zostały we wrześniu. 
Rozgrywki składały się z trzech rund.
Turniej finałowy rozegrany został w dniach 19-20 grudnia 2009 roku w Sport Palace w Charkowie.
Zdobywcą Pucharu Ukrainy została drużyna Łokomotyw Charków.

</doc>
<doc id="1905248" url="https://pl.wikipedia.org/wiki?curid=1905248" title="Shen Xue">
Shen Xue

Shen Xue (chin. upr. 申雪, pinyin "Shēn Xuě"; ur. 13 listopada 1978 w Harbinie) – chińska łyżwiarka figurowa, startująca w parach sportowych z Zhao Hongbo. Mistrzyni olimpijska z Vancouver (2010), dwukrotna medalistka olimpijska z Salt Lake City i Turynu (2002, 2006) i uczestniczka igrzysk olimpijskich w Nagano (1998), 3-krotna mistrzyni świata (2002, 2003, 2007), 3-krotna mistrzyni czterech kontynentów (1999, 2003, 2007), 6-krotna zwyciężczyni finału Grand Prix (1998, 1999, 2003, 2004, 2006, 2009) oraz 8-krotna mistrzyni Chin (1993, 1994, 1996–1999, 2001, 2002). Zakończyła karierę sportową 17 lutego 2010.
Shen Xue i jej partner sportowy Zhao Hongbo pobrali się w 2007 roku. 3 września 2013 roku na świat przyszła ich córka.
Osiągnięcia.
Z Zhao Hongbo

</doc>
<doc id="1905250" url="https://pl.wikipedia.org/wiki?curid=1905250" title="École supérieure de physique et de chimie industrielles de la ville de Paris">
École supérieure de physique et de chimie industrielles de la ville de Paris

École supérieure de physique et de chimie industrielles de la ville de Paris (w skrócie ESPCI) – francuska szkoła wyższa o profilu fizyczno-chemicznym i wysokiej renomie. Zaliczana do tzw. "wielkich szkół" o statusie politechniki.
Została założona w 1882 przez Paula Schützenbergera i Charlesa Lautha. Impulsem do utworzenia uczelni był fakt, iż po wojnie francusko-pruskiej Francja utraciła znaną szkołę "Ecole de Chimie de Mulhouse", położoną w Miluzie na terenie Alzacji.

</doc>
<doc id="1905251" url="https://pl.wikipedia.org/wiki?curid=1905251" title="53 Pułk Piechoty (austro-węgierski)">
53 Pułk Piechoty (austro-węgierski)

Węgiersko-chorwacki Pułk Piechoty Nr 53 (niem. "Ungarisches (koratisches) Infanterieregiment Nr. 53") - pułk piechoty cesarskiej i królewskiej Armii.
Historia pułku.
Pułk kontynuował tradycje pułku utworzonego w 1741 roku. 
Okręg uzupełnień nr 53 Zagrzeb () na terytorium 13 Korpusu.
Kolory pułkowe: ciemnoczerwony (niem. "dunkelrot"), guziki srebrne. 
Skład narodowościowy w 1914 roku 97% - Chorwaci, Serbowie.
W 1873 roku sztab pułku stacjonował w Grazu, natomiast komenda rezerwowa i stacja okręgu uzupełnień w Agram.
W latach 1904–1907 komenda pułku razem z 3. i 4. batalionem stacjonowała w Bjelovarze (węg. "Belovár"), 1. batalion pozostawał w Zagrzebiu, natomiast 2. batalion był detaszowany do Travnika na terytorium 15 Korpusu. Pułk (bez 2. batalionu) wchodził w skład 13 Brygady Piechoty należącej do 7 Dywizji Piechoty, natomiast detaszowany 2. batalion był podporządkowany komendantowi 12 Brygady Górskiej należącej do 1 Dywizji Piechoty.
W latach 1908–1914 pułk stacjonował w Zagrzebiu z wyjątkiem 4. batalionu, który był detaszowany do Fočy na terytorium 15 Korpusu.
Pułk (bez 4. batalionu) wchodził w skład 72 Brygady Piechoty należącej do 36 Dywizji Piechoty, natomiast detaszowany 4. batalion był podporządkowany komendantowi 8 Brygady Górskiej należącej do 1 Dywizji Piechoty.
Szefowie pułku.
Kolejnymi szefami pułku byli:

</doc>
<doc id="1905252" url="https://pl.wikipedia.org/wiki?curid=1905252" title="Parafia Miłosierdzia Bożego w Sosnowcu">
Parafia Miłosierdzia Bożego w Sosnowcu

Parafia Miłosierdzia Bożego w Sosnowcu - rzymskokatolicka parafia, położona w dekanacie sosnowieckim - Wniebowzięcia NMP, diecezji sosnowieckiej, metropolii częstochowskiej w Polsce, erygowana w 1985 roku.

</doc>
<doc id="1905254" url="https://pl.wikipedia.org/wiki?curid=1905254" title="Hetman – Live – 15-lecie zespołu">
Hetman – Live – 15-lecie zespołu

Hetman – Live – 15-lecie zespołu – pierwszy album koncertowy zespołu Hetman. Wydany przez firmę Accord Song (numer katalogowy: Accord Song 520). Koncert został zarejestrowany 28 kwietnia 2005 w Warszawie w studiu Radia dla Ciebie – ulica Myśliwiecka 3/5/7 w programie "Tort Orzechowy".
Skład.
Zapowiedź Marek Wiernik oraz gościnnie publiczność.

</doc>
<doc id="1905255" url="https://pl.wikipedia.org/wiki?curid=1905255" title="Parafia Najświętszego Serca Pana Jezusa w Sosnowcu">
Parafia Najświętszego Serca Pana Jezusa w Sosnowcu

Parafia Najświętszego Serca Pana Jezusa w Sosnowcu – rzymskokatolicka parafia, położona w dekanacie sosnowieckim - Wniebowzięcia NMP, diecezji sosnowieckiej, metropolii częstochowskiej w Polsce, erygowana w 1958 roku.

</doc>
<doc id="1905257" url="https://pl.wikipedia.org/wiki?curid=1905257" title="Parafia Najświętszego Zbawiciela w Sosnowcu">
Parafia Najświętszego Zbawiciela w Sosnowcu

Parafia Najświętszego Zbawiciela w Sosnowcu - rzymskokatolicka parafia, położona w dekanacie sosnowieckim - Wniebowzięcia NMP, diecezji sosnowieckiej, metropolii częstochowskiej w Polsce, erygowana w 1985 roku.

</doc>
<doc id="1905258" url="https://pl.wikipedia.org/wiki?curid=1905258" title="Zhao Hongbo">
Zhao Hongbo

Zhao Hongbo (chin. upr. 赵宏博, chin. trad. 趙宏博, pinyin "Zhào Hóngbó"; ur. 22 września 1973 w Harbinie) – chiński łyżwiarz figurowy, startujący w parach sportowych z Shen Xue. Mistrz olimpijski z Vancouver (2010), dwukrotny medalista olimpijski z Salt Lake City i Turynu (2002, 2006) i uczestnik igrzysk olimpijskich w Nagano (1998), 3-krotny mistrz świata (2002, 2003, 2007), 3-krotny mistrz czterech kontynentów (1999, 2003, 2007), 6-krotny zwycięzca finału Grand Prix (1998, 1999, 2003, 2004, 2006, 2009) oraz 8-krotny mistrz Chin (1993, 1994, 1996–1999, 2001, 2002). Zakończył karierę amatorską 17 lutego 2010.
Zhao Hongbo i jego partnerka sportowa Shen Xue pobrali się w 2007 roku. 3 września 2013 roku na świat przyszła ich córka.
Osiągnięcia.
Z Shen Xue

</doc>
<doc id="1905262" url="https://pl.wikipedia.org/wiki?curid=1905262" title="Parafia św. Andrzeja Boboli w Sosnowcu">
Parafia św. Andrzeja Boboli w Sosnowcu

Parafia Świętego Andrzeja Boboli w Sosnowcu – rzymskokatolicka parafia, położona w dekanacie sosnowieckim - Wniebowzięcia NMP, diecezji sosnowieckiej, metropolii częstochowskiej w Polsce, erygowana w 1957 roku.

</doc>
<doc id="1905263" url="https://pl.wikipedia.org/wiki?curid=1905263" title="Geografia Kazachstanu">
Geografia Kazachstanu

Kazachstan – jedno z największych państw kontynentu azjatyckiego, dawna republika ZSRR. Dziś jest to wolna republika, stale współpracująca z Federacją Rosyjską. Na terytorium Kazachstanu znajduje się rosyjska baza kosmiczna Bajkonur, która obecnie odgrywa kluczową rolę w budowie Międzynarodowej Stacji Kosmicznej. Kraj jest średnio rozwinięty gospodarczo, baza turystyczna pomimo ciekawych walorów przyrodniczych praktycznie nie istnieje.
Powierzchnia, położenie i granice.
Powierzchnia - 2 724 900 km², pod względem powierzchni Kazachstan jest na dziewiątym miejscu na świecie.
Położenie – państwo to leży na granicy Azji (87% terytorium) i Europy (13%, północno-zachodnia część kraju nad Morzem Kaspijskim), ale politycznie jest traktowany jako część Azji Środkowej.
Skrajne punkty – północny 55°26′34″N, południowy 40°34′07″N, zachodni 46°29′37″Е, wschodni 87°18′55″Е. Rozciągłość południkowa kraju wynosi 1 650 km, a równoleżnikowa 2 960 km.
Kazachstan graniczy z następującymi państwami:
Linia brzegowa - 1 500 km (Morze Kaspijskie)
Budowa geologiczna i rzeźba.
Kazachstan zajmuje obszar od dolnej Wołgi do Ałtaju i od Uralu Południowego i Niziny Zachodniosyberyjskiej do północnych pasm Tienszanu. Większość powierzchni kraju zajmują rozległe niziny i nisko wzniesione wyżyny o monotonnej, lekko falistej rzeźbie. Na zachodzie Kazachstanu leży rozległa Nizina Nadkaspijska, która zajmuje południowe krańce platformy wschodnioeuropejskiej. Zachodnia część tej niziny jest monotonna i piaszczysta, wschodnia zaś w wielu miejscach ma postać zabagnionych równin, które niemal w całości są położone w depresji. Nizinę Nadkaspijską od południa ograniczają ją leżące między Morzem Kaspijskim a Jeziorem Aralskim: wyżyna Ustiurt o maksymalnym wzniesieniu 340 m n.p.m. i półwysep Mangystau (daw. Mangyszłak) o wysokości dochodzącej do 556 m n.p.m. Wyżyna jak i ów półwysep są poprzecinane głębokimi rozpadliskami. Wśród tych terenów znajduje się najniżej położone miejsce w Kazachstanie: depresja Karakija leżąca na 132 m p.p.m.
Północno-wschodnie obrzeża Niziny Nadkaspijskiej stanowi Płaskowyż Poduralski, który od Płaskowyżu Turgajskiego dzielą dwa pasma Mugodżarów, które są południowym przedłużeniem Uralu. Za Płaskowyżem Turgajskim teren ponownie się obniża i po urwisku "czink" przechodzi w Nizinę Turańską. Nizina ta na północy łączy się poprzez Bramę Turgajską z rozległą Niziną Zachodniosyberyjską, która swym ogromnym obszarem zajmuje północne krańce Kazachstanu. Sama zaś Nizina Turańska leży w Kazachstanie, a także zajmuje obszar sąsiadującego na południu Uzbekistanu. Należąca do Kazachstanu część tej niziny zajmują w większości pustynie, gdzie w wielu miejscach leżą pola wydmowe. Na zachód od Niziny Turańskiej leży Jezioro Aralskie. Na obszarze owej niziny znajduje się pustynia Kyzył-kum.
Wschodnia połowa kraju to obszar zwany Pogórzem Kazachskim. Jest to wyżynny teren zbudowany głównie ze skał metamorficznych i magmowych, obszar starych fałdowań kaledońskich i hercyńskich, które w późniejszych okresach został silnie zrównany. W krajobrazie tego regionu przeważają rozległe faliste równiny i niemal płaskie i bezodpływowe obniżenia. Na pogórzu wznoszą się miejscami izolowane masywy, z których najwyższy (Aksorang) wznosi się na 1566 m n.p.m. W północnej części Pogórza Kazachskiego leży bezodpływowe, pustynne obniżenie jeziora Bałchasz, którego średnia wysokość nad poziomem morza wynosi około 300 m.
Południowe i wschodnie obrzeża obniżenia Bałchaszu stanowią pasma Ałatau Dżungarskiego, gdzie najwyższy szczyt Besbaskan na granicy z Chinami wznosi się na 4464 m n.p.m. Północno-wschodnią część Kazachstanu obejmuje fragment Ałtaju z najwyższym szczytem Biełucha o wysokości 4506 m n.p.m. Zachodnia część tych gór, a więc tereny leżące na obszarze Kazachstanu, zostały sfałdowane w orogenezie hercyńskiej. Obszary tych gór zbudowane są ze skał magmowych i osadowych. Na południowych krańcach Kazachstanu leżą niewielkie fragmenty Tienszanu, który jest potężnym masywem górskim sfałdowanym w orogenezie kaledońskiej, a następnie zrównanym i ponownie wypiętrzony w trzeciorzędzie. W głównym paśmie, na granicy z Kirgistanem i z Chinami wznosi się najwyższa góra Kazachstanu - Chan Tengri o wysokości 6995 m n.p.m. Nad byłą stolica kraju Ałmaty górują pokryte wiecznymi śniegami i lodowcami szczyty gór Ałatau Zailijskiego, gdzie maksymalne wzniesienie wynosi 4973 m n.p.m. Obszar ten należy do Tienszanu.
Klimat.
Kazachstan mimo swej ogromnej powierzchni nie posiada dużych różnic klimatycznych. Terytorium całego państwa leży w strefie klimatu umiarkowanego o mniej lub bardziej wybitnych cechach kontynentalnych. To oznacza, że większa część kraju posiada wybitnie suchą odmianę aury, jaka występuje na terenie Kazachstanu. Jedynie obszary gór i przedgórz cechują się mniejszym wpływem kontynentalizmu, a co za tym idzie – większą wilgotnością, która przekłada się na większe opady.
Ilości opadów w Kazachstanie są niewielkie, wręcz posiadają cechy typowe dla obszarów pustynnych, które na terenie tego kraju występują. Co niezwykłe, kraj ten leży na szerokościach odpowiadających środkowej Europie. Mimo to rozkład opadów całkowicie odbiega od tych, jakie występują w o wiele bardziej wilgotnej Europie. Przyczyną typu klimatu i niewielkich opadów jest fakt, że Kazachstan znajduje się wewnątrz ogromnego kontynentu Eurazja. Obecność Morza Kaspijskiego nie wpływa na klimat jaki panuje na Nizinie Nadkaspijskiej. Na obszarach nizinnych i na nisko położonych wyżynach roczne sumy opadów wahają się od 100 do 300 mm. Obszary należące do Niziny Nadkaspijskiej cechują się jeszcze niższymi opadami, poniżej 100 mm, a niektóre tereny kraju mają takich sam przebieg opadów jak na przykład tereny Egiptu czy też Libii. Maksima opadowe przypadają głównie na okres wiosenny, a wraz z nastaniem lata całkowicie zanikają. Jedynie tereny górskie mają większe opady. Na przedgórzach średnia roczna opadowa waha się od 400 do 700 mm. W górach zaś średnio wartości opadowe osiągają około 1 000 mm rocznie, a regionie Tienszan wartości te wzrastają do 1600 mm i tam mają postać głównie opadów śniegu.
Temperatury mają przebieg typowy dla terenów suchych, oddalonych od oceanów. Kazachstan charakteryzuje się jednymi z największych rocznych amplitud termicznych. Średnia temperatura powierza w lipcu wynosi 19 °C na północy kraju i 28° na południu. Przy czym trzeba tu zaznaczyć, że wpływ zwrotnikowym mas powietrza powoduje wzrost temperatury latem. To oznacza, że letnie upały, przekraczające 50 °C, nie są niczym niezwykłym. Zimy kazachskie cechują się srogimi mrozami, zwłaszcza na północy kraju. Średnie wartości na północy kraju wynoszą -18 °C do -3 °C na południu kraju. Noce w Kazachstanie nawet na południu kraju są bardzo mroźne. Na północy zaznacza się wpływ mroźnego powietrza arktycznego, napływającego znad Syberii. Toteż na północy temperatura w dzień nie przekracza -10°, a nocami obniża się do nawet -50°. Modyfikujący wpływ wysokości nad poziom morza w niewielkim tylko stopniu widoczny jest w Mugodżarach i na Pogórzu Kazachskim, gdzie letnie upały są niemal równie dokuczliwe jak na Nizinie Turańskiej. W górach temperatura obniża się wraz z wysokością, co widoczne jest nie tylko latem, ale i zimą, gdzie w wysokich partiach Tienszanu mrozy są tak samo silne, co na północy kraju, na nizinach.
Poza wysokimi amplitudami termicznymi i skąpymi opadami do cech klimatu kazachskiego należą takie zjawiska jak niskie zachmurzenie oraz suche wiatry. Na uciążliwość klimatu latem ma wpływ silny i porywisty wiatr. Charakterystycznym wiatrem późnego lata jest suchowiej, szczególnie groźny, gdy niesie słony pył z wyschniętego dna Jeziora Aralskiego. Zimą, mimo że opady śniegu są niewielkie, wiatry usypują wielometrowe zaspy i niejednokrotnie uniemożliwiają poruszanie się po bezkresnych równinach.
Wody.
Zasobność wód powierzchniowych w Kazachstanie jest nieco uboga, ze względu na niewielkie opady. Jednak obecność dużych masywów górskich sprawia, że na obszarze tego kraju przepływają duże rzeki. Większa część kraju to obszary bezodpływowe, z kilkoma dużymi rzekami, które wysychają na terenach pustynnych. Należą do nich Czu, Turgaj i Irgiz. Rzeki te mają charakter okresowy i wysychają całkowicie w okresach bezdeszczowych.
Kazachstan należy do trzech zlewisk. Pierwszym z nich jest ogromny obszar bezodpływowy, drugie zlewisko należy do Morza Kaspijskiego i zajmuje zachodnią część kraju. Trzecim zaś obszarem hydrologicznym kraju jest zlewisko Oceanu Arktycznego, a dokładnie Morza Karskiego. Na zlewiska Morza Karskiego należą rzeki Irtysz o długości 1 698 km (w granicach Kazachstanu), oraz jego dopływ Iszym. Obie te rzeki są rzekami stałymi, Irtysz wypływa z gór Ałtaj, a Iszym z głębi Pogórza Kazachskiego.
Głównymi rzekami kraju są Wołga i Ural, które biorą swój początek w Rosji i uchodzą do Morza Kaspijskiego. Jednak do Kazachstanu należy tylko niewielki skrawek delty Wołgi w Nizinie Nadkaspijskiej. Ural z kolei, który wypływa z gór o tej samej nazwie, w Kazachstanie płynie przez całą Nizinę Nadkaspijską i uchodzi w pobliżu miasta Atyrau. Inną ważną rzeką kraju jest Syr-daria, która uchodzi do wysychającego Jeziora Aralskiego. Rzeka ta jest drugą co wielkości rzeką Kazachstanu i liczy w granicach kraju 1 682 km, wypływa z kirgistańskiej części Tienszanu, a na teren Kazachstanu przychodzi z Uzbekistanu i przepływa przez pustynię Kyzył-kum. Z Tienszanu, ale z terytorium Chin wpływa rzeka Ili, która uchodzi do jeziora Bałchasz.
Na terenie Kazachstanu znajdują się duże jeziora. Największym z nich jest Jezioro Aralskie, znajdujące się w zachodniej części kraju. Jezioro to od lat 60. XX w. ulega postępującemu wysychaniu i bynajmniej problem nie jest klimat, a działalność człowieka. Jezioro to ma naturalne źródło wód, jakim jest Syr-daria, która zasila ów zbiornik. Jednakże rozpoczęte w latach 50. XX w. działania rolnicze w Uzbekistanie (Syr-daria płynie na krótkim odcinku przez Uzbekistan) spowodowały proces wysychania Jeziora Aralskiego. Uprawa bawełny poprzez sztuczne nawadnianie w Uzbekistanie, i w mniejszym stopniu w Kazachstanie, sprawiła, że Syr-daria niosła o wiele mniejsze ilości swych wód do Jeziora Aralskiego. Pozyskiwanie wód z Syr-darii było na tyle duże, że 1976 roku rzeka po raz pierwszy nie osiągnęła akwenu Jeziora Aralskiego. Zbiornik ten systematycznie wysycha, w latach 1961-1988 ów akwen zmniejszył swoją powierzchnię o 25 000 km2. Już w czasach niepodległości Kazachstanu zbudowano tamę, która zablokowała odpływ wody z północnej kazachstańskiej części Jeziora Aralskiego do południowej przeważnie uzbekistańskiej jego części. Drugi wielkim jeziorem Kazachstanu jest Bałchasz, które na początku drugiej połowy XX w. miało powierzchnią 22 tys. km2, a obecnie jego powierzchnia wynosi 16 tys. km2. Jezioro ma słodką wodę w jego części zachodniej (do której uchodzi rzeka Ili), natomiast część wschodnia jeziora ma wodę słoną. Ten akwen, leżący we wschodniej części Kazachstanu, także ulegał wysychaniu w wyniku poboru wody z rzeki Ili. W latach 70. XX w. w czasie wypełniania dużego Zbiorniku Kapczagajskiego oraz z powodu rozwiniętej uprawy ryżu (zasilanej wodą z tegoż zbiornika) notowano obniżenie poziomu jeziora Bałchasz. W latach 80. XX w. po zakończeniu wypełniania zbiornika oraz zmodernizowaniu systemów irygacyjnych, zmniejszając pobór z Ili. Dzięki temu, w przeciwieństwie do Jeziora Aralskiego, Bałchasz nie ulega dalszemu wysychaniu. Z innych jezior można wymienić Zajsan, leżące u podnóża Ałtaju i przez które przepływa Irtysz, oraz słone jeziora Ała-kol leżące we wschodniej części kraju i jezioro Tengyz, które leży w północno-zachodniej części Pogórza Kazachskiego.
Gleby.
W Kazachstanie są trzy główne strefy glebowe: północny obszar kraj pokrywają czarnoziemy (na północ od 52° N) oraz gleby kasztanowe (od 48 do 52° N), natomiast południe Kazachstanu ma pustynne gleby brunatne i szaro-brunatne (na południe od 48° N), które są ubogie, płytkie lub zbyt mocno zasolone.
Tak jest w przypadku regionu Jeziora Aralskiego, a także w północnych regionach kraju, gdzie suche wiatry wiejące latem niosą słony pył, który powoduje wzrost soli w glebach, w których w normalnych warunkach nie ma. Taka przyczyna jest spowodowana głównie przez człowieka, który przyczynił się do procesu wysuszania Jeziora Aralskiego. Na większości powierzchni kraju występują strefy gleb półpustynnych i pustynnych, gdzie te ostatnie występują min. na pustyni Kyzył-kum. Miejsca wilgotniejsze, górskie doliny rzek pokryte są luwisolami. Tereny podgórskie na południu kraju, posiadają w miarę żyzne gleby nadające się do użytku rolnego.
Flora.
Kazachstan jest krajem zdominowanym przez roślinność półpustynną i stepową. Niemal cały Kazachstan jest pokryty terenami półpustynnymi i pustynnymi, gdzie przeważają pustynie piaszczyste "kum" z niezbyt wysokimi wydmami zwanymi barchanami, częściowo utrwalonymi przez roślinność, Na obszarach pustyń rosną min. zarośla saksaułu, a mniejszą rolę odgrywają tamaryszki i trawy. Na pustyni Kyzył-kum występują ruchome wydmy, które przemieszczają się rocznie o 14–15 m. Obszary pustynne, z ubogą szatą roślinną zajmują także region Niziny Nadkaspijskiej. Co niezwykłe, obszar ten leży na tej samej szerokości geograficznej co na przykład Czechy czy Słowacja. Zmiany krajobrazu można zauważyć na tej samej szerokości geograficznej poza Kazachstanem. Szata roślinna zmienia się już we wschodniej Ukrainie, a w Rosji obszar stopniowo przechodzi w krajobraz pustynny. Istotną przyczyną jest ogromny obszar lądowy i związane z tm duże oddalenie od morza. To warunkuje taki, a nie inny, klimat i – co za tym idzie – roślinność. Ponadto na rodzaj krajobrazu i rosnące w nim roślinności ma wpływ działalność człowieka.
Regiony leżące na północy kraju przechodzą w stepy. Najpierw są to suche stepy ostnicowe i piołunowe, a dalej na północ pojawiają się bardziej urodzajne stepy okresowo kwitnące. Są to tereny przypominające łąki, porośnięte różnymi gatunkami traw i bylin, miejscami rosną także krzewy. Bardziej urozmaicona szata roślinna występuje na wyższych obszarach Pogórza Kazachskiego. Rosną tam lasostepy z rzadkimi lasami sosnowymi. Bujniejsza roślinność występuje na północnych krańcach Kazachstanu, na Nizinie Zachodniosyberyjskiej. Rosną tam lasostepy z niewielkimi obszarami lasów brzozowych. Tereny leśne występują także w dolinach rzek, tam z kolei rosną łęgi wierzbowo-topolowe. W górach występują piętra roślinne, gdzie ponad pasmem stepów rosną lasy jodłowe i świerkowe, a następnie teren przechodzi w łąki subalpejskie i w końcu w nagie skały, co jest widoczne przede wszystkich w górach Tienszanu.
Fauna.
Świat zwierząt jest typowy dla Regionu Środkowoazjatyckiego i wschodnich krańców Regionu Europejskiego. Stepowe i pustynne obszary są zamieszkiwane przez antylopy suhak, szczekuszki i liczne gryzonie jak: bobak, piestruszka stepowa, cokory i skoczki. Do drapieżników należą lis stepowy i tchórz stepowy. Z ptaków występują głównie drapieżniki żywiące się gryzoniami, a należą do nich orlik stepowy i myszołów kurhannik. Z gadów żyją w Kazachstanie głównie węże oraz jaszczurki. Tereny górskie zasiedla gazela czarnoogonowa i owca dzika. Z drapieżników górskich wymienić tu należy rysia i niedźwiedzia brunatnego, a z ptaków godożera. Doliny rzeczne są zamieszkiwane przez ptactwo wodne.

</doc>
<doc id="1905265" url="https://pl.wikipedia.org/wiki?curid=1905265" title="Parafia św. Rafała Kalinowskiego w Sosnowcu">
Parafia św. Rafała Kalinowskiego w Sosnowcu

Parafia Świętego Rafała Kalinowskiego w Sosnowcu − rzymskokatolicka parafia, położona w dekanacie sosnowieckim - Wniebowzięcia NMP, diecezji sosnowieckiej, metropolii częstochowskiej w Polsce, erygowana w 1985 roku. Prowadzą ją Salezjanie.

</doc>
<doc id="1905266" url="https://pl.wikipedia.org/wiki?curid=1905266" title="Xiao Guodong">
Xiao Guodong

Xiao Guodong, (ur. 10 lutego 1989 w Chinach) – chiński snookerzysta. Plasuje się na 34 miejscu pod względem zdobytych setek w profesjonalnych turniejach, ma ich łącznie 236.
Kariera zawodowa.
Xiao Guodong jest chińskim profesjonalnym snookerzystą, który swój debiut w Main Tourze zanotował w sezonie 2006/2007. Do udziału w kwalifikacjach turniejów rankingowych jest uprawniony dzięki zwycięstwie w ACBS Asian Under-21 Championship.
Sezon 2006/2007.
Jego pierwszy udział w profesjonalnym turnieju snookerowym miał miejsce podczas turnieju China Open w 2007 roku, kiedy to otrzymał od organizatorów dziką kartę. W rundzie dzikich kart pokonał ówczesny numer 50. światowej listy rankingowej – Toma Forda 5-3, jednak już w pierwszej rundzie turnieju zasadniczego przegrał z Matthew Stevensem 0-5.
Sezon 2007/2008.
Swój pierwszy rankingowy turniej, w którym wziął udział to Grand Prix. W fazie kwalifikacyjnej (w tym sezonie, podobnie jak w poprzednim, były to kwalifikacje w grupach) zajął 4. miejsce w grupie i nie awansował do dalszej fazy turnieju.
W turnieju Northern Ireland Trophy w 2007 roku w kwalifikacjach pokonał Irlandczyka Leo Fernandeza 5-1 oraz Jimmy’ego White’a 5-0, jednak w 3. rundzie kwalifikacji przegrał z Davidem Gilbertem 2-5.
W kwalifikacjach do UK Championship 2007, odpadł już w pierwszej rundzie kwalifikacji przegrywając z Norwegiem Kurtem Maflinem 8-9. Później, w kwalifikacjach do China Open, ten sam Norweg stał się również pogromcą Xiao. Podobnie swój udział w kwalifikacjach w pierwszej rundzie zakończył w turniejach The Maters i Welsh Open.
W kwalifikacjach do snookerowych mistrzostw świata doszedł do 3. rundy, ulegając w niej Davidowi Roe 5-10.
Sezon 2008/2009.
W tym sezonie brał udział w kwalifikacjach do niewielu turniejów. W turnieju Shanghai Masters otrzymał od organizatorów dziką kartę, jednak nie wykorzystał tej szansy przegrywając z Anglikiem Jimmym White’em 2-5.
Za najlepszy dotychczas występ Xiao Guodonga w jego karierze uznaje się udział w turnieju China Open w 2009 roku. Tutaj od organizatorów turnieju otrzymał dziką kartę. Wykorzystał tę szansę, pokonując Michaela Holta 5-3 i otrzymując szansę gry w fazie zasadniczej turnieju. W 1. rundzie turnieju pokonał numer 11. światowego rankingu snookerowego – Ding Junhuia 5-3. W 2. rundzie (1/8 finału) spotkał się z ówczesnym snookerowym Mistrzem świata Ronnie’em O’Sullivanem. Na przerwę zeszli przy stanie 3-1 dla O’Sullivana. Po przerwie spotkanie było już bardziej wyrównane, ale mimo to Xiao nie był w stanie odrobić strat. Całe spotkanie zakończyło się przegraną Chińczyka 3-5.
W tym sezonie nie brał on udziału w kwalifikacjach do Mistrzostw świata.
W tymże sezonie Xiao Guodong zwyciężył w nierankingowym turnieju Paul Hunter English Open, w którym biorą udział słabsi zawodnicy (w większości ci, którzy sklasyfikowani są poza pierwszą 50. światowego rankingu).
Z powodu nie brania udziałów w kwalifikacjach do większości turniejów rankingowych przez tego zawodnika, został on sklasyfikowany poza pierwszą 96. światowego rankingu snookerowego na sezon 2009/2010.
Sezon 2009/2010.
W sezonie tym uczestniczył dotychczas w kwalifikacjach do wszystkich turniejów rankingowych. W 1. rundzie kwalifikacji swój udział zakończył w turnieju Grand Prix 2009. W kwalifikacjach do Shanghai Masters 2009, UK Championship 2009 i Welsh Open 2010 doszedł do 2. rundy kwalifikacji. Najlepszy występ Xiao w tym sezonie miał miejsce w turnieju China Open 2010, gdzie Xiao doszedł do 3. rundy, w której przegrał z Markiem Davisem 3-5.
Kwalifikacje do Mistrzostw świata 2010 zakończył już w pierwszej rundzie ulegając jedynemu w stawce reprezentantowi Malty – Tony’emu Drago 9-10.
Jako że na sezon 2009/2010 Xiao Guodong został sklasyfikowany poza pierwszą 96. światowego rankingu snookerowego, nie był on uprawniony do udziału w kwalifikacjach do nierankingowego turnieju The Masters.
Sezon 2010/2011.
W kwalifikacjach do turnieju Shanghai Masters 2010 zawodnik ten doszedł do drugiej rundy. W pierwszym meczu pokonał Paula Davisona 5-1, w drugim zaś uległ Tony’emu Drago 2-5.

</doc>
<doc id="1905268" url="https://pl.wikipedia.org/wiki?curid=1905268" title="Parafia Niepokalanego Poczęcia Najświętszej Maryi Panny w Sosnowcu">
Parafia Niepokalanego Poczęcia Najświętszej Maryi Panny w Sosnowcu

Parafia Niepokalanego Poczęcia Najświętszej Maryi Panny w Sosnowcu – rzymskokatolicka parafia, położona w dekanacie sosnowieckim - św. Barbary, diecezji sosnowieckiej, metropolii częstochowskiej w Polsce, erygowana w 1908 roku. 

</doc>
<doc id="1905271" url="https://pl.wikipedia.org/wiki?curid=1905271" title="Zygmunt Molik">
Zygmunt Molik

Zygmunt Molik (ur. 4 kwietnia 1930 w Krakowie, zm. 6 czerwca 2010 we Wrocławiu) – polski aktor teatralny i filmowy, teoretyk teatru, pedagog i aktor Teatru Laboratorium, twórca metody treningu głosowego „Głos i Ciało”.
Życiorys.
W 1948 podjął studia na Uniwersytecie Jagiellońskim na Wydziale Prawa, w 1949 przeniósł się na AWF w Warszawie, rok później przez kilka tygodni kontynuował prawo. Od listopada 1951 do października 1953 rozpoczął służbę wojskową w 36 Pułku Piechoty Lubliniec, trafił tam do Zespołu Pieśni i Tańca prowadzonego przez Leopolda Kozłowskiego. W latach 1953-1957 podjął studia na Wydziale Estradowym Państwowej Wyższej Szkoły Teatralnej im. Aleksandra Zelwerowicza w Warszawie. Od września 1957 Molik miał zatrudnienie w Teatrze 7.15 w Łodzi pod artystycznym kierownictwem Jerzego Antczaka. W sezonie 1958/59 pracował w Państwowym Teatrze Ziemi Opolskiej, skąd jesienią 1959 roku przeszedł do Teatru 13 Rzędów. 25 lat występował w Teatrze 13 Rzędów i Teatrze Laboratorium Jerzego Grotowskiego w Opolu, następnie we Wrocławiu. W początkowym okresie czołowy aktor zespołu – grał m.in. Gustawa-Konrada w "Dziadach", Doktora w "Kordianie", Jakuba-Priama w "Akropolis". W sezonie 1965/1967 pracował w Teatrze Rozmaitości w Krakowie, po czym powrócił do zespołu Jerzego Grotowskiego, którego był członkiem aż do jego samorozwiązania, tworząc m.in. postać Judasza w "Apocalypsis cum figuris""." W latach 1979–1981 brał udział w działaniach parateatralnych z cyklu "Drzewo Ludzi""."
Od 1961 roku Molik prowadził w Teatrze Laboratorium ćwiczenia emisji głosu, dedykowane wyłącznie jego aktorom. W 1975 zorganizował pierwsze staże parateatralne otwarte dla wszystkich, tj. "Acting Therapy" (Laboratorium Terapii Zawodu), które pod tą nazwą działało przez kilka lat, następnie przekształciło się w warsztaty „Głos i Ciało”, które jako międzynarodowy projekt Molik realizował do roku 2008. „Uwalnianie twórczej energii, poszukiwanie jedności oraz połączenia między ciałem i głosem stały się dla niego podstawą procesu aktorskiego”.
Praca z głosem.
W ramach zajęć warsztatowych i treningowych prowadzonych regularnie od 1960 roku w Teatrze Laboratorium Molik był odpowiedzialny za pracę nad głosem. 2 stycznia 1975 objął kierownictwo Laboratorium Terapii Zawodu "Acting Therap"y, prowadzącego zajęcia z techniki aktorskiej. Stopniowo działalność poradni koncentrowała się wokół osoby prowadzącego i jego, także zagranicznych, warsztatów, które od około 1980 przyjmowały równoważną z "Acting Therapy" – nazwę:"Voice and Body" (Głos i Ciało")". Swoją metodę, która jest twórczą kontynuacją treningów Teatru Laboratorium, Molik rozwijał do 2008 roku.
Alfabet ciała, zwany też alfabetem Molika, jest podstawą metody treningowej „Głos i Ciało”. To seria działań fizycznych, umożliwiającej otwarcie głosu przez zniesienie istniejących w ciele blokad i ograniczeń o podłożu psychicznym i socjologicznym. W metodzie „Głos i Ciało” chodzi nie tylko o wykonywanie skodyfikowanych działań, prowadzących na przykład do właściwego ułożenia krtani, rozbudzenia rezonatorów w ciele czy odpowiedniego zarządzania własnym oddechem, lecz także o głębokie doświadczenie opierające się na przekonaniu, że prawidłowe używanie głosu nie istnieje bez świadomości ciała i balansu, mającego w tym kontekście charakter fizyczny, psychiczny i duchowy. Po śmierci Molika sukcesorem i kontynuatorem jego metody jest Jorge Parente, który w asyście Zoé Ogeret kontynuuje pracę: "Voice and Body Molik_Parente."
Ciekawostki.
Współautor książki "Zygmunt Molik's Voice and Body Work". To zapis rozmów z Zygmuntem Molikiem przeprowadzonych przez Giuliana Campa. Polskie wydanie nakładem Państwowej Wyższej Szkoły Teatralnej im. Ludwika Solskiego w Krakowie i Instytutu im. Jerzego Grotowskiego ukazało się w 2015.
Reportaż "Dyrygent" Tomasza Mielnika dokumentuje staż "Głos i Ciało", prowadzony przez Zygmunta Molika w dniach 19–23 kwietnia 2006.
10 maja 2000 roku artysta odebrał z rąk Prezydenta RP w Warszawie Krzyż Kawalerski Orderu Odrodzenia Polski (datowany 23 grudnia 1999).
12 stycznia 2009 został odznaczony we Wrocławiu Srebrnym Medalem „Zasłużony Kulturze Gloria Artis”

</doc>
<doc id="1905273" url="https://pl.wikipedia.org/wiki?curid=1905273" title="Parafia św. Franciszka z Asyżu w Sosnowcu">
Parafia św. Franciszka z Asyżu w Sosnowcu

Parafia św. Franciszka z Asyżu w Sosnowcu - rzymskokatolicka parafia, położona w dekanacie sosnowieckim - św. Barbary, diecezji sosnowieckiej, metropolii częstochowskiej w Polsce.
Erygowana we wrześniu 1982 roku.

</doc>
<doc id="1905275" url="https://pl.wikipedia.org/wiki?curid=1905275" title="Parafia św. Jacka w Sosnowcu">
Parafia św. Jacka w Sosnowcu

Parafia Świętego Jacka w Sosnowcu - rzymskokatolicka parafia, położona w dekanacie sosnowieckim - św. Barbary, diecezji sosnowieckiej, metropolii częstochowskiej w Polsce, erygowana w 1957 roku.

</doc>
<doc id="1905278" url="https://pl.wikipedia.org/wiki?curid=1905278" title="Parafia św. Jana Chrzciciela w Sosnowcu">
Parafia św. Jana Chrzciciela w Sosnowcu

Parafia Świętego Jana Chrzciciela w Sosnowcu - rzymskokatolicka parafia, położona w dekanacie sosnowieckim - św. Barbary, diecezji sosnowieckiej, metropolii częstochowskiej w Polsce, erygowana w 1906 roku.

</doc>
<doc id="1905280" url="https://pl.wikipedia.org/wiki?curid=1905280" title="Polskie partie polityczne">
Polskie partie polityczne



</doc>
<doc id="1905283" url="https://pl.wikipedia.org/wiki?curid=1905283" title="Parafia św. Stanisława Biskupa i Męczennika w Sosnowcu">
Parafia św. Stanisława Biskupa i Męczennika w Sosnowcu

Parafia Świętego Stanisława Biskupa i Męczennika w Sosnowcu - rzymskokatolicka parafia, położona w dekanacie sosnowieckim - św. Barbary, diecezji sosnowieckiej, metropolii częstochowskiej w Polsce, erygowana w 1981 roku.

</doc>
<doc id="1905285" url="https://pl.wikipedia.org/wiki?curid=1905285" title="Pang Qing">
Pang Qing

Pang Qing, chin. upr. 庞清, chin. trad. 龐清, pinyin "Páng Qīng" (ur. 24 grudnia 1979 w Harbinie) – chińska łyżwiarka figurowa, startująca w parach sportowych z Tong Jian. Wicemistrzyni olimpijska z Vancouver (2010) i uczestniczka igrzysk olimpijskich (2002, 2006, 2014), dwukrotna mistrzyni świata (2006, 2010), pięciokrotna mistrzyni czterech kontynentów (2002, 2004, 2008, 2009, 2011), medalistka finału Grand Prix (zwycięstwo w 2009 r.) oraz trzykrotna mistrzyni Chin. Po zakończeniu kariery amatorskiej 28 marca 2015 r. rozpoczęła pracę jako trenerka łyżwiarstwa.
Życie prywatne.
Po zdobyciu srebrnego medalu na Zimowych Igrzyskach Olimpijskich 2010 w Vancouver Pang Qing i jej partner sportowy Tong Jian wyjawili, że są parą także w życiu prywatnym. W czerwcu 2011 r. Tong oświadczył się Pang podczas występu w rewii łyżwiarskiej "Art on Ice" w Szanghaju. Para pobrała się dokładnie 5 lat później, 18 czerwca 2016 r. 27 listopada 2016 r. na świat przyszedł pierwszy syn pary.
Osiągnięcia.
 Z Tong Jian

</doc>
<doc id="1905286" url="https://pl.wikipedia.org/wiki?curid=1905286" title="Parafia św. Szymona i Judy Tadeusza w Sosnowcu">
Parafia św. Szymona i Judy Tadeusza w Sosnowcu

Parafia Świętych Szymona i Judy w Sosnowcu - rzymskokatolicka parafia, położona w dekanacie sosnowieckim - św. Barbary, diecezji sosnowieckiej, metropolii częstochowskiej w Polsce, erygowana w 1989 roku.

</doc>
<doc id="1905287" url="https://pl.wikipedia.org/wiki?curid=1905287" title="Imre Barcza">
Imre Barcza

Imre Barcza (wym. [], ur. 1881 w Budapeszcie, zm. 16 maja 1938 w Balatonfüred) – węgierski taternik, alpinista i działacz turystyczny.
Imre Barcza zaczął uprawiać turystykę tatrzańską w 1902 roku, najaktywniej wspinał się w Tatrach w latach 1909–1912 – należał wówczas do najczynniejszych taterników węgierskich. Jego partnerami wspinaczkowymi byli głównie Węgrzy, najczęściej wspinał się z Oszkárem Jordánem i Tihamérem Szaffką. Oprócz Tatr odwiedzał również Alpy.
Był współzałożycielem i działaczem BETE, potem również działaczem MTE. W latach 1902–1935 pisał do węgierskich czasopism turystycznych. Jego liczne artykuły dotyczyły głównie taternictwa. Przez wiele lat zbierał materiały do bibliografii literatury tatrzańskiej, w 1914 roku był już gotowy rękopis tej bibliografii, lecz dalsze jej losy nie są znane. W 1933 roku wydał niewielką bibliografię węgierskiej literatury narciarskiej za lata 1884–1931, która po części dotyczy również Tatr.

</doc>
<doc id="1905288" url="https://pl.wikipedia.org/wiki?curid=1905288" title="Tong Jian">
Tong Jian

Tong Jian, chin. upr. 佟健, chin. trad. 佟健, pinyin "Tóng Jiàn" (ur. 15 sierpnia 1979 w Harbinie) – chiński łyżwiarz figurowy, startujący w parach sportowych z Pang Qing. Wicemistrz olimpijski z Vancouver (2010) i uczestnik igrzysk olimpijskich (2002, 2006, 2014), dwukrotny mistrz świata (2006, 2010), pięciokrotny mistrz czterech kontynentów (2002, 2004, 2008, 2009, 2011), medalista finału Grand Prix (zwycięstwo w 2009 r.) oraz trzykrotny mistrz Chin. Zakończył karierę amatorską 28 marca 2015 r.
Życie prywatne.
Po zdobyciu srebrnego medalu na Zimowych Igrzyskach Olimpijskich 2010 w Vancouver Tong Jian i jego partnerka sportowa Pang Qing wyjawili, że są parą także w życiu prywatnym. W czerwcu 2011 r. Tong oświadczył się Pang podczas występu w rewii łyżwiarskiej "Art on Ice" w Szanghaju. Para pobrała się dokładnie 5 lat później, 18 czerwca 2016 r. 27 listopada 2016 r. na świat przyszedł pierwszy syn pary.
Osiągnięcia.
Z Pang Qing

</doc>
<doc id="1905289" url="https://pl.wikipedia.org/wiki?curid=1905289" title="Parafia Jezusa Chrystusa Najwyższego i Wiecznego Kapłana w Sosnowcu">
Parafia Jezusa Chrystusa Najwyższego i Wiecznego Kapłana w Sosnowcu

Parafia Jezusa Chrystusa Najwyższego i Wiecznego Kapłana w Sosnowcu – rzymskokatolicka parafia, położona w dekanacie sosnowieckim – św. Jadwigi Śląskiej, diecezji sosnowieckiej, metropolii częstochowskiej w Polsce, erygowana w 1989 roku.

</doc>
<doc id="1905290" url="https://pl.wikipedia.org/wiki?curid=1905290" title="Parafia Najświętszej Maryi Panny Fatimskiej w Sosnowcu">
Parafia Najświętszej Maryi Panny Fatimskiej w Sosnowcu

Parafia Najświętszej Maryi Panny Fatimskiej w Sosnowcu – rzymskokatolicka parafia, położona w dekanacie sosnowieckim - św. Jadwigi Śląskiej, diecezji sosnowieckiej, metropolii częstochowskiej w Polsce, erygowana w 1983 roku.

</doc>
<doc id="1905291" url="https://pl.wikipedia.org/wiki?curid=1905291" title="Protonefrydia">
Protonefrydia



</doc>
<doc id="1905293" url="https://pl.wikipedia.org/wiki?curid=1905293" title="Twierdzenie Fichtenholza-Lichtensteina">
Twierdzenie Fichtenholza-Lichtensteina

Twierdzenie Fichtenholza-Lichtensteina – twierdzenie analizy matematycznej nawiązujące do twierdzenia Fubiniego w kontekście całki Riemanna. Twierdzenie to zostało udowodnione przez G. M. Fichtenholza i L. Lichtensteina.
"Sformułowanie": Niech 
będzie taką funkcją, że dla każdego "y" ∈ [0,1] funkcja 
jest całkowalna w sensie Riemanna oraz dla każdego "x" ∈ [0,1] funkcja 
jest całkowalna w sensie Lebesgue’a. Wówczas funkcje:
są całkowalne, odpowiednio, w sensie Riemanna i Lebesgue'a oraz

</doc>
<doc id="1905294" url="https://pl.wikipedia.org/wiki?curid=1905294" title="Parafia Najświętszej Maryi Panny Różańcowej w Sosnowcu">
Parafia Najświętszej Maryi Panny Różańcowej w Sosnowcu

Parafia Najświętszej Maryi Panny Różańcowej w Sosnowcu – rzymskokatolicka parafia, położona w dekanacie św. Jadwigi Śląskiej, diecezji sosnowieckiej, metropolii częstochowskiej. Erygowana w styczniu 1985 roku.

</doc>
<doc id="1905298" url="https://pl.wikipedia.org/wiki?curid=1905298" title="Parafia Podwyższenia Świętego Krzyża w Sosnowcu">
Parafia Podwyższenia Świętego Krzyża w Sosnowcu

Parafia Podwyższenia Świętego Krzyża w Sosnowcu – rzymskokatolicka parafia, położona w dekanacie sosnowieckim - św. Jadwigi Śląskiej, diecezji sosnowieckiej, metropolii częstochowskiej w Polsce, erygowana w 1957 roku.
W sierpniu 2020 r. parafia stała się jednym z ognisk zakażeń koronawirusa SARS-CoV-2.

</doc>
<doc id="1905299" url="https://pl.wikipedia.org/wiki?curid=1905299" title="Parafia św. Floriana w Sosnowcu">
Parafia św. Floriana w Sosnowcu

Parafia Świętego Floriana w Sosnowcu – rzymskokatolicka parafia, położona w dekanacie sosnowieckim – św. Jadwigi Śląskiej, diecezji sosnowieckiej, metropolii częstochowskiej w Polsce, erygowana w 1982 roku.

</doc>
<doc id="1905300" url="https://pl.wikipedia.org/wiki?curid=1905300" title="Stadion Dinamo w Bukareszcie">
Stadion Dinamo w Bukareszcie

Stadion Dinamo (rum. Stadionul Dinamo) – jest macierzystym stadionem klubu FC Dinamo Bukareszt. Inauguracja obiektu odbyła się 14 października 1951 roku. Pojemność stadionu wynosi 15 300 miejsc. Obiekt posiada także oświetlenie o natężeniu 1400 lx.

</doc>
<doc id="1905301" url="https://pl.wikipedia.org/wiki?curid=1905301" title="Kociuba">
Kociuba



</doc>
<doc id="1905303" url="https://pl.wikipedia.org/wiki?curid=1905303" title="Parafia Zesłania Ducha Świętego w Sosnowcu">
Parafia Zesłania Ducha Świętego w Sosnowcu

Parafia Zesłania Ducha Świętego w Sosnowcu - rzymskokatolicka parafia, położona w dekanacie sosnowieckim - św. Jadwigi Śląskiej, diecezji sosnowieckiej, metropolii częstochowskiej w Polsce, erygowana w 1989 roku.

</doc>
<doc id="1905304" url="https://pl.wikipedia.org/wiki?curid=1905304" title="Cienie (film 1959)">
Cienie (film 1959)

Cienie (ang. Shadows) (1959) – film Johna Cassavetesa, nakręcony według jego własnego scenariusza. Opowiada historię kilku dni z życia trojga czarnoskórego, czy raczej mulackiego rodzeństwa, dwóch braci i siostry, granych przez Bena Carruthersa, Lelię Goldoni i Hugh Hurda. Akcja filmu toczy się w Nowym Jorku w erze pokolenia beatników. Przez wielu krytyków uważany za jedno ze szczytowych osiągnięć amerykańskiego kina niezależnego. W 1960 roku film zdobył nagrodę krytyków na Festiwalu Filmowym w Wenecji.
Tytuł jest nieraz interpretowany jako odnoszący się do różnych odcieni skóry głównych bohaterów - film istotnie porusza zagadnienie rasizmu w ówczesnej Ameryce. Sprawy rasowe stanowią punkt wyjścia do bardziej uniwersalnych problemów ludzkiej kondycji - uświadamiania własnej tożsamości i doświadczania wewnętrznej przemiany. Bohaterowie doświadczają przy tym poczucia głębokiego wyobcowania.
Film został nakręcony dwukrotnie - w 1957, a następnie w 1959 roku. Do dystrybucji trafiła wersja późniejsza. Podczas realizacji filmu korzystano z techniki improwizacji - aktorom dano sporą dowolność w interpretacji scenariusza, co było wyrazem filmowej filozofii reżysera, mającej swoje korzenie w metodzie Stanisławskiego. Improwizacyjny charakter techniki reżyserskiej wzmacnia jazzowa ścieżka dźwiękowa. Film ma luźną kompozycję - jest zbiorem epizodów powiązanych osobami spokrewnionych ze sobą trojga głównych bohaterów. Film nakręcono kamerą 16 mm, "z ręki", w niedoświetlonych wnętrzach - w celu wzmożenia autentyczności obrazu.

</doc>
<doc id="1905307" url="https://pl.wikipedia.org/wiki?curid=1905307" title="Parafia Chrystusa Króla w Sosnowcu">
Parafia Chrystusa Króla w Sosnowcu

Parafia Chrystusa Króla w Sosnowcu – rzymskokatolicka parafia, położona w dekanacie sosnowieckim - Chrystusa Króla, diecezji sosnowieckiej, metropolii częstochowskiej w Polsce, erygowana w 1957 roku.
Pierwszym proboszczem był ks. Mieczysław Skurczyński, z inicjatywy którego wybudowano kościół w latach 1958-1960.

</doc>
<doc id="1905308" url="https://pl.wikipedia.org/wiki?curid=1905308" title="Rezerwat przyrody Dobročský prales">
Rezerwat przyrody Dobročský prales

Rezerwat przyrody Dobročský prales (Dobroczski las pierwotny; słow. "národná prírodná rezervácia Dobročský prales") – rezerwat przyrody w centralnej części Rudaw Weporskich na Słowacji.
Położenie.
Rezerwat znajduje się w grupie górskiej Balocké vrchy. Leży w granicach wsi Čierny Balog, ok. 6 km na południowy zachód od należącej do niej osady Dobroč. Obejmuje fragment trzeciorzędnego grzbietu Długiego Gronia (słow. "Dlhý grúň") oraz jego stoków, opadających w kierunku północno-zachodnim, do doliny potoku "Brôtovo". Jego tereny rozciągają się od poziomicy 750 m n.p.m. w dolinie wspomnianego potoku po szczyt "Geravka" (1005 m n.p.m.).
Historia.
Na fragmenty pierwotnych lasów w tym rejonie zwrócił już uwagę w I połowie XIX w. jeden z pionierów słowackiego leśnictwa, Jozef Dekret-Matejovie, pochodzący z osady Dobroč. Rezerwat Dobročský prales jest jednym z najstarszych rezerwatów przyrody na Słowacji. Powstał w 1913 r. z inicjatywy węgierskiego leśnika Károly Kaána, w okresie, gdy na Horehroniu zniknęły już prawie pierwotne lasy karpackie, wytrzebione na potrzeby górnictwa, hutnictwa i przemysłu szklarskiego. Po nowelizacjach w 1972 i 1993 r. ma obecnie powierzchnię 103,85 ha. Ochronne pasmo wokół rezerwatu ma powierzchnię 100,44 ha. Do 1996 r. przez teren rezerwatu prowadziła przyrodnicza ścieżka dydaktyczna, od tego czasu jednak wstęp na teren rezerwatu jest dozwolony jedynie w celach naukowych i z przewodnikiem z leśnictwa w Čiernym Balogu.
Przedmiot ochrony.
Przedmiotem ochrony jest ostatni tak dobrze zachowany fragment pierwotnych lasów karpackich regla dolnego, w których gatunkiem dominującym jest jodła pospolita. Na podłożu budowanym ze skał krystalicznych, oprócz jodły występują tu buk pospolity, świerk pospolity, jawor, jesion wyniosły i wiąz górski (brzost). Zwłaszcza jodły osiągają tu znaczne rozmiary. W 1964 r. wichura złamała słynną 450-letnią "Dobroczską Jodłę", która należała wówczas do najpotężniejszych drzew w Europie: w chwili upadku miała 56 m wysokości i 1,83 m średnicy w pierśnicy. Najwyższym drzewem w rezerwacie była inna jodła o wysokości 58 m, która uschła w 1984 r. Świerk osiąga tu średnicę w pierśnicy 135 cm i wysokość 54 m, dożywa do 350 lat. Buk osiąga w pierśnicy 118 cm i wysokość 45 m, jawor w pierśnicy 135 cm, brzost 95 cm, a jesion 65 cm. Wiele spośród największych jodeł dziś umiera, jednak dalej rośnie tu ok. 170 pomnikowych drzew.
W runie rosną tu szczawik zajęczy, przytulia wonna, szczyr trwały, żywiec dziewięciolistny, szałwia lepka, niecierpek pospolity, liczne paprocie i in. Rezerwat charakteryzuje się bogatą malakofauną z endemitem karpackim "Argna bielzi".
Znaczenie naukowe rezerwatu polega na możności obserwowania całego cyklu rozwojowego mieszanego lasu dolnoreglowego w jego pierwotnej strukturze gatunkowej i wiekowej, od pojawienia się młodych siewek aż do naturalnej śmierci i rozpadu najstarszych osobników.

</doc>
<doc id="1905310" url="https://pl.wikipedia.org/wiki?curid=1905310" title="Bazylika archikatedralna św. Jana Chrzciciela i św. Jana Ewangelisty w Lublinie">
Bazylika archikatedralna św. Jana Chrzciciela i św. Jana Ewangelisty w Lublinie



</doc>
<doc id="1905313" url="https://pl.wikipedia.org/wiki?curid=1905313" title="Parafia Najświętszej Maryi Panny Częstochowskiej w Sosnowcu">
Parafia Najświętszej Maryi Panny Częstochowskiej w Sosnowcu

Parafia Najświętszej Maryi Panny Częstochowskiej w Sosnowcu – rzymskokatolicka parafia, położona w dekanacie sosnowieckim – Chrystusa Króla, diecezji sosnowieckiej, metropolii częstochowskiej w Polsce, erygowana w 1924 roku.

</doc>
<doc id="1905317" url="https://pl.wikipedia.org/wiki?curid=1905317" title="Parafia Matki Bożej Nieustającej Pomocy w Sosnowcu">
Parafia Matki Bożej Nieustającej Pomocy w Sosnowcu

Parafia Matki Bożej Nieustającej Pomocy w Sosnowcu – rzymskokatolicka parafia, położona w dekanacie sosnowieckim - Chrystusa Króla, diecezji sosnowieckiej, metropolii częstochowskiej w Polsce, erygowana w 1957 roku. Mieści się w dzielnicy Ostrowy Górnicze.

</doc>
<doc id="1905318" url="https://pl.wikipedia.org/wiki?curid=1905318" title="The Crusher">
The Crusher

The Crusher – trzeci studyjny album szwedzkiej grupy wykonującej melodic death metal, Amon Amarth, wydany 8 maja 2001 nakładem Metal Blade Records.

</doc>
<doc id="1905319" url="https://pl.wikipedia.org/wiki?curid=1905319" title="Filip Florian">
Filip Florian

Filip Florian (ur. 1968) – rumuński pisarz i dziennikarz.
Życiorys.
Jako pisarz debiutował w 2005 powieścią "Małe palce". Jej akcja rozgrywa się współcześnie, w małym rumuńskim miasteczku, w którym w czasie wykopalisk archeologicznych dochodzi do odkrycia masowego grobu. Florian łączy opis codziennego życia z historią i politycznymi zawirowaniami. Książka została uhonorowana szeregiem rumuńskich nagród, przetłumaczono ją na kilka języków, w tym polski. 
Wspólnie z bratem Mateim napisał również powieść "Starszy brat, młodszy brat".
Dwie z jego powieści znalazły się w finale Literackiej Nagrody Europy Środkowej „Angelus”: "Dni króla" w 2017 oraz "Wszystkie sowy" w 2019.

</doc>
<doc id="1905320" url="https://pl.wikipedia.org/wiki?curid=1905320" title="Parafia Najświętszego Ciała i Krwi Chrystusa w Sosnowcu">
Parafia Najświętszego Ciała i Krwi Chrystusa w Sosnowcu

Parafia Najświętszego Ciała i Krwi Chrystusa w Sosnowcu – rzymskokatolicka parafia, położona w dekanacie sosnowieckim - Chrystusa Króla, diecezji sosnowieckiej, metropolii częstochowskiej w Polsce, erygowana w 1989 roku.

</doc>
<doc id="1905321" url="https://pl.wikipedia.org/wiki?curid=1905321" title="Przydatki odwłokowe">
Przydatki odwłokowe



</doc>
<doc id="1905322" url="https://pl.wikipedia.org/wiki?curid=1905322" title="Parafia Najświętszej Maryi Panny Wspomożycielki Wiernych w Sosnowcu">
Parafia Najświętszej Maryi Panny Wspomożycielki Wiernych w Sosnowcu

Parafia Najświętszej Maryi Panny Wspomożycielki Wiernych w Sosnowcu – rzymskokatolicka parafia, położona w dekanacie sosnowieckim - Chrystusa Króla, diecezji sosnowieckiej, metropolii częstochowskiej w Polsce, erygowana w 1969 roku.

</doc>
<doc id="1905324" url="https://pl.wikipedia.org/wiki?curid=1905324" title="Ożóg">
Ożóg



</doc>
<doc id="1905325" url="https://pl.wikipedia.org/wiki?curid=1905325" title="Parafia św. Apostołów Piotra i Pawła w Sosnowcu">
Parafia św. Apostołów Piotra i Pawła w Sosnowcu

Parafia Świętych Apostołów Piotra i Pawła w Sosnowcu – rzymskokatolicka parafia, położona w dekanacie sosnowieckim – Chrystusa Króla, diecezji sosnowieckiej, metropolii częstochowskiej, erygowana w 1924 roku. Oprócz dzielnicy Sosnowca Maczki parafia obejmuje również leśną osadę Piernikarka, położoną w Sławkowie.

</doc>
<doc id="1905327" url="https://pl.wikipedia.org/wiki?curid=1905327" title="László Bilek">
László Bilek

László Bilek (wym. [], ur. 1909 w Kieżmarku, zm. ok. 1950 w Bardejowie) – węgierski taternik, narciarz, prawnik, sędzia i malarz.
László Bilek był najbardziej aktywny jako taternik w latach 20. i 30. XX wieku, jego najczęstszymi partnerami wspinaczkowymi byli taternicy węgierscy – Alfréd Grósz, György Lingsch i Gabriel (Gábor) Seide. Jednym z jego największych taternickich dokonań było przejście nowej drogi na Wyżnią Przełęcz w Widłach.

</doc>
<doc id="1905328" url="https://pl.wikipedia.org/wiki?curid=1905328" title="Armia Kanawha">
Armia Kanawha

Armia Kanawha – niewielka armia Stanów Skonfederowanych podczas wojny secesyjnej.
Oddziały Konfederacji nad ważnym kanałem transportowym, jakim była rzeka Kanawha w dolinie Zachodniej Wirginii, zostały zebrane pod szyldem „Armii Kanawha” przez byłego gubernatora Henry’ego Wise’a 6 czerwca 1861 roku. John Floyd dla którego dolina Kanawha była domem, przejął dowodzenie 11 sierpnia, próbując uskutecznić rekrutację, jednakże osobiste animozje pomiędzy nim a politykami, uniemożliwiły pełną kontrolę, aż do wczesnej jesieni.
Niesnaski między dowódcami kosztowały Konfederatów przegraną pod Carnifex Ferry, co skłoniło sekretarza wojny Judę Benjamina do przyznania pełnej kontroli nad tą niewielką (rozmiarami sięgała brygady) armią Floydowi. Po wysłaniu na zachodni teatr walk, „Armia” została wcielona do 3 dywizji armii Środkowego Kentucky, pod koniec grudnia. Po bitwie pod Fort Donelson pozostała część ludzi trafiła do armii Mississippi.

</doc>
<doc id="1905330" url="https://pl.wikipedia.org/wiki?curid=1905330" title="C/1746 P1">
C/1746 P1

 C/1746 P1 – kometa najprawdopodobniej jednopojawieniowa, którą można było obserwować gołym okiem w 1746 roku.
Odkrycie i obserwacje komety.
Kometę zaobserwował po raz pierwszy 13 sierpnia 1746 r. Jean-Philippe de Chéseaux. Osiągnęła jasność absolutną -0,5. 13 marca 1747 roku przeszła przez peryhelium swej orbity.
Orbita komety.
C/1746 P1 porusza się po orbicie w kształcie zbliżonym do paraboli o mimośrodzie 1. Peryhelium znajdowało się w odległości 2,2 j.a. od Słońca. Nachylenie jej orbity do ekliptyki wynosiło 100,8˚.

</doc>
<doc id="1905332" url="https://pl.wikipedia.org/wiki?curid=1905332" title="Pseudoceloma">
Pseudoceloma



</doc>
<doc id="1905333" url="https://pl.wikipedia.org/wiki?curid=1905333" title="Schizoceloma">
Schizoceloma



</doc>
<doc id="1905334" url="https://pl.wikipedia.org/wiki?curid=1905334" title="PPTiT">
PPTiT



</doc>
<doc id="1905347" url="https://pl.wikipedia.org/wiki?curid=1905347" title="Marek Jasiński (kompozytor)">
Marek Jasiński (kompozytor)

Marek Piotr Jasiński (ur. 10 września 1949 w Stargardzie, zm. 15 lutego 2010 w Cluj-Napoca w Rumunii) – polski kompozytor i pedagog, związany ze Szczecinem profesor Akademii Muzycznej w Poznaniu i Akademii Muzycznej w Bydgoszczy.
Życiorys.
Od szóstego roku życia uczył się gry na fortepianie. W kolejnych latach uczęszczał do Społecznego Ogniska Muzycznego w Stargardzie, a następnie do Szkoły Muzycznej II stopnia w Szczecinie (klasa fortepianu Haliny Nowackiej-Durnaś). W 1974 roku ukończył wychowanie muzyczne w Państwowej Wyższej Szkole Muzycznej w Poznaniu, a w 1979 studia w zakresie kompozycji w klasie Andrzeja Koszewskiego na tej samej uczelni.
W latach 1983 i 1987 kształcił się w Bułgarii (Borowec) na Międzynarodowych Kursach Kompozytorskich, organizowanych przez Międzynarodową Radę Muzyczną UNESCO oraz na Podyplomowym Studium Doskonalenia Pedagogicznego (1987).
Od 1979 roku pracował w szczecińskiej filii Akademii Muzycznej w Poznaniu i w punkcie konsultacyjnym gdańskiej Akademii Muzycznej w Koszalinie. Współpracował też z Zespołem Szkół Muzycznych im. Feliksa Nowowiejskiego w Szczecinie i Chórem Akademickim Politechniki Szczecińskiej pod dyrekcją Jana Szyrockiego. Pełnił funkcję prodziekana Wydziału Pedagogiki Instrumentalnej w szczecińskiej filii uczelni poznańskiej (1990–1996) i prezesa Pomorskiego Stowarzyszenia Instrumentalistów Academia. Od 1995 roku był wykładowcą na Wydziale Kompozycji i Teorii Muzyki Akademii Muzycznej w Bydgoszczy. Prowadził zajęcia dydaktyczne z kompozycji, propedeutyki kompozycji, kontrapunktu, instrumentacji i harmonii oraz seminaria magisterskie. W okresie 1999–2005 pełnił funkcję dziekana tego Wydziału.
Tytuł naukowy profesora sztuk muzycznych uzyskał 10 maja 2000 roku.
Nie przerywał własnej twórczości muzycznej. Uczestniczył w krajowych i zagranicznych festiwalach i konkursach kompozytorskich (również jako członek jury) oraz w międzynarodowych kursach kompozytorskich organizowanych przez radę muzyczną UNESCO.
Komponował utwory chóralne, wokalno-instrumentalne oraz instrumentalne. Dwa z nich: "Beatus Vir" oraz "Pieśń Zwiastowania" na chór mieszany otrzymały nagrody na konkursach kompozytorskich o zasięgu międzynarodowym. Skomponował również "Lux et Veritas" na inaugurację organów szczecińskiej katedry.
Został odznaczony Srebrnym Medalem Gloria Artis (2006) i Medal Komisji Edukacji Narodowej (2003). W tymże roku został pierwszym laureatem Zachodniopomorskiego Nobla w dziedzinie nauk artystycznych. Otrzymał też liczne inne nagrody i wyróżnienia.
Zmarł nagle w Rumunii podczas zajęć prowadzonych w Cluj-Napoca w ramach Europejskiego Programu FABREC. Został pochowany na cmentarzu komunalnym przy ul. Kościuszki w Stargardzie.
Twórczość.
Dorobek Marka Jasińskiego obejmuje utwory wokalne, wokalno-instrumentalne i instrumentalne, od orkiestrowych do solowych. Najbliższa kompozytorowi była wokalna i wokalno-instrumentalna muzyka sakralna. Za najważniejsze kompozycje są uznawane:
Upamiętnienie.
Upamiętnienie i popularyzacja twórczości Marka Jasińskiego jest celem „Stowarzyszenia im. Profesora Marka Jasińskiego” z siedzibą w Szczecinie. Członkowie Stowarzyszenia oraz Studenckiego Koła Artystyczno-Naukowego Wydziału Kompozycji, Teorii Muzyki i Reżyserii Dźwięku w Akademii Muzycznej w Bydgoszczy zorganizowali m.in. koncerty w Bydgoszczy i Szczecinie (marzec i kwiecień 2011), na których wykonano "Requiem Profesorowi Markowi Jasińskiemu" (kompozytorzy "Requiem" i członkowie Koła studiowali kompozycję u Marka Jasińskiego).
5 lutego 2011 Marek Jasiński został patronem Ogólnokształcącej Szkoły Muzycznej I stopnia w Szczecinie.
We wrześniu 2021 roku w Stargardzie odbyła się pierwsza edycja muzycznego Międzynarodowego Festiwalu im. prof. Marka Jasińskiego „Soni Spatium”.

</doc>
<doc id="1905348" url="https://pl.wikipedia.org/wiki?curid=1905348" title="Piekiełko (przystanek kolejowy)">
Piekiełko (przystanek kolejowy)

Piekiełko – przystanek osobowy w miejscowości Piekiełko, w województwie małopolskim w Polsce; leży na Turystycznym Szlaku Kolejowym Przez Karpaty.

</doc>
<doc id="1905349" url="https://pl.wikipedia.org/wiki?curid=1905349" title="Chrystyna Antonijczuk">
Chrystyna Antonijczuk

Chrystyna Wasyliwna Antonijczuk (ukr. Христина Василівна Антонійчук; ur. 4 września 1990 w Kołomyi) – ukraińska tenisistka. Zawodniczka praworęczna z oburęcznym bekhendem.
Kariera.
W wieku 16 lat wygrała swój pierwszy turniej ITF. W finale w pokonanym polu została Andreja Klepač. Na następny finał czekała ponad rok, we włoskiej Penzie ograła ją Anna Łapuszczenkowa. W Charkowie w 2008 roku zdobyła swój drugi tytuł. Pierwszy tytuł poza granicami Ukrainy zdobyła w 2009 roku w Uzbekistanie. W kolejnym swoim występie, w Charkowie również sięgnęła po najcenniejsze trofeum. Kolejnego finału w Karszy nie ukończyła z powodu kontuzji. Na początku 2010 roku próbowała zakwalifikować się do Australian Open, ale nieskutecznie – przegrała w pierwszej rundzie.
12 maja 2010 roku Międzynarodowa Federacja Tenisowa ogłosiła, że Antonijczuk pod koniec kwietnia została przyłapana na stosowaniu zakazanego środka – furosemidu i zdyskwalifikowana na rok.

</doc>
<doc id="1905350" url="https://pl.wikipedia.org/wiki?curid=1905350" title="Allan McLean">
Allan McLean

Allan McLean (ur. 3 lutego 1840 w Oban, zm. 13 lipca 1911 w Melbourne) – australijski polityk szkockiego pochodzenia. W czasie swojej kariery pełnił urzędy m.in. premiera Wiktorii oraz federalnego ministra handlu i ceł Australii.
Życiorys.
Młodość i kariera zawodowa.
Był dwuletnim dzieckiem, gdy jego rodzina wyemigrowała ze Szkocji do Australii. W nowym kraju jego ojciec utrzymywał rodzinę z hodowli owiec. Jako młody człowiek próbował swoich sił w dziennikarstwie, ale ostatecznie poszedł w ślady ojca i zajął się rolnictwem. W latach 70. XIX wieku pełnił urząd prezydenta hrabstwa Mafra (dziś już nieistniejącego) i odegrał ważną rolę w rozwoju samorządów lokalnych w Wiktorii.
Kariera polityczna.
W 1880 został członkiem Zgromadzenia Ustawodawczego Wiktorii. Dziesięć lat później objął urząd ministra rolnictwa tej kolonii, a następnie był jej głównym sekretarzem. W latach 1894-98 zasiadał w rządzie kolonialnym jako minister bez teki. W grudniu 1899 przeprowadził w parlamencie przewrót przeciwko premierowi George’owi Turnerowi, doprowadził do uchwalenia wotum nieufności dla niego, a potem, utworzył własny gabinet, który przetrwał niespełna rok.
Pomimo swojej niechęci do idei powstania Związku Australijskiego, gdy stał się on faktem, z powodzeniem kandydował do pierwszego składu federalnej Izby Reprezentantów. Zasiadł tam w ławach Partii Protekcjonistycznej. Kiedy w 1903 kierownictwo tego ugrupowania przejął Alfred Deakin, który podjął współpracę z lewicą, McLean znalazł się na uboczu. W 1904 wraz z grupą konserwatywnych protekcjonistów poparł tworzony przez Partię Wolnego Handlu gabinet George’a Reida. McLean wszedł do niego jako minister handlu i ceł. Zdaniem większości historyków był faktycznie drugą pod względem znaczenia osobą w rządzie po premierze. Rząd przetrwał do 1905, zaś po jego upadku dla McLeana nie było już powrotu w szeregi protekcjonistów. W 1906 stracił mandat parlamentarny i znalazł się na przymusowej politycznej emeryturze. Choć otrzymał propozycję ponownego kandydowania w 1909 roku, odrzucił ją ze względu na postępujący reumatyzm. Zmarł w 1911, przeżywszy 71 lat.

</doc>
<doc id="1905353" url="https://pl.wikipedia.org/wiki?curid=1905353" title="Tymbark (stacja kolejowa)">
Tymbark (stacja kolejowa)

Tymbark – stacja kolejowa w miejscowości Tymbark, w województwie małopolskim w Polsce; leży na Turystycznym Szlaku Kolejowym przez Karpaty.

</doc>
<doc id="1905358" url="https://pl.wikipedia.org/wiki?curid=1905358" title="Piotr Bogdan Filipowicz">
Piotr Bogdan Filipowicz

Bogdan Piotr Filipowicz (ur. 9 lipca 1933 w Koluszkach, zm. 5 marca 1998 w Bolesławiu) – biskup starokatolicki, zwierzchnik Kościoła Staro-katolickiego w PRL w latach 1965–1993.
Życiorys.
Piotr Filipowicz początkowo był kapłanem Kościoła Polskokatolickiego, w roku 1957 będąc wikariuszem parafii polskokatolickiej we Wrocławiu zgodził się przyjąć sakrę biskupią z rąk bpa Adama Jurgielewicza, chociaż nie został wybrany przez Synod Ogólnopolski, a jedynie miał być zatwierdzony przez to kolegium na najbliższym posiedzeniu, stąd niekiedy podaje się w wątpliwość ważność jego sakry biskupiej.
W roku 1963 został wyświęcony "sub conditione" na biskupa przez Ignacego Jana Wysoczańskiego, czego świadkiem był m.in. ks. Henryk Zdoliński, który pozostawił po sobie własnoręczne oświadczenie w tej sprawie. W archiwach Kościoła Polskokatolickiego abp Piotr Filipowicz figuruje jako proboszcz parafii polskokatolickiej św. Józefa w Tarnogórze w latach 1959-1964. Mogło to oznaczać, że w tym okresie odłączył się od macierzystego Kościoła i pozostawał pod jurysdykcją Kościoła Polskokatolickiego.
W 1965 roku wraz z 12 duchownymi (w tym z jednym biskupem, dziewięcioma księżmi oraz 2 braćmi zakonnymi) został usunięty dekretem L.dz. 159/65 ze struktur Polskiego Kościoła Starokatolickiego, jednakże dzięki negatywnej decyzji Urzędu ds. Wyznań co do uznania nowej władzy zwierzchniej Kościoła Starokatolickiego kontynuował działalność jako zwierzchnik Kościoła, którego nigdy nie uznały władze państwowe.
Podczas swoich rządów w Kościele Staro-katolickim w PRL powołał do życia trzy diecezje: Pomorską, Śląsko-Dąbrowską i Warszawską. W 1967 nawiązał kontakt z bp. Helmutem Norbertem Paulusem Maasem z Kościoła Zakonu Mariawitów w Niemczech. Konsekrator m.in. biskupów Banacha i Kordzika.
Postępująca od końca lat 80. choroba skutecznie uniemożliwiała Bogdanowi Filipowiczowi zarządzanie Kościołem, mimo tego nie chciał on zrzec się urzędu Zwierzchnika Kościoła. W związku z tym obradujący w lipcu 1993 roku Synod Diecezji Pomorskiej Kościoła Staro-katolickiego w PRL zadecydował o swojej autokefalii i przeszedł pod zarząd ks. Wojciecha Kolma. Z czasem pozostałe parafie również uznały nowego zwierzchnika, zaś Bogdan Filipowicz przeszedł na emeryturę i osiedlił się w Bolesławiu, w powiecie olkuskim. Zmarł w 5 marca 1998 roku i został tam pochowany na miejscowym cmentarzu katolickim.

</doc>
<doc id="1905359" url="https://pl.wikipedia.org/wiki?curid=1905359" title="Ordinary Brainwash">
Ordinary Brainwash

Ordinary Brainwash - solowy projekt multiinstrumentalisty i wokalisty – Rafała Żaka.
Komercyjny debiut projektu nastąpił 23 marca 2008 roku na antenie Programu Trzeciego Polskiego Radia w audycji Piotra Kaczkowskiego ‘Minimax’.
Pierwsza płyta Ordinary Brainwash pt. ’Disorder in My Head’ ukazała się 7 grudnia 2009 nakładem Lynx Music (dystrybucja Rock Serwis). Na album składa się 10 kompozycji. Drugi album to wydany 18 października 2010 roku "Labeled Out Loud". Trzecia płyta, "ME 2.0" ukazała się 4 czerwca 2012 nakładem wydawnictwa Metal Mind Productions.
Oba albumy są nagrane całkowicie samodzielnie przez Rafała Żaka. Jest on kompozytorem wszystkich utworów, wykonawcą wszystkich ścieżek instrumentalnych oraz wokalnych. Zajął się także mixingiem i masteringiem.

</doc>
<doc id="1905361" url="https://pl.wikipedia.org/wiki?curid=1905361" title="Dobra koło Limanowej">
Dobra koło Limanowej

Dobra koło Limanowej – przystanek osobowy w miejscowości Dobra, w województwie małopolskim w Polsce; leży na Turystycznym Szlaku Kolejowym Przez Karpaty.
Zbudowana przez Austriaków w 1884 jako stacja na szlaku Galicyjskiej Kolei Transwersalnej.

</doc>
<doc id="1905363" url="https://pl.wikipedia.org/wiki?curid=1905363" title="Thou Art in Heaven">
Thou Art in Heaven

Thou Art in Heaven - singel Mike’a Oldfielda wydany w 2002 roku, promujący album "Tres Lunas". Jest to drugi singel z tego albumu. 
"Thou Art in Heaven" jest skróconą wersją 13-minutowego "Art in Heaven", zagranego na żywo w Berlinie w noc sylwestrową 1999 roku, zarejestrowanego na DVD "The Art In Heaven Concert". Nie zawiera on części opartej na "Odzie do radości" Ludwiga van Beethovena.

</doc>
<doc id="1905365" url="https://pl.wikipedia.org/wiki?curid=1905365" title="Andrzej Kaźmierczak (ekonomista)">
Andrzej Kaźmierczak (ekonomista)

Andrzej Kaźmierczak (ur. 12 lipca 1950 w Warszawie) – polski ekonomista, profesor nauk ekonomicznych. W kadencji 2010–2016 członek Rady Polityki Pieniężnej, w latach 2016–2022 członek Zarządu Narodowego Banku Polskiego.
Życiorys.
Ukończył w 1973 studia w Szkole Głównej Planowania i Statystyki. W 1979 uzyskał stopień naukowy doktora, habilitował się w 1986. 31 października 2000 otrzymał tytuł profesora nauk ekonomicznych.
Od 1973 zawodowo związany ze Szkołą Główną Handlową w Warszawie (poprzednio SGPiS), najpierw jako pracownik naukowy w Katedrze Finansów, następnie w Katedrze Bankowości. W 1993 objął stanowisko profesora nadzwyczajnego, a w 2003 profesora zwyczajnego. Prowadził też wykłady na innych uczelniach, m.in. w Wyższej Szkole Ekonomiczno-Informatycznej w Warszawie. Specjalizuje się w zakresie finansów międzynarodowych oraz polityki pieniężnej.
Był członkiem rad nadzorczych różnych banków, w latach 1992–1997 zasiadał w Radzie Ekonomicznej powołanej przy prezesie Narodowego Banku Polskiego. Był później członkiem rady społeczno-gospodarczej przy Rządowym Centrum Studiów Strategicznych i ekspertem Najwyższej Izby Kontroli. W 2009 został doradcą w Kancelarii Prezydenta RP.
Przez kilka lat związany z Ligą Polskich Rodzin. Był ekspertem gospodarczym tej partii i jej kandydatem w wyborach parlamentarnych w 2005 (w okręgu nr 18 zajął wówczas 13. miejsce wśród 21 kandydatów) oraz w wyborach samorządowych w 2006.
16 lutego 2010 prezydent Lech Kaczyński ogłosił decyzję o powołaniu go w skład Rady Polityki Pieniężnej III kadencji. 16 lipca 2016 prezydent Andrzej Duda na wniosek prezesa NBP Adama Glapińskiego powołał go na członka Zarządu Narodowego Banku Polskiego; funkcję tę pełnił do lipca 2022.

</doc>
<doc id="1905366" url="https://pl.wikipedia.org/wiki?curid=1905366" title="Mapun">
Mapun

Mapun (dawniej Cagayan Sulu lub Cagayan de Tawi-Tawi) − wulkaniczna wyspa na morzu Sulu należąca do Filipin. Położona na wschodzie malezyjskiego stanu Sabah na wyspie Borneo, pomiędzy Archipelagiem Sulu na południu i wyspą Palawan na północy. Stanowi część prowincji Tawi-Tawi należącej do Muzułmańskiego Mindanao.
Powierzchnia 85,3 km². Zaludnienie 22011 mieszkańców (2000).

</doc>
<doc id="1905369" url="https://pl.wikipedia.org/wiki?curid=1905369" title="Skrzydlna (przystanek kolejowy)">
Skrzydlna (przystanek kolejowy)

Skrzydlna – przystanek osobowy w miejscowości Skrzydlna, w województwie małopolskim w Polsce; leży na Turystycznym Szlaku Kolejowym Przez Karpaty. Znajduje się w najwyższym punkcie linii 104, na północnym stoku Śnieżnicy, na wysokości 608 m n.p.m.

</doc>
<doc id="1905370" url="https://pl.wikipedia.org/wiki?curid=1905370" title="Cagayan Sulu">
Cagayan Sulu



</doc>
<doc id="1905376" url="https://pl.wikipedia.org/wiki?curid=1905376" title="Korona Majdan Królewski">
Korona Majdan Królewski



</doc>
<doc id="1905377" url="https://pl.wikipedia.org/wiki?curid=1905377" title="Kasina Wielka (przystanek kolejowy)">
Kasina Wielka (przystanek kolejowy)

Kasina Wielka – przystanek osobowy w Kasinie Wielkiej w województwie małopolskim w Polsce, do 11 grudnia 2005 stacja; leży na Turystycznym Szlaku Kolejowym Przez Karpaty. Była to najwyżej położona stacja na linii 104, usytuowana na zachodnim stoku Śnieżnicy.
Została otwarta w 1884 r, jako stacja austriackiej państwowej Galicyjskiej Kolei Transwersalnej, prowadzącej z Czadcy do Husiatyna.
Znajdujący się tu XIX-wieczny budynek stacyjny wielokrotnie stanowił scenerię dla filmów m.in. Karol. Człowiek, który został papieżem, Lista Schindlera, Boże skrawki, Szatan z siódmej klasy (wersja z 2006 r.), czy Katyń. Aktualnie (2015 r.) – po remoncie obiektu – znajdują się w nim pokoje gościnne i apartamenty do wynajęcia.
Obok zlokalizowana jest Stacja Narciarska Śnieżnica w Kasinie Wielkiej z krzesełkowym wyciągiem narciarskim, na potrzeby której na terenie przystanku kolejowego w zimie tworzony jest parking dla samochodów.

</doc>
<doc id="1905381" url="https://pl.wikipedia.org/wiki?curid=1905381" title="Dżek">
Dżek



</doc>
<doc id="1905382" url="https://pl.wikipedia.org/wiki?curid=1905382" title="Klasztor św. Piotra w Salzburgu">
Klasztor św. Piotra w Salzburgu

Klasztor św. Piotra w Salzburgu – najstarszy, do dziś istniejący, klasztor benedyktynów na terenie niemieckojęzycznym.
Historia.
Założony przez św. Ruperta w 696 roku podczas jego podróży misyjnej w Alpach Południowych.
W średniowieczu znany ze swej wyjątkowej szkoły pisarstwa. W XV wieku opactwo przyjęło tzw. "Reformy z Melk", które miały na celu odnowienie życia klasztornego w Austrii.
W roku 1622 z inicjatywy arcybiskupa Parisa Grafa von Lodrona oraz dzięki klasztorom benedyktyńskim Salzburga, Szwajcarii, Bawarii i Austrii otworzono Benedyktyński Uniwersytet Salzburski, który był ściśle związany z opactwem św. Piotra aż do roku 1810, kiedy to uniwersytet zamknięto.
W roku 1926 dzięki staraniom opata Petrusa Karla Klotz otworzono "Kolleg St. Benedikt", który przyczynił się do ponownego otworzenia Uniwersytetu Salzburskiego.
W 1927 roku klasztor św. Piotra wzrósł do rangi arcyopactwa.
W czasach nazistowskich wygnano mnichów z klasztoru, sam jednak budynek klasztorny pozostał. Po wojnie mnisi wrócili. Od 2009 roku zakonem kieruje arcyopat Bruno Becker. W klasztorze mieszka 22 mnichów (stan z listopada 2008 r.).
Biblioteka.
W Klasztorze św. Piotra znajduje się najstarsza biblioteka w Austrii. Z 800 manuskryptów najcenniejszym dziełem jest tzw. "Verbrüderungsbuch", księga zawierająca spis i informacje na temat zakonów w średniowieczu, którą zdeponował w roku 784 biskup św. Wirgiliusz z Salzburga.

</doc>
<doc id="1905383" url="https://pl.wikipedia.org/wiki?curid=1905383" title="Moldflow">
Moldflow

Moldflow – system komputerowy, przeznaczony do symulacji procesu wtryskiwania tworzyw termoplastycznych. Jego produkcją i rozwojem zajmuje się firma Moldflow Corporation, która należy do firmy Autodesk.
Historia.
Historia oprogramowania rozpoczęła się w Melbourne w Australii w 1978, kiedy to na rynek wprowadzono pierwszą wersję systemu. Od tego momentu aplikacja jest sukcesywnie rozwijana. W 1980 powiązano proces wypełnienia gniazda formującego z deformacjami wypraski, a 1982 to debiut trójwymiarowej analizy graficznej. Pod koniec lat osiemdziesiątych opracowano narzędzia służące do projektowania układów chłodzących, ulepszono analizę skurczu i deformacji.
W latach dziewięćdziesiątych wprowadzono między innymi takie narzędzia jak: analiza naprężeń wewnętrznych, analiza wtryskiwania wspomaganego gazem (1991), narzędzia optymalizujące proces wtrysku (1993) i orientacji włókien (1994), moduł generujący powierzchnię środkową wypraski (tzw. midplane) (1995), technologia Dual Domain umożliwiająca pracę bezpośrednio na modelach bryłowych bez konieczności manualnego tworzenia siatek elementów skończonych (1997). 
Na przełomie wieków światło dzienne ujrzały takie narzędzia jak: Moldflow Plastics Xpert, Moldflow Mold Adviser, Moldflow Design Link. W kolejnych latach firma rozszerzała swoją ofertę o Moldflow Manufacturing Solutions (2003), aplikację MoldflowXpress oraz narzędzia do kontroli układów gorącokanałowych (2004). 
Obecnie główna siedziba firmy znajduje się w miejscowości Framingham w stanie Massachusetts (USA), a ośrodki badań i rozwoju mieszczą się w Melbourne w Australii oraz w Ithaca w Stanach Zjednoczonych.
Produkty.
Moldflow to jeden z systemów CAE w przetwórstwie tworzyw sztucznych, według danych producenta na świecie jest około 9000 użytkowników aplikacji. 
Do 2008 roku w ofercie firmy znajdowały się następujące produkty: dwa główne: Moldflow Plastics Insight (MPI) oraz Moldflow Plastics Advisers (MPA), a także: Moldflow CAD Doctor – narzędzie służące do naprawy, i upraszczania geometrii importowanych plików, Moldflow Design Link (MDL) – narzędzie umożliwiające bezpośredni import geometrii bryłowej z systemów CAD opartych na jądrze Parasolidu, Moldflow Magics STL Expert, umożliwiający przeglądanie, pomiary, korekcję i optymalizację siatek elementów skończonych z plików STL, Moldflow Midplane Generator, stwarzający możliwość automatycznego tworzenia siatki powierzchni środkowej z modelu bryłowego STL, Moldflow Plastics Xpert, będący systemem ekspertowym do zaawansowanej kontroli, optymalizacji i monitorowania wtryskarek w procesie przetwórstwa, Moldflow Structural Alliance (MSA) – oprogramowanie umożliwiające przesyłanie do takich aplikacji CAE jak: ABAQUS, ANSYS informacji o ukierunkowaniu struktury wewnętrznej materiału wypraski do obliczeń wytrzymałościowych.
W 2008 roku firma Autodesk przejęła Moldflow Corporation za kwotę 297 mln dolarów. W związku z czym zmieniona została oferta, pozostawiono dwa główne produkty pod nowymi nazwami: Autodesk Moldflow Insight oraz Autodesk Moldflow Adviser, a także dostępne dla nich pakiety z grupy CAD Connectivity Products: Design Link i CAD Doctor. Dodano również bezpłatne narzędzie Moldflow Communicator, służące do przeglądania wyników symulacji bez konieczności posiadania komercyjnej licencji systemu Moldflow.
Metody obliczeń.
W systemie Moldflow dostępne są trzy metody MES:
Moldflow Adviser.
Autodesk Moldflow Adviser klasyfikowany jest przez producenta jako produkt „średniej półki” i adresowany do małych i średnich przedsiębiorstw. Ogólnie jego możliwości pozwalają na wykrywanie i usuwanie problemów powstających w formach wtryskowych, jak również na rozpatrywanie takich zagadnień jak: rozpływ tworzywa w gnieździe formującym, wyznaczanie linii łączenia strug i pułapek powietrznych, dobór parametrów wtrysku (czas wtrysku, prędkość wtrysku, temperatura uplastycznienia, ciśnienie wtrysku), dobór wymiarów przewężek i kanałów doprowadzających, balansowania: geometrii wypraski oraz układu doprowadzającego, optymalizacja układów chłodzących, wyznaczanie deformacji. Aplikacja umożliwia optymalizację konstrukcji wyprasek pod kątem doboru grubości ścianki w taki sposób, aby nie zwiększać niepotrzebnie jej masy i nie stwarzać problemów z wypełnieniem gniazda. Możliwe jest także symulacje zastosowania zróżnicowanej grubości ścianek oraz żeber i rowków montażowych w celu zbalansowania formy wtryskowej.
Autodesk Moldflow Adviser dostępny jest w trzech konfiguracjach modułowych różniących się ilości dostępnych narzędzi. 
Moldflow Insight.
Autodesk Moldflow Insight jest drugim obok Moldflow Adviser głównym produktem firmy, ze względu na cenę programu (najtańsza konfiguracja kosztuje 32 tys., a najdroższa nawet 81 tys. Euro) i poziom rozbudowania, potencjalnymi jego odbiorcami są duże firmy i korporacje. 
Ogólnie jego zastosowanie pozwala na: symulację fazy wypełnienia i docisku w procesie wtryskiwania, optymalizację usytuowania punktów wtrysku, balansowanie formy, oszacowanie warunków przetwórstwa, przewidywanie oraz korekcja dektów wypraski, analizę niejednolitego rozkładu temperatur w formie. Opcjonalnie dostępne są moduły umożliwiające symulację przetwórstwa wspomaganego gazem, wtrysku wielokomponentowego, wtrysku z wypełnieniem przez układ zamykający formy.
Moldflow Insight posiada trzy możliwe technologie MES: metoda Midplane, Dual Domain oraz metoda pełnego 3D. Program dostępny jest w trzech konfiguracjach: Insight Basic, Insight Perfomance oraz Insight Advanced. 

</doc>
<doc id="1905384" url="https://pl.wikipedia.org/wiki?curid=1905384" title="Stary Rusinów">
Stary Rusinów



</doc>
<doc id="1905385" url="https://pl.wikipedia.org/wiki?curid=1905385" title="Jerry Garcia">
Jerry Garcia

Jerry Garcia, właśc. Jerome John Garcia (ur. 1 sierpnia 1942 w San Francisco w Kalifornii, zm. 9 sierpnia 1995 w Forest Knolls w Kalifornii) – amerykański muzyk, gitarzysta i wokalista, lider grupy Grateful Dead.
Grał także w zespołach: Legion of Mary, Reconstruction, Jerry Garcia Band, Old and in the Way, Jerry Garcia Acoustic Band, New Riders of the Purple Sage. Muzykę jaką grał Garcia można zaliczyć do folk rocka, muzyki bluegrassowej, country, rocka, jazzu, rock and rolla, psychedelic rocka, rhythm and bluesa, blues rocka. Był aktywnym muzykiem od 1960 aż do śmierci.
Garcia pojawił się na liście "Rock and Roll Hall of Fame" jako członek zespołu Grateful Dead w 1994 roku, a w 2003 magazyn „Rolling Stone” umieścił go na 13. miejscu gitarzystów wszech czasów.

</doc>
<doc id="1905387" url="https://pl.wikipedia.org/wiki?curid=1905387" title="Zimowe Igrzyska Olimpijskie 2018">
Zimowe Igrzyska Olimpijskie 2018

Zimowe Igrzyska Olimpijskie 2018, XXIII Zimowe Igrzyska Olimpijskie – edycja zimowych igrzysk olimpijskich, które odbyły się w południowokoreańskim Pjongczangu w dniach 9–25 lutego 2018 roku. 
Gospodarz igrzysk został wybrany 6 lipca 2011 roku podczas 123. Sesji Międzynarodowego Komitetu Olimpijskiego (MKOl) w Durbanie. Pjongczang wygrał już w pierwszej rundzie głosowania, uzyskując 63 głosy. Pokonał drugie Monachium o 38 głosów, a francuskie Annecy o 45 głosów. Wcześniej ten południowokoreański powiat już dwukrotnie ubiegał się o organizację zimowych igrzysk olimpijskich: w 2010 i 2014. Głównym miejscem przeprowadzania igrzysk była gmina Daegwallyeong-myeon (największy ośrodek sportów zimowych w Korei Południowej).
Kandydaci.
Aplikacje złożyły trzy miasta – dwa z Europy i jedno z Azji:
Pierwszy etap:
22 czerwca 2010 Międzynarodowy Komitet Olimpijski dokonał w Lozannie wyboru trzech miast, które będą ubiegać się o organizację igrzysk.
Drugi etap:
6 lipca 2011 podczas 123. Sesji MKOl w Durbanie wybrano powiat Pjongczang na gospodarza zimowych igrzysk olimpijskich w 2018 roku.
Rozgrywane dyscypliny.
Uczestnicy zimowych igrzysk w Pjongczangu w 2018 roku rywalizowali w 102 konkurencjach w 15 dyscyplinach sportowych. Po raz pierwszy w historii na igrzyskach zostały rozegrane następujące konkurencje: Big Air, curling par mieszanych, bieg masowy w łyżwiarstwie szybkim i zawody drużynowe w narciarstwie alpejskim.
Państwa biorące udział w XXIII Zimowych Igrzyskach Olimpijskich.
Na XXIII Zimowe Igrzyska Olimpijskie zakwalifikowali się reprezentanci 92 państw oraz zawodnicy z Rosji występujący pod flagą olimpijską jako „Olimpijscy sportowcy z Rosji” (ang. "Olympic Athletes from Russia"). 5 grudnia 2017 roku przewodniczący MKOl, Thomas Bach ogłosił decyzję o wykluczeniu Rosji z udziału w igrzyskach. Decyzja ta została podjęta w oparciu o ustalenia trwającego 17 miesięcy śledztwa, zgodnie z którymi wielu rosyjskich sportowców korzystało w latach 2012–2015 z systematycznego programu dopingowego, prowadzonego przez władze ich kraju. Zawodnicy z Rosji, którzy udowodnili, że nie stosowali dopingu, otrzymali od MKOl prawo występu na igrzyskach pod flagą olimpijską. 
Na mocy podpisanej 20 stycznia 2018 roku przez delegacje Korei Północnej i Korei Południowej "Olimpijskiej Deklaracji Półwyspu Koreańskiego" sportowcy z obydwu państw wystąpili na ceremonii otwarcia igrzysk jako jedna reprezentacja pod Flagą Zjednoczenia, niesioną przez dwóch chorążych, po jednym z każdego kraju. Ponadto, w oparciu o zapisy deklaracji oba kraje wystawiły w olimpijskim turnieju hokeja na lodzie kobiet jednolitą, oznaczoną Flagą Zjednoczenia drużynę, powstałą poprzez dołączenie 12 zawodniczek i jednego urzędnika z Korei Północnej do dotychczasowego, liczącego 23 osoby składu Korei Południowej.
Na zimowych igrzyskach w Pjongczangu zadebiutowali reprezentanci 6 państw: Ekwadoru, Erytrei, Kosowa, Malezji, Nigerii i Singapuru.
Symbole igrzysk.
Logo.
Projekt logo XXIII Zimowych Igrzysk Olimpijskich ma swoje źródła w alfabecie koreańskim, znanym jako Hangul. Oba elementy umieszczone w górnej części przypominają pierwsze spółgłoski w każdej sylabie słowa „Pjongczang” w transkrypcji koreańskiej. Symbol lewy jednocześnie symbolizuje miejsce spotkania, w którym trzy elementy koreańskiego humanizmu "Cheon-ji-in" (czyli „Niebo, ziemia i człowiek”) są w pełnej harmonii.
Symbol prawy jest natomiast uosobieniem sportów zimowych, śniegu i lodu, ale także gwiazd sportu. W całości logo symbolizuje miejsce, w którym spotka się niebo, ziemia i rywalizujące ze sobą na śniegu i lodzie gwiazdy sportów zimowych z całego świata. Utrzymane jest w tradycyjnych kolorach olimpijskich – żółtym, czarnym, czerwonym, niebieskim i zielonym.
Maskotka.
Maskotką igrzysk olimpijskich w Pjongczangu wybrany został biały tygrys o imieniu Soohorang (kor. 수호랑). Jest ono zbitką dwóch koreańskich słów – "sooho", oznaczającego ochronę oraz "ho-rang-i", czyli tygrys. Soohorang ma być zatem tygrysem, sprawującym ochronę nad przebiegiem zawodów.
Obok białego tygrysa, organizatorzy wyróżnili także niedźwiedzia himalajskiego, noszącego imię Bandabi (kor. 반다비). Niedźwiedź himalajski jest maskotką igrzysk paraolimpijskich.
Maskotki igrzysk, zaprezentowane po raz pierwszy 27 czerwca 2014 roku, przedstawiają zwierzęta zamieszkujące terytorium Azji. W dniu 2 czerwca 2016 roku Międzynarodowy Komitet Olimpijski zatwierdził wzory maskotek igrzysk.
Pochodnia olimpijska.
Pochodnia olimpijska ma dokładnie 700 mm długości, co odpowiada wysokości miasteczka Pyeongchang-eup, które znajduje się 700 metrów nad poziomem morza. Pięć filarów w górnej części pochodni zostało zaprojektowanych tak, aby przypominały płonący płomień, a pięciokątne kształty w górnej i dolnej części symbolizują pięć kontynentów świata. Żółte wzory w kształcie gwiazdy i perforacje zdobiące każdy koniec pochodni reprezentują ludzi zamieszkujących wszystkie pięć kontynentów.
Medale.
Na awersie medali znajdują się ukośne linie, symbolizujące historię olimpiady i determinację sportowców. Na rewersie znajdują się dyscypliny sportowe igrzysk. Taśmy do medali tworzone są przy użyciu tradycyjnych koreańskich tkanin. Projektantem medali był koreański projektant Lee Suk-woo.
Złoty medal olimpijski waży 586 g, srebrny 580 g, zaś brązowy – 493 g.
Olimpijskie medale mają 92,5 mm szerokości, 109 mm długości (wliczając uchwyt na szarfę) oraz w zależności od krążka 4,4-9,42 mm grubości.
Złote i srebrne medale są wykonane ze srebra o czystości 99,9%. Złote medale pokryte są warstwą czystego złota o masie 6 gramów. Brązowe medale zostały z kolei wykonane z czerwonego mosiądzu .
Przebieg zawodów.
Zawody rozgrywane były w dniach 9–25 lutego 2018 roku. Dzień przed oficjalnym otwarciem igrzysk olimpijskich (9 lutego) odbyły się pierwsze zawody, kwalifikacje mężczyzn do konkursu skoków narciarskich na normalnej skoczni oraz turniej par mieszanych w curlingu.
Pierwszą złotą medalistką igrzysk została szwedzka biegaczka Charlotte Kalla – start w biegu łączonym kobiet (7,5 km + 7,5 km).
Kalendarz.
W poniższym kalendarzu zaprezentowano dni, w których rozdane zostały medale w danej dyscyplinie (żółty kolor), rozegrane zostały eliminacje (niebieski kolor), rozegrana była gala łyżwiarzy figurowych (jasnożółty), ceremonia otwarcia (zielony) i zamknięcia igrzysk (czerwony) .

</doc>
<doc id="1905390" url="https://pl.wikipedia.org/wiki?curid=1905390" title="I Got You Dancing">
I Got You Dancing

I Got You Dancing − grime’owa kompozycja autorstwa Louise Harman zrealizowana na drugi studyjny album angielskiej raperki Lady Sovereign zatytułowany "Jigsaw"; jednocześnie inauguracyjny singel promujący ową płytę.
Pozycje na listach przebojów.
Zgodnie z zasadami panującymi na UK Singles Chart, „I Got You Dancing” − jako singel udostępniony wyłącznie przez Internet − nie kwalifikował się, by pojawić się w notowaniu. Utwór nie był także zestawiony na żadnej innej liście przebojów.

</doc>
<doc id="1905391" url="https://pl.wikipedia.org/wiki?curid=1905391" title="Maëlle Ricker">
Maëlle Ricker

Maëlle Danica Ricker (ur. 2 grudnia 1978 w North Vancouver) – kanadyjska snowboardzistka specjalizująca się w snowcrossie, mistrzyni olimpijska i dwukrotna medalistka mistrzostw świata.
Kariera.
W zawodach Pucharu Świata zadebiutowała 14 grudnia 1996 roku w Whistler, zajmując drugie miejsce w halfpipe'ie. Tym samym już w swoim debiucie nie tylko wywalczyła pierwsze pucharowe punkty, ale od razu stanęła na podium. W zawodach tych rozdzieliła dwie rodaczki: Nataszę Zurek i Tarę Teigen. Najlepsze wyniki osiągnęła w sezonie 2009/2010, kiedy to zwyciężyła w klasyfikacji generalnej, a w klasyfikacji snowcrossu zdobyła Małą Kryształową Kulę. Najlepsza w snowcrossie była też w sezonie 2007/2008. Ponadto w sezonach 2005/2006, 2008/2009 i 2011/2012 była druga w klasyfikacji snowcrossu, a w sezonie 2006/2007 zajęła w niej trzecie miejsce. Ricker wywalczyła też trzecie miejsce w klasyfikacji halfpipe’a w sezonu 1996/1997.
W 2005 roku wystąpiła na mistrzostwach świata w Whistler, zdobywając brązowy medal w snowcrossie. W zawodach tych wyprzedziły ją jedynie Lindsey Jacobellis z USA. Podczas rozgrywanych osiem lat później mistrzostw świata w Stoneham zdobyła złoty medal, wyprzedzając kolejną Kanadyjkę, Dominique Maltais i Helene Olafsen z Norwegii. Była też między innymi czwarta na mistrzostwach świata w San Candido (1997), mistrzostwach świata w Gangwon (2009) i mistrzostwach świata w La Molina (2011). W międzyczasie wystąpiła na igrzyskach olimpijskich w Vancouver, gdzie triumfowała w snowcrossie, wyprzedzając Francuzkę Déborah Anthonioz oraz Olivię Nobs ze Szwajcarii. Na rozgrywanych cztery lata wcześniej igrzyskach w Turynie była czwarta w tej samej konkurencji, przegrywając walkę o medal z Dominique Maltais. Zajęła również piąte miejsce w halfpipe’ie na igrzyskach olimpijskich w Nagano w 1998 roku.
W dniu 5 listopada 2015 roku tuż przed rozpoczęciem sezonu 2015/16 ogłosiła, że przechodzi na sportową emeryturę. Decyzję tą podjęła z powodu przewlekłej kontuzji kolana, której nabawiła się podczas igrzysk w Soczi.

</doc>
<doc id="1905392" url="https://pl.wikipedia.org/wiki?curid=1905392" title="Maelle Ricker">
Maelle Ricker



</doc>
<doc id="1905393" url="https://pl.wikipedia.org/wiki?curid=1905393" title="Those Were the Days (singel Lady Sovereign)">
Those Were the Days (singel Lady Sovereign)

"Those Were the Days" − grime'owa kompozycja autorstwa Louise Harman i Lukasza Gottwalda zrealizowana na pierwszy studyjny album angielskiej raperki Lady Sovereign zatytułowany "Public Warning". W drugim kwartale 2007 roku utwór wydano jako piąty i finalny singel promujący ową płytę, a także siódmy w całej dotychczasowej karierze artystki.

</doc>
<doc id="1905396" url="https://pl.wikipedia.org/wiki?curid=1905396" title="3 Steps Ahead">
3 Steps Ahead

Peter Paul Pigmans (ur. 31 stycznia 1961 w Berkel, zm. 27 sierpnia 2003 w Rotterdamie) – holenderski producent muzyki gabber, znany pod pseudonimem 3 Steps Ahead.
Twórczość Pigmansa jest ceniona przez ludzi z subkultury Gabber (jest uważany za pioniera gabbera i hardcore'u) za nowatorskie podejście do muzyki gabber, gdzie w przeciwieństwie do innych producentów nie przykładał dużej wagi do ciężkiego surowego brzmienia, natomiast skupiał się na silnej stronie technicznej i kompozycji utworów. Jego muzyka często zawierała elementy atmosferyczne, co było nietypowe w tym gatunku jak na owe czasy. Popularność przysparzały mu również żywiołowe pokazy na żywo.
Rozwijającą się karierę Pigmansa przerwało zdiagnozowanie nowotworu mózgu w roku 1999. 18 lipca 2003 roku na stadionie Hemkade w Zaanstad, zaprzyjaźnieni DJ-e zorganizowali masową imprezę w celu zebrania funduszy na jego leczenie. Jednak po kilku tygodniach Pigmans przegrał czteroletnią walkę z nowotworem.
Dwa miesiące później, coroczny festiwal Thunderdome rozpoczął się minutą ciszy poświęconą pamięci producenta.

</doc>
<doc id="1905399" url="https://pl.wikipedia.org/wiki?curid=1905399" title="Dekanat Stalowa Wola">
Dekanat Stalowa Wola

Dekanat Stalowa Wola – jeden z 25 dekanatów w rzymskokatolickiej diecezji sandomierskiej. Powstał w 2010 roku w miejsce zlikwidowanego dekanatu Stalowa Wola – Południe.
Parafie.
W skład dekanatu wchodzi 8 parafii:
Sąsiednie dekanaty.
Gorzyce, Janów Lubelski, Modliborzyce, Dekanat Pysznica, Tarnobrzeg, Ulanów, Zaklików

</doc>
<doc id="1905400" url="https://pl.wikipedia.org/wiki?curid=1905400" title="Jenny Wolf">
Jenny Wolf

Jenny Wolf (ur. 31 stycznia 1979 w Berlinie Wschodnim) – niemiecka łyżwiarka szybka, srebrna medalistka olimpijska, wielokrotna medalista mistrzostw świata oraz wielokrotna zdobywczyni Pucharu Świata.
Kariera.
Specjalizuje się w dystansach sprinterskich, preferuje zwłaszcza dystans 500 m. Pierwszy sukces w karierze osiągnęła w 2007 roku, kiedy zwyciężyła w biegu na 500 m podczas dystansowych mistrzostw świata w Salt Lake City. Wynik ten powtarzała podczas mistrzostw świata w Nagano (2008), mistrzostw świata w Vancouver (2009) oraz mistrzostw świata w Inzell (2011). W 2008 roku zdobyła także złoto na mistrzostwach świata w wieloboju sprinterskim w Heerenveen. W tej samej konkurencji Wolf była druga za Chinką Wang Beixing podczas mistrzostw świata w Moskwie w 2009 roku, a na mistrzostwach świata w Obihiro zajęła trzecie miejsce. Przegrała tam jedynie z Lee Sang-hwa z Korei Południowej i Japonką Sayuri Yoshii.
W 2002 roku wzięła udział w igrzyskach olimpijskich w Salt Lake City, zajmują piętnaste miejsce w swej koronnej konkurencji. Na tym dystansie była szósta podczas igrzysk olimpijskich w Turynie w 2006 roku oraz rozgrywanych osiem lat później igrzysk w Soczi. Swój jedyny medal olimpijski zdobyła na igrzyskach w Vancouver w 2010 roku, gdzie bieg na 500 m, ukończyła na drugiej pozycji. Rozdzieliła tam na podium Koreankę Lee Sang-hwa i Chinkę Wang Beixing.
Wielokrotnie stawała na podium zawodów Pucharu Świata, odnosząc przy tym 61. zwycięstw. W sezonach 2005/2006, 2006/2007, 2007/2008, 2008/2009, 2009/2010 i 2010/2011 zwyciężyła w klasyfikacji końcowej 500 m, w sezonie 2012/2013 była druga, a sezon 2011/2012 ukończyła na trzeciej pozycji. Ponadto w sezonach 2005/2006-2008/2009 wygrywała także klasyfikację 100 m, a w sezonach 2003/2004 i 2004/2005 zajmowała w niej drugie miejsce.
Ustanowiła siedem rekordów świata.

</doc>
<doc id="1905401" url="https://pl.wikipedia.org/wiki?curid=1905401" title="Lawina w Salang (2010)">
Lawina w Salang (2010)

Seria lawin, które zeszły 8 lutego 2010 roku w okolicach przełęczy Salang w Hindukuszu w Afganistanie. Około 35 lawin zasypało 3,5 km drogi, na której znajdowały się setki pojazdów z około 2500 osobami. Lawiny zasypały także wjazdy do tunelu Salang. W lawinie zginęły 172 osoby. Osoby, które pozostały odcięte od drogi wyjścia w tunelu Salang były narażone na mróz oraz dwutlenek węgla wydostający się z aut. 
Do akcji ratowniczej skierowano około 600 żołnierzy, policjantów i służby ratownicze oraz cztery śmigłowce, karetki i buldożery.

</doc>
<doc id="1905402" url="https://pl.wikipedia.org/wiki?curid=1905402" title="Edinburgh Festival">
Edinburgh Festival

Edinburgh Festival – seria wydarzeń kulturalnych w stolicy Szkocji, Edynburgu.
Pojęcie to obejmuje siedem oddzielnych tematycznie festiwali odbywających się co roku w ostatnich tygodniach sierpnia. Pierwszy festiwal zorganizowany został w 1947 roku by ożywić życie kulturalne Szkocji.
Obecnie jest to największy festiwal kulturalny na świecie, co roku przybywa nań około 1 milion osób.
Cykl rozpoczyna zazwyczaj The Military Tattoo, festiwal orkiestr wojskowych. Ponadto w skład programu wchodzi festiwal teatralny The Fringe, festiwal muzyki poważnej, w tym opery i baletu, Edinburgh International Festival, Film Festival, Book Festival oraz Television Festival.

</doc>
<doc id="1905406" url="https://pl.wikipedia.org/wiki?curid=1905406" title="Kalwaria Ujazdowska">
Kalwaria Ujazdowska

Kalwaria Ujazdowska – niezachowany zespół 28 kaplic zbudowanych w latach 1724–1731 w Warszawie, a ufundowanych przez Augusta II Mocnego i Augusta III Sasa. Kapliczki kalwaryjskie z powodu złego stanu technicznego zostały rozebrane około 1770.
Historia.
Kalwarię Ujazdowską zaprojektował architekt królewski Joachim Daniel Jauch z Miśni przebywający w Warszawie na dworze królewskim. Budowa Kalwarii Ujazdowskiej trwała od 1724 do 1731. Po raz pierwszy uroczystości Wielkiego Tygodnia obchodzono w 1732. Projekt Kalwarii nie został do końca zrealizowany. 
Droga Krzyżowa zaczynała się w miejscu, gdzie obecnie znajduje się plac Trzech Krzyży. Początek zaznaczony był dwoma kamiennymi obeliskami ustawionymi po obu stronach drogi. Szczyty tych kolumn wieńczyły krzyże pasyjne. Biegła ona prosto w kierunku Zamku Ujazdowskiego, nieco przed nim schodziła ze skarpy ku Wiśle, a następnie zawracała i prowadziła z powrotem na skarpę przy Zamku Ujazdowskim. Od kaplicy Grobu Pańskiego droga kalwaryjska miała przebiegać mostkiem nad ulicą Agrykola w kierunku Pałacu Ujazdowskiego, a jej elementem końcowym miał być okazały kościół Zmartwychwstania Pańskiego. 
W głębi każdej z kapliczek kalwaryjskich były umieszczone płaskorzeźby dostosowane do tematyki danej stacji, oraz ułożone przez biskupa Józefa Andrzeja Załuskiego poetyckie sentencje, podsuwające odpowiednie myśli do kontemplacji. Ostatnia w zespole była stacja Grobu Pańskiego. Kaplica ta była większa, podobna do kaplicy w Jerozolimie. Składała się z dwóch pomieszczeń. Z większego pomieszczenia, przez otwór w ścianie, widoczne było drugie pomieszczenie z figurą Pana Jezusa w Grobie. Marmurowa figura, dłuta dobrego rzeźbiarza rzymskiego z końca XVII wieku, sprowadzona była do Polski przez Stanisława Herakliusza Lubomirskiego.
Opiekę nad stacjami tej Kalwarii sprawowali Trynitarze, którzy od końca XVII wieku mieli swój klasztor i kościół na Solcu. Od 1770 roku zaczęto rozbierać poszczególne kapliczki stacyjne. Ocalały tylko dwa fragmenty Kalwarii Ujazdowskiej z jej początku i końca. Początek to dwa zrekonstruowane w XIX wieku obeliski kamienne z krzyżami, które nadal zdobią plac Trzech Krzyży. Z tymi kolumnami wiąże się nazwa placu Trzech Krzyży, trzeci krzyż trzyma bowiem św. Jan Nepomucen. 
Druga zachowana pamiątka to rzeźba Chrystusa z kaplicy Grobu Pańskiego. Po rozebraniu tej kaplicy w 1792 złożono ją początkowo w kościele św. Anny istniejącym wówczas w rejonie Belwederu, następnie przeniesiono ją do kościoła trynitarzy na Solcu i na koniec w 1826 do kościoła św. Aleksandra na placu Trzech Krzyży, gdzie przetrwała zburzenie kościoła w 1944. Obecnie znajduje się tam w bocznym ołtarzu z lewej strony. Do niedawna jeszcze istniał fragment jednej z kapliczek tej Kalwarii na posesji w Alejach Ujazdowskich, obecnie rozebrany. 
W 1869 Franciszek Maksymilian Sobieszczański pisał : "Kiedy zaś kaplice kalwaryjskie [...] na końcu zeszłego wieku stopniowo ulegając zniszczeniu, ustąpiły miejsca świeckim budowlom, kaplica główna w Ogrodzie, dla usuwającej się pod nią coraz bardziej ziemi, rozebrana została w 1791 r. [...] Tradycja wszakże przyczyniła się, ze wkrótce potem u spodu poświęconego wzgórza wybrano miejsce na stawiać się mający kościół pod wezwaniem Opatrzności, którego fundamenta uroczyście w roku 1792 złocone, po przerwanej budowie".

</doc>
<doc id="1905407" url="https://pl.wikipedia.org/wiki?curid=1905407" title="Przystań morska">
Przystań morska

Przystań morska – prawnie określone miejsce nad morzem lub nad morskimi wodami wewnętrznymi, przystosowane dla niewielkich jednostek pływających. Przystań morską określają akweny, grunty oraz związana z nimi infrastruktura portowa.
W Polsce przystań morską ustanawia dyrektor urzędu morskiego, poprzez wydanie zarządzenia w sprawie określenia jej granic. Dokonuje tego po zasięgnięciu opinii właściwej rady gminy oraz organów ochrony granicy państwowej. Przystanie morskie są nadzorowane przez odpowiedniego dyrektora urzędu morskiego, przy pomocy kapitanatów i bosmanatów portów. Jednym z obowiązków dyrektora urzędu morskiego jest budowa i utrzymywanie obiektów infrastruktury zapewniającej dostęp do przystani morskiej. Prowadzi on także nadzór przeciwpożarowy. Dyrektor urzędu morskiego może ustanowić zakazy lub nakazy określonego zachowania się w przystani, jeżeli jest to niezbędne między innymi do ochrony życia, zdrowia lub mienia, ochrony środowiska morskiego i przystani.
Właścicielem akwenów przystani oraz infrastruktury zapewniającej dostęp do przystani jest Skarb Państwa, a jego własność jest wyłączona z obrotu. Jeżeli nieruchomości gruntowe, na których położona przystań morska stanowią mienie komunalne, to o formie prawno-organizacyjnej zarządzania przystanią decyduje gmina.

</doc>
<doc id="1905408" url="https://pl.wikipedia.org/wiki?curid=1905408" title="Jigsaw (album Lady Sovereign)">
Jigsaw (album Lady Sovereign)

Jigsaw − drugi album angielskiej raperki Lady Sovereign, wydany w kwietniu 2009 roku nakładem wytwórni Midget Records i EMI.
Single.
Na single promujące album wytypowano dwa utwory:
Pierwszy singel wydano już 8 grudnia 2008 r., drugi zaś − 6 kwietnia 2009, tj. w dniu światowej premiery płyty "Jigsaw".

</doc>
<doc id="1905414" url="https://pl.wikipedia.org/wiki?curid=1905414" title="Nad Ali (dystrykt)">
Nad Ali (dystrykt)

Nad Ali – dystrykt (powiat) leżący w południowo-zachodniej części afgańskiej prowincji Helmand. Zamieszkiwany jest przez 80% Pasztunów, 10% Hazarów, 5% Tadżycy i 5% Beludżów. W 2005 populacja powiatu liczyła 105000 ludzi. Znaczna część dystryktu jest pokryta półpustynią Zamindavar. Największe skupiska ludności powiatu znajdują się na wschodzie dystryktu przy granicy z dystryktem stołecznym prowincji Helmand Laszkargah. Centrum powiatu jest bazar Nad Ali.

</doc>
<doc id="1905415" url="https://pl.wikipedia.org/wiki?curid=1905415" title="Nad Ali">
Nad Ali



</doc>
<doc id="1905416" url="https://pl.wikipedia.org/wiki?curid=1905416" title="Klasztor Sołowiecki">
Klasztor Sołowiecki



</doc>
<doc id="1905420" url="https://pl.wikipedia.org/wiki?curid=1905420" title="Laszkargah (dystrykt)">
Laszkargah (dystrykt)

Laszkargah – dystrykt (powiat) leżący we wschodniej części afgańskiej prowincji Helmand. Zamieszkiwany jest przez 60% Pasztunów, 20% Beludżów i małej ilości Hazarów, Uzbeków oraz Hindusów. W 2005 populacja powiatu liczyła 85800 ludzi. Znaczna część dystryktu jest pokryta pustynią. Największe skupiska ludności znajdują się wzdłuż rzeki Helmand, gdzie zakładane są wioski. Największym miastem jest Laszkargah.

</doc>
<doc id="1905421" url="https://pl.wikipedia.org/wiki?curid=1905421" title="Kajaki (dystrykt)">
Kajaki (dystrykt)

Kajaki – dystrykt (powiat) leżący we wschodniej części afgańskiej prowincji Helmand. Zamieszkiwany jest głównie przez Pasztunów. W 2005 populacja powiatu liczyła 60700 ludzi. Największa miejscowość powiatu posiada nazwę Kajaki.
Na przełomie sierpnia i września 2008 siły NATO przeprowadziły tam operację pod kryptonimem Eagle’s Summit celem było bezpieczne przetransportowanie 220-tonowych turbin do zapory Kajaki w prowincji Helmand. Zakończona sukcesem była jedną z największych operacji logistycznych prowadzonych przez armię brytyjską po II wojnie światowej.

</doc>
<doc id="1905422" url="https://pl.wikipedia.org/wiki?curid=1905422" title="Déborah Anthonioz">
Déborah Anthonioz

Déborah Jessica Anthonioz (ur. 29 sierpnia 1978 w Thonon-les-Bains) – francuska snowboardzistka, srebrna medalistka olimpijska.
Kariera.
W zawodach Pucharu Świata zadebiutowała 29 listopada 1996 roku w Tignes, zajmując 16. miejsce w gigancie. Tym samym już w swoim debiucie wywalczyła pierwsze pucharowe punkty. Na podium po raz pierwszy stanęła 26 stycznia 2002 roku w Kreischbergu, wygrywając rywalizację w snowcrossie. W zawodach tych wyprzedziła dwie Austriaczki: Ursulę Fingerlos i Doresię Krings. Łącznie 13 razy stawała na podium zawodów PŚ, odnosząc przy tym jeszcze trzy zwycięstwa: 5 lutego 2003 roku w Bad Gastein, 18 września 2005 roku w Valle Nevado i 14 grudnia 2005 roku w Nassfeld triumfowała w snowcrossie. Najlepsze wyniki osiągnęła w 2010/2011, kiedy to zajęła 11. miejsce w klasyfikacji generalnej a w klasyfikacji snowcrossu była czwarta.
Największy sukces w karierze osiągnęła w 2010 roku, kiedy na igrzyskach olimpijskich w Vancouver zdobyła srebrny medal w swej koronnej konkurencji. Rozdzieliła tam na podium Kanadyjkę Maëlle Ricker i Olivię Nobs ze Szwajcarii. Startowała również na igrzyskach w Turynie w 2006 roku i igrzyskach olimpijskich w Soczi w 2014 roku, zajmując odpowiednio 10. i 15. miejsce. Zajęła też między innymi szóste miejsce w snowcrossie na mistrzostwa świata w Whistler w 2005 roku.
Zakończenie kariery sportowej ogłosiła 13 maja 2014 roku na konferencji prasowej.

</doc>
<doc id="1905423" url="https://pl.wikipedia.org/wiki?curid=1905423" title="Deborah Anthonioz">
Deborah Anthonioz



</doc>
<doc id="1905424" url="https://pl.wikipedia.org/wiki?curid=1905424" title="Olivia Nobs">
Olivia Nobs

Olivia Nobs (ur. 18 listopada 1982 w La Chaux-de-Fonds) – szwajcarska snowboardzistka, wicemistrzyni świata i brązowa medalistka olimpijska.
Kariera.
Po raz pierwszy na arenie międzynarodowej pojawiła się 11 listopada 2001 roku w Tignes, gdzie w zawodach FIS Race zajęła piąte miejsce w snowcrossie. Sześć dni później w tej samej miejscowości zadebiutowała w zawodach Pucharu Świata, ponownie zajmując piąte miejsce w tej konkurencji. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 18 stycznia 2002 roku w Bardonecchii, wygrywając rywalizację w snowcrossie. W zawodach tych wyprzedziła Rosjankę Mariję Tichwinską i Austriaczkę Heidi Krings. Najlepsze wyniki osiągnęła w sezonie 2002/2003, kiedy to zajęła drugie miejsce w klasyfikacji snowcrossu. W tej samej klasyfikacji była też czwarta w sezonie 2005/2006.
W 2009 roku wywalczyła srebrny medal podczas mistrzostw świata w Gangwon. Rozdzieliła tam na podium Helene Olafsen z Norwegii i swą rodaczkę, Mellie Francon. Była też siedemnasta na mistrzostwach świata w Kreischbergu w 2003 roku i rozgrywanych dwa lata później mistrzostwach świata w Whistler. W 2006 roku wystartowała na igrzyskach olimpijskich w Turynie, gdzie zajęła jedenaste miejsce. Brała też udział w igrzyskach w Vancouver cztery lata później, zdobywając brązowy medal. Lepsze okazały się jedynie Kanadyjka Maëlle Ricker i Francuzka Déborah Anthonioz. Nigdy nie wystartowała na mistrzostwach świata juniorów.
W 2010 roku zakończyła karierę.

</doc>
<doc id="1905425" url="https://pl.wikipedia.org/wiki?curid=1905425" title="Gawriłło Gołowkin">
Gawriłło Gołowkin



</doc>
<doc id="1905426" url="https://pl.wikipedia.org/wiki?curid=1905426" title="Gawriło Gołowkin">
Gawriło Gołowkin



</doc>
<doc id="1905427" url="https://pl.wikipedia.org/wiki?curid=1905427" title="Gabriel Gołowkin">
Gabriel Gołowkin



</doc>
<doc id="1905429" url="https://pl.wikipedia.org/wiki?curid=1905429" title="Anton Kowałewski (łyżwiarz figurowy)">
Anton Kowałewski (łyżwiarz figurowy)

Anton Wołodymyrowycz Kowałewski (ukr. Антон Володимирович Ковалевський, ur. 9 marca 1985 w Kijowie) – ukraiński łyżwiarz figurowy. W latach: 2006, 2007, 2009 i 2010 został mistrzem Ukrainy.
Osiągnięcia.
Sezon 2009/2010
Mistrzostwa Europy 13.,
Mistrzostwa Ukrainy 1.
Sezon 2008/2009
Mistrzostwa Świata 22.,
Mistrzostwa Europy 19.,
Mistrzostwa Ukrainy 1.
Sezon 2007/2008
Mistrzostwa Świata 20.
Sezon 2006/2007
Mistrzostwa Świata 24.,
Mistrzostwa Europy 13.,
Mistrzostwa Ukrainy 1.
Sezon 2005/2006
Igrzyska Olimpijskie 20.,
Mistrzostwa Świata 16.,
Mistrzostwa Europy 16.,
Mistrzostwa Ukrainy 1.

</doc>
<doc id="1905434" url="https://pl.wikipedia.org/wiki?curid=1905434" title="C/1807 R1">
C/1807 R1

 C/1807 R1 (również Wielka Kometa z roku 1807) – kometa długookresowa, którą można było obserwować gołym okiem w 1807 roku. Prawdopodobnie wróci w okolice Słońca.
Odkrycie i obserwacje komety.
Kometę zaobserwował po raz pierwszy 9 września 1807 roku mnich zakonu augustianów o imieniu Parisi w mieście Castrogiovanni (obecnie Enna) we Włoszech. 19 września tegoż roku przeszła ona przez peryhelium swej orbity. Kometa określana była jako „wielka” ze względu na dużą jasność wizualną.
Orbita komety.
C/1807 R1 porusza się po orbicie w kształcie bardzo wydłużonej elipsy o mimośrodzie 0,995. Peryhelium znajdowało się w odległości 0,65 j.a. od Słońca. Nachylenie jej orbity do ekliptyki wynosi 63,2˚.

</doc>
<doc id="1905435" url="https://pl.wikipedia.org/wiki?curid=1905435" title="Kundel bury i kocury">
Kundel bury i kocury

Kundel bury i kocury - program telewizyjny emitowany na antenie TVP Kraków od 1993.
Program ma na celu szukanie osób, które chciałyby zaopiekować się zwierzętami. 
Niedawno program miał zniknąć z powodu braku pieniędzy od TVP, ale dzięki dofinansowaniu od widzów wystarczy pieniędzy na nakręcenie kolejnych kilku odcinków.

</doc>
<doc id="1905438" url="https://pl.wikipedia.org/wiki?curid=1905438" title="Aplikacja komputerowa">
Aplikacja komputerowa



</doc>
<doc id="1905439" url="https://pl.wikipedia.org/wiki?curid=1905439" title="C/1819 N1">
C/1819 N1

 C/1819 N1 (również kometa Trallesa) – kometa najprawdopodobniej jednopojawieniowa, którą można było obserwować gołym okiem w 1819 roku. Prawdopodobnie nie wróci w okolice Słońca.
Odkrycie i obserwacje komety.
Kometę zaobserwował po raz pierwszy 1 lipca 1819 r. Johann Georg Tralles. 28 czerwca tegoż roku przeszła ona przez peryhelium swej orbity. Kometa określana była jako „wielka” ze względu na dużą jasność wizualną.
Orbita komety.
C/1819 N1 porusza się po orbicie w kształcie zbliżonym do paraboli o mimośrodzie 1,0. Peryhelium znajdowało się w odległości 0,34 j.a. od Słońca. Nachylenie jej orbity do ekliptyki wynosi 80,75˚.

</doc>
<doc id="1905440" url="https://pl.wikipedia.org/wiki?curid=1905440" title="Tagajō">
Tagajō

 – miasto w Japonii, w prefekturze Miyagi, na wyspie Honsiu. Ma powierzchnię 19,69 km2 . W 2020 r. mieszkało w nim 63 276 osób, w 26 482 gospodarstwach domowych (w 2010 r. 62 979 osób, w 24 047 gospodarstwach domowych).
Położenie.
Miasto leży około 350 km na północ od Tokio, we wschodniej części prefektury nad Oceanem Spokojnym. Graniczy z miastami:

</doc>
<doc id="1905443" url="https://pl.wikipedia.org/wiki?curid=1905443" title="Nader Abdussalam Al Tarhouni">
Nader Abdussalam Al Tarhouni

Nader Abdussalam Al Tarhouni (ar. نادر الترهوني, ur. 24 października 1979) – libijski piłkarz grający na pozycji pomocnika.
Kariera klubowa.
Karierę piłkarską Al Tarhouni rozpoczął w klubie Al-Ittihad Trypolis. W jego barwach zadebiutował w 2000 roku w pierwszej lidze libijskiej. W Al-Ittihad grał do 2005 roku. W tym okresie trzykrotnie został mistrzem Libii w latach 2002, 2003 i 2005, dwukrotnie zdobył Puchar Libii w latach 2004 i 2005 oraz czterokrotnie Superpuchar Libii w latach 2002-2005.
W 2005 roku Al Tarhouni wyjechał do Kataru, do zespołu Al-Sailiya. W latach 2006-2007 grał w innym klubie katarskiej Q-League Al-Wakrah. Na początku 2008 roku odszedł do kuwejckiego Kazma Sporting Club, a latem tamtego roku wrócił do Al-Ittihad, z którym wywalczył potrójną koronę - mistrzostwo, puchar i superpuchar kraju. Latem 2009 przeszedł do Al-Szaab SC ze Zjednoczonych Emiratów Arabskich.
Kariera reprezentacyjna.
W reprezentacji Libii Al Tarhouni zadebiutował w 2001 roku. W 2006 roku w Pucharze Narodów Afryki 2006 rozegrał 3 spotkania: z Egiptem (0:3), z Wybrzeżem Kości Słoniowej (1:2) i z Marokiem (0:0).

</doc>
<doc id="1905444" url="https://pl.wikipedia.org/wiki?curid=1905444" title="Adolf Kuczewski">
Adolf Kuczewski

Adolf Jan Kuczewski (ur. w Mińsku, zm. 23 marca 1927 w Warszawie) – generał brygady Wojska Polskiego.
Życiorys.
Kształcił się w Korpusie Kadetów w Połocku. Od 1883 służył w 15 Tyfliskim Pułku Grenadierów. Ukończył kurs saperów i kurs wyższej taktyki. Uczestnik wojny rosyjsko-japońskiej. W walkach dwa razy ranny, doznał kontuzji głowy i przestrzału piersi. Walczył w I wojnie światowej na froncie niemieckim jako dowódca pułku piechoty i Brygady Piechoty. 1 sierpnia 1917 przydzielony został do I Korpusu Polskiego w Rosji. Objął dowództwo brygady w 3 Dywizji Strzelców Polskich.
W listopadzie 1918 przyjęty został do Wojska Polskiego. Wyznaczony na stanowisko dowódcy brygady w Dywizji Litewsko-Białoruskiej. Od lutego 1919 dowódca odcinka rawickiego w powstaniu wielkopolskim, potem inspektor piechoty w 3 Dywizji Strzelców Wielkopolskich, przemianowanej 1 lutego 1920 na 17 Dywizję Piechoty Wielkopolskiej.
25 czerwca 1919 na wniosek głównodowodzącego Sił Zbrojnych Polskich w byłym zaborze pruskim Komisariat Naczelnej Rady Ludowej dekretem nr 171 mianował go generałem podporucznikiem. 26 października 1923 Prezydent RP zatwierdził go w stopniu generała brygady ze starszeństwem z dniem 1 czerwca 1919.
Walczył w wojnie polsko-bolszewickiej 1920, jako dowódca Grupy Operacyjnej „Dokszyce”. Do 24 czerwca 1920 dowodził XXXIII Brygadą Piechoty, lecz sukcesów nie odniósł i przeniesiony został do Stacji Zbornej Oficerów w Warszawie. W 1921 zatrudniany w różnych komisjach, m.in. kontroli stanów, potem bez przydziału.
W 1923 przeniesiony został w stan spoczynku. Osiadł w Warszawie, gdzie zmarł. Pochowany na cmentarzu Powązki Wojskowe w Warszawie (kwatera 18B-4-19).

</doc>
<doc id="1905445" url="https://pl.wikipedia.org/wiki?curid=1905445" title="Rik de Voest">
Rik de Voest

Rik de Voest (ur. 5 czerwca 1980 w Mediolanie) – południowoafrykański tenisista specjalizujący się w grze podwójnej, reprezentant w Pucharze Davisa.
Kariera tenisowa.
Jako zawodowy tenisista występował w latach 1999–2014.
W grze pojedynczej wygrał 6 turniejów kategorii ATP Challenger Tour.
W grze podwójnej wygrał 2 turnieje rangi ATP World Tour. Najpierw w sezonie 2007, wspólnie z Ashleyem Fisherem, w Pekinie, a drugi, razem z Dmitrijem Tursunowem, w 2009 roku w Dubaju. W tym samym sezonie osiągnął również finał turnieju w Johannesburgu (wspólnie z Fisherem).
W latach 2002–2014 reprezentował kraj w Pucharze Davisa, rozgrywając 46 meczów (27 wygrał oraz 19 przegrał).
W rankingu gry pojedynczej Rik de Voest najwyżej był na 110. miejscu (21 sierpnia 2006), a w klasyfikacji gry podwójnej na 39. pozycji (6 kwietnia 2009).

</doc>
<doc id="1905446" url="https://pl.wikipedia.org/wiki?curid=1905446" title="Rik De Voest">
Rik De Voest



</doc>
<doc id="1905448" url="https://pl.wikipedia.org/wiki?curid=1905448" title="Aisam-Ul-Haq Qureshi">
Aisam-Ul-Haq Qureshi



</doc>
<doc id="1905449" url="https://pl.wikipedia.org/wiki?curid=1905449" title="Mahmoud Maklouf Shafter">
Mahmoud Maklouf Shafter

Mahmoud Makhlof Shafter (ar. محمود مخلوف, ur. 17 sierpnia 1975) – piłkarz libijski grający na pozycji obrońcy.
Kariera klubowa.
Karierę piłkarską Shafter rozpoczął w klubie Al-Mahla. W jego barwach zadebiutował w pierwszej lidze libijskiej. W 2001 roku odszedł do Al-Ittihad Trypolis. W swojej karierze siedmiokrotnie zostawał mistrzem kraju w latach 2002, 2003, 2005, 2006, 2007, 2008 i 2009, czterokrotnie zdobywał puchar kraju w latach 2004, 2005, 2007 i 2009 oraz ośmiokrotnie - superpuchar kraju w latach 2002, 2003, 2004, 2005, 2006, 2007, 2008 i 2009.
Kariera reprezentacyjna.
W reprezentacji Libii Shafter zadebiutował w 1998 roku. W 2006 roku w Pucharze Narodów Afryki 2006 rozegrał jedno spotkanie, z Egiptem (0:3).

</doc>
<doc id="1905450" url="https://pl.wikipedia.org/wiki?curid=1905450" title="Abdesalam Kames">
Abdesalam Kames

Abdesalam Kames Ezwae (ar. محمود مخلوف, ur. 12 kwietnia 1974) – libijski piłkarz grający na pozycji pomocnika.
Kariera klubowa.
Karierę piłkarską Kames rozpoczął w klubie Olympic Azzaweya. W jego barwach zadebiutował w pierwszej lidze libijskiej. W 2006 roku odszedł do Al-Ittihad Trypolis. W 2007 roku wywalczył z Al-Ittihad potrójną koronę - mistrzostwo, Puchar Libii i Superpuchar Libii. Po roku gry w Al-Ittihad wrócił do drużyny Olympic.
Kariera reprezentacyjna.
W reprezentacji Libii Kames zadebiutował w 2003 roku. W 2006 roku w Pucharze Narodów Afryki 2006 rozegrał 2 spotkania: z Wybrzeżem Kości Słoniowej (1:2 i gol) i z Marokiem (0:0). Od 2003 do 2006 rozegrał 14 spotkań w kadrze narodowej i strzelił 1 gola.

</doc>
<doc id="1905457" url="https://pl.wikipedia.org/wiki?curid=1905457" title="C/1825 N1">
C/1825 N1

 C/1825 N1 lub kometa Ponsa – kometa długookresowa, którą można było obserwować gołym okiem w 1825 roku. Prawdopodobnie wróci w okolice Słońca.
Odkrycie i obserwacje komety.
Kometę zaobserwował po raz pierwszy Jean-Louis Pons 18 lipca 1825 roku. 11 grudnia tegoż roku przeszła ona przez peryhelium swej orbity.
Orbita komety.
C/1825 N1 porusza się po orbicie w kształcie bardzo wydłużonej elipsy o mimośrodzie 0,99. Peryhelium znajdowało się w odległości 1,24 j.a. od Słońca. Nachylenie jej orbity do ekliptyki wynosi 146,4˚.

</doc>
<doc id="1905459" url="https://pl.wikipedia.org/wiki?curid=1905459" title="ZPUE">
ZPUE

ZPUE S.A. – przedsiębiorstwo z siedzibą we Włoszczowie (województwo świętokrzyskie), założone w 1988 r. przez Bogusława Wypychewicza. W 1998 zadebiutowało na warszawskiej Giełdzie Papierów Wartościowych. Z giełdy wycofała się w 2022.
Kluczowym asortymentem ZPUE S.A. są rozdzielnice średniego (SN) i niskiego napięcia (nN), będące elementem wyposażenia kontenerowych stacji transformatorowych. Firma jest polskim producentem rozdzielnic i rozłączników średniego napięcia w izolacji SF. W zakładzie produkcyjnym w Katowicach wytwarzane są rozdzielnice średniego i niskiego napięcia pierwotnej dystrybucji: do GPZ-tów, dla elektrowni, przemysłu petrochemicznego, wydobywczego i hutnictwa. Produkowane są również obudowy do rozdzielnic i szaf sterowniczych, obudowy transformatorów, mostów szynowych niskiego i średniego napięcia, układów SZR oraz baterii kondensatorów do kompensacji mocy biernej.
ZPUE S.A. specjalizuje się w segmencie produkcji kontenerowych stacji transformatorowych. Obudowy tych stacji wykonywane są w zakładzie we Włoszczowie z betonu lub aluminium.
Pozostałe produkowane przez ZPUE S.A. wyroby to: słupowe stacje transformatorowe, aparatura łączeniowa średnich napięć, konstrukcje do budowy linii napowietrznych.
We Włoszczowie uruchomiona jest jedna z najnowocześniejszych w Europie linii do produkcji żerdzi wirowanych.
Firma zajmuje się również handlem urządzeniami i materiałami do budowy sieci i urządzeń elektroenergetycznych (transformatory oraz aparatura elektryczna). Uzupełnieniem oferty są produkty wytwarzane w Gliwicach, w tym: obudowy termoutwardzalne, złącza kablowe, złącza pomiarowe, szafy oświetlenia ulicznego, rozdzielnice elektryczne, złącza kablowe i oświetleniowe terenu.
Głównymi odbiorcami wyrobów ZPUE S.A. są zakłady energetyczne (dystrybutorzy energii), zakłady przemysłowe, obiekty użyteczności publicznej, wykonawcy robót elektrycznych, hurtownie urządzeń elektrycznych itp. 

</doc>
<doc id="1905461" url="https://pl.wikipedia.org/wiki?curid=1905461" title="C/1881 K1">
C/1881 K1

C/1881 K1, Wielka Kometa z roku 1881 – kometa długookresowa, która powróci prawdopodobnie w okolice Słońca. Widoczna była gołym okiem na półkuli południowej.
Odkrycie i orbita komety.
Kometę C/1881 K1 odkrył John Tebbutt 22 maja 1881 roku. Osiągnęła ona swe peryhelium 16 czerwca tegoż roku i znalazła się w odległości 0,73 au od Słońca. Porusza się po niezwykle wydłużonej eliptycznej orbicie o nachyleniu 63,4° względem ekliptyki. Jeden obieg wokół Słońca zajmuje jej ponad 2,5 tysiąca lat.

</doc>
<doc id="1905463" url="https://pl.wikipedia.org/wiki?curid=1905463" title="Allsvenskan (1978)">
Allsvenskan (1978)

Allsvenskan (1978) była 54. sezonem Allsvenskan – najwyższej klasy rozgrywkowej piłki nożnej w Szwecji. Sezon rozpoczął się 8 kwietnia, a zakończył się 29 października. Liga liczyła 14 zespółów. Tytułu nie obroniła drużyna Malmö FF. Nowym mistrzem Szwecji został zespół Östers IF. Tytuł króla strzelców zdobył Tommy Berggren, który w barwach Djurgårdens IF strzelił 19 goli.

</doc>
<doc id="1905465" url="https://pl.wikipedia.org/wiki?curid=1905465" title="Allsvenskan (1979)">
Allsvenskan (1979)

Allsvenskan (1979) była 55. sezonem Allsvenskan – najwyższej klasy rozgrywkowej piłki nożnej w Szwecji. Sezon rozpoczął się 16 kwietnia, a zakończył się 28 października. Liga liczyła 14 zespółów. Tytułu nie obroniła drużyna Östers IF. Nowym mistrzem Szwecji został zespół Halmstads BK. Tytuł króla strzelców zdobył Mats Werner, który w barwach Hammarby IF strzelił 14 goli.

</doc>
<doc id="1905468" url="https://pl.wikipedia.org/wiki?curid=1905468" title="Allsvenskan (1980)">
Allsvenskan (1980)

Allsvenskan (1980) była 56. sezonem Allsvenskan – najwyższej klasy rozgrywkowej piłki nożnej w Szwecji. Sezon rozpoczął się 13 kwietnia, a zakończył się 26 października. Liga liczyła 14 zespółów. Tytułu nie obroniła drużyna Halmstads BK. Nowym mistrzem Szwecji został zespół Östers IF. Tytuł króla strzelców zdobył Billy Ohlsson, który w barwach Hammarby IF strzelił 19 goli.

</doc>
<doc id="1905469" url="https://pl.wikipedia.org/wiki?curid=1905469" title="C/1874 H1">
C/1874 H1

 C/1874 H1 (również kometa Coggia) – kometa długookresowa, którą można było obserwować gołym okiem w 1874 roku. Prawdopodobnie wróci w okolice Słońca.
Odkrycie i obserwacje komety.
Kometę zaobserwował po raz pierwszy 17 kwietnia 1874 roku Jérôme Eugène Coggia. 9 lipca tegoż roku przeszła ona przez peryhelium swej orbity.
Orbita komety.
C/1874 H1 porusza się po orbicie w kształcie bardzo wydłużonej elipsy o mimośrodzie 0,999. Peryhelium znajdowało się w odległości 0,68 j.a. od Słońca. Nachylenie jej orbity do ekliptyki wynosi 66,3˚.

</doc>
<doc id="1905470" url="https://pl.wikipedia.org/wiki?curid=1905470" title="Kometa Coggia">
Kometa Coggia



</doc>
<doc id="1905471" url="https://pl.wikipedia.org/wiki?curid=1905471" title="Inwalida wojenny">
Inwalida wojenny

Inwalida wojenny – określenie osoby, która doznała trwałego uszczerbku na zdrowiu (stała się inwalidą) wskutek bezpośredniego udziału w działaniach wojennych, bez własnej winy.
Inwalidzi wojenni współcześnie na ogół mogą liczyć na opiekę państwa, w którego armii służyli oraz na świadczenia (szczególnie zdrowotne, w tym np. protezowanie) i renty. Tradycja ta ma co najmniej kilka stuleci: np. już w roku 1670 francuski król Ludwik XIV zdecydował o budowie przytułku dla żołnierzy inwalidów, uznając, że przedsięwzięcie to poprawi jakość życia niepełnosprawnych weteranów, którzy nie będą zmuszeni do żebractwa lub dopuszczania się kradzieży w celu zapewnienia sobie środków do życia. W niektórych krajach świadczenia inwalidom zapewnia po części macierzysta formacja wojskowa, na przykład francuska Legia Cudzoziemska prowadzi w Puyloubier swój Instytut Inwalidów, a do najbardziej znanych amerykańskich ośrodków o podobnym charakterze należy założony w 1909 wojskowy kompleks Walter Reed Army Medical Center w Waszyngtonie.
W niektórych armiach każdy żołnierz, który odniósł obrażenia w związku z pełnieniem służby, otrzymuje automatycznie odznaczenie wojskowe, na przykład żołnierze amerykańscy otrzymują medal Purple Heart. W Polsce tym spośród rannych w czasie walk żołnierzy, których leczenie wymagało interwencji chirurgicznej (a więc wśród nich praktycznie wszystkim inwalidom wojennym), przysługiwało prawo noszenia za ich obrażenia specjalnej odznaki honorowej za rany i kontuzje. Odznaka tego rodzaju, wprowadzona w roku 1920, nie była jednak przyznawana po II wojnie światowej z pełną konsekwencją, a obecnie przestała "de facto" obowiązywać w związku z faktem, iż Polska od 1945 pozostaje w stanie pokoju. Jednak wobec uczestnictwa polskich żołnierzy w misjach wojskowych planowane było ponowne wprowadzenie do polskiego ustawodawstwa takiej odznaki. Sejm proponowaną w tej sprawie przez Senat poprawkę odpowiedniej ustawy odrzucił.
Inwalida wojenny w nomenklaturze polskiej to pojęcie różniące się od inwalidy wojskowego, jakim jest żołnierz niezawodowy Sił Zbrojnych Rzeczypospolitej Polskiej, który został zaliczony do jednej z grup inwalidów wskutek inwalidztwa powstałego w czasie odbywania czynnej służby wojskowej w okresie pokoju lub w ciągu 3 lat od zwolnienia z tej służby, jeżeli inwalidztwo to jest następstwem chorób powstałych lub urazów doznanych w czasie odbywania służby wojskowej. Znaczenie określenia „inwalidy wojennego” w zasadzie zawężone jest do obywateli polskich biorących udział w działaniach wojennych w latach 1939-1945 w Wojsku Polskim, armiach sojuszniczych lub w oddziałach partyzanckich.
Pojęcie „inwalidy wojennego” pojawiło się w polskich aktach prawnych już w latach dwudziestych XX wieku, a pojęcie "inwalidy wojskowego" dodane zostało w aktach prawnych wydanych po II wojnie światowej.
Żołnierze polscy biorący udział w obecnie toczących się wojnach na świecie, którzy zostaną poszkodowani, doznając trwałego uszczerbku na zdrowiu podczas swojej służby, uzyskują status inwalidy wojskowego.
Inwalidzi wojenni (i wojskowi), a także członkowie ich rodzin (współmałżonkowie i osoby pozostające na utrzymaniu), w świetle polskiego prawa nabywają uprawnienia do rent, a także ulg, zniżek i zwolnień z niektórych opłat (np. ulgi w komunikacji zbiorowej, zniżki w zaopatrzeniu medycznym itp.) oraz dodatków do własnych emerytur, zależnie m.in. od stopnia inwalidztwa.

</doc>
<doc id="1905475" url="https://pl.wikipedia.org/wiki?curid=1905475" title="John Porter (hokeista)">
John Porter (hokeista)

John Chester „Red” Porter (ur. 21 stycznia 1904 w Beckwith, zm. 6 sierpnia 1997 w Toronto) – kanadyjski hokeista, obrońca. Złoty medalista Zimowych Igrzysk Olimpijskich w Sankt Moritz. W 1928 roku został członkiem drużyny University of Toronto Grads.

</doc>
<doc id="1905476" url="https://pl.wikipedia.org/wiki?curid=1905476" title="Allsvenskan (1981)">
Allsvenskan (1981)

Allsvenskan (1981) była 57. sezonem Allsvenskan – najwyższej klasy rozgrywkowej piłki nożnej w Szwecji. Sezon rozpoczął się 27 kwietnia, a zakończył się 7 października. Liga liczyła 14 zespółów. Tytuł obroniła drużyna Östers IF. Tytuł króla strzelców zdobył Torbjörn Nilsson, który w barwach IFK Göteborg strzelił 20 goli.
Baraże o awans/utrzymanie.
IF Elfsborg utrzymał się w pierwszej lidze.
Kalmar FF utrzymał się w pierwszej lidze.

</doc>
<doc id="1905477" url="https://pl.wikipedia.org/wiki?curid=1905477" title="C/1865 B1">
C/1865 B1

C/1865 B1, Wielka Kometa Południowa z roku 1865 – kometa jednopojawieniowa, nie powróci już najprawdopodobniej w okolice Słońca. Widoczna była gołym okiem na półkuli południowej.
Odkrycie i orbita komety.
Kometę C/1865 B1 odkryto 17 stycznia 1865 roku. Osiągnęła ona swe peryhelium 14 stycznia tegoż roku, czyli jeszcze przed odkryciem, i znalazła się w odległości 0,026 au od Słońca. Poruszała się po parabolicznej orbicie o nachyleniu 92,5° względem ekliptyki.

</doc>
<doc id="1905479" url="https://pl.wikipedia.org/wiki?curid=1905479" title="Henryk z Anhaltu">
Henryk z Anhaltu

Henryk (zm. 9 listopada 1307 r.) – książę Anhaltu-Aschersleben w latach 1266–1283 (wraz z bratem Ottonem I), arcybiskup Magdeburga od 1305 r. z dynastii askańskiej.
Był młodszym synem księcia Anhaltu-Aschersleben Henryka II i Matyldy z Brunszwiku-Lüneburga. W 1266 r. został wraz ze starszym bratem Ottonem I następcą swojego ojca; później wstąpił jednak do stanu duchownego. W 1305 r. został arcybiskupem Magdeburga. Zmarł w Rzymie, dokąd wyjechał po paliusz arcybiskupi.

</doc>
<doc id="1905482" url="https://pl.wikipedia.org/wiki?curid=1905482" title="Shuzo Matsuoka">
Shuzo Matsuoka



</doc>
<doc id="1905486" url="https://pl.wikipedia.org/wiki?curid=1905486" title="Allsvenskan (1982)">
Allsvenskan (1982)

Allsvenskan (1982) była 58. sezonem Allsvenskan – najwyższej klasy rozgrywkowej piłki nożnej w Szwecji. Liga liczyła 12 zespołów. W rundzie zasadniczej rywalizowano systemem ligowym macz. Runda zasadnicza rozpoczęła się 24 kwietnia, a zakończyła się 25 września. Po tej rundzie 8 najlepszych drużyn walczyło o tytuł mistrza kraju systemem pucharowym. Zespoły z miejsc 9–12 walczyły z czterema najlepszymi drużynami z drugiej ligi o pozostanie w Allsvenskan. Tytułu nie obroniła drużyna Östers IF. Nowym mistrzem Szwecji został zespół IFK Göteborg. Tytuł króla strzelców zdobył Dan Corneliusson, który w barwach IFK Göteborg strzelił 12 goli.
Play-off o mistrzostwo.
Finał.
IFK Göteborg został mistrzem Szwecji w 1982.
Baraże o awans/utrzymanie.
BK Häcken, Gefle IF, AIK Fotboll i Mjällby AIF zagrały w następnym sezonie w pierwszej lidze.

</doc>
<doc id="1905490" url="https://pl.wikipedia.org/wiki?curid=1905490" title="Inwalida wojskowy">
Inwalida wojskowy

Inwalida wojskowy – określenie osoby, która doznała trwałego uszczerbku na zdrowiu i została zaliczona do jednej z grup inwalidów wskutek inwalidztwa powstałego w czasie odbywania czynnej służby wojskowej w okresie pokoju lub w ciągu 3 lat od zwolnienia z tej służby, jeżeli inwalidztwo to jest następstwem chorób powstałych lub urazów doznanych w czasie odbywania służby wojskowej. Inwalida wojskowy to pojęcie różniące się od inwalidy wojennego, jakim jest obywatel polski biorący udział w działaniach wojennych w latach 1939-1945 w Wojsku Polskim, armiach sojuszniczych lub w oddziałach partyzanckich. Żołnierze polscy biorący udział w obecnie toczących się wojnach na świecie, którzy zostaną poszkodowani, doznając trwałego uszczerbku na zdrowiu podczas swojej służby, uzyskują status inwalidy wojskowego.
W obowiązujących w Polsce przepisach pojęcie „inwalidy wojskowego” nie obejmuje żołnierzy zwolnionych z czynnej służby wojskowej podczas pierwszych 6 tygodni jej odbywania z powodu choroby, jeśli powstała ona przed stawieniem się żołnierza do służby wojskowej i nie uległa pogorszeniu wskutek tej służby. W zależności od przyczyny powstania inwalidztwo może pozostawać w związku ze służbą wojskową albo bez związku z tą służbą. Do pierwszej z tych kategorii zaliczane jest inwalidztwo powstałe wskutek wypadków w rozumieniu przepisów o obronie Ojczyzny (do 2022 r. w rozumieniu odrębnych przepisów o świadczeniach odszkodowawczych przysługujących w razie wypadków i chorób pozostających w związku ze służbą wojskową); wskutek chorób zakaźnych panujących w miejscu służbowego pobytu żołnierza; wskutek chorób powstałych w związku ze szczególnymi właściwościami lub warunkami służby wojskowej lub wskutek istotnego pogorszenia stanów chorobowych w związku ze szczególnymi właściwościami lub warunkami służby wojskowej. Do kategorii przyczyn inwalidztwa wojskowego powstałego bez związku ze służbą wojskową zaliczane są wydarzenia niespełniające wyżej wymienionych kryteriów, oraz takie, które powstały wskutek rażącego niedbalstwa, rozmyślnie (np. samookaleczenie) lub zawinione zostały przez żołnierza będącego w stanie nietrzeźwości.
Pojęcie „inwalidy wojskowego” pojawiło w aktach prawnych wydanych po II wojnie światowej; wcześniejsze przepisy definiowały tylko inwalidów wojennych.
Inwalidzi wojskowi (i wojenni), a także członkowie ich rodzin (współmałżonkowie i osoby pozostające na utrzymaniu), w świetle polskiego prawa (ustawa z dnia 29 maja 1974 r. o zaopatrzeniu inwalidów wojennych i wojskowych oraz ich rodzin) nabywają uprawnienia do rent, a także innych świadczeń, zależnie m.in. od stopnia inwalidztwa.

</doc>
<doc id="1905491" url="https://pl.wikipedia.org/wiki?curid=1905491" title="Carmella Bing">
Carmella Bing

Carmella Bing (ur. 21 października 1981 w Salem) – amerykańska aktorka filmów pornograficznych pochodzenia włoskiego i hiszpańskiego.
Życiorys.
Wczesne lata.
Urodziła się w Salem w stanie Oregon. W 2002 roku przeniosła się do Las Vegas w Nevadzie. W wieku 18 lat dostała się do szkoły tańca i pracowała jako hostessa. Występowała m.in. na wieczorach kawalerskich. Gościła też w programie telewizyjnym Discovery Channel "Sexual Secrets" w odcinku "Alpha Dames".
Kariera.
W listopadzie 2005, mając 24 lata, rozpoczęła karierę w branży erotycznej. W karierze pomogła jej aktorka porno Davia Ardell, która przedstawiła ją agentowi w biznesie dla dorosłych. Carmella Bing stała się znana ze swoich dużych piersi i okrągłej sylwetki. Brała udział w produkcjach BangBros, Brazzers, Bustyz, Naughty America, Evil Angel, Vivid Entertainment Group, Hustler i Digital Playground.
Wystąpiła m.in. w filmach: "Exposed 1" (2006) ze Scottem Nailsem, "Double Decker Sandwich 8" (2006) z Benem Englishem, "Juicy Juggs" (2006) z Anthonym Hardwoodem i Tommym Gunnem, "Brunettes Eat More Cum" (2007) z Brianem Surewoodem, "Anal Asspirations 7" (2007) z Markiem Davisem, "Big Mommy Boobs 1" (2007) z Erikiem Everhardem, "Big Butt Extravaganza" (2007) z Charlesem Derą, "Big Tits Boss 8" (2009) z Dannym Mountainem, "Big Tit Fixation 1" (2009) z Derrickiem Pierce, "Big Tits Boss 5" (2009) z Ramónem Nomarem, "Séance" (2009) ze Steve’em Hooperem.
W 2006 wszczepiła implanty, aby jej piersi uzyskały większy rozmiar i wyglądały na bardziej stabilne w kolejnych filmach. Jej operacja powiększenia biustu była bardzo dobrze wykonana, nie pozostawiając widocznej blizny. W 2008 przeszła redukcję rozmiaru piersi do rozmiaru 36D.
W 2008 Carmella wycofała się z występów, wywołując pogłoski, że była jedną z gwiazd porno, które zaraziły się podczas epidemii HIV. Latem 2010 na jej MySpace opublikowano zdjęcia przedstawiające jej pięciomiesięczną ciążę. Urodziła syna.
Na początku 2011 roku Carmella powróciła do branży, aby nakręcić swoją pierwszą scenę w ciągu dwóch lat. Scena miała swoją premierę 31 stycznia w Plumper Pass.
Spotykała się z aktorem porno Juliánem i Benem Englishem (w maju 2007).

</doc>
<doc id="1905492" url="https://pl.wikipedia.org/wiki?curid=1905492" title="Allsvenskan (1983)">
Allsvenskan (1983)

Allsvenskan (1983) była 59. sezonem Allsvenskan – najwyższej klasy rozgrywkowej piłki nożnej w Szwecji. Liga liczyła 12 zespółów. W rundzie zasadniczej rywalizowano systemem ligowym macz. Runda zasadnicza rozpoczęła się 16 kwietnia, a zakończyła się 2 października. Po tej rundzie 8 najlepszych drużyn walczyło o tytuł mistrza kraju systemem pucharowym. Runda pucharowa zaczęła się 5 października, a zakończyła się 5 listopada. Dwie ostatnie drużyny spadły do drugiej ligi. Tytuł obroniła drużyna IFK Göteborg. Tytuł króla strzelców zdobył Thomas Ahlström, który w barwach IF Elfsborg strzelił 16 goli.
Play-off o mistrzostwo.
Finał.
IFK Göteborg został mistrzem Szwecji w 1983.

</doc>
<doc id="1905500" url="https://pl.wikipedia.org/wiki?curid=1905500" title="Allsvenskan (1984)">
Allsvenskan (1984)

Allsvenskan (1984) była 60. sezonem Allsvenskan – najwyższej klasy rozgrywkowej piłki nożnej w Szwecji. Liga liczyła 12 zespółów. W rundzie zasadniczej rywalizowano systemem ligowym. Runda zasadnicza rozpoczęła się 14 kwietnia, a zakończyła się 29 września. Po tej rundzie 8 najlepszych drużyn walczyło o tytuł mistrza kraju systemem pucharowym. Runda pucharowa zaczęła się 7 października, a zakończyła się 3 listopada. Dwie ostatnie drużyny spadły do drugiej ligi. Tytuł obroniła drużyna IFK Göteborg. Tytuł króla strzelców zdobył Billy Ohlsson, który w barwach Hammarby IF strzelił 14 goli.
Play-off o mistrzostwo.
Finał.
IFK Göteborg został mistrzem Szwecji w 1984.

</doc>
<doc id="1905504" url="https://pl.wikipedia.org/wiki?curid=1905504" title="Omar Daoud">
Omar Daoud

Omar Mohamed Daoud (ar. محمود مخلوف, ur. 9 kwietnia 1983 w Massie, zm. 9 maja 2018) – libijski piłkarz grający na pozycji obrońcy.
Kariera klubowa.
Karierę piłkarską Daoud rozpoczął w klubie Al Wifaq Sabrata. W jego barwach zadebiutował w 2001 roku w pierwszej lidze libijskiej. W 2003 roku odszedł do Olympic Azzaweya, a w 2005 roku trafił do Algierii, do klubu Jeunesse Sportive de Kabylie. W 2006 roku wywalczył z nim mistrzostwo Algierii.
Na początku 2007 roku Daoud wrócił do Libii i został zawodnikiem Al-Ahly Trypolis. Jesienią 2008 roku grał w saudyjskim Al-Wahda Mekka, a na początku 2009 roku powrócił do Al-Ahly.
Kariera reprezentacyjna.
W reprezentacji Libii Daoud zadebiutował w 2005 roku. Ro później w Pucharze Narodów Afryki 2006 rozegrał 2 spotkania: z Egiptem (0:3) i z Marokiem (0:0).
Śmierć.
Zginął w wypadku samochodowym.

</doc>
<doc id="1905506" url="https://pl.wikipedia.org/wiki?curid=1905506" title="Short track na Zimowych Igrzyskach Olimpijskich 2010 – bieg na 500 m kobiet">
Short track na Zimowych Igrzyskach Olimpijskich 2010 – bieg na 500 m kobiet

Walka o medale olimpijskie w short tracku na dystansie 500 m kobiet odbyła się w dniu 17 lutego w hali Pacific Coliseum. Tytuł mistrzyni olimpijskiej na tym dystansie obroniła Chinka Wang Meng, która zdążyła pobić trzy rekordy olimpijskie w Vancouver. Wicemistrzynią olimpijską została Kanadyjka Marianne St-Gelais, a brąz wywalczyła Włoszka Arianna Fontana.

</doc>
<doc id="1905509" url="https://pl.wikipedia.org/wiki?curid=1905509" title="Division 1 (Algieria) 2008/09">
Division 1 (Algieria) 2008/09



</doc>
<doc id="1905510" url="https://pl.wikipedia.org/wiki?curid=1905510" title="Abdulnaser Slil">
Abdulnaser Slil

Abdulnaser Mohammed Slil (ar. محمود مخلوف, ur. 2 września 1981 w Trypolisie) – piłkarz libijski grający na pozycji pomocnika.
Kariera klubowa.
Karierę piłkarską Slil rozpoczął w klubie Al-Ittihad Trypolis. W jego barwach zadebiutował w 2001 roku w pierwszej lidze libijskiej. W swojej karierze siedmiokrotnie zostawał mistrzem kraju w latach 2002, 2003, 2005, 2006, 2007, 2008 i 2009, czterokrotnie zdobywał puchar kraju w latach 2004, 2005, 2007 i 2009 oraz ośmiokrotnie - superpuchar kraju w latach 2002, 2003, 2004, 2005, 2006, 2007, 2008 i 2009.
Kariera reprezentacyjna.
W reprezentacji Libii Slil zadebiutował w 2001 roku. W 2006 roku w Pucharze Narodów Afryki 2006 rozegrał jedno spotkanie, Egiptem (0:3).

</doc>
<doc id="1905512" url="https://pl.wikipedia.org/wiki?curid=1905512" title="Sun Jian">
Sun Jian

Sun Jian (; ur. ok. 155 w Fuyangu, zm. pod koniec 191 w pobliżu Xiangyangu) – chiński dowódca okresu Han, ojciec Sun Ce i Sun Quana.
Pochodzenie, początki kariery i rodzina.
Sun Jian urodził się ok. 155 roku w powiecie ("xian") Fuchun (dzis. miasto Fuyang), w komanderii Wu w prowincji Yang. Był on bliźniakiem (jego bratu nadano imię Qiang). Nie znamy imienia osobistego jego matki, a imię osobiste jego ojca, Zhong, podaje jedynie anegdota zachowana w literackiej kompilacji z V wieku, a zatem źródło mało wiarygodne. Jego biografia w "Kronice Trzech Królestw" nie wymienia jakichkolwiek urzędów, które wcześniej miałaby sprawować jego rodzina. Wszystko to sugeruje, że ród Sun posiadał nader skromny status przed narodzinami Sun Jiana. Ta sama biografia wywodzi jego pochodzenie od słynnego Sun Wu, autora "Sztuki wojennej Sun Zi", co jednak nie poddaje się weryfikacji. Niemniej rodzina Sun musiała zamieszkiwać w regionie od co najmniej kilku pokoleń, ponieważ posiadała swoje wydzielone miejsce pochówku na wschód od miasta nad rzeką Fuchun.
W wieku piętnastu lub szesnastu lat Sun Jian został niższym urzędnikiem w administracji powiatu, co mogło odpowiadać pozycji jego rodziny. Niedługo potem razem z ojcem udał się w podróż do Qiantang (dzis. Hangzhou), gdzie dowiedzieli się oni, że w pobliżu miasta założył obóz pirat Hu Yu, grabiący podróżnych. Według "Kroniki Trzech Królestw" wbrew zdaniu ojca Sun Jian zaatakował obóz piratów w pojedynkę, na ich oczach wykonując rękami gesty nakazujące rzekomym żołnierzom z jego prawej i lewej strony atak. Przekonani, że zostali zaatakowani przez cały oddział, piraci uciekli, z wyjątkiem jednego, którego Sun Jian doścignął i pozbawił głowy. Po tym wydarzeniu Sun Jian został mianowany tymczasowym ("jia") komendantem ("wei") powiatu. Określenie "jia" mogło oznaczać zarówno, że Sun Jian pełnił obowiązki faktycznego komendanta, jak i że był tylko jego zastępcą. Do obowiązków komendanta należało dbanie o bezpieczeństwo w powiecie i przeprowadzenie corocznego poboru na jego terytorium. W roku 172 w regionie wybuchła rebelia niejakiego Xu Changa i Sun Jian został mianowany majorem ("sima") oraz nakazano mu rekrutowanie ludzi na terenie komanderii. Odznaczył się on w trakcie tłumienia trwającego do 174 roku buntu do tego stopnia, że Inspektor ("ci shi") prowincji Yang, Zang Min, który był dowódcą ogółu sił w regionie, zarekomendował go w stolicy. W rezultacie cesarski list ustanowił Sun Jiana asystentem ("cheng") w powiecie Yandu w komanderii Guangling, w pobliżu dzisiejszego Yanchengu.
Mniej więcej w tym czasie Sun Jian się ożenił. Jego wybranką była Dama Wu (jej imię osobiste jest nieznane), sierota żyjąca ze swoim młodszym bratem Wu Jingiem i innymi krewnymi w Qiantangu, której rodzina posiadała prawdopodobnie nieco wyższy status niż ród Sun. Pierwszym synem z tego małżeństwa był Sun Ce, urodzony w roku 175, drugim zaś Sun Quan, urodzony w roku 182. Później urodzili się jeszcze Sun Yi i Sun Kuang, a Sun Jian uznał jeszcze jednego syna, Sun Langa, którego urodziła inna kobieta, być może oficjalna konkubina. Według różnych źródeł Sun Jian miał także posiadać trzy lub cztery córki, z których tylko jedną urodziła mu Dama Wu. Właśnie ta ostatnia przeszła do historii jako Dama Sun, żona Liu Beia. Imiona osobiste córek Sun Jiana nie są znane. Mimo że Sun Jian posiadał dzieci także z innymi kobietami nie wydaje się by w jego małżeństwie istniały jakieś poważne konflikty. Dama Wu i jej brat Wu Jing mieli lojalnie współdziałać z rodem Sun zarówno za życia Sun Jiana, jak i po jego śmierci. Do roku 184 Sun Jian służył jako asystent kolejno w trzech powiatach: wspomnianym już Yandu, Xuyi i Xiapi. Zarówno Xuyi jak i Xiapi leżały w dzisiejszej prowincji Jiangsu, pierwsze z nich na północ od dzis. miasta o tej nazwie, zaś drugie na wschód od dzisiejszego Pichengu. Xiapi było wówczas stolicą królestwa ("wang"), i część splendoru jaki otaczał prefekta ("ling") tego powiatu musiał także spływać na jego asystenta. Nie zmieniało to faktu że w tych latach Sun Jian nie otrzymał żadnego awansu, ciągle dzierżąc to samo niesamodzielne stanowisko asystenta.
Walki z Żółtymi Turbanami i komanderia Changsha.
Kiedy w roku 184 wybuchło powstanie Żółtych Turbanów Zhu Jun, dowódca jednej z trzech cesarskich armii skierowanych do jego stłumienia, ustanowił Sun Jiana majorem. Ten zebrał około tysiąca ludzi i dołączył do jego sił. Według biografii Sun Jiana z "Kroniki Trzech Królestw" w trakcie walk z Żółtymi Turbanami miał on odnosić zwycięstwa nad każdym przeciwnikiem z którym walczył oraz odznaczyć się w kończącym kampanię szturmie na zajęte przez powstańców miasto Wan (dzis. Nanyang). Jednak według komentarza Pei Songzhi przynajmniej w jednej z potyczek Sun Jian został ranny i spadł z konia, zaś jego ludzie rozpierzchli się. Znaleziono go później na polu bitwy, zaś wyleczenie rany zajęło około dwóch tygodni. Niemniej nie ulega wątpliwości, że Sun Jian musiał odznaczyć się w walkach z Żółtymi Turbanami, ponieważ po ich zakończeniu jego imię zostało wymienione w listach do cesarza i został on awansowany na majora z samodzielnym dowództwem ("biebu sima").
W ósmym miesiącu 185 roku Sun Jian został przydzielony do sztabu Zhang Wena walczącego z rebelią, która wybuchła w prowincji Liang (dzis. Gansu) w zimie 184 i 185 roku. Być może już wcześniej Sun Jian walczył z tymi powstańcami pod dowództwem Huangfu Songa, którego Zhang Wen zastąpił. O udziale Sun Jiana w tej kampanii wiadomo bardzo mało. Jego biografia w "Kronice Trzech Królestw" koncentruje się przede wszystkim na opisaniu tego, jak Sun Jian miał naciskać na skazanie na śmierć za „butę i niesubordynację” generała ("jiangjun") Dong Zhuo. W rzeczywistości Dong Zhuo odnosił największe sukcesy spośród dowódców Zhang Wena i wydaje się, że rzekomo skierowana do tego ostatniego oskarżycielska przemowa Sun Jiana ma charakter apokryficzny. Prawdopodobnie jego biograf chciał pokazać, iż już wtedy przeciwstawiał się on człowiekowi, który w przyszłości miał zabić cesarza i uzurpować sobie faktyczną władzę nad cesarstwem.
W roku 186, Sun Jian powrócił do stolicy, gdzie otrzymał stanowisko zaufanego doradcy ("yilang"), by po kilku miesiącach zostać mianowanym wielkim zarządcą ("tai shou") komanderii Changsha. Było to najwyższe możliwe stanowisko w administracji terytorialnej cesarstwa, a komanderia Changsha, której stolica, Linxiang, leżała nieopodal dzisiejszego miasta Changsha, była jednym z kluczowych regionów cesarstwa.
W tym okresie ludność komanderii była jednak trapiona przez ataki pomniejszych buntowników i zwykłych bandytów, jakich było wielu w różnych regionach Chin po tym jak lokalna administracja została zdezorganizowana przez powstanie Żółtych Turbanów. Sun Jian stosunkowo szybko uporał się z tymi przeciwnikami, nie wahając się interweniować także na obszarze sąsiednich komanderii, mimo że formalnie nie miał do tego prawa. W nagrodę za swoje wysiłki otrzymał on od cesarza tytuł markiza ("hou") Wucheng. Tytuł "hou" był najwyższym jaki mógł otrzymać człowiek nie należący do rodu cesarskiego, i jego posiadanie nie było czymś zwyczajnym nawet wśród wielkich zarządców. Powiat Wucheng leżał w komanderii Wu, na południe od jeziora Tai Hu, i teraz Sun Jian miał prawo do części pochodzących z niego podatków.
Wojna z Dong Zhuo.
Kiedy 13 maja 189 roku zmarł cesarz Ling (168 - 189), jego żona, Cesarzowa He, wraz ze swoim bratem He Jinem, który zajmował stanowisko naczelnego dowódcy ("da jiangjun"), zapewniła sukcesję swojemu małoletniemu synowi Liu Bianowi (189). Teraz He Jin zamierzał pozbyć się wpływów eunuchów, którzy zdobyli ogromną władzę podczas panowania Lingdi. Ci jednak dowiedzieli się o jego spisku i 22 września 189 roku zamordowali go. W odpowiedzi dowódca He Jina, Yuan Shao, na czele oddziałów gwardii wyruszył na pałac i rozpoczął zabijanie każdego eunucha, którego napotkały jego siły. Powstały w trakcie walk pożar Luoyangu sprowadził do stolicy Dong Zhuo, któremu wcześniej He Jin kazał czekać ze swoją armią kilkadziesiąt kilometrów od miasta, by mógł on wziąć udział w ostatecznej rozprawie z eunuchami. Teraz Dong Zhuo ze swoimi weteranami stał się panem sytuacji. Doprowadził on do detronizacji Liu Biana i zastąpienia go jego młodszym bratem, Liu Xie (189 - 220), i w ciągu kilku następnych miesięcy zabił zarówno cesarzową He, jak i jej syna. Swoją brutalnością Dong Zhuo doprowadził jednak do utworzenia skierowanego przeciwko sobie sojuszu większości pozostałych dowódców armii Hanów, na którego czele stanął Yuan Shao. Ci "lojalni buntownicy" twierdzili, że działają w imieniu ubezwłasnowolnionego cesarza, dążąc jedynie do wyrwania go z rąk Dong Zhuo i przywrócenia należnej mu władzy.
W tej sytuacji Sun Jian zebrał wojska i dołączył do Yuan Shu, kuzyna Yuan Shao, dowodzącego jedną z trzech głównych armii sojuszu, która miała swoją bazę w Luyang w dzisiejszej prowincji Henan. Po drodze Sun Jian zabił Wang Rui, inspektora prowincji Jing, oraz Zhang Zi, wielkiego administratora Nanyangu. Pierwszy z nich niegdyś obraził Sun Jiana, prawdopodobnie czyniąc aluzję do jego niskiego pochodzenia. Kiedy zatem wielki administrator Wuling Cao Yin, również skonfliktowany z Wang Rui, spreparował cesarski rozkaz nakazujący jego egzekucję i wysłał go do Sun Jiana, ten nie badał jego autentyczności, lecz korzystając z okazji podstępnie zaatakował inspektora, ten zaś popełnił samobójstwo. Po przejęciu wojsk zebranych przez Wang Rui Sun Jian wyruszył w dalsza drogę i zachowanie Zhang Zi, przez którego terytorium maszerował, wzbudziło w nim podejrzenia co do jego lojalności wobec sojuszu przeciwników Dong Zhuo. Także jego zatem zabił, przejmując jego żołnierzy. W rezultacie kiedy dotarł on do Yuan Shu stał na czele znacznych sił, według jego biografii liczących dziesiątki tysięcy ludzi, co jednak należy uznać za przesadę.
Yuan Shu mianował go tymczasowym Generałem Dżentelmenów Domostwa ("zhonglangjiang") i zarekomendował go na pełniącego obowiązki Generała ("jiangjun") i inspektora prowincji Yu. Generał Dżentelmenów Domostwa był dowódcą młodych, szkolących się oficerów oraz gwardii na dworze cesarskim, natomiast takie określenia jak "tymczasowy" czy "pełniący obowiązki" miały oznaczać, że ostatecznego potwierdzenia tych nadań dokona uwolniony cesarz, któremu zostały one "zarekomendowane". Te przydziały oznaczały, iż Sun Jian pod względem swojej władzy zarówno cywilnej, jak i wojskowej, ustępował jedynie samemu Yuan Shu. Sun Jian wyruszył następnie wraz z armią na północ, w kierunku Luoyangu, i wkrótce dotarł do linii przełęczy chroniących stolicę od południa. W tym momencie został on zaatakowany przez armię dowodzoną przez oficerów Dong Zhuo, Xu Ronga i Li Menga, i pokonany musiał uciekać z pola walki chroniąc własne życie. Jeden z członków gwardii przybocznej Sun Jiana, Zu Mao, założył czerwoną czapkę, którą ten zazwyczaj nosił jako oznakę swej godności, i przyciągając tym samym uwagę ścigających umożliwił mu przerwanie linii otaczających go żołnierzy przeciwnika. Niedługo potem siłom Dong Zhuo udało się rozbić także drugą z armii wysłanych przeciwko niemu przez Yuan Shu, która pod dowództwem wielkiego administratora Wang Kuanga zbliżała się do Luoyangu od północnego wschodu.
Zwycięstwo nad Wang Kuangiem okazało się decydujące, jednak zaangażowanie wojsk Dong Zhuo na tym kierunku pozwoliło Sun Jianowi na ponowne zebranie swojej armii i już w marcu 191 roku obozował on niedaleko od miejsca swojej niedawnej porażki, przygotowując się do ponownego ataku na Luoyang. Kiedy zaatakowało go pięć tysięcy ludzi pod dowództwem Hu Zhena i Lü Bu zostali oni kompletnie rozbici. Dong Zhuo wysłał wtedy do niego dwóch wyższych oficerów z propozycją sojuszu, zapewniając iż uczyni on wielkimi administratorami i inspektorami wszystkich krewnych, których ten zarekomenduje. Sun Jian miał jednak odpowiedzieć:
Mimo to jego dowódca, Yuan Shu, musiał nie być do końca pewien jego intencji. Kiedy jeden z jego oficerów zasugerował mu, że po zdobyciu Luoyangu Sun Jian może zwrócić się przeciwko niemu, ten odciął zaopatrzenie dla niego. Sun Jian przejechał ponad pięćdziesiąt kilometrów w ciągu jednej nocy by przekonać Yuan Shu, iż ten może mu ufać, i dostawy zostały przywrócone. Być może w ten sposób dowódca Sun Jiana chciał jedynie zademonstrować swoją władzę.
Teraz Sun Jian przekroczył przełęcze i zaatakował Luoyang. Obie armie walczyły pośród grobowców cesarskich, przy czym Dong Zhuo ostatecznie ustąpił z pola, wycofując się w kierunku drogi prowadzącej do Chang’anu. Druga armia pod dowództwem Lü Bu czekała na Sun Jiana pod murami miasta, ale i ona została przez niego pokonana. Było to jednak puste zwycięstwo, ponieważ spustoszona przez żołnierzy Dong Zhuo:
Co więcej, militarna pozycja Sun Jiana nie była zbyt mocna, ponieważ po tym jak kilka miesięcy temu została zniszczona armia Wang Kuanga walczył on z Dong Zhuo właściwie samotnie, a teraz wojska tego ostatniego, schowane za ufortyfikowanymi pozycjami na drodze do Chang’anu mogły kontratakować w wybranym przez siebie momencie. Dlatego nie mógł on pozostać długo w Luoyangu. Przed swoim odejściem kazał on naprawić splądrowane groby cesarskie i odprawił ceremonie ofiarną na cześć przodków rodu cesarskiego. To wtedy jeden z jego żołnierzy miał odnaleźć Wielką Pieczęć dynastii Han, zagubioną w trakcie masakry eunuchów w pałacu cesarskim. Według "Kroniki Trzech Królestw" Sun Jian miał zatrzymać pieczęć, która przeszła potem w ręce jego potomków, cesarzy Wu. Jednak według "Księgi Późniejszych Hanów" w chwili swojej śmierci w roku 199 Yuan Shu miał ją odesłać cesarzowi Xianowi. O wiele bardziej prawdopodobne wydaje się zatem, że odnalezioną pieczęć Sun Jian oddał swojemu dowódcy, kiedy opuścił stolicę i dołączył do jego obozu w Luyangu.
Wojna domowa i śmierć.
Podczas gdy Sun Jian walczył o Luoyang, doszło do rozpadu koalicji "lojalnych buntowników". Yuan Shu, który uważał siebie za głowę rodu, był zazdrosny o prestiż jakim cieszył się Yuan Shao jako przywódca sojuszu i zaczął rozpowszechniać plotki, według których ten ostatni nie był członkiem rodziny z urodzenia. Kiedy Yuan Shao dowiedział się o tym, wpadł we wściekłość. On z kolei obawiał się, że nie posiada odpowiedniego terytorialnego zaplecza, stąd na początku roku 191 zaplanował atak na obszary kontrolowane przez Yuan Shu. Wybuch konfliktu pomiędzy tymi dwoma przywódcami sojuszu przeciwko Dong Zhuo doprowadził do jego rozpadu i cała równina północno-chińska stała się areną walki pomiędzy konkurującymi ze sobą dowódcami.
Wycofując się z Luoyangu Sun Jian pozostawił wysunięty oddział w mieście Yangcheng, położonym na południowy wschód od dzisiejszego Dengfengu w prowincji Henan, skąd można było obserwować ewentualne działania podejmowane przez Dong Zhuo z zachodu. Teraz Yancheng został zdobyty przez niespodziewany atak Zhou Yu, dowódcy Yuan Shao. Sun Jian szybko przedsięwziął kontratak na pozycje Zhou Yu, i mimo początkowych niepowodzeń, podczas których zginął m.in. Gongsun Yue, kuzyn Gongsun Zana, rządzącego w położonej na północnym wschodzie prowincji Yue, pokonał Zhou Yu w kilku bitwach. Wtedy Yuan Shu przedsięwziął atak na zajmującego Jiujiang brata Zhou Yu, Zhou Anga, i kiedy Zhou Yu zwrócił się na południowy wschód by pomóc bratu został ponownie pokonany. W rezultacie wycofał się on z walki i powrócił do swojej rodzinnej komanderii Kuaiji na zachodnim wybrzeżu Chin.
W tym czasie Yuan Shao nie tylko przegrywał wojnę z Yuan Shu, ale był także narażony na ataki Gongsun Zana, który winił go za śmierć Gongsun Yue. Żeby przeciwstawić się tym przeciwnikom Yuan Shao zawarł przymierze z Liu Biao, który był inspektorem prowincji Jing, obejmującej komanderię Nanyang, ze stolicą w Wan (dzis. Nanyang), i rozciągającej się dalej na południe na tereny dzisiejszych prowincji Hubei i Hunan. Komanderię Nanyang kontrolował jednak Yuan Shu i sojusz z Yuan Shao dawał Liu Biao nadzieję na jej zajęcie i opanowanie rzeczywiście całej prowincji Jing. W Xiangyangu nad rzeką Han, w pobliżu granicy z terytorium Yuan Shu, Liu Biao skoncentrował armię pod dowództwem Huang Zu i kazał mu zaatakować tereny położone po północnej stronie rzeki. Kiedy jednak pod koniec 191 roku Huang Zu przeprawił się ze swoimi siłami został kompletnie rozbity przez Sun Jiana, który potem ścigał go przez rzekę i otoczył Xiangyang, by zapobiec wejściu jego oddziałów do miasta. Część pozostałości armii Huang Zu znalazła schronienie na wzgórzach zwanych Xian Shan, na południe od Xiangyangu. Sun Jian poprowadził oddział lekkiej kawalerii by je stamtąd wyrzucić i w trakcie tej walki poniósł śmierć.
W źródłach zachowały się nieco różne wersje jego śmierci. Według jednej, zginął on od trafienia strzałą, według innej zaś od uderzenia kamienia, który trafił go w głowę zrzucony ze wzniesienia. W każdym razie wydaje się, iż śmierć spotkała go podczas chaotycznej walki w trakcie nocnego pościgu za nieprzyjacielem. Według "Kroniki Trzech Królestw" Huan Jie, którego Sun Jian rekomendował cesarzowi, kiedy był wielkim administratorem Changsha, udał się do Liu Biao i poprosił go o wydanie ciała Sun Jiana. Liu Biao zgodził się, ale cała sytuacja wskazuje na to, że ciało Sun Jiana wpadło w ręce przeciwnika. Teraz zostało ono zwrócone rodzinie i pochowane w Qu’a w komanderii Danyang, sąsiadującej od wschodu z rodzinną komanderią rodu Sun.

</doc>
<doc id="1905513" url="https://pl.wikipedia.org/wiki?curid=1905513" title="Savissivik">
Savissivik

Savissivik (dawniej "Savigsivik") – osada w północnej Grenlandii, w gminie Qaasuitsup, nad zatoką Melville’a. W Qeqertaq znajduje się heliport będący środkiem komunikacji z innymi miejscowościami na Grenlandii.
W roku 2011 Savissivik zamieszkiwało około 58 osób.

</doc>
<doc id="1905514" url="https://pl.wikipedia.org/wiki?curid=1905514" title="Zatoka Melville’a">
Zatoka Melville’a

Zatoka Melville’a (grl.: "Qimusseriarsuaq"; duń.: "Melville Bugt") – zatoka na północno-zachodnim wybrzeżu Grenlandii, nad Morzem Baffina. Szerokość u wejścia wynosi ok. 300 km. Maksymalna głębokość to ok. 1000 m.

</doc>
<doc id="1905515" url="https://pl.wikipedia.org/wiki?curid=1905515" title="Armia Zachodu">
Armia Zachodu

Armia Zachodu – niewielka armia Stanów Skonfederowanych podczas wojny secesyjnej. Stanowiła część Departamentu Trans-Mississippi i składała się głównie z gwardii stanowej Missouri.
Walczyła pod Pea Ridge, Corinth oraz Iuka w sile ok. 20 000 ludzi.
Została przeorganizowana jesienią 1862, jednakże oddziały, które podążały za Pricem w innych organizacjach nadal były określane mianem Armii Zachodu. Nazwa Armia Missouri przylgnęła do nich dopiero w 1864 roku, kiedy dowódca powiódł ich na północ, aby odbić tenże stan.

</doc>
<doc id="1905518" url="https://pl.wikipedia.org/wiki?curid=1905518" title="Puchar Świata w kombinacji norweskiej 1990/1991">
Puchar Świata w kombinacji norweskiej 1990/1991

Sezon 1990/1991 Pucharu Świata w kombinacji norweskiej rozpoczął się 15 grudnia 1990 w norweskim Trondheim, zaś ostatnie zawody z tego cyklu zaplanowano w szwajcarskim Sankt Moritz, 23 marca 1991 roku. 
Zawody odbyły się w 6 krajach: Austrii, Finlandii, Niemczech, Norwegii, Szwecji oraz Szwajcarii.
Obrońcą Pucharu Świata był Austriak Klaus Sulzenbacher. W tym sezonie triumfował Norweg Fred Børre Lundberg, który wygrał 2 z 8 zawodów.

</doc>
<doc id="1905519" url="https://pl.wikipedia.org/wiki?curid=1905519" title="Roberto Caparelli">
Roberto Caparelli

Roberto Caparelli Coringrato (ur. 18 listopada 1923, zm. 2000) – boliwijski piłkarz, reprezentant kraju. Podczas kariery piłkarskiej występował na pozycji napastnika.
Kariera piłkarska.
Podczas kariery piłkarskiej Roberto Caparelli występował w klubie Litoral La Paz.
Kariera reprezentacyjna.
Roberto Caparelli występował w reprezentacji Boliwii w latach pięćdziesiątych.
W 1950 wziął udział w mistrzostwach świata, gdzie wystąpił w jedynym meczu Boliwii z Urugwajem.

</doc>
<doc id="1905525" url="https://pl.wikipedia.org/wiki?curid=1905525" title="Aleksander Kołodziejczyk">
Aleksander Kołodziejczyk

Aleksander Marian Kołodziejczyk (ur. 8 czerwca 1942 w Bielsku-Białej) – chemik polski, profesor nauk chemicznych, wykładowca Politechniki Gdańskiej, a w latach 1996–2002 rektor.
Studia magisterskie ukończył w 1966 na Politechnice Śląskiej w Gliwicach. Po studiach przeniósł się do Gdańska, gdzie w 1966 roku został pracownikiem Wydziału Chemicznego Politechniki Gdańskiej. Doktorat obronił w 1973, a habilitację w 1979, obydwa na Politechnice Gdańskiej. 18 października 1993 otrzymał tytuł naukowy profesora nauk chemicznych.
Od roku 1966 związany jest zawodowo z Politechniką Gdańską. W 1981 r. został powołany na stanowisko docenta, na stanowisko profesora nadzwyczajnego w 1991 r., a na stanowisko profesora zwyczajnego w 1997 r. W latach 1990–1996 był dyrektorem Instytutu Chemii Organicznej i Technologii Żywności. Od roku 1980 do 1988 był prorektorem ds. kształcenia Politechniki Gdańskiej, a następnie przez dwie kadencje rektorem uczelni (1996–2002). W latach 1996–2002 był Przewodniczącym Rady Rektorów Pomorza Gdańskiego, a latach 1999–2002 pełnił funkcję wiceprzewodniczącego Konferencji Rektorów Uczelni Technicznych. W latach 2005-2011 pełnił obowiązki kierownika Studium Doktoranckiego na Wydziale Chemicznym PG.
W trakcie sprawowania funkcji rektora PG dużo wysiłku włożył w rozwój kadry dydaktycznej, podwyższyła się w tym okresie liczba uczestników studiów doktorskich, wzrosła też liczba profesorów tytularnych.
Położył nacisk na inwestycje, powstało wiele nowych sal dydaktycznych i centralne laboratorium komputerowe. W 1999 roku oddano do użytku Audytorium Novum, nowoczesne centrum dydaktyczno-konferencyjne, które przez kilka lat służyło również za salę koncertową Polskiej Filharmonii Bałtyckiej. Audytorium Novum było pierwszą od 20 lat dużą inwestycją budowlaną na Politechnice Gdańskiej. W 2002 roku zakończona została budowa gmachu Wydziału Zarządzania i Ekonomii. Prof. Kołodziejczyk zainicjował też wymianę dachów kilku uczelnianych budynków, w tym Gmachu Głównego (1 ha powierzchni), przeprowadził generalny remont większości domów studenckich, w Brzeźnie wybudowano nowy akademik. Z jego inicjatywy rozpoczęto prace przygotowawcze do budowy nowego gmachu dla Wydziału Elektroniki, Telekomunikacji i Informatyki oraz przebudowy dziedzińców w Gmachu Głównym.
Jego zasługą jest rozkwit życia kulturalnego na uczelni. Skupił się przede wszystkim na organizowaniu koncertów. Politechnika Gdańska od końca lat 90. XX wieku organizuje ponad 20 cyklicznych koncertów rocznie. Na PG gościły takie sławy, jak Rafał Blechacz czy Krzysztof Penderecki.
Prowadzi badania naukowe z zakresu: chemii organicznej, syntezy organicznej, związków naturalnych ze szczególnym uwzględnieniem aminokwasów, peptydów, cukrów oraz zanieczyszczeń organicznych w środowisku.
Odbył staże zagraniczne w Szwecji (1965) oraz w Medical College of Ohio w USA (1979–1980 i 1988–1990)
Dorobek naukowy.
Na dorobek prof. Kołodziejczyka składa się: 114 publikacji, 123 komunikaty konferencyjne drukowane jako streszczenia, 4 książki i skrypty, 58 artykułów publicystycznych oraz 5 wdrożonych patentów.
Od 2009 r. redaktor działu w zakresie biotechnologii i technologii organicznej miesięcznika „Przemysł Chemiczny”.

</doc>
<doc id="1905526" url="https://pl.wikipedia.org/wiki?curid=1905526" title="CED">
CED

CED (ang. "Capacitance Electronic Disc") – dysk wizyjny z zapisem rowkowym, opracowany przez firmę RCA pod koniec lat 70. XX wieku.
Płyta o średnicy 30 cm wykonana z przewodzącego prąd polichlorku winylu, informacje o obrazie kolorowym i dźwięku stereo zapisane są poprzecznie w rowku w postaci wgłębień. Do odczytu służy miniaturowa diamentowa igła z przyklejoną elektrodą. Igła przesuwając się w rowku zmienia pojemność między elektrodą a przewodzącą prąd płytą. Częstość tych zmian zależy od głębokości i szerokości poprzecznie zapisanych wgłębień w rowku odpowiadających treści obrazu i fonii.
Zapis na obu stronach. W systemie PAL można zapisać 60 minut na jednej stronie, w systemie NTSC 45 minut. Programy i filmy wydane w PAL-u mieściły się na jednej płycie, w NTSC ponad dwugodzinne na dwóch płytach.
Dysk umieszczony w kopercie z tworzywa sztucznego, która była jednocześnie opakowaniem z informacjami o zarejestrowanym programie. Po wprowadzeniu koperty z płytą do urządzenia odczytującego, koperta wyciągana na zewnątrz w czasie pracy odtwarzacza.
Płyta wrażliwa na zabrudzenia. Zużywała się podczas odtwarzania, żywotność bez większej straty jakości: 500 odtworzeń.
Prędkość obrotowa stała, 450 obr./min dla NTSC, 500 obr./min dla PAL. Rozdzielczość pozioma 250 linii.
System rozpowszechniony był głównie w USA i w Wielkiej Brytanii.
Istnieje nadal duża liczba filmów i programów TV wydanych w tym formacie. Były one wydawane w latach od 1981 do 1984.
CED jest formatem unikatowym, poszukiwanym przez kolekcjonerów ze względu na unikatowy rodzaj zapisu obrazu.
Producentami odtwarzaczy były firmy: RCA, Hitachi, Sanyo i Toshiba.
Konkurencyjnym formatem dla CED był japoński VHD opracowany przez firmę JVC.
W latach 80. XX wieku zarówno CED jak i VHD został wyparty z rynku przez format LaserVison.

</doc>
<doc id="1905527" url="https://pl.wikipedia.org/wiki?curid=1905527" title="Alexander Richardson">
Alexander Richardson

Alexander Whitmore Colquhoun Richardson (ur. 11 maja 1887 w Gerrards Cross, zm. 22 lipca 1964 w Lymington) – brytyjski oficer armii oraz bobsleista.
Kariera.
Największy sukces osiągnął w 1924 roku, kiedy reprezentacja Wielkiej Brytanii w składzie: Ralph Broome, Thomas Arnold, Alexander Richardson i Rodney Soher zdobyła srebrny medali podczas igrzysk olimpijskich w Chamonix. Był to jego jedyny start olimpijski i jedyny medal wywalczony na międzynarodowej imprezie tej rangi. W czasie I wojny światowej służył w Regimencie Bedfordshire, dochodząc do stopnia majora. Ponownie powołany do armii podczas II wojny światowej walczył w Afryce Północnej. Został odznaczony Distinguished Service Order ("Order za Wybitną Służbę").
Jego syn - Guy Richardson zdobył srebrny medal w wioślarstwie podczas igrzysk olimpijskich w Londynie w 1948 r.

</doc>
<doc id="1905528" url="https://pl.wikipedia.org/wiki?curid=1905528" title="Sarfannguit">
Sarfannguit

Sarfannguit (dawniej "Sarfannguaq/Sarfánguaq") – osada na zachodnim wybrzeżu Grenlandii, w gminie Qeqqata. Jest położona na wyspie o tej samej nazwie w odległości ok. 40 km na wschód od Sisimiut. Osada została założona w 1843 roku. Według danych oficjalnych liczba mieszkańców w 2011 roku wynosiła 132 osoby

</doc>
<doc id="1905530" url="https://pl.wikipedia.org/wiki?curid=1905530" title="Saattut">
Saattut

Saattut (dawniej "Sâtut") – osada w zachodniej Grenlandii, w gminie Qaasuitsup.
Według danych oficjalnych liczba mieszkańców w 2011 roku wynosiła 227 osób.

</doc>
<doc id="1905531" url="https://pl.wikipedia.org/wiki?curid=1905531" title="Günther I">
Günther I

Guenther Waldeck-Schwalenberg– w okresie od 1277 do 1278 arcybiskup Magdeburga i od 1307 do 15 maja 1310 biskup Paderborn.
Gunther pochodził z rodu hrabiów Waldeck-Schwalenberg był biskupem diecezji Paderborn i założycielem opactwa NMP w Munster. Jego rodzina posiadała ziemie w północnej Westfalii. Jego ojcem był Wolkwin III Waldeck-Schwalenberg a matką Ermengarda. Spośród jedenastu dzieci Wolkwina i jego żony, dwóch synów zostało biskupami: Günter i Wolkwin biskup Minden. Kuzyn Gunthera Widukind Waldeck-Schwalenberg był biskupem Osnabrück (1265–1269), a jego bratanek Konrad von Sternberg był arcybiskupem Magdeburga (1266–1277).
Był dziekanem Goslar. W 1268 został kanonikiem w Magdeburgu, gdzie jego bratanek Konrad był arcybiskupem od 1266.
W tym samym czasie rozpoczęły się w obszarze Magdeburga nowe waśnie i zamieszki: Otto IV margrabia brandenburski chciał osadzić swego brata Eryka na fotelu biskupim i w 1277 sprzymierzył się z księciem Saksonii przeciw elektowi Guntherowi. Otto zniszczył klaszor i zajął większość terenów arcybiskupstwa. Gunter zmęczony układem sił i ciągłą ofensywą margiabiego poddał się, z fotela biskupiego zrezygnował w marcu 1278, jeszcze nie konsekrowany ale już wybrany. Jego następcą został jeden z jego przeciwników, Bernard Wolpe, który zrezygnował po krótkim czasie gdyż papież Marcin IV mianował na jego miejsce Eryka Brandenburskiego, nowego arcybiskupa Magdeburga.
W 1307 Günther został biskupem Paderborn. Po potwierdzeniu przez metropolitę Moguncji i przekazanie insygniów przez króla Henryka VII Gunter został już wybranym i zatwierdzonym biskupem Paderborn. Ale nawet tu w Westfalii, okazał się słabym władcą. W rzeczywistości to jego szambelan Prewost Bernard Lippe był administratorem diecezji. Od 1308 był opiekunem biskupa i od 1309 przewodniczącym Stałej Rady, zwany był obrońcą i opiekunem biskupa. Guenther zrezygnował w 1310 Prawdopodobnie powrócił do klasztoru siostry Marii w Münster, i tam jest on prawdopodobnie pochowany. Jego następcą został jego kuzyn Dietrich von Itter.

</doc>
<doc id="1905534" url="https://pl.wikipedia.org/wiki?curid=1905534" title="Pierwszy rząd Hansa Luthera">
Pierwszy rząd Hansa Luthera

 Pierwszy rząd Hansa Luthera – 16 stycznia 1925 – 20 stycznia 1926.

</doc>
<doc id="1905535" url="https://pl.wikipedia.org/wiki?curid=1905535" title="Saarloq">
Saarloq

Saarloq – osada w południowo-zachodniej Grenlandii, w gminie Kujalleq. Według danych oficjalnych liczba mieszkańców w 2013 roku wynosiła 36 osób.

</doc>
<doc id="1905539" url="https://pl.wikipedia.org/wiki?curid=1905539" title="Qullissat">
Qullissat

Qullissat – opuszczona w 1972 roku górnicza osada w zachodniej Grenlandii, w gminie Qaasuitsup, na północno-wschodnim brzegu wyspy Disko (Qeqertarsuaq).

</doc>
<doc id="1905543" url="https://pl.wikipedia.org/wiki?curid=1905543" title="Bernd Becher">
Bernd Becher



</doc>
<doc id="1905545" url="https://pl.wikipedia.org/wiki?curid=1905545" title="Hilla Becher">
Hilla Becher



</doc>
<doc id="1905546" url="https://pl.wikipedia.org/wiki?curid=1905546" title="Becherowie">
Becherowie



</doc>
<doc id="1905547" url="https://pl.wikipedia.org/wiki?curid=1905547" title="Qorlortorsuaq">
Qorlortorsuaq

Qorlortorsuaq – osada w południowej Grenlandii, w gminie Kujalleq.
Qorlortorsuaq mieści elektrownię wodną o mocy 7 MW, zasilającą także miasta Qaqortoq i Narsaq. Elektrownię rozpoczęto budować w grudniu 2003 roku i zakończono w październiku 2007.

</doc>
<doc id="1905569" url="https://pl.wikipedia.org/wiki?curid=1905569" title="Wenge">
Wenge

Wenge (czyt. ) – drewno tropikalne o bardzo ciemnym kolorze, charakterystycznej budowie oraz mocnym deseniu przypominającym upierzenie kuropatwy. Drewno wenge jest ciężkie i twarde, nadaje się do konstrukcji podłóg i schodów. Ze względu na jego oryginalny wygląd często wchodziło lub wypadało z mody. Od nazwy tego drewna wywodzi się również nazwa koloru - wenge.
Sposób wykorzystania.
Wielu wytwórców instrumentów muzycznych wykorzystuje wenge w swoich produktach. Alembic, Inc. (producent wysokiej klasy gitar basowych i przedwzmacniaczy) wielokrotnie wykorzystywał ten rodzaj drewna do instrumentów na zamówienie. Ibanez oraz Cort stosują wenge do gryfów niektórych gitar basowych. Warwick wykorzystuje je do podstrunic.
Drewno wenge jest powszechnie używane w dekoratorstwie ze względu na swoją wymiarową stabilność i kontrast kolorów, jaki pojawia się przy zmieszaniu z jaśniejszym drzewem, np. klonem. Sprawia to, że wenge jest szczególnie pożądane w produkcji wysokiej jakości parkietów.
Czasami stosuje się wenge do wytwarzania łuków, zwłaszcza jako laminatu w produkcji łuków płaskich. Może być również używane do wyrobu szyn i pałeczek w cymbałach.
Zagrożenia dla zdrowia.
Pył powstały podczas cięcia albo szlifowania wenge może wywoływać wysypkę podobną do powodowanej oparzeniami sokiem sumaka jadowitego, jak również podrażnia oczy. Pył ten może również powodować problemy z oddychaniem, jak i senność. Drzazgi wenge są septyczne, podobnie do drzazg pochodzących z drzew rodziny wawrzynowatych (drewno "Chlorocardium rodiei").
Pochodzenie drewna.
Drewno wenge pochodzi z liściastego drzewa "Millettia laurentii", które może osiągać 20m wysokości i średnicę 1m. Występuje naturalnie w Republice Konga, Demokratycznej Republice Konga, Kamerunie, Gabonie oraz w Gwinei Równikowej. Gatunek ten figuruje na liście gatunków zagrożonych wyginięciem w Czerwonej księdze gatunków zagrożonych publikowanej przez Międzynarodową Unię Ochrony Przyrody i Jej Zasobów (IUCN), głównie ze względu na zniszczenie jego siedliska oraz nadmierną eksploatację drewna. Inne nazwy czasami stosowane wymiennie z wenge to palisander afrykański (nazwa stosowana częściej do drewna z drzew z rodzaju "Dalbergia"), palisander kongijski, faux ebony (pseudoheban), dikela, mibotu, bokonge oraz awong.

</doc>
<doc id="1905571" url="https://pl.wikipedia.org/wiki?curid=1905571" title="Euroizacja">
Euroizacja

Euroizacja – przyjęcie euro przez państwo niebędące członkiem Unii Gospodarczej i Walutowej. Jednostronna euroizacja oznacza "de facto" zgodę na rezygnację z wpływu na politykę monetarną, gdyż nie wiąże się z wprowadzeniem przedstawicieli tego państwa do organów funkcjonujących w ramach Europejskiego Systemu Banków Centralnych. Europejski Bank Centralny stoi na stanowisku, że wejście do strefy euro powinno być zwieńczeniem procesu konwergencji.
Euroizacja w państwach niebędących członkami UE.
Spośród europejskich krajów nieczłonkowskich wspólną walutę stosuje sześć państw. Na podstawie porozumień walutowych z Unią Europejską na euroizację zdecydowały się cztery mikropaństwa: Watykan i San Marino (powiązane unią walutową z Włochami), Monako (powiązane unią walutową z Francją) oraz Andora. Andora podpisała umowę z państwami strefy euro 30 czerwca 2011; weszła ona w życie 1 kwietnia 2012. Od 1 lipca 2013 Andora mogła wprowadzić w obieg własne monety. Zostały one wyemitowane w 2014. Dwa inne państwa wprowadziły euro bez porozumienia z UE: Czarnogóra i Kosowo.
Euroizacja a Polska.
Jeszcze przed wejściem Polski do Unii Europejskiej w debacie publicznej pojawiały się pomysły dotyczące jak najszybszego wprowadzenia euro. Przedstawicielami takiej koncepcji byli, między innymi, ekonomiści Andrzej Bratkowski i Jacek Rostowski, chociaż uważali, że krok ten powinien być poprzedzony rozmowami z Unią. Pogląd ten popierały również inne osoby związane z CASE.
W 2005 roku na ten temat wypowiadał się także Jan Rokita, jeden z ówczesnych liderów PO, twierdząc, że krok ten zapobiegłby nadmiernemu umocnieniu złotego. Przed takim krokiem ostrzegał jednak, na przykład, ówczesny premier Marek Belka, zwracając uwagę na fakt, że zostałoby to źle odebrane przez UE. Utrzymywał, że należałoby raczej rozważyć powiązanie złotego z euro w ramach izby walutowej, po uprzednim zrównoważeniu finansów publicznych.

</doc>
<doc id="1905575" url="https://pl.wikipedia.org/wiki?curid=1905575" title="ZK-120">
ZK-120



</doc>
<doc id="1905576" url="https://pl.wikipedia.org/wiki?curid=1905576" title="ZK120">
ZK120



</doc>
<doc id="1905578" url="https://pl.wikipedia.org/wiki?curid=1905578" title="Jan Rzewuski">
Jan Rzewuski



</doc>
<doc id="1905580" url="https://pl.wikipedia.org/wiki?curid=1905580" title="William A. Wellman">
William A. Wellman

William Augustus Wellman (ur. 29 lutego 1896 w Brookline, zm. 9 grudnia 1975 w Los Angeles) – amerykański reżyser filmowy, scenarzysta, producent i pilot wojskowy.
Był reżyserem dramatu wojennego "Skrzydła" (1927), pierwszego w historii filmu nagrodzonego Oscarem w 1929. Sam statuetki nigdy nie zdobył, choć był do niej trzykrotnie nominowany za reżyserię filmów: "Narodziny gwiazdy" (1937), "Pole bitwy" (1949) i "Noc nad Pacyfikiem" (1954).
Był czterokrotnie żonaty, miał siedmioro dzieci (wszystkie ze związku z czwartą żoną, Dorothy Wellman). Zmarł na białaczkę w wieku 79 lat.

</doc>
<doc id="1905584" url="https://pl.wikipedia.org/wiki?curid=1905584" title="Tomasz Olexiński">
Tomasz Olexiński

Tomasz Olexiński (ur. 15 grudnia 1820 w Kańczudze, zm. 13 listopada 1907 w Jarosławiu) – proboszcz i samorządowiec okresu zaborów, radny Rady Miasta Jarosławia i powiatu Jarosław.
Życiorys.
Nauki początkowo pobierał w przemyskiej cyrkularnej szkole głównej, następnie uczęszczał do sześcioletniego gimnazjum w Rzeszowie, które ukończył w 1840. Święcenia kapłańskie otrzymał w 1846 od ks. infułata Jana Komarnickiego. W latach 1846–1848 pełnił funkcję katechety i wikarego w Sądowej Wiszni. W 1848 przybył do Samboru. Był tam katechetą w szkole głównej a od 1850 pełnił też obowiązki kapelana więziennego przy samborskim sądzie. W 1851 uzyskał stanowisko nauczyciela języka polskiego w gimnazjum samborskim. W 1851 został kapelanem przemyskich sióstr benedyktynek i katechetą w prowadzonej przez nie szkole głównej żeńskiej. W 1853 został proboszczem w Wajutyczach, w 1856 został wicedziekanem, a w 1861 dziekanem samborskim i powiatowym nadzorcą szkolnym. Po śmierci Antoniego Żelaznego 19 czerwca 1866 objął probostwo jarosławskie. Uzyskał też biskupi dekret nominacyjny na stanowisko dziekana jarosławskiego i nadzorcy szkolnego w okręgu Jarosławskim. Dzięki swej nieustępliwości, dbałości o fundusze kościelne i własnej hojności doprowadził do zreperowania wikarówki i wybudowania nowej plebanii przy ówczesnej ulicy Lwowskiej(obecnie plebania kościoła NMP Królowej Polski przy ulicy 3-go Maja). W dużej mierze własnym sumptem wyposażył kościół w ołtarz, konfesjonały i wiele innych brakujących sprzętów, naczyń oraz szat liturgicznych. W latach 1889–1893 był dyrektorem c.k. Gimnazjum w Jarosławiu. pierwszym dyrektorem (w latach 1895–1902 i 1903–1906) Bursy Szkolnej im. Mikołaja Kopernika W latach 1873–1893 sprawował z wyboru funkcję radnego Rady Miasta a w latach 1866–1897 radnego powiatu. Od 1891 członek „Sokoła”.

</doc>
<doc id="1905590" url="https://pl.wikipedia.org/wiki?curid=1905590" title="Współczynnik przepięć">
Współczynnik przepięć

Współczynnik przepięć formula_1 – zazwyczaj stosunek najwyższej wartości chwilowej napięcia przepięcia do określonego poziomu napięcia odniesienia. Przyjęty poziom odniesienia zależy m.in. od czasu i miejsca wystąpienia przepięcia. Można więc za nie przyjąć wartość maksymalną napięcia znamionowego, najwyższe dopuszczalne napięcie robocze lub odpowiednie napięcie fazowe. Współczynnik przepięć jest miarą wartości przepięć.
Określany jest następującą zależnością:
gdzie:
Natomiast w przypadku urządzeń elektroenergetycznych trójfazowych, gdzie napięcie formula_4 określone jest jako międzyprzewodowe, a napięcie przepięcia jako fazowe, wzór na współczynnik przepięć przyjmuje następującą postać:
Współczynnik przepięć przyjmuje różne wartości w zależności od rodzaju przepięcia, rodzaju urządzenia, a także miejsca, w którym wystąpiło przepięcie. Podobnie jak wartość napięcia przepięcia, tak też i dokładna wartość współczynnika przepięć podlega ocenie probabilistycznej, gdyż wpływające na niego zjawiska mają charakter losowy.
W praktyce na jego wartość można wpłynąć dobierając wystarczająco wytrzymałą izolację. Im większe jest napięcie znamionowe urządzenia, a tym samym koszt jego izolacji odpowiednio duży powinno się dążyć do jak największego i możliwego ograniczenia współczynnika przepięć. Przy najwyższych napięciach jego wartość powinna być mniejsza od 2.

</doc>
<doc id="1905591" url="https://pl.wikipedia.org/wiki?curid=1905591" title="Organic Reactions">
Organic Reactions

Organic Reactions (Org. React.) – czasopismo naukowe zawierające zbiór ważnych reakcji chemicznych w syntezie organicznej opatrzonych komentarzami oraz konkretnymi przykładami przedstawionymi w tabelach z uwzględnieniem stereochemii, reakcji ubocznych oraz warunków przeprowadzania reakcji. Wydawane jest przez John Wiley &amp; Sons. Pismo opracowane jest na podstawie wypróbowanych przepisów opublikowanych w recenzowanych czasopismach naukowych. Aktualnie na zbiór składa się z ponad 140 000 reakcji chemicznych.
Redaktorem naczelnym jest Scott E. Denmark – profesor University of Illinois at Urbana-Champaign.

</doc>
<doc id="1905592" url="https://pl.wikipedia.org/wiki?curid=1905592" title="Org. React.">
Org. React.



</doc>
<doc id="1905597" url="https://pl.wikipedia.org/wiki?curid=1905597" title="Essam Rajab Blal">
Essam Rajab Blal

Essam Rajab Blal (ur. 15 września 1978) – piłkarz libijski grający na pozycji obrońcy.
Kariera klubowa.
Blal jest zawodnikiem klubu Olympic Azzaweya.
Kariera reprezentacyjna.
W 2006 roku Blal został powołany do kadry Libii na Puchar Narodów Afryki 2006, na którym był rezerwowym i nie rozegrał żadnego spotkania.

</doc>
<doc id="1905602" url="https://pl.wikipedia.org/wiki?curid=1905602" title="Madi Saad Belkher">
Madi Saad Belkher

Madi Saad Belkher (ur. 4 lutego 1978) – piłkarz libijski grający na pozycji pomocnika. Mierzy 191 cm wzrostu.
Kariera klubowa.
Belkher jest zawodnikiem klubu Al-Hilal Bengazi.
Kariera reprezentacyjna.
W 2006 roku Belkher został powołany do kadry Libii na Puchar Narodów Afryki 2006, na którym był rezerwowym i nie rozegrał żadnego spotkania.

</doc>
<doc id="1905603" url="https://pl.wikipedia.org/wiki?curid=1905603" title="Qinngorput">
Qinngorput

Qinngorput – wschodnia dzielnica Nuuk, stolicy Grenlandii, oddalona od centrum ok. 5 km. Między Qinngorput a pozostałą częścią miasta kursują autobusy komunikacji miejskiej, obsługiwane przez Nuup Bussii (linie nr.: 1, 1A, X1 oraz X3).

</doc>
<doc id="1905606" url="https://pl.wikipedia.org/wiki?curid=1905606" title="Qernertuarssuit">
Qernertuarssuit

Qernertuarssuit – osada w zachodniej Grenlandii, w gminie Qaasuitsup na wyspie Ammassalik.

</doc>
<doc id="1905608" url="https://pl.wikipedia.org/wiki?curid=1905608" title="Reunión Internacional de Atletismo 2010">
Reunión Internacional de Atletismo 2010

Reunión Internacional de Atletismo 2010 – halowy mityng lekkoatletyczny zaliczany do cyklu World Indoor Meetings, który odbył się w Walencji 13 lutego. Areną zmagań sportowców był Luis Puig Palace. 

</doc>
<doc id="1905612" url="https://pl.wikipedia.org/wiki?curid=1905612" title="Liga Deportiva Universitaria de Quito">
Liga Deportiva Universitaria de Quito



</doc>
<doc id="1905614" url="https://pl.wikipedia.org/wiki?curid=1905614" title="Club Deportivo Universidad Católica del Ecuador">
Club Deportivo Universidad Católica del Ecuador



</doc>
<doc id="1905615" url="https://pl.wikipedia.org/wiki?curid=1905615" title="Pantone (skala)">
Pantone (skala)



</doc>
<doc id="1905616" url="https://pl.wikipedia.org/wiki?curid=1905616" title="Sangolqui">
Sangolqui



</doc>
<doc id="1905618" url="https://pl.wikipedia.org/wiki?curid=1905618" title="Turystyczny Szlak Kolejowy przez Karpaty">
Turystyczny Szlak Kolejowy przez Karpaty

Turystyczny Szlak Kolejowy przez Karpaty – wytyczony w 2004 szlak turystyczny, składający się z pięciu tras, z których pierwsza zaczyna się w Krakowie a ostatnia tam kończy, obejmując ponad 500 km linii kolejowych z ponad 130 stacjami. Szlak został zaprojektowany przez Małopolską Organizację Turystyczną, umożliwiając zapoznanie się z krajobrazami i dziedzictwem historyczno-kulturowym Małopolski. Część drugiej trasy prowadzi przez województwo śląskie do Bielska-Białej i Żywca.
Szlak ma swój początek w Krakowie i prowadzi m.in. przez Wadowice, Maków Podhalański, Zakopane, Nowy Sącz. Docelowo miał połączyć Polskę z Ukrainą, według pierwotnych projektów pomysłodawcy (Marcin Śliwa z Krakowa) szlak miał bowiem zaczynać się w Krakowie i prowadzić przez Bielsko-Białą, Chabówkę do Zakopanego, a następnie kierować się na wschód przez Rabkę, Rabę Niżną, Nowy Sącz, Stróże, Jasło, Krosno, Sanok, Ustrzyki Dolne, Chyrów, Przemyśl, skąd przez Rzeszów i Tarnów następowałby powrót do Krakowa.
Niebieskie logo szlaku znalazło się na wszystkich przystankach na trasie przebiegu. W 2005 wyznaczono w ten sposób linie Kalwaria Zebrzydowska - Bielsko-Biała, Bielsko-Biała - Żywiec i Żywiec - Sucha Beskidzka. 
Od czerwca 2015 roku na bazie części tras dotychczasowego szlaku Nowosądeckie Stowarzyszenie Miłośników Kolei realizuje projekt "Małopolskie Szlaki Turystyki Kolejowej na bazie Galicyjskiej Kolei Transwersalnej", w ramach którego realizowane są przejazdy historycznym taborem ze skansenu w Chabówce nieczynną linią kolejową Chabówka - Nowy Sącz, którym towarzyszy zwiedzanie Izby Tradycji Kolejarzy Węzła Nowosądeckiego w Nowym Sączu oraz pikniki organizowane na stacjach Męcina (poczęstunek – drugie śniadanie) i Dobra (regionalny posiłek na ciepło), z atrakcjami kulinarnymi w ramach biletu. Pociągi odprawiane są przez dyżurnego ruchu z zielonym lizakiem w ręku, który w czasie jazdy opowiada o tradycjach związanych z zawodem kolejarza. W czasie jazdy w wagonach odbywają się konkursy wiedzy o regionie. 
Partnerami projektu są jednostki samorządu terytorialnego, instytucje kultury, stowarzyszenia i organizacje historyczne i kulturalne, a także lokalni przedsiębiorcy i producenci wyrobów regionalnych oraz przedstawiciele branży hotelarskiej i turystycznej. 

</doc>
<doc id="1905626" url="https://pl.wikipedia.org/wiki?curid=1905626" title="Pirantel">
Pirantel



</doc>
<doc id="1905627" url="https://pl.wikipedia.org/wiki?curid=1905627" title="Pagan Federation International">
Pagan Federation International



</doc>
<doc id="1905631" url="https://pl.wikipedia.org/wiki?curid=1905631" title="Skrzelowce">
Skrzelowce



</doc>
<doc id="1905635" url="https://pl.wikipedia.org/wiki?curid=1905635" title="Marco i Gina">
Marco i Gina

Marco i Gina (wł. "Sopra i tetti di Venezia", ang. "The Adventures Marco &amp; Gina", 2003, 1992-1999 (Kanada)) – włoski serial animowany, który emitowany był w Polsce na kanale TVP1. Wersję polską przygotowało Studio Eurocom.
Opis fabuły.
Serial opowiada o przygodach zakochanej pary Marco i Gina, zamieszkujących miasteczko blisko zabytkowej Wenecji, gdzie żyje jedynie ptactwo. Jest to miasto wyposażone w najnowszą technologię, pełne cennych skarbów. To właśnie Marco i Gina są odpowiedzialni za min. Ku Wang. Zły książę Cyryl za wszelką cenę będzie chciał zagarnąć skarby dla siebie.

</doc>
<doc id="1905637" url="https://pl.wikipedia.org/wiki?curid=1905637" title="Armia Tennessee (Konfederacja)">
Armia Tennessee (Konfederacja)

Armia Tennessee – główna siła Konfederacji działająca pomiędzy Appalachami i Missisipi podczas wojny secesyjnej. Została sformowana jesienią 1862 roku i brała udział w walkach w zachodnim teatrze do 1865. Nie należy jej mylić z unijną Armią Tennessee (ang. "Army of the Tennessee").
Historia.
1862.
Armia została sformowana 20 listopada 1862 roku, jako kontynuacja Armii Missisipi (ta brała udział w bitwach pod Shiloh oraz Perryville). Jej pierwszym dowódcą był generał Braxton Bragg, pod którego wodzą starła się z Armią Cumberland gen. dyw. Williama Rosecransa nad Stones River 31 grudnia. Jednakże Bragg został zmuszony do wycofania się z Murfreesboro, następnie do Tullahomy.
1863.
Latem 1863 roku, Rosecrans rozpoczął ofensywę, nazywaną później kampanią w Tullahomie (od miejsca stacjonowania sztabu głównego sił Konfederacji). Wojska Unii konsekwentnie spychały Bragga do północnej Georgii, co przyniosło Południu utratę ważnego węzła kolejowego w Chattanoodze. Jednakże posiłki w postaci I Korpusu Armii Północnej Wirginii pod Jamesem Longstreetem umożliwiły konfederatom pokonanie Rosencransa nad Chickamaugą we wrześniu 1863.
Po wiktorii Armia Tennessee obległa unionistów, zajmując pozycje na otaczających miasto wzgórzach. Armia Cumberland została wzmocniona przez armię gen. dyw. Ulyssesa Granta oraz dwa korpusy Armii Potomaku pod gen. dyw. Josephem Hookerem. Bragg posłał w tym czasie siły Longstreeta do Knoxville wraz z prawie całą kawalerią, dziesiątkując liczebność swojej armii. Przejąwszy dowodzenie, Grant zadał Braggowi potężny cios pod Missionary Ridge 25 listopada, zmuszając go do złożenia oblężenia i ucieczki do północnej Georgii.
1864.
Krótko po tym wydarzeniu Bragg został zastąpiony na stanowisku wodza przez generała Josepha Egglestona Johnstona, który był znacznie bardziej lubiany przez żołnierzy, niż cierpki Bragg. W 1864, podczas walk o Atlantę Johnstonowi przyszło stawić czoła połączonym armiom gen. dyw. Williama Shermana, który miał rozkaz zniszczyć armię Tennessee – zdobycie Atlanty było drugorzędnym celem. Johnston, który uważał, iż podtrzymanie życia swojej armii było ważniejsze niż obrona terytorium, unikał potyczek z Shermanem, dokonując serii wycofań, co wywołało zniecierpliwienie w Richmond, zwłaszcza u prezydenta Konfederacji Jeffersona Davisa, który nigdy nie darzył generała wielką sympatią. Po flankującym manewrze Shermana nad rzeką Chattahoochee, konfederaci musieli wycofać się wprost do Atlanty. Krótko potem Johnston został zastąpiony przez gen. br. Johna Bella Hooda.
Dowództwo Hooda okazało się katastrofalne. Po kilku nieudanych próbach zmuszenia Shermana do ujścia spod Atlanty, miasto zostało schwytane przez Unię 2 września. Miast nadal nękać siły Unii, Hood zawrócił na zachód i ruszył do Tennessee, pozwalając Shermanowi na nie blokowany przez nikogo marsz ku morzu. W tym czasie Hood stanął przed starym wrogiem swoich oddziałów, armią Cumberland, pod gen. dyw. George’em Thomasem, jak również armią Ohio gen. dyw. Johna Schofielda. 30 listopada 1864 roku, Hood zaatakował Schofielda pod Franklin, tracąc prawie 1/4 ludzi, jednakże nie przestał nacierać w kierunku centralnego Tennessee, gdzie spróbował później zdobyć Nashville. 15 grudnia siły Thomasa przeprowadziły atak, łamiąc całkowicie opór konfederatów w bitwie pod Nashville. Armia Tennessee uciekała porzucając cały dobytek, działa i karabiny. Kiedy zatrzymali się wreszcie w Tupelo, ilość żołnierzy była o połowię mniejsza, w stosunku do lata, gdy Hood obejmował dowództwo.
1865.
Hood zrezygnował z dowodzenia w styczniu – jego stanowisko przejął ponownie Johnston, który zebrał rozproszone jednostki, celem przeciwstawienia się Shermanowi sunącemu przez Karoliny.
Armia Tennessee poddała się pod Bennett Place w Karolinie Północnej 26 kwietnia 1865 roku.

</doc>
<doc id="1905640" url="https://pl.wikipedia.org/wiki?curid=1905640" title="Bernard von Waldeck">
Bernard von Waldeck

Bernard von Waldeck (ur. 1561 w Landau, zm. 11 marca 1591) – biskup Osnabrücku w latach 1585-1598.
Bernard był jednym z pięciu dzieci Jana I hrabiego Waldeck-Landau i jego żony Anny von Lippe.
W 1585 roku został biskupem Osnabrück, zrezygnował z funkcji 25 maja 1588. Za panowania Bernarda biskupstwo podzielono na dwa: katolickie i protestanckie. Protestancki biskup dnia 29 stycznia 1586 złożył przysięgę na wierność decyzjom Soboru Trydenckiego.
Bernard von Waldeck był bratankiem poprzedniego biskupa Osnabrücku, Franciszka von Waldecka.

</doc>
<doc id="1905642" url="https://pl.wikipedia.org/wiki?curid=1905642" title="Almos">
Almos



</doc>
<doc id="1905643" url="https://pl.wikipedia.org/wiki?curid=1905643" title="Clarence Brown">
Clarence Brown

Clarence Leon Brown (ur. 10 maja 1890 w Clinton, zm. 17 sierpnia 1987 w Santa Monica) – amerykański reżyser i producent filmowy.
Mimo 5 nominacji do Oscara nigdy nie zdobył nagrody. Nominacje otrzymał za reżyserię filmów: "Romans" i "Anna Christie" (oba z 1930), "Wolne dusze" (1931), "Komedia ludzka" (1943), "Wielka nagroda" (1944), "Roczniak" (1946). Gwiazdami jego filmów były wielokrotnie takie legendy kina jak: Greta Garbo, Joan Crawford, Barbara Stanwyck czy Clark Gable.

</doc>
<doc id="1905645" url="https://pl.wikipedia.org/wiki?curid=1905645" title="Hanna Hirszfeldowa">
Hanna Hirszfeldowa

Hanna Hirszfeldowa z domu Kasman (ur. 17 lipca 1884, zm. 20 lutego 1964 we Wrocławiu) – polska lekarz pediatra, profesor nauk medycznych.
Życiorys.
Córka Pawła. Po ukończeniu studiów medycznych była asystentem w klinikach m.in. w Heidelbergu i Zurychu, a po wybuchu I wojny światowej (w latach 1915–1920) lekarzem wojskowym w armii serbskiej. W dwudziestoleciu międzywojennym w warszawskiej Klinice Pediatrii tamtejszego Uniwersytetu pełniła funkcję ordynatora.
Po wybuchu II wojny światowej małżonkowie Hirszfeldowie (Hanna Hirszfeldowa była żoną prof. n. med. Ludwika Hirszfelda) wraz z córką, pomimo pochodzenia żydowskiego, do lutego 1941 mieszkali w Warszawie po stronie „aryjskiej” (dzięki wstawiennictwu niemieckiego lekarza, dra Kochmanna) w swojej willi na Saskiej Kępie, pozostając gorliwymi katolikami i członkami katolickiej parafii. Później jednak, na polecenie generalnego gubernatora Hansa Franka, zmuszeni zostali do przeniesienia się do warszawskiego getta. Hanna Hirszfeldowa pełniła funkcję ordynatora oddziału niemowlęcego filii szpitala Bersonów i Baumanów na Lesznie. Od sierpnia 1941 Hirszfeldowie mieszkali na plebanii kościoła Wszystkich Świętych przy pl. Grzybowskim. Z getta na stronę „aryjską” uciekli latem 1942, ukrywając się najpierw u Marii Wierzbowskiej, koleżanki Hanny. Po śmierci chorej córki w lutym 1943 Hirszfeldowa mieszkała z mężem w domu Laury z Przedpełskich Kenigowej (żony Mariana Keniga) w Starej Miłośnie pod Warszawą, potem (od marca 1944) przy ul. Złotej, a po trzech miesiącach we wsi Lipka.
Od października 1944 do roku 1945 Hanna Hirszfeldowa – wówczas docent – była ordynatorem Szpitala Dziecięcego w Lublinie (kierownikiem pierwszej, powstałej jeszcze w czasie wojny, Katedry i Kliniki Pediatrii), a zaraz po zakończeniu wojny zamieszkała wraz z mężem we Wrocławiu. Tu prof. Hanna Hirszfeldowa współuczestniczyła przy tworzeniu Akademii Medycznej; wydział lekarski wrocławskiej uczelni rozpoczął nauczanie pierwszych 520 studentów już w 1945 roku, a w październiku pod jej kierownictwem powołano Katedrę i Klinikę Pediatryczną tego wydziału, mieszczącą się uruchomionym już w lipcu szpitalu (dawnym Domu Małego Dziecka) dziecięcym (pierwszej tego rodzaju placówce na Dolnym Śląsku po wojnie). Klinika składała się z 6 oddziałów, wyposażona była w laboratorium i kuchnię mleczną (znajdował się tu też punkt zbiórki naturalnego mleka kobiecego); w 1947 uruchomiono przy Klinice także żłobek, a także – w znajdującym się w pobliżu (przy u. Bartla) opuszczonym Szpitalu Maltańskim – pierwszą szkołę pielęgniarską, do której pierwsze słuchaczki przyjęto 5 maja tego roku. Szkoła ta (początkowo pod nazwą „Szkoły Pielęgniarstwa P.C.K. we Wrocławiu”) utworzona została przez Polski Czerwony Krzyż i przez instytucję tę do roku 1949 była utrzymywana; istnieje ona do dziś (choć w zmienionych realiach organizacyjnych i lokalowych) i od 1977 roku ma za swą patronkę prof. Hirszfeldową, inicjatorkę jej powstania.
Później, od 1954, prof. Hirszfeldowa była kierownikiem Katedry Diagnostyki Oddziału Pediatrii Akademii Medycznej. Zajmowała się także pracą naukową i organizacją polskiego życia naukowego we Wrocławiu; była założycielką i pierwszą przewodniczącą wrocławskiego oddziału Polskiego Towarzystwa Pediatrycznego, pisała prace naukowe na temat choroby głodowej, hematologii dziecięcej, czynności układu wegetatywnego, choroby reumatycznej, konfliktu serologicznego oraz wad wrodzonych. Za prace nad przyczynami poronień i wad rozwojowych wyróżniona została w 1955 nagrodą państwową.
Oprócz swoich prac obejmujących zagadnienia przede wszystkim z dziedziny pediatrii, immunologii i hematologii interesowała się także problemami alergologii pediatrycznej, datujące się jeszcze z dwudziestolecia międzywojennego. Brała też udział w pracach naukowych wraz z mężem, z którym zastosowała pionierskie metody leczenia choroby hemolitycznej przy pomocy wymiennej transfuzji krwi.
Upamiętnienie.
Od 2018 roku Hanna Hirszfeldowa jest patronką skweru we Wrocławiu. W 2019 roku ukazała się biografia Hanny i Ludwika Hirszfeldów autorstwa Urszuli Glensk.

</doc>
<doc id="1905648" url="https://pl.wikipedia.org/wiki?curid=1905648" title="Narciarstwo alpejskie na Zimowych Igrzyskach Olimpijskich 2010 – zjazd kobiet">
Narciarstwo alpejskie na Zimowych Igrzyskach Olimpijskich 2010 – zjazd kobiet

Zjazd kobiet został rozegrany 17 lutego na trasie Downhill Franz’s w Whistler Creekside. Jak się później okazało była to bardzo trudna trasa dla zawodniczek. Najgorzej wyglądający upadek miała Szwedka Anja Pärson, którą podbiło na ostatnim skoku przed metą, co dało w skutkach rekordowy lot na odległość ok. 60m i nieprawdopodobny upadek, ale bez większych konsekwencji. Wcześniej upadek w tym samym miejscu zaliczyła Szwajcarka Dominique Gisin.
Mistrzynią olimpijską i zarazem pierwszą amerykańską alpejką, która zdobyła złoty medal w zjeździe została główna faworytka zawodów, Lindsey Vonn. Druga również była Amerykanka Julia Mancuso, a brąz wywalczyła Elisabeth Görgl z Austrii.

</doc>
<doc id="1905650" url="https://pl.wikipedia.org/wiki?curid=1905650" title="Independiente del Valle">
Independiente del Valle

Club de Alto Rendimiento Especializado Independiente del Valle – ekwadorski klub piłkarski z siedzibą w mieście Sangolquí, w prowincji Pichincha. Występuje w rozgrywkach Serie A. Swoje domowe mecze rozgrywa na obiekcie Estadio Banco Guayaquil.
Historia.
Klub założony został 1 marca 1958 roku. W 2009 roku zdobyli mistrzostwo drugiej ligi, które dało pierwszy w dziejach awans do najwyższej ligi Ekwadoru.

</doc>
<doc id="1905652" url="https://pl.wikipedia.org/wiki?curid=1905652" title="C/1831 A1">
C/1831 A1

C/1831 A1 (Wielka Kometa roku 1831) – kometa jednopojawieniowa, nie powróci już najprawdopodobniej w okolice Słońca. Widoczna była gołym okiem.
Odkrycie i orbita komety.
Kometę C/1831 A1 odkrył 7 stycznia 1831 roku John Herapath. Kometa osiągnęła swe peryhelium jeszcze przed odkryciem, tj. 28 grudnia 1830 roku i znalazła się w odległości 0,12 au od Słońca. Poruszała się po parabolicznej orbicie o nachyleniu 135,2° względem ekliptyki.

</doc>
<doc id="1905663" url="https://pl.wikipedia.org/wiki?curid=1905663" title="Ołeksandr Baranow">
Ołeksandr Baranow

Ołeksandr Iwanowycz Baranow, ukr. Олександр Іванович Баранов, ros. Александр Иванович Баранов, "Aleksandr Iwanowicz Baranow" (ur. 29 kwietnia 1960 w Kijowie) - ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek klubu Dynamo Kijów, w którym rozpoczął karierę piłkarską. Od 1978 występował w rezerwowej drużynie Dynama. W 1982 przeszedł do Tawrii Symferopol. W 1984 został piłkarzem Spartaka Moskwa, ale tylko 2 razy wyszedł na boisko i w następnym sezonie powrócił do Dynama Kijów. Jednak w Dynamie ciężko było przebić się do wtedy gwiazdorskiego składu, który w 1986 zdobył Puchar Zdobywców Pucharów. Dlatego przeniósł się do Metalista Charków, z którym zdobył największe swoje sukcesy. Po rozpadzie ZSRR wyjechał do Finlandii, gdzie bronił barw miejscowych klubów KontU Helsinki i LoPa. W końcu 1993 na rok powrócił do Ukrainy, gdzie rozegrał 4 mecze w składzie Metalista i raz wszedł na boisko w Nywie Mironówka. Następnie ponownie wyjechał do Finlandii, gdzie zakończył karierę piłkarską jako piłkarz zespołów Kontu-72 Helsinki oraz Viikingit Vuosaari.
Kariera trenerska.
Jeszcze będąc piłkarzem Viikingit Vuosaari od 1998 pełnił również funkcje trenerskie. Wcześniej (od 1994) trenował również dzieci i kierował szkółką piłkarską w Finlandii. W czerwcu 2004 otrzymał propozycję prowadzenia ukraińskiego Arsenału Kijów. W listopadzie 2005 został zwolniony z obejmowanego stanowiska.

</doc>
<doc id="1905664" url="https://pl.wikipedia.org/wiki?curid=1905664" title="USM Annaba">
USM Annaba

USM Annaba (arab.:اتحاد عنابة الرياضي) - algierski klub piłkarski z siedzbią w mieście Annaba. Został założony w 1983.
Skład.
"Stan na 30 września 2008"

</doc>
<doc id="1905666" url="https://pl.wikipedia.org/wiki?curid=1905666" title="Independiente Jose Teran Sangolqui">
Independiente Jose Teran Sangolqui



</doc>
<doc id="1905668" url="https://pl.wikipedia.org/wiki?curid=1905668" title="Independiente José Terán">
Independiente José Terán



</doc>
<doc id="1905670" url="https://pl.wikipedia.org/wiki?curid=1905670" title="Snowboard na Zimowych Igrzyskach Olimpijskich 2010 – halfpipe mężczyzn">
Snowboard na Zimowych Igrzyskach Olimpijskich 2010 – halfpipe mężczyzn

Halfpipe mężczyzn został rozegrany 17 lutego w Cypress Mountain Resort, położonym w północnym Vancouver. W 2010 r. konkurencja ta odbyła się na rampie większej niż miało to miejsce na poprzednich igrzyskach. Jej ściany miały wysokość 6,70 m (rampy o ścianach powyżej 4,80 m to tzw. superpipe’y). Faworytami zawodów byli między innymi broniący tytułu mistrza olimpijskiego Amerykanin Shaun White oraz dobrze spisujący się w Pucharze Świata Kanadyjczyk Justin Lamoureux i Fin Janne Korpi. W kwalifikacjach zawodnicy zostali podzieleni na dwie grupy. W pierwszej grupie najlepszy okazał się White z wynikiem 45.8 pkt., w czołówce znaleźli się także Japończyk Ryō Aono oraz, dość niespodziewanie, rodak White’a Louie Vito. Tych trzech zawodnik awansowało bezpośrednio do finału. W drugiej grupie najlepszy był Fin Peetu Piiroinen, który nie odnosił wcześniej sukcesów w tej konkurencji. Fin uzyskał 45.1 pkt, drugi był Kazuhiro Kokubo z Japonii, a trzecim zawodnikiem awansującym bezpośrednio do finału z tej grupy był Jurij Podładczykow reprezentujący Szwajcarię. Kwalifikacji nie przebrnęli między innymi Korpi, wicemistrz świata z 2009 r. – Kanadyjczyk Jeff Batchelor, mistrz świata z 2003 r. Markus Keller ze Szwajcarii oraz jedyny reprezentant Polski Michał Ligocki.
Do finału awansowało po trzech najlepszych zawodników z każdej grupy kwalifikacyjnej, a kolejnych dwunastu walczyło w półfinale o pozostałych sześć miejsc w finale. W półfinale najlepsze wyniki uzyskali: Markus Malin i Markku Koski z Finlandii, Greg Bretz i Scotty Lago z USA, Francuz Mathieu Crepel oraz Kanadyjczyk Justin Lamoureux. W ścisłym finale Shaun White już w pierwszym biegu wysoko zawiesił poprzeczkę rywalom, uzyskując 46.8 pkt. Większość zawodników przygotowała ambitne programy, lecz nie ustrzegła się błędów. Na drugim miejscu po pierwszym biegu znajdował się Scotty Lago, a trzeci był Jurij Podładczykow. Po drugim biegu bardzo dobrym wynikiem popisał się Piiroinen zdobywając 45.0 pkt co pozwoliło mu się przesunąć z czwartego na drugie miejsce. Lago spadł na trzecie miejsce a Podładczykow poza podium. Jeszcze przed swoim drugim przejazdem White miał już zapewniony złoty medal, mimo to uzyskał jeszcze lepszy wynik (48.4 pkt) i obronił tytuł. Srebro wywalczył Peetu Piiroinen, zaś brązowym medalistą został Scotty Lago.

</doc>
<doc id="1905674" url="https://pl.wikipedia.org/wiki?curid=1905674" title="Wydział Etnologii i Nauk o Edukacji Uniwersytetu Śląskiego">
Wydział Etnologii i Nauk o Edukacji Uniwersytetu Śląskiego

 Wydział Etnologii i Nauk o Edukacji Uniwersytetu Śląskiego (WEiNE UŚ) – jeden z 12 wydziałów Uniwersytetu Ślaskiego w Katowicach z siedzibą w Cieszynie powstały w 2005 roku po rozwiązaniu ówczesnej filii uczelni w Cieszynie. Kształci studentów na pięciu podstawowych kierunkach zaliczanych do nauk humanistycznych i nauk społecznych, na studiach stacjonarnych oraz studiach niestacjonarnych. Wydział Etnologii i Nauk o Edukacji jest jednostką interdyscyplinarną. W jego ramach znajdują się 2 instytuty. Aktualnie zatrudnionych jest 90 pracowników naukowo-dydaktycznych (z czego 4 z tytułem naukowym profesora, 20 doktora habilitowanego, 45 doktora i 21 magistra). Ponadto wydział współpracuje również z emerytowanymi profesorami, których autorytet wspiera zarówno proces dydaktyczny, jak i przede wszystkim wymianę międzynarodową.
Według stanu na 2016 rok na wydziale studiuje łącznie 1012 studentów oraz kilkunastu doktorantów, odbywających studia doktoranckie w ramach Wydziałowego Studium Doktoranckiego. Wszystkie kierunki i specjalności oferowane na Wydziale Etnologii i Nauk o Edukacji są zgodne z programami nauczania i są realizowane w systemie punktowym ECTS, co umożliwia studentom uczestnictwo w wymianach międzynarodowych i studiach zagranicznych, a także poszukiwanie pracy za granicą.
Wydział Etnologii i Nauk o Edukacji mieści się w cieszyńskim kampusie Uniwersytetu Śląskiego na osiedlu Podgórze przy ulicy Bielskiej.
Na Wydziale działają następujące koła naukowe: Koło Naukowe Zintegrowanej Edukacji Wczesnoszkolnej, Koło Edukacji Międzykulturowej, Koło Naukowe Etnologów, Koło Naukowe Pedagogów, Koło Naukowe Pomocy Społecznej, Koło Animatorów Kultury, Międzywydziałowy Zespół Folkowy „Folkuś”, Pracownia Kształcenia Praktycznego Asystenta Osoby Niepełnosprawnej, a także Laboratorium Badań nad Niepełnosprawnością.
Od 1 października 2019 roku, zarządzeniem Rektora UŚ, Wydział będzie funkcjonował jako Wydział Sztuki i Nauk o Edukacji Uniwersytetu Śląskiego, wskutek połączenia z Wydziałem Artystycznym.
Struktura organizacyjna.
Instytut Etnologii i Antropologii Kulturowej.
Instytut Etnologii i Antropologii Kulturowej UŚ dzieli się na 3 zakłady:
Instytut Nauk o Edukacji.
Instytut Etnologii i Antropologii Kulturowej UŚ dzieli się na 8 zakładów:
Kierunki kształcenia.
Wydział Etnologii i Nauk o Edukacji Uniwersytetu Śląskiego prowadzi następujące kierunki studiów pierwszego stopnia, które trwają 3 lata i kończą się uzyskaniem tytułu zawodowego licencjata. Do wyboru są następujące kierunki i specjalności studiów:
Po ukończeniu studiów pierwszego stopnia ich absolwenci mogą kontynuować dalsze kształcenie w ramach studiów drugiego stopnia (magisterskich uzupełniających), które kończą się po 2 latach zdobyciem tytułu magistra. Do wyboru są następujące kierunki i specjalności:
Ponadto Wydział oferuje następujące studia podyplomowe.
Na Wydziale Etnologii i Nauk o Edukacji Uniwersytetu Śląskiego prowadzone są także studia doktoranckie (trzeciego stopnia) w zakresie pedagogiki.
Wydział ma uprawnienia do nadawania następujących stopni naukowych.
Siedziba.
Siedziba Wydziału Etnologii i Nauk o Edukacji Uniwersytetu Śląskiego w Katowicach z siedzibą w Cieszynie mieści się w budynku powstałym w 1911 roku jako gmach Polskiego Męskiego Seminarium Nauczycielskiego, założonego przez Macierz Szkolną dla Księstwa Cieszyńskiego w 1904 roku. Obiekt wzniesiono na zakupionej w 1908 roku parceli należącej do Czempiela z Frysztatu. W przetargu wygrał Robert Lewak (343 tys. koron) nad Ludwikiem Kametzem (362 tys. koron). W 1971 roku wykorzystując 60-letnie tradycje Polskiego Seminarium Nauczycielskiego, utworzono w Cieszynie Wyższe Studium Nauczycielskie jako Filię Uniwersytetu Śląskiego, która prowadziła edukację w zakresie filologii polskiej, historii, wychowania obywatelskiego, nauczania początkowego i wychowania muzycznego. W 1977 roku Filia, zachowując swój dotychczasowy status, została przekształcona w Wydział Pedagogiczno-Artystyczny. Obecnie w budynku mieszczą się: Wydział Artystyczny oraz Wydział Etnologii i Nauk o Edukacji Uniwersytetu Śląskiego.

</doc>
<doc id="1905680" url="https://pl.wikipedia.org/wiki?curid=1905680" title="Franz-Josef Bode">
Franz-Josef Bode

Franz Josef Bode (ur. 16 lutego 1951) – duchowny katolicki, biskup Osnabrücku w latach 1995–2023.
Dorastał w Etteln obok Paderborn. Uczęszczał do gimnazjum w Paderborn. 13 grudnia 1975 roku w Paderborn uzyskał święcenia kapłańskie i został wikariuszem w Lippstadt. 5 czerwca 1991 r. został biskupem tytularnym Mattiana i biskupem pomocniczym archidiecezji Paderborn. Święcenia biskupie otrzymał 1 września 1991 r. 12 września 1995 roku został powołany przez papieża Jana Pawła II na biskupa Osnabrücku.
25 marca 2023 r. papież Franciszek przyjął jego rezygnację z pełnionej funkcji.

</doc>
<doc id="1905681" url="https://pl.wikipedia.org/wiki?curid=1905681" title="Parafia św. Brata Alberta w Sosnowcu">
Parafia św. Brata Alberta w Sosnowcu

Parafia Świętego Brata Alberta w Sosnowcu - rzymskokatolicka parafia, położona w dekanacie sosnowieckim - św. Tomasza Apostoła, diecezji sosnowieckiej, metropolii częstochowskiej w Polsce, erygowana w 1986 roku.

</doc>
<doc id="1905682" url="https://pl.wikipedia.org/wiki?curid=1905682" title="Śluza Wołkuszek">
Śluza Wołkuszek

Śluza Wołkuszek – szesnasta śluza na Kanale Augustowskim (licząc od strony Biebrzy).
Wybudowana w 1829 roku przez Wojciecha Korczakowskiego przy ujściu rzeki Wołkuszanki. Pierwsza z trzech śluz leżących na terenie Białorusi (w odległości 1600 m od polskiej granicy). W latach 2005–2006 została odbudowana przez stronę białoruską.

</doc>
<doc id="1905683" url="https://pl.wikipedia.org/wiki?curid=1905683" title="Olgierd Jędrzejczyk">
Olgierd Jędrzejczyk

Olgierd Karol Stanisław Rafał Jędrzejczyk (ur. 22 stycznia 1930 w Słonimie, zm. 14 lutego 2010 w Krakowie) – polski dziennikarz.
Życiorys.
Absolwent krakowskiego Gimnazjum św. Jacka oraz Uniwersytetu Jagiellońskiego (Wydział Humanistyczny, 1952). Pierwszą publikację zamieścił w "Dzienniku Literackim", dodatku do "Dziennika Polskiego", później do końca pracy zawodowej związał się z "Gazetą Krakowską". Opublikował m.in. książkę "Krążownik Wielopole" – monografię budynku przy ul. Wielopole 1 ("Bazar Polski", znany też jako "Pałac Prasy"), przedwojennej siedziby koncernu prasowego IKC, a także "Kartki z hejnałem. Inny przewodnik po Krakowie" (1991). Współpracował z tygodnikiem "Dziś i Jutro", reaktywowanym 1995 roku w Krakowie przez Henryka Cyganika. Kierował krakowskim oddziałem Stowarzyszenia Dziennikarzy RP.
Został pochowany na Cmentarzu Rakowickim w Krakowie.

</doc>
<doc id="1905685" url="https://pl.wikipedia.org/wiki?curid=1905685" title="Parafia św. Łukasza Ewangelisty w Sosnowcu">
Parafia św. Łukasza Ewangelisty w Sosnowcu

Parafia Świętego Łukasza Ewangelisty w Sosnowcu – rzymskokatolicka parafia, położona w dekanacie sosnowieckim - św. Tomasza Apostoła, diecezji sosnowieckiej, metropolii częstochowskiej w Polsce, erygowana w 1982 roku. Od 1989 roku prowadzona przez Stowarzyszenie Apostolstwa Katolickiego.
Historia.
W 1981 roku ks. Szymon Szymocha organizował na sosnowieckiej Pogoni życie parafialne. W listopadzie tegoż roku ks. Władysław Sobczyk poświęcił plac pod budowę świątyni. 18 października 1982 roku biskup częstochowski Stefan Bareła erygował parafię św. Łukasza Ewangelisty, ponadto w tym okresie ukończono budowę kaplicy i odprawiono w niej pierwszą mszę świętą. Pierwszym proboszczem został ks. Szymocha, Decyzją biskupa Stanisława Nowaka 29 czerwca 1989 roku parafia została przekazana księżom pallotynom, a nowym proboszczem został ks. Władysław Nadybał. Dwa lata później bp Nowak wmurował kamień węgielny pod budowę kościoła. 18 października 1994 r. bp Adam Śmigielski konsekrował świątynię, w tym okresie wybudowano także dom parafialny. W następnych latach m.in. posadzono przy kościele drzewka-pomniki, postawiono pomnik Wincentego Pallottiego, zmodyfikowano układ prezbiterium, a także zmieniono nagłośnienie i ogrzewanie.

</doc>
<doc id="1905689" url="https://pl.wikipedia.org/wiki?curid=1905689" title="Parafia Najświętszej Maryi Panny Szkaplerznej w Sosnowcu">
Parafia Najświętszej Maryi Panny Szkaplerznej w Sosnowcu

Parafia Najświętszej Maryi Panny Szkaplerznej w Sosnowcu - rzymskokatolicka parafia, położona w dekanacie sosnowieckim - św. Tomasza Apostoła, diecezji sosnowieckiej, metropolii częstochowskiej w Polsce, erygowana w 1937 roku.

</doc>
<doc id="1905690" url="https://pl.wikipedia.org/wiki?curid=1905690" title="Manta FC">
Manta FC

Manta Fútbol Club – ekwadorski klub piłkarski z siedzibą w mieście Manta.

</doc>
<doc id="1905696" url="https://pl.wikipedia.org/wiki?curid=1905696" title="Jego ostatni ukłon">
Jego ostatni ukłon

Jego ostatni ukłon (ang. "His Last Bow"), zbiór 8 opowiadań angielskiego pisarza sir Arthura Conana Doyle’a o przygodach Sherlocka Holmesa, ilustrowany przez Sidneya Pageta, Frederica Dorr Steele, Waltera Pageta, Arthura Twidle, H.M. Brocka, Josepha Simpsona, Aleca Balla, A. Hallidaya i Gilberta Hallidaya. Opowiadania publikowano po raz pierwszy w „The Strand Magazine” i „Collier’s Weekly”. Całość wydana została w ilości 10 684 kopii w październiku 1917 roku.

</doc>
<doc id="1905697" url="https://pl.wikipedia.org/wiki?curid=1905697" title="Manta Fútbol Club">
Manta Fútbol Club



</doc>
<doc id="1905698" url="https://pl.wikipedia.org/wiki?curid=1905698" title="Śluza Dąbrówka">
Śluza Dąbrówka

Śluza Dąbrówka (biał. "Шлюз «Дамброўка»") – siedemnasta śluza na Kanale Augustowskim (licząc od strony Biebrzy). Wybudowana w roku 1829 przez Jerzego Arnolda. Druga z trzech śluz leżących na terenie Białorusi. Została wyremontowana w latach 2005 - 2006 i funkcjonuje jako obiekt żeglugowy.

</doc>
<doc id="1905704" url="https://pl.wikipedia.org/wiki?curid=1905704" title="Jewgienij Beliajew">
Jewgienij Beliajew



</doc>
<doc id="1905705" url="https://pl.wikipedia.org/wiki?curid=1905705" title="Siergiej Saweliew">
Siergiej Saweliew



</doc>
<doc id="1905707" url="https://pl.wikipedia.org/wiki?curid=1905707" title="Diecezja Ordynariat Polowy Wojska Polskiego">
Diecezja Ordynariat Polowy Wojska Polskiego



</doc>
<doc id="1905708" url="https://pl.wikipedia.org/wiki?curid=1905708" title="Cyfrowa telewizja">
Cyfrowa telewizja

Patrz też

</doc>
<doc id="1905709" url="https://pl.wikipedia.org/wiki?curid=1905709" title="Biegi narciarskie na Zimowych Igrzyskach Olimpijskich 2010 – sprint mężczyzn">
Biegi narciarskie na Zimowych Igrzyskach Olimpijskich 2010 – sprint mężczyzn

Sprint mężczyzn na ZIO 2010 został rozegrany 17 lutego w Whistler Olympic Park. Mistrzostwa olimpijskiego z Turynu bronił Szwed Björn Lind. Złoto wywalczył Rosjanin Nikita Kriukow, przed swoim rodakiem Aleksandrem Panżynskim.

</doc>
<doc id="1905710" url="https://pl.wikipedia.org/wiki?curid=1905710" title="Klodian Duro">
Klodian Duro

Klodian Duro (ur. 21 grudnia 1977 w Tiranie) – albański piłkarz, reprezentant kraju, który występował na pozycji pomocnika.
Kariera klubowa.
Jego pierwszym klubem był KF Elbasani, gdzie w latach 1996–1998 rozegrał 44 spotkań. 7 razy wpisywał się na listę strzelców. Następnie grał również w SK Tirana, ponownie w KF Elbasani oraz we Vllaznii Szkodra.
W 2002 roku został piłkarzem tureckiego Samsunsporu. W 9 meczach nie zdobył bramki. Rok później przeniósł się do Malatyasporu. Tu grał częściej – 18 meczów i 3 gole. Potem na krótko powrócił do kraju, gdzie występował w drużynie Partizani Tirana. Niedługo później znów grał w Turcji – tym razem w Çaykurze Rizespor.
W 2004 roku otrzymał szansę gry w Bundeslidze, bowiem podpisał kontrakt z Arminią Bielefeld. W 19 spotkaniach nie trafił do siatki rywala. Rok później przeszedł do zespołu SK Tirana. W ciągu trzech lat rozegrał 84 mecze i strzelił 25 bramek. Natomiast strzelając 25 bramek w sezonie 2007/2008 zajął 5. miejsce w klasyfikacji na najlepszego strzelca ekstraklasy albańskiej. W 2008 roku trafił do cypryjskiej Omonii Nikozja. W 26 spotkaniach zdobył 6 goli. Miał również okazję występować w Pucharze UEFA.
W następnym roku został zawodnikiem Apollonu Limassol.
Kariera reprezentacyjna.
Klodian Duro jest również wielokrotnym reprezentantem Albanii. Dwukrotnie grał przeciwko Polsce – 29 maja 2005 w przegranym 0:1 spotkaniu towarzyskim przebywał na boisku przez 77 minut, natomiast 27 maja 2008 grał całą pierwszą połowę w również przegranym 0:1 meczu towarzyskim.

</doc>
<doc id="1905711" url="https://pl.wikipedia.org/wiki?curid=1905711" title="Parafia wojskowa św. Apostołów Piotra i Pawła w Nysie">
Parafia wojskowa św. Apostołów Piotra i Pawła w Nysie



</doc>
<doc id="1905712" url="https://pl.wikipedia.org/wiki?curid=1905712" title="Jan Lisiecki">
Jan Lisiecki

Jan Lisiecki (ur. 23 marca 1995 w Calgary) – polsko-kanadyjski pianista.
Życiorys.
Urodził się w Calgary, w Kanadzie, jego rodzice pochodzą z Polski. Ma polskie obywatelstwo. Posługuje się językiem polskim i podkreśla swe związki z Polską: „Oczywiście, czuję się Polakiem i jestem z tego dumny. To, że urodziłem się w Calgary, to tak naprawdę w tej chwili dużo nie zmienia”. Naukę gry na fortepianie rozpoczął w wieku 5 lat w konserwatorium Mount Royal University. Zadebiutował koncertem z orkiestrą w wieku 9 lat. W roku 2011 (z trzyletnim wyprzedzeniem) ukończył szkołę średnią, Western Canada High School w Calgary i podjął naukę w Glenn Gould School of Music w Toronto.
Kariera muzyczna.
Występował m.in. w Carnegie Hall, Salle Cortot, Kaufman Hall, Gasteig, Seoul Arts Centre oraz w wielu innych salach koncertowych USA, Włoch, Wielkiej Brytanii, Szkocji, Francji, Polski, Japonii, Chin, Korei, Gwatemali i Kanady, u boku takich orkiestr jak m.in. New York Philharmonic, San Francisco Symphony, Cleveland Orchestra, L'Orchestre Symphonique de Québec, Minnesota Orchestra, L'Orchestre Symphonique de Montréal, London Philharmonic Orchestra, Sinfonietta Cracovia oraz Sinfonia Varsovia. Współpracował z Emanuelem Axem, Jamesem Ehnesem, Yo-Yo Ma, i Pinchasem Zukermanem. Wystąpił dla królowej brytyjskiej Elżbiety II przed 100-tysięczną publicznością zebraną na Parliament Hill w Ottawie. W 2010 roku zastępował Nelsona Freire'a na czterech koncertach we Francji.
Gra także muzykę kameralną; współpracował z New Zealand String Quartet, Quatuor Ébène i Penderecki String Quartet, grając na licznych festiwalach ma całym świecie, m.in. w Auvers-sur-Oise, Menton, Merano, Seulu oraz na warszawskim „Chopin i jego Europa”.
Jego koncerty były transmitowane przez rozgłośnie radiowe całego świata, m.in. CBC/Radio-Canada, BBC, rozgłośnie austriackie, francuskie, niemieckie i Polskie Radio. W 2009 roku CBC National News wyemitowała dokument "The Reluctant Prodigy" w reżyserii Joe Schlesingera. Pojawił się również w programie stacji CBC „Next”. Transmisje jego koncertów pokazywano w TVP1 i TVP2 oraz we francuskiej stacji France 3.
Nazywany jest przez krytyków „unikalnym talentem” i „arystokratą fortepianu”. Podkreślają jego „zdumiewającą poetykę i pełne wyobraźni interpretacje”. Sam artysta o swojej grze mówi: „To, że akurat jestem Polakiem wcale nie znaczy, że będę grał najlepiej Chopina. Tak jak Niemiec na pewno nie musi najlepiej grać np. Beethovena”.
Nagrania.
Jan Lisiecki jest artystą wytwórni Deutsche Grammophon. W Polsce natomiast, Narodowy Instytut Fryderyka Chopina wydał płytę z nagraniem dwóch koncertów fortepianowych Fryderyka Chopina w wykonaniu pianisty, zarejestrowanych na żywo z Sinfonią Varsovią pod batutą Howarda Shelleya. Album zdobył nagrodę Diapason Découverte (maj 2010). Diapason nazwał Lisieckiego „prawdziwym wirtuozem, o wyrazistym, naturalnym stylu, któremu trudno się oprzeć”. BBC Music Magazine chwalił „dojrzałą muzykalność Lisieckiego” i jego „wrażliwą i pełną subtelności” interpretację koncertów, które zagrał „z błyskotliwą techniką” i „charakterystycznym patosem”, podkreślając, że „wśród natłoku płyt CD to świeże nagranie jest godne uwagi każdego melomana”. Nagrania uzyskały w Polsce certyfikat złotej płyty.
Nagrody i wyróżnienia.
Jest laureatem nagród Révélations Radio-Canada Musique (2010), Jeune Soliste des Radios Francophones (2011) i in.
W 2013 roku otrzymał Leonard Bernstein Award – nagrodę przyznawaną młodym muzykom jako dowód uznania osiągnięć na polu muzyki klasycznej.

</doc>
<doc id="1905713" url="https://pl.wikipedia.org/wiki?curid=1905713" title="Śluza Niemnowo">
Śluza Niemnowo

Śluza Niemnowo – osiemnasta śluza na Kanale Augustowskim (licząc od strony Biebrzy). Jest to trzecia śluza położona na terenie Białorusi i zarazem ostatnia przed połączeniem Kanału z Niemnem.
Wybudowana w latach 1828–1830 przez Jana Pawła Lelewela.
Pierwotnie była śluzą trójkomorową, ale podczas rekonstrukcji przeprowadzonej w latach 2004–2006 dobudowano czwartą komorę z uwagi na zmiany, jakie zaszły w trasie rzeki i warunkach jej przepływu. Jest to największa śluza.

</doc>
<doc id="1905714" url="https://pl.wikipedia.org/wiki?curid=1905714" title="Parafia Miłosierdzia Bożego w Częstochowie">
Parafia Miłosierdzia Bożego w Częstochowie

Parafia Miłosierdzia Bożego w Częstochowie – rzymskokatolicka parafia, położona w dekanacie Częstochowa - Najświętszej Maryi Panny Jasnogórskiej, archidiecezji częstochowskiej w Polsce, erygowana w 1960.
Historia.
W 1947 księża pallotyni, którzy przejęli opiekę nad tym miejscem, rozpoczęli na miejscu starej cegielni budowę domu i kaplicy. W 1949 r. budynki te poświęcił biskup częstochowski Teodor Kubina. Miejsce to, leżące na zachodnim zboczu Jasnej Góry, zaczęto nazywać Doliną Miłosierdzia. W 1952 r. w głównym ołtarzu kaplicy umieszczono obraz Jezusa Miłosiernego, namalowany przez Adolfa Hyłę według wizji św. Faustyny. W 1960 r. utworzono parafię Miłosierdzia Bożego.
W 1965 r. kaplicę nawiedził Prymas Polski kardynał Stefan Wyszyński. W 1992 r. kaplica otrzymała status archidiecezjalnego sanktuarium Miłosierdzia Bożego. 
W 1994 r. Prymas Polski kardynał Józef Glemp i ksiądz José de Jesús González Hernandez z Meksyku poświęcili kaplicę polową oraz figurę Jezusa Miłosiernego. Figura jest darem Kościoła z Meksyku dla Kościoła w Polsce. We wrześniu 1996 r. biskup Antoni Długosz wprowadził do kaplicy relikwie Krzyża Świętego, przywiezione z Ziemi Świętej. Od 2012 r. kaplica posiada także relikwie św. Jana Pawła II. 
W lipcu 2000 r. rozpoczęto budowę nowej świątyni, w 2018 r. wnętrze pokryto mozaikami.

</doc>
<doc id="1905718" url="https://pl.wikipedia.org/wiki?curid=1905718" title="Parafia Najświętszej Maryi Panny Królowej Polski w Częstochowie">
Parafia Najświętszej Maryi Panny Królowej Polski w Częstochowie

Parafia Najświętszej Maryi Panny Królowej Polski w Częstochowie – rzymskokatolicka parafia, położona w dekanacie Częstochowa - Najświętszej Maryi Panny Jasnogórskiej, archidiecezji częstochowskiej w Polsce, erygowana w 1979.

</doc>
<doc id="1905720" url="https://pl.wikipedia.org/wiki?curid=1905720" title="Arachidy">
Arachidy



</doc>
<doc id="1905721" url="https://pl.wikipedia.org/wiki?curid=1905721" title="Parafia Nawrócenia św. Pawła w Częstochowie">
Parafia Nawrócenia św. Pawła w Częstochowie

Parafia Nawrócenia Świętego Pawła w Częstochowie – rzymskokatolicka parafia, położona w dekanacie Częstochowa - Najświętszej Maryi Panny Jasnogórskiej, archidiecezji częstochowskiej w Polsce, erygowana w 1988. Parafia znajduje się na Sabinowie, w dzielnicy Dźbów.

</doc>
<doc id="1905724" url="https://pl.wikipedia.org/wiki?curid=1905724" title="Fa-Art">
Fa-Art



</doc>
<doc id="1905725" url="https://pl.wikipedia.org/wiki?curid=1905725" title="Parafia Niepokalanego Poczęcia Najświętszej Maryi Panny w Częstochowie">
Parafia Niepokalanego Poczęcia Najświętszej Maryi Panny w Częstochowie

Parafia Niepokalanego Poczęcia Najświętszej Maryi Panny w Częstochowie – parafia rzymskokatolicka, położona w dekanacie Częstochowa – NMP Jasnogórskiej, archidiecezji częstochowskiej w Polsce, erygowana w 1988.
Pracę duszpasterską w parafii prowadzą ojcowie franciszkanie z Prowincji Wniebowzięcia NMP w Katowicach. Świątynią parafialną jest kościół przy klasztorze oo. franciszkanów.

</doc>
<doc id="1905726" url="https://pl.wikipedia.org/wiki?curid=1905726" title="Bekaśnik">
Bekaśnik

Bekaśnik ("Macroramphosus scolopax") – gatunek ryby z rzędu igliczniokształtnych z rodziny bekaśnikowatych ("Macroramphosidae").
Występowanie.
Subtropikalne i umiarkowanie ciepłe rejony wszystkich oceanów i mórz.
Żyje w niewielkich stadach nad dnem piaszczystym i mulistym na głębokości od 25 do 200 m, maksymalnie do 600 m.
Cechy morfologiczne.
Osiąga maksymalnie do 15 cm długości. Ciało bocznie spłaszczona, wysokie. Wzdłuż krawędzi brzucha oraz między płetwami piersiowymi i grzbietowymi pokryte kostnymi płytkami. Otwór gębowy mały, końcowy, bezzębny. Płetwa grzbietowa podwójna, usytuowana z tyłu tułowia. Pierwsza płetwa z 6-8 kolcami, drugi kolec wyraźnie najmocniejszy oraz najdłuższy, druga z 11-13 miękkimi promieniami. Płetwa odbytowa z 18-20 miękkimi promieniami. 
Grzbiet w kolorze oliwkowozielony, boki różowawe, brzuch srebrzysty z czerwonawym połyskiem.
Odżywianie.
Żywi się zooplanktonem i drobnymi bezkręgowcami żyjącymi na dnie. Pokarm pobiera zasysając go do długiego pyska, dzięki wytwarzaniu silnego podciśnienia. 
Rozród.
Na temat rozrodu tych ryb nic bliższego na razie nie wiadomo.

</doc>
<doc id="1905728" url="https://pl.wikipedia.org/wiki?curid=1905728" title="Macroramphosus scolopax">
Macroramphosus scolopax



</doc>
<doc id="1905729" url="https://pl.wikipedia.org/wiki?curid=1905729" title="Parafia Przemienienia Pańskiego w Częstochowie">
Parafia Przemienienia Pańskiego w Częstochowie

Parafia Przemienienia Pańskiego w Częstochowie – rzymskokatolicka parafia, położona w dekanacie Najświętszej Maryi Panny Jasnogórskiej, archidiecezji częstochowskiej w Polsce. Erygowana w 1957 roku. Mieści się w dzielnicy Gnaszyn.
Historia.
W latach 1470-1480 kuźnica w Gnaszynie podlegała pod parafię św. Zygmunta w Częstochowie, która od 1747 do 1866 roku była zarządzana przez paulinów z klasztoru Jasnogórskiego.
Od 14 lipca 1937 roku istniało tu samodzielne duszpasterstwo, w formie tzw. ekspozytury ustanowionej przez biskupa Teodora Kubinę. Do końca 1946 roku nabożeństwa były sprawowane w kaplicy urządzonej w wynajętym domu mieszkalnym w Gnaszynie. Staraniem pierwszego ekspozyta ks. Józefa Cieślaka zakupiono ziemię pod kościół i zgromadzono częściowo materiał budowlany, który na początku okupacji zabrali Niemcy. Z inicjatywy ks. Kazimierza Sowały zbudowano w 1946 r. kościół, który został poświęcony w tym samym roku 15 grudnia przez biskupa Stanisława Czajkę. 4 marca 1957 roku biskup Zdzisław Goliński erygował parafię, wydzielając jej teren z parafii św. Barbary. Dotychczasowy kościół okazał się zbyt mały. Starania o postawienie większej świątyni podjął ks. Wacław Stępień, który pozwolenie na tę inwestycję otrzymał od władz państwowych dopiero 23 czerwca 1981 roku. Uroczystego poświęcenia świątyni dokonał biskup Stanisław Nowak 27 maja 1990 roku.
Cmentarz parafialny.
Cmentarz znajduje się u zbiegu ulic Zbawiciela w Częstochowie-Gnaszynie i Cmentarnej w Łojkach. Od północy przylega do ulicy Zielonej w Łojkach. Znajduje się na nim: wspólny grób dwóch polskich lotników poległych w kampanii wrześniowej w Kawodrzy Dolnej oraz dwóch żołnierzy Armii Czerwonej poległych w 1945 roku, płyta pamiątkowa pamięci wiceministra spraw zagranicznych PRL Zygfryda Wolniaka na rodzinnym grobie. 

</doc>
<doc id="1905730" url="https://pl.wikipedia.org/wiki?curid=1905730" title="Saganet">
Saganet



</doc>
<doc id="1905732" url="https://pl.wikipedia.org/wiki?curid=1905732" title="Parafia Świętych Apostołów Piotra i Pawła w Częstochowie">
Parafia Świętych Apostołów Piotra i Pawła w Częstochowie

Parafia Świętych Apostołów Piotra i Pawła w Częstochowie – rzymskokatolicka parafia, położona w dekanacie Częstochowa - Najświętszej Maryi Panny Jasnogórskiej, archidiecezji częstochowskiej w Polsce, erygowana w 1947.

</doc>
<doc id="1905734" url="https://pl.wikipedia.org/wiki?curid=1905734" title="Parafia św. Barbary w Częstochowie">
Parafia św. Barbary w Częstochowie

Parafia Świętej Barbary w Częstochowie – rzymskokatolicka parafia, położona w dekanacie Częstochowa – Najświętszej Maryi Panny Jasnogórskiej, archidiecezji częstochowskiej w Polsce, erygowana w 1891.
Proboszczowie parafii od 1911 roku.
Do 1997 roku proboszczami byli księża diecezjalni, od 1997 roku są nimi ojcowie Paulini.
Kościoły i kaplice.
W parafii znajdują się:

</doc>
<doc id="1905737" url="https://pl.wikipedia.org/wiki?curid=1905737" title="Nypa arborescens">
Nypa arborescens



</doc>
<doc id="1905738" url="https://pl.wikipedia.org/wiki?curid=1905738" title="Parafia św. Jana Sarkandra w Częstochowie">
Parafia św. Jana Sarkandra w Częstochowie

Parafia Świętego Jana Sarkandra w Częstochowie – rzymskokatolicka parafia, położona w dekanacie Częstochowa - Najświętszej Maryi Panny Jasnogórskiej, archidiecezji częstochowskiej w Polsce, erygowana w 1997. Parafia znajduje się w dzielnicy Częstochowy Gnaszyn-Kawodrza, w części Kawodrza Dolna.
Historia.
Parafię powołał ks. abp Stanisław Nowak 12 czerwca 1997 r. Jej obszar wydzielono z parafii: św. Barbary, św. Ap. Piotra i Pawła i w nieznacznym stopniu z parafii Miłosierdzia Bożego i Przemienienia Pańskiego. Najpierw zbudowano tymczasową kaplicę, w której 29 czerwca 1997 r. odprawiono pierwszą Mszę św. 19 października 1997 r. ks. abp Stanisław Nowak poświęcił tymczasową kaplicę oraz plac budowy świątyni. W latach 1998-1999 wybudowano Dom Parafialny, poświęcony przez ks. abp Stanisława Nowaka 26 października 1999 r. Kościół według projektu mgr inż. Ziemowita Domagały wybudowano w latach 2002-2007. W 2011 r. zakończono prace przy elewacji zewnętrznej kościoła wykonanej z cegły klinkierowej. 

</doc>
<doc id="1905739" url="https://pl.wikipedia.org/wiki?curid=1905739" title="Alphabet (singel Amandy Lear)">
Alphabet (singel Amandy Lear)

Alphabet – singel Amandy Lear, wydany w 1977 roku.
Ogólne informacje.
Piosenka zawiera fragmenty jednego z preludiów Jana Sebastiana Bacha, stąd często spotykany podtytuł utworu: „Alphabet (Prelude in C by J. S. Bach)”. Utwór wyprodukował Anthony Monn, a tekst napisała Amanda Lear. Piosenka nie zawiera żadnych partii śpiewanych – wszystkie słowa są recytowane przez Amandę. Piosenkarka opowiada w nich, jakie skojarzenia odnośnie do jej własnego życia budzą poszczególne litery alfabetu.
Piosenka jest znana także pod alternatywnym tytułem „My Alphabet”. Została też nagrana w wersji francuskiej jako „Mon alphabet” i włoskiej, „Mio alfabeto”. Singel został wydany tylko w Holandii i nie wszedł na żadne listy przebojów.
Teledysk.
Piosenkarka nagrała teledysk do tej piosenki dla niemieckiego programu "Musikladen" przy zastosowaniu blue boxu. Wideoklip przedstawia Lear wykonującą utwór na tle pojawiających się kolejno liter alfabetu.

</doc>
<doc id="1905740" url="https://pl.wikipedia.org/wiki?curid=1905740" title="Marek Jasiński">
Marek Jasiński



</doc>
<doc id="1905741" url="https://pl.wikipedia.org/wiki?curid=1905741" title="Parafia św. Kingi w Częstochowie">
Parafia św. Kingi w Częstochowie

Parafia Świętej Kingi w Częstochowie – rzymskokatolicka parafia, położona w dekanacie Częstochowa - Najświętszej Maryi Panny Jasnogórskiej, archidiecezji częstochowskiej w Polsce, erygowana w 2003. Parafia znajduje się w Kuźnicy, w dzielnicy Dźbów.

</doc>
<doc id="1905744" url="https://pl.wikipedia.org/wiki?curid=1905744" title="Thietmar z Pragi">
Thietmar z Pragi

Thietmar z Pragi, OSB (zm. 2 stycznia 982 r. w Pradze), znany także jako: "Dietmar"; czeski: "Dětmar" – niemiecki mnich, pierwszy biskup praski od 973 r.
Życiorys.
W 973 r. księciu czeskiemu Bolesławowi II Pobożnemu udało się stworzyć organizację kościelną w swoim państwie poprzez utworzenie diecezji praskiej. Pierwszym jej ordynariuszem został niemiecki mnich Thietmar.
Pochodził on z Saksonii i wstąpił do zakonu benedyktynów, przebywając prawdopodobnie w klasztorze w Corvey. W styczniu 976 r. został konsekrowany przez arcybiskupa mogunckiego Willigisa w Brumath (Alzacja). Jego wybór został zaakceptowany przez czeskiego władcę. W czasie swoich rządów sprowadził do Czech nowych duchownych, dbając o opanowanie przez nich języka czeskiego. Z ogólnych informacji na jego temat pozostawionych nam przez Kosmasa, wiemy, że wzniósł wiele nowych kościołów oraz położył podwaliny pod istnienie nowego biskupstwa oraz utworzył klasztor benedyktynów pw. św. Jerzego na Hradczanach. Zmarł 2 stycznia 982 r.

</doc>
<doc id="1905745" url="https://pl.wikipedia.org/wiki?curid=1905745" title="Parafia św. Teresy od Dzieciątka Jezus w Częstochowie">
Parafia św. Teresy od Dzieciątka Jezus w Częstochowie

Parafia Świętej Teresy od Dzieciątka Jezus w Częstochowie – rzymskokatolicka parafia, położona w dekanacie Częstochowa - Najświętszej Maryi Panny Jasnogórskiej, archidiecezji częstochowskiej w Polsce, erygowana w 1957. Mieści się na obszarze dzielnicy Dźbów, przy ulicy Gościnnej 2.
Historia.
Parafię erygował 4 marca 1957 roku biskup Zdzisław Goliński wydzielając jej teren z parafii św. Barbary. Potrzebę stałego duszpasterstwa w podczęstochowskich miejscowościach Dźbowie i Sabinowie widział już biskup Teodor Kubina, który 14 lipca 1937 roku powołał tu ekspozyturę. W latach 1937-46 funkcję kościoła pełniła kaplica zorganizowana w zaadaptowanym na ten cel pomieszczeniu szkolnego budynku. Wkrótce po ustanowieniu ekspozytury, jeszcze przed wybuchem II wojny światowej staraniem ks. Stanisława Guzika rozpoczęto wznoszenie murów kościoła. Prace przerwała wojna, a okupanci w 1942 roku rozebrali fundamenty i część postawionych już ścian. W 1946 roku ks. Franciszek Rąpała wzniósł tymczasową kaplicę łącznie z prowizoryczną plebanią dobudowaną nad zakrystią. Świątynię tę poświęcił pierwszy biskup częstochowski Teodor Kubina 6 października 1946 roku. Obecny kościół zbudowany został w latach 1957-59 staraniem ks. Gustawa Musiała według projektu arch. Władysława Kobzdeja, Jana Bajdy i Wiktora Samotyja. Nowy kościół poświęcił rytem zwykłym 12 października 1958 r. biskup Stanisław Czajka, a uroczystym (konsekrował) 9 października 1966 biskup Franciszek Musiel.
Męczeńska śmierć ks. Stanisława Guzika.
Ks. Stanisław Guzik współpracował z oddziałami partyzanckimi. Lista nazwisk partyzantów dostała się w ręce żandarmerii niemieckiej. Na liście znajdowało się również nazwisko ks. Stanisława. W nocy z 18 na 19 listopada 1944 roku gestapo dokonało rewizji na plebanii, gdzie znalazło ślady pobytu partyzantów, ale nie wiadomo dlaczego, wtedy nie aresztowano księdza. Proszony przez parafian, by uciekał, nie uczynił tego. Rano przyjechała nowa grupa gestapo z Konopisk, wówczas zdecydował się na ucieczkę, w czasie której złamał nogę. Przez 40 dni pobytu w więzieniu w Blachowni nie udzielono księdzu pomocy lekarskiej, torturowany nie złożył zeznań o miejscowych partyzantach. Ciężko chory, z infekcją złamanej nogi, został przetransportowany do Gross-Rosen, stamtąd do obozu Dora-Nordhausen. Zmarł o godz. 1.30 w nocy 10 marca 1945 r. Ciało Księdza spalono w krematorium. W dźbowskim kościele znajduje się poświęcona mu tablica pamiątkowa. 

</doc>
<doc id="1905746" url="https://pl.wikipedia.org/wiki?curid=1905746" title="Thiddag">
Thiddag



</doc>
<doc id="1905747" url="https://pl.wikipedia.org/wiki?curid=1905747" title="Gokaido">
Gokaido



</doc>
<doc id="1905748" url="https://pl.wikipedia.org/wiki?curid=1905748" title="Kaido">
Kaido



</doc>
<doc id="1905749" url="https://pl.wikipedia.org/wiki?curid=1905749" title="53 stacje tokaido">
53 stacje tokaido



</doc>
<doc id="1905750" url="https://pl.wikipedia.org/wiki?curid=1905750" title="Łyżwiarstwo szybkie na Zimowych Igrzyskach Olimpijskich 2010 – bieg na 1000 m mężczyzn">
Łyżwiarstwo szybkie na Zimowych Igrzyskach Olimpijskich 2010 – bieg na 1000 m mężczyzn

Bieg na 1000 m mężczyzn został rozegrany 17 lutego w hali Richmond Olympic Oval. Tytułu mistrza olimpijskiego obronił Amerykanin Shani Davis, który tym tytułem mógł się szczycić już cztery lata temu w Turynie, wicemistrzem został Koreańczyk Mo Tae-bum, brązowym medalistą ZIO 2010 został również Amerykanin Chad Hedrick.

</doc>
<doc id="1905752" url="https://pl.wikipedia.org/wiki?curid=1905752" title="Parafia Najświętszego Ciała i Krwi Chrystusa w Częstochowie">
Parafia Najświętszego Ciała i Krwi Chrystusa w Częstochowie

Parafia Najświętszego Ciała i Krwi Chrystusa w Częstochowie – rzymskokatolicka parafia, położona w dekanacie Częstochowa - Podwyższenia Krzyża Świętego, archidiecezji częstochowskiej w Polsce, erygowana w 1991.

</doc>
<doc id="1905753" url="https://pl.wikipedia.org/wiki?curid=1905753" title="Dąbrowa kwaśna">
Dąbrowa kwaśna



</doc>
<doc id="1905756" url="https://pl.wikipedia.org/wiki?curid=1905756" title="Sergio Sánchez (lekkoatleta)">
Sergio Sánchez (lekkoatleta)

Sergio Sánchez (ur. 1 października 1982 w La Pola de Gordon) – hiszpański lekkoatleta specjalizujący się w biegach średnich i długich.
Swoją międzynarodową karierę rozpoczął od startu w mistrzostwach świata juniorów młodszych, które w 1999 roku odbył się w Bydgoszczy. 23 stycznia 2010 ustanowił halowy rekord Europy w biegu na 2000 metrów, a 13 lutego 2010 roku w Walencji poprawił halowy rekord Starego Kontynentu na 3000 metrów.

</doc>
<doc id="1905759" url="https://pl.wikipedia.org/wiki?curid=1905759" title="Parafia Nawiedzenia Najświętszej Maryi Panny w Częstochowie">
Parafia Nawiedzenia Najświętszej Maryi Panny w Częstochowie

Parafia Nawiedzenia Najświętszej Maryi Panny w Częstochowie – rzymskokatolicka parafia, położona w dekanacie Częstochowa - Podwyższenia Krzyża Świętego, archidiecezji częstochowskiej w Polsce, erygowana w 1988. Projekt architektoniczny kościoła został wykonany przez Bogdana Jezierskiego z Częstochowy.

</doc>
<doc id="1905763" url="https://pl.wikipedia.org/wiki?curid=1905763" title="Parafia św. Andrzeja Boboli w Częstochowie">
Parafia św. Andrzeja Boboli w Częstochowie

Parafia Świętego Andrzeja Boboli w Częstochowie – rzymskokatolicka parafia, położona w dekanacie Częstochowa - Podwyższenia Krzyża Świętego, archidiecezji częstochowskiej w Polsce, erygowana w 1957.

</doc>
<doc id="1905769" url="https://pl.wikipedia.org/wiki?curid=1905769" title="Parafia Pierwszych Pięciu Męczenników Polski w Częstochowie">
Parafia Pierwszych Pięciu Męczenników Polski w Częstochowie

Parafia Pięciu Pierwszych Męczenników Polski w Częstochowie – rzymskokatolicka parafia, położona w dekanacie Częstochowa - Podwyższenia Krzyża Świętego, archidiecezji częstochowskiej w Polsce, erygowana w 1990.

</doc>
<doc id="1905772" url="https://pl.wikipedia.org/wiki?curid=1905772" title="Ekkhard">
Ekkhard

Ekkhard, OSB (zm. 8 sierpnia 1023 r. w Pradze), znany także jako: "Ekhard"; "Helicardus" – niemiecki mnich, biskup praski od 1017 r.
Życiorys.
Ekkhard należał do krewnych cesarza Henryka II Świętego. W młodości wstąpił do zakonu benedyktynów i osiadł w klasztorze w Břevnovie. Później został wybrany opatem klasztoru w Naumburg (Saale). W podeszłym wieku otrzymał godność dziekana kapituły praskiej.
Po śmierci biskupa praskiego Thiddaga Ekkehard został wybrany jego następcą, mimo że książę Odrzych chciał powołac na to stanowisko swojego kapelana Pribislava. Po otrzymaniu inwestytury od cesarza, został 8 października 1017 r. konsekrowany na biskupa przez metropolitę mogunckiego Erkanbalda.
W trakcie swoich rządów przeprowadził regularne synody diecezjalne, które pozwoliły mu wywierać wpływ na duchowieństwo i przez to na wiernych. Ustaliły one, iż księża działający na terenie jego biskupstwa mieli dwa razy w ciągu roku składać mu sprawozdanie ze swojej działalności.

</doc>
<doc id="1905775" url="https://pl.wikipedia.org/wiki?curid=1905775" title="Parafia św. Brata Alberta Chmielowskiego w Częstochowie">
Parafia św. Brata Alberta Chmielowskiego w Częstochowie

Parafia Świętego Brata Alberta Chmielowskiego w Częstochowie – rzymskokatolicka parafia, położona w dekanacie Częstochowa - Podwyższenia Krzyża Świętego, archidiecezji częstochowskiej w Polsce, erygowana w 1997.

</doc>
<doc id="1905778" url="https://pl.wikipedia.org/wiki?curid=1905778" title="Drzewa kd">
Drzewa kd



</doc>
<doc id="1905780" url="https://pl.wikipedia.org/wiki?curid=1905780" title="Kostrubonko">
Kostrubonko

Kostrubonko (od ukr. "Коструб", "Kostrub" „niechluj, flejtuch”) – w ludowych wierzeniach ukraińskich męska kukła z wyraźnie zaznaczonymi cechami płciowymi, która personifikowała płodność.
Rytualny pogrzeb Kostrubonki symbolizował koniec zimy i nadchodzącą wiosnę.

</doc>
<doc id="1905783" url="https://pl.wikipedia.org/wiki?curid=1905783" title="Parafia św. Faustyny Kowalskiej w Częstochowie">
Parafia św. Faustyny Kowalskiej w Częstochowie

Parafia Świętej Faustyny Kowalskiej w Częstochowie – rzymskokatolicka parafia, położona w dekanacie Częstochowa - Podwyższenia Krzyża Świętego, archidiecezji częstochowskiej w Polsce, erygowana w 2005.
Kościoły i kaplice.
W parafii znajdują się:

</doc>
<doc id="1905784" url="https://pl.wikipedia.org/wiki?curid=1905784" title="Hyza">
Hyza

Hyza, OSB (zm. 8 sierpnia 1023), znany także jako: "Hyzo", "Hizo" lub "Izzo" – niemiecki mnich, biskup praski od 1023 r.
Życiorys.
Tak jak poprzednicy, Hyza pochodził z Niemiec. Wstąpił we wczesnej młodości do zakonu benedyktynów i osiadł w klasztorze w Břevnovie. Po śmierci biskupa praskiego Ekkeharda, Hyza został wybrany na jego następcę. Otrzymał święcenia biskupie 29 grudnia 1023 w Bamberg z rąk arcybiskupa metropolity mogunckiego Aribo. Został zapamiętany jako opiekun ubogich, chorych i więźniów. Zmarł w 1030 r.

</doc>
<doc id="1905788" url="https://pl.wikipedia.org/wiki?curid=1905788" title="Parafia św. Franciszka z Asyżu w Częstochowie">
Parafia św. Franciszka z Asyżu w Częstochowie

Parafia św. Franciszka z Asyżu w Częstochowie – rzymskokatolicka parafia erygowana w 1972., położona w dekanacie Częstochowa – Podwyższenia Krzyża Świętego, archidiecezji częstochowskiej w Polsce.
Kościoły i kaplice.
W parafii znajdują się:

</doc>
<doc id="1905791" url="https://pl.wikipedia.org/wiki?curid=1905791" title="Soichiro Honda">
Soichiro Honda



</doc>
<doc id="1905794" url="https://pl.wikipedia.org/wiki?curid=1905794" title="Księstwo Oettingen">
Księstwo Oettingen

Księstwo Oettingen – dawne księstwo w południowych Niemczech. Część składowa Świętego Cesarstwa Rzymskiego.
Powstało w 1442, kiedy to dotychczasowy graf Oettingen Wilhelm przyjął tytuł książęcy. W 1431 poślubił on Beatrycze della Scala. Po jego śmierci władzę przejął jego trzeci syn Wolfgang. Poszerzył on granice Oettingen. Zmarł w 1522, zaś kolejnym księciem został jego najstarszy syn Karol Wolfgang. Kolejni książęta nie dokonali żadnych większych zmian w państwie. Dopiero Albert Ernest I powiększył trochę Oettingen. Po jego śmierci w 1674 władzę przejął jego syn Albert Ernest II. Miał on syna, który żył jednak tylko jeden dzień. Dlatego też w testamencie ofiarował swoje księstwo Bawarii.

</doc>
<doc id="1905795" url="https://pl.wikipedia.org/wiki?curid=1905795" title="Parafia Akademicka św. Ireneusza w Częstochowie">
Parafia Akademicka św. Ireneusza w Częstochowie

Parafia Akademicka Świętego Ireneusza w Częstochowie – rzymskokatolicka parafia, położona w dekanacie Częstochowa – Podwyższenia Krzyża Świętego, archidiecezji częstochowskiej w Polsce, erygowana w 2004.

</doc>
<doc id="1905801" url="https://pl.wikipedia.org/wiki?curid=1905801" title="Sergio Sánchez">
Sergio Sánchez



</doc>
<doc id="1905802" url="https://pl.wikipedia.org/wiki?curid=1905802" title="Shangri-la">
Shangri-la



</doc>
<doc id="1905804" url="https://pl.wikipedia.org/wiki?curid=1905804" title="Parafia św. Kaspra del Bufalo w Częstochowie">
Parafia św. Kaspra del Bufalo w Częstochowie

Parafia Świętego Kaspra del Bufalo w Częstochowie – rzymskokatolicka parafia, położona w dekanacie Częstochowa – Podwyższenia Krzyża Świętego, archidiecezji częstochowskiej w Polsce, erygowana w 1998 i prowadzona przez Zgromadzenie Misjonarzy Krwi Chrystusa.
Historia.
Parafię erygował 29 listopada 1998 r. arcybiskup Stanisław Nowak wydzielając jej terytorium z parafii św. Franciszka z Asyżu i Podwyższenia Krzyża Świętego. Duszpastersko-administracyjna troska nad nowo powstałą wspólnotą została powierzona Misjonarzom Krwi Chrystusa. Pierwszym proboszczem i organizatorem parafii został ks. Wenfried Wertmer. Funkcje kościoła parafialnego pełniła domowa kaplica Zgromadzenia w Domu Misyjnym św. Wawrzyńca. Arcybiskup S. Nowak ustanowił tu 21 października 1999 r. Sanktuarium Krwi Chrystusa intronizując w kaplicy Matki i Królowej Przenajdroższej Krwi relikwie przywiezione przez Siostry Przenajdroższej Krwi Chrystusa z Schellenbergu (Księstwo Liechtenstein). Jest to odrobina ziemi z Golgoty nasiąknięta Krwią Chrystusa. Przechowywana jest w Domu Misyjnym św. Wawrzyńca, gdzie swoją siedzibę ma również Prowincjalat i nowicjat Zgromadzenia Misjonarzy Krwi Chrystusa.
W 2000 r. wybudowano siedem stacji tzw. “Drogi Krwi Chrystusa”. Jest to siedem momentów przelania Krwi Zbawiciela: podczas obrzezania, modlitwy w Ogrojcu, biczowania, cierniem koronowania, na drodze krzyżowej, przy ukrzyżowaniu i przy otwarciu boku włócznią.
Wiosną 2002 r. rozpoczęto budowę kościoła parafialnego.
Na dziedzińcu parafii w lipcu 2006 r. posadzono drzewko wyhodowane z żołędzia najstarszego w Polsce dębu „Chrobry”, który w kwietniu 2004 r. poświęcił Jan Paweł II.

</doc>
<doc id="1905805" url="https://pl.wikipedia.org/wiki?curid=1905805" title="Metropolia paryska">
Metropolia paryska

Metropolia paryska – metropolia Kościoła rzymskokatolickiego we Francji, obejmująca region Île-de-France. Powstała 20 października 1622. Obecnie liczy jedną archidiecezję i siedem diecezji. Najważniejszą świątynią jest Katedra Notre-Dame w Paryżu. Godność metropolity sprawuje od 2022 abp Laurent Ulrich. 
W skład metropolii wchodzą:

</doc>
<doc id="1905809" url="https://pl.wikipedia.org/wiki?curid=1905809" title="Glaciergate">
Glaciergate

Glaciergate – nazwa dotycząca nieprawidłowości przy ocenie postępu topnienia lodowców w Himalajach oraz związanej z nimi procedury naukowej w IV Raporcie Międzyrządowego Zespołu do spraw Zmian Klimatu. Błędy zostały wskazane pod koniec 2009 roku.
J. Graham Cogley w raporcie II Grupy Roboczej, w rozdziale 10 z 2007 roku stwierdza, że data stopnienia lodowców w Himalajach była błędnie podana jako rok 2035 zamiast 2350, która wyliczona została w dokumencie opracowanym w ramach "International Hydrological Programme" pod auspicjami UNESCO z 1996 roku. Skrytykowane zostało także użycie danych, które nie były recenzowane w czasopismach naukowych. 20 stycznia 2010 organizacja IPCC wydała oficjalny komentarz potwierdzający, że w raporcie II Grupy Roboczej znajduje się paragraf, który jest oparty na mało wiarygodnych danych.
Rozdział był pisany przez 25 autorów pod kierunkiem Martina Perrego, które obecnie pracuje w Imperial College London oraz Osvaldo Canziani (argentyński meteorolog). Autorami, którzy koordynowali pracę nad rozdziałem, byli Rex Victor Cruz, Hideo Harasawa, Murari Lal oraz Wu Shaohong.
Człon "gate" w nazwie "glaciergate", jest nawiązaniem do afery Watergate, "glacier" to w języku angielskim lodowiec.

</doc>
<doc id="1905810" url="https://pl.wikipedia.org/wiki?curid=1905810" title="Piotr Woźniak">
Piotr Woźniak



</doc>
<doc id="1905811" url="https://pl.wikipedia.org/wiki?curid=1905811" title="Vang Vieng">
Vang Vieng

Vang Vieng () – miasto w środkowym Laosie, w prowincji Wientian, położone nad rzeką Nam Song. Miejscowość jest popularnym ośrodkiem turystycznym.

</doc>
<doc id="1905812" url="https://pl.wikipedia.org/wiki?curid=1905812" title="Vangvieng">
Vangvieng



</doc>
<doc id="1905813" url="https://pl.wikipedia.org/wiki?curid=1905813" title="Parafia Najświętszego Serca Pana Jezusa w Częstochowie">
Parafia Najświętszego Serca Pana Jezusa w Częstochowie

Parafia Najświętszego Serca Pana Jezusa w Częstochowie – rzymskokatolicka parafia, położona w dekanacie Częstochowa - św. Antoniego z Padwy, archidiecezji częstochowskiej w Polsce, erygowana w 1957. Prowadzą ją salezjanie.

</doc>
<doc id="1905815" url="https://pl.wikipedia.org/wiki?curid=1905815" title="Jean-Paul Pierrat">
Jean-Paul Pierrat

Jean-Paul Pierrat (ur. 3 lipca 1952 r. w Xonrupt-Longemer) – francuski biegacz narciarski, brązowy medalista mistrzostw świata.
Kariera.
Jego olimpijskim debiutem były igrzyska w Innsbrucku w 1976 r. W swoim najlepszym starcie, w biegu na 50 km techniką klasyczną zajął 11. miejsce. Wraz z kolegami z reprezentacji zajął także 11. miejsce w sztafecie 4x10 km. Cztery lata później, podczas igrzysk olimpijskich w Lake Placid na tym samym dystansie był dwunasty. Francuzi z Pierratem w składzie zajęli tym razem 10. miejsce w sztafecie.
W 1978 roku wystartował na mistrzostwach świata w Lahti. Osiągnął tam największy sukces w swojej karierze zdobywając brązowy medal w biegu na 50 km stylem klasycznym. Wyprzedzili go jedynie zwycięzca Sven-Åke Lundbäck ze Szwecji oraz Jewgienij Beliajew z Związku Radzieckiego. Wystąpił także na mistrzostwach świata w Oslo w 1982 roku, gdzie jego najlepszym wynikiem było 11. miejsce w biegu na 30 km techniką dowolną. Na kolejnych mistrzostwach świata już nie startował.
Najlepsze wyniki w Pucharze Świata uzyskał w sezonie 1981/1982, kiedy to zajął 4. miejsce w klasyfikacji generalnej. Tylko raz stanął na podium zawodów Pucharu Świata zajmując drugie miejsce. W 1982 roku zakończył karierę.
W 1978 roku wygrał najstarszy i największy Szwedzki maraton narciarski Vasaloppet.

</doc>
<doc id="1905820" url="https://pl.wikipedia.org/wiki?curid=1905820" title="Parafia Wniebowstąpienia Pańskiego w Częstochowie">
Parafia Wniebowstąpienia Pańskiego w Częstochowie

Parafia Wniebowstąpienia Pańskiego w Częstochowie – rzymskokatolicka parafia, położona w dekanacie Częstochowa - św. Antoniego z Padwy, archidiecezji częstochowskiej w Polsce, erygowana w 1969.

</doc>
<doc id="1905821" url="https://pl.wikipedia.org/wiki?curid=1905821" title="Parafia Zesłania Ducha Świętego w Częstochowie">
Parafia Zesłania Ducha Świętego w Częstochowie

Parafia Zesłania Ducha Świętego w Częstochowie – rzymskokatolicka parafia, położona w dekanacie Częstochowa - św. Antoniego z Padwy, archidiecezji częstochowskiej w Polsce.
Historia.
Parafia została erygowana przez arcybiskupa Stanisława Nowaka 25 listopada 2001 roku, a jej teren wydzielono z parafii św. Urszuli Ledóchowskiej. Od 1998 roku trwały starania zmierzające do powołania tu samodzielnego duszpasterstwa. W sierpniu 2001 roku, zlecenie znalezienia lokalizacji dla kościoła i siedziby parafii otrzymał ks. Roman Łodziński. On też został jej organizatorem i pierwszym proboszczem. Po zakupieniu odpowiedniego placu i uregulowaniu wszelkich formalności przystąpiono do budowy tymczasowej kaplicy oraz pomieszczeń duszpastersko-mieszkalnych. W zaadaptowanej ze szklarni kaplicy została odprawiona pierwsza msza św. jeszcze przed powstaniem parafii, 21 listopada 2001 roku, a metropolita częstochowski S. Nowak poświęcił ją w uroczystość Chrystusa Króla 2001 roku. Odtąd trwały przygotowania do wszczęcia budowy kościoła parafialnego i kompleksu duszpastersko-parafialnego. W listopadzie 2002 r. dokupiono działkę, a w następnym roku przyłączono media. Udało się również założyć ogrzewanie i ukończyć pomieszczenia mieszkalne dla księży. 10 maja 2006 roku ruszyła budowa świątyni. Dnia 23 listopada 2008 roku arcybiskup S. Nowak wmurował kamień węgielny i poświęcił mury nowego kościoła, w którym odtąd jest sprawowana codzienna i świąteczna Liturgia. Obecnie wciąż trwają prace wykończeniowe kościoła i domu parafialnego z ogniskiem wychowawczym.

</doc>
<doc id="1905823" url="https://pl.wikipedia.org/wiki?curid=1905823" title="Esko Lähtevänoja">
Esko Lähtevänoja

Esko Lähtevänoja (ur. 14 maja 1953 r. w Utajärvi) – fiński biegacz narciarski, srebrny medalista mistrzostw świata. Jego największym sukcesem jest srebrny medal wywalczony w sztafecie na mistrzostwach świata w Lahti. Finowie wystartowali tam w składzie: Esko Lähtevänoja, Juha Mieto, Pertti Teurajärvi i Matti Pitkänen. Startował w zawodach w latach 70'. Nigdy nie startował na zimowych igrzyskach olimpijskich.

</doc>
<doc id="1905824" url="https://pl.wikipedia.org/wiki?curid=1905824" title="Biegi narciarskie na Zimowych Igrzyskach Olimpijskich 2010 – sprint kobiet">
Biegi narciarskie na Zimowych Igrzyskach Olimpijskich 2010 – sprint kobiet

Sprint kobiet został rozegrany 17 lutego w Whistler Olympic Park. Mistrzynią olimpijską z poprzednich igrzysk i obrończynią tytułu była Kanadyjka Chandra Crawford.

</doc>
<doc id="1905825" url="https://pl.wikipedia.org/wiki?curid=1905825" title="Parafia św. Antoniego z Padwy w Częstochowie">
Parafia św. Antoniego z Padwy w Częstochowie

Parafia św. Antoniego z Padwy w Częstochowie – parafia rzymskokatolicka w Częstochowie, należąca do dekanatu Częstochowa - św. Antoniego z Padwy w archidiecezji częstochowskiej.
Historia.
Parafia została utworzona 23 listopada 1936 roku przez biskupa Teodora Kubinę. Na początku obejmowała dzielnicę Ostatni Grosz oraz wsie: Brzeziny Wielkie z koloniami, Brzeziny Małe i Hutę Starą B z dworem. 16 sierpnia 1938 roku rozpoczęto budowę kościoła według projektu architekta z Krakowa inżyniera Zygmunta Gawlika. Budowę przerwał wybuch II wojny światowej. Kościół został poświęcony 16 października 1956 roku przez biskupa Zdzisława Golińskiego. 2 kwietnia 1997 roku Arcybiskup Stanisław Nowak określił kościół parafialny jako sanktuarium św. Antoniego z Padwy. Z parafii pochodzi pięciu księży.
Wydzielone parafie.
Z terenów parafii zostały wydzielone parafie:

</doc>
<doc id="1905827" url="https://pl.wikipedia.org/wiki?curid=1905827" title="Cornelis Verkerk">
Cornelis Verkerk



</doc>
<doc id="1905829" url="https://pl.wikipedia.org/wiki?curid=1905829" title="Raúl Gutiérrez">
Raúl Gutiérrez

Raúl Erasto „Potro” Gutiérrez Jacobo (ur. 16 października 1966 w mieście Meksyk) – meksykański piłkarz grający na pozycji obrońcy, trener piłkarski.
Uczestnik Mundialu 1994. Obdarzony przydomkiem „Potro” (Źrebak). Grał w klubach: Atlante FC, Club América oraz Club León.
Jako selekcjoner reprezentacji Meksyku U-17 zdobył mistrzostwo świata (2011) i wicemistrzostwo świata (2013).

</doc>
<doc id="1905830" url="https://pl.wikipedia.org/wiki?curid=1905830" title="Parafia św. Jadwigi Śląskiej w Częstochowie">
Parafia św. Jadwigi Śląskiej w Częstochowie

Parafia Świętej Jadwigi Śląskiej w Częstochowie – rzymskokatolicka parafia, przynależąca do dekanatu św. Antoniego z Padwy w Częstochowie, archidiecezji częstochowskiej, erygowana w 1991. Położona na Wypalankach, w dzielnicy Błeszno.

</doc>
<doc id="1905832" url="https://pl.wikipedia.org/wiki?curid=1905832" title="Parafia św. Jana Chrzciciela w Częstochowie">
Parafia św. Jana Chrzciciela w Częstochowie

Parafia Świętego Jana Chrzciciela w Częstochowie – rzymskokatolicka parafia, położona w dekanacie Częstochowa - św. Antoniego z Padwy, archidiecezji częstochowskiej w Polsce, erygowana w 1990.

</doc>
<doc id="1905836" url="https://pl.wikipedia.org/wiki?curid=1905836" title="Parafia św. Rafała Kalinowskiego w Częstochowie">
Parafia św. Rafała Kalinowskiego w Częstochowie

Parafia Świętego Rafała Kalinowskiego w Częstochowie – rzymskokatolicka parafia, położona w dekanacie Częstochowa - św. Antoniego z Padwy, archidiecezji częstochowskiej w Polsce, erygowana w 1991.
Historia.
Parafia została erygowana przez biskupa Stanisława Nowaka 30 czerwca 1991 r., a jej teren wydzielono z południowej części parafii św. Antoniego z Padwy. Po zakupieniu działek, w 1996 roku przystąpiono do budowy plebanii, a w następnym roku po wprowadzeniu się do niej księży, tj. od 1999 r. rozpoczęto wznoszenie świątyni parafialnej. Najpierw nabożeństwa były sprawowane w tymczasowej kaplicy (blaszaku) ustawionej przy ulicy Źródlanej. Została ona poświęcona przez biskupa Tadeusza Szwagrzyka 25 kwietnia 1992 r. We wznoszonym według projektu Włodzimierza i Ziemowita Domagałów kościele, pod który kamień węgielny pobłogosławił 15 sierpnia 1991 roku papież Jan Paweł II, rozpoczęto odprawiać nabożeństwa 24 grudnia 2000 r. Wyposażony w sprzęty liturgiczne (rozmieszczone „w duchu” formacji neokatechumenalnej proponowanej przez architekta Maurizio Bergamo) kościół uroczyście poświęcił 26 czerwca 2010 r. arcybiskup S. Nowak. 

</doc>
<doc id="1905838" url="https://pl.wikipedia.org/wiki?curid=1905838" title="Parafia św. Stanisława Biskupa i Męczennika w Częstochowie">
Parafia św. Stanisława Biskupa i Męczennika w Częstochowie

Parafia Świętego Stanisława Biskupa i Męczennika w Częstochowie – rzymskokatolicka parafia, położona w dekanacie Częstochowa - św. Antoniego z Padwy, archidiecezji częstochowskiej w Polsce, erygowana w 1980.

</doc>
<doc id="1905839" url="https://pl.wikipedia.org/wiki?curid=1905839" title="Parafia św. Urszuli Ledóchowskiej w Częstochowie">
Parafia św. Urszuli Ledóchowskiej w Częstochowie

Parafia Świętej Urszuli Ledóchowskiej w Częstochowie – rzymskokatolicka parafia, położona w dekanacie Częstochowa - św. Antoniego z Padwy, archidiecezji częstochowskiej w Częstochowie, w dzielnicy Wrzosowiak. Erygowana w 1985 roku.
Historia.
W 1981 roku ks. Franciszek Rąpała, proboszcz parafii św. Józefa kupił posesję z budynkiem mieszkalnym przy ul. Sportowej 80 w Częstochowie. 17 października 1982 roku w pomieszczeniu zaadaptowanym na kaplicę odprawił mszę świętą. 22 sierpnia 1983 roku ustanowiono wikariat terenowy. Wikariuszem, a później pierwszym proboszczem został ks. Jerzy Sojczyński. Zakupił plac pod budowę kościoła i plebanii przy ulicy Władysława Orkana 60/62. We wrześniu 1987 roku rozpoczęto budowę kościoła. Obok ustawiono tymczasową kaplicę, gdzie 1 listopada 1987 roku odprawiono pierwszą Mszę Świętą. Msze w nowym kościele rozpoczęto odprawiać od września 1999 roku. W miejscu tymczasowej kaplicy znajduje się obecnie parking. W 2001 roku z parafii wydzielono nową parafię Zesłania Ducha Świętego.

</doc>
<doc id="1905841" url="https://pl.wikipedia.org/wiki?curid=1905841" title="Shangri-La">
Shangri-La



</doc>
<doc id="1905842" url="https://pl.wikipedia.org/wiki?curid=1905842" title="Paul Boucherot">
Paul Boucherot

Paul Boucherot (ur. 1869 w Paryżu, zm. 1943) – francuski inżynier kolejowy i wynalazca, zajmujący się elektrycznością.
Ukończył École de Physique et de Chimie w Paryżu z tytułem inżyniera w 4 promocji. W latach 1912 i 1919 przewodniczył Międzynarodowej Komisji Elektrotechnicznej. Współpracował z Georges'em Claude'em. Wspólnie skonstruowali "maszynę termiczną" do badania i wykorzystywania do wytwarzania energii elektrycznej w oparciu o różnice temperatur między ciepłymi wodami powierzchniowymi morza a wodami ze znacznych głębokości.
Dzięki temu Boucherot jest uznawany za prekursora wykorzystania energii cieplnej oceanów.
W uznaniu swoich zasług otrzymał Legię Honorową. Spoczywa na cmentarzu Père Lachaise a na jego grobowcu ustawiono rzeźbę mitologicznego Prometeusza.

</doc>
<doc id="1905846" url="https://pl.wikipedia.org/wiki?curid=1905846" title="Parafia Najświętszej Maryi Panny Wspomożycielki Wiernych w Częstochowie">
Parafia Najświętszej Maryi Panny Wspomożycielki Wiernych w Częstochowie

Parafia Najświętszej Maryi Panny Wspomożycielki Wiernych w Częstochowie - rzymskokatolicka parafia, położona w dekanacie Częstochowa - św. Józefa, archidiecezji częstochowskiej w Polsce, erygowana w 1981. Położona na Dąbiu.

</doc>
<doc id="1905847" url="https://pl.wikipedia.org/wiki?curid=1905847" title="Adrián Chávez">
Adrián Chávez

Adrian Chávez (ur. 27 czerwca 1962 w Meksyku) - były meksykański piłkarz grający na pozycji bramkarza. Uczestnik Mundialu 1994. Grał m.in. w klubach Club América oraz Club León.

</doc>
<doc id="1905848" url="https://pl.wikipedia.org/wiki?curid=1905848" title="Sewer (biskup praski)">
Sewer (biskup praski)

Sewer OSB () (zm. 9 grudnia 1067) – czeski mnich, duchowny katolicki, biskup praski od 1030 r.
Życiorys.
Sewer pochodził z czeskiej rodziny szlacheckiej. Od najwcześniejszych lat służył na dworze książęcym jako kapelan księcia Oldrzycha. Później wstąpił do zakonu benedyktynów i wstąpił do klasztoru w Břevnovie. Dzięki poparciu władcy Severus został wybrany po śmierci biskupa praskiego Hizza jego następcą w 1030 r. Dopiero rok później otrzymał inwestyturę cesarską oraz został konsekrowany na biskupa. Powodem rocznego opóźnienia był trwający spór między cesarzem Henrykiem III a księciem czeskim.
W 1035 r. zmarł książę Jaromir, a jego następcą został Brzetysław I. W tym czasie podjęto starania o podniesienie diecezji praskiej do rangi archidiecezji i metropolii, które ostatecznie nie zostały zrealizowane. Sewer założył w 1039 r. klasztor w Sazavie. Rozpoczął wprowadzanie w liturgii obrządku słowiańskiego przez co wszedł w konflikt z arcybiskupem metropolitą mogunckim, który groził biskupowi karami kościelnymi.
W 1038 lub 1039 r. wziął udział w najeździe na Polskę przeprowadzonym przez księcia Brzetysław I grabiąc z Gniezna m.in. relikwie św. Wojciecha. 25 sierpnia 1039 r. zostały one uroczyście złożone w katedrze św. Wita w Pradze na Hradczanach. Od tej pory aż do XX w. dzień ten był obchodzona była uroczystość św. Wojciecha w Czechach. Po najeździe Sewer planował włączenie Śląska w obręb swojej diecezji oraz podjął starania w Rzymie o zdobycie paliusza arcybiskupiego.
Popierał następnie cesarza w konflikcie z księciem Brzetysławem przez co uszedł za granicę do Regensburgu, powracając do Czech po załagodzeniu konfliktu w 1041 r. Sewer wrócił do Pragi, gdzie został wkrótce pojmany i uwięziony. Dopiero po dalszych interwencji cesarza, uzyskał wolność.
W 1055 r. następca Brzetysława I, książę Spitygniew II poparł starania Severusa i ufundował kolegiatę w Litomierzycach, a trzy lata później zapoczątkowano budowę nowej katedry na Hradczanach.
W ostatnich latach swojego pontyfikatu jego władza została ograniczona w wyniku utworzenia nowej diecezji dla Moraw w Ołomuńcu. Zmarł w 1067 r.

</doc>
<doc id="1905849" url="https://pl.wikipedia.org/wiki?curid=1905849" title="Parafia Niepokalanego Serca Najświętszej Maryi Panny w Częstochowie">
Parafia Niepokalanego Serca Najświętszej Maryi Panny w Częstochowie

Parafia Niepokalanego Serca Najświętszej Maryi Panny w Częstochowie – rzymskokatolicka parafia, położona w dekanacie Częstochowa - św. Józefa, archidiecezji częstochowskiej w Polsce, erygowana w 1958.
Historia.
Z inicjatywy częstochowskiego architekta Stanisława Oseta w 2005 r. kuria i Stowarzyszenie Architektów Polskich zorganizowały pod patronatem arcybiskupa częstochowskiego konkurs na projekt kościoła. Konkurs ogłaszano czterokrotnie, nie znajdując w początkowych turach odpowiadającego kurii projektu. W ostatniej turze spośród 26 prac wygrał i realizowany był modernistyczny projekt Romualda Loeglera – oprócz projektu budynku zaplanować należało także jego dokładną lokalizację. Podczas pielgrzymki do Polski w maju 2006 r. papież Benedykt XVI poświęcił na Jasnej Górze kamień węgielny, który wmurowano w sierpniu następnego roku. Do stanu surowego doprowadzono budynek w 2011 roku.
Świątynia wzniesiona w stylu modernistycznym miała ascetyczny charakter realizowany poprzez stosowanie surowego betonu, duże przeszklenie portalu wejściowego oraz grę światła we wnętrzu. Wygląd budowli miał łączyć charakter parafialny z funkcją świątyni położonej na szklaku pielgrzymkowym.
Jesienią 2015 roku we wnętrzu zamurowano podświetlony krzyż w ścianie ołtarzowej i namalowano obrazy o niskiej wartości artystycznej przedstawiające sceny z Pisma Świętego na tle dzielnicy Mirów.

</doc>
<doc id="1905851" url="https://pl.wikipedia.org/wiki?curid=1905851" title="Archidiecezja paryska">
Archidiecezja paryska

Archidiecezja paryska – archidiecezja Kościoła rzymskokatolickiego we Francji. Powstanie diecezji datuje się na III wiek, zaś za jej założyciela tradycja każe uważać świętego Dionizego. W 1622 została podniesiona do rangi archidiecezji. Oprócz funkcji rzymskokatolickiego arcybiskupa i metropolity, lokalny biskup diecezjalny jest z urzędu zwierzchnikiem wszystkich żyjących we Francji wiernych katolickich obrządków wschodnich (z wyjątkiem obrządków ukraińskiego, ormiańskiego oraz marionickiego, które mają we Francji własnych biskupów).
Biskupi i arcybiskupi Paryża.
Poniższa lista prezentuje biskupów i arcybiskupów Paryża z podaniem dat ich urzędowania. Za pierwszego uważa się Świętego Dionizego. Podwójna numeracja arcybiskupów w czasie Rewolucji Francuskiej wynikła z faktu obsady tego urzędu przez nowe republikańskie władze. Do ustalonego porządku powrócono wraz z zawarciem konkordatu przez Napoleona.

</doc>
<doc id="1905855" url="https://pl.wikipedia.org/wiki?curid=1905855" title="Christer Johansson">
Christer Johansson

Bo Arne Christer Johansson (ur. 11 listopada 1950 w Bjurholm) – szwedzki biegacz narciarski, złoty medalista mistrzostw świata.
Kariera.
W zawodach startował w latach 70. Igrzyska olimpijskie w Innsbrucku w 1976 roku były pierwszymi i zarazem ostatnimi w jego karierze. Zajął tam 21. miejsce w biegu na 30 km techniką klasyczną, a wraz z kolegami z reprezentacji zajął czwarte miejsce w sztafecie 4x10 km.
W 1978 roku wystartował na mistrzostwach świata w Lahti. Osiągnął tam największy sukces w swojej karierze, wspólnie z Svenem-Åke Lundbäckiem, Tommym Limbym i Thomasem Magnusonem zdobywając złoty medal w sztafecie.

</doc>
<doc id="1905856" url="https://pl.wikipedia.org/wiki?curid=1905856" title="Stajnia na Salvatorze">
Stajnia na Salvatorze

Stajnia na Salvatorze – polski film wojenny z 1967 w reżyserii Pawła Komorowskiego na podstawie opowiadania "Stajnia na Celnej" Jana Józefa Szczepańskiego.
Film kręcony w Krakowie.
Opis fabuły.
W czasie II wojny światowej młody uczestnik polskiego ruchu oporu, Michał, otrzymuje od organizacji rozkaz wykonania wyroku na swoim przyjacielu Janie Gajewskim („Zyga”), który załamał się w czasie śledztwa w Gestapo i zdradził towarzyszy. Michał nie jest w stanie wykonać wyroku śmierci. Wkrótce, na skutek zdrady Zygi, zaczynają się aresztowania.
Obsada.
Źródło: Filmpolski.pl

</doc>
<doc id="1905857" url="https://pl.wikipedia.org/wiki?curid=1905857" title="Saneczkarstwo na Zimowych Igrzyskach Olimpijskich 2010 - dwójki mężczyzn">
Saneczkarstwo na Zimowych Igrzyskach Olimpijskich 2010 - dwójki mężczyzn

Saneczkarskie dwójki mężczyzn na Zimowych Igrzyskach Olimpijskich 2010 odbyły się w dniu 17 lutego na torze Whistler Sliding Centre w Whistler. Mistrzostwo olimpijskie sprzed czterech lat obroniła austriacka dwójka Andreas Linger / Wolfgang Linger, srebro zdobyła łotewska para Andris Šics / Juris Šics, brązowymi medalistami została niemiecka dwójka Patric Leitner / Alexander Resch.

</doc>
<doc id="1905858" url="https://pl.wikipedia.org/wiki?curid=1905858" title="Cyprus Broadcasting Corporation">
Cyprus Broadcasting Corporation

Radiofonikó Ídruma Kúprou (gr. Ραδιοφωνικό Ίδρυμα Κύπρου; ang. "Cyprus Broadcasting Corporation"; tur. Kıbrıs Radyo Yayin Kurumu), skrótowo RIK (gr. ΡΙΚ; ang. CyBC; tur. KRYK) – cypryjski nadawca publiczny. Rozpoczął działalność radiową 4 października 1953 roku, a w 1957 transmisję telewizyjną. Nadaje cztery stacje radiowe i dwa krajowe programy telewizyjne oraz wykorzystuje jeden kanał satelitarny dla cypryjskiej diaspory.
Głównym zadaniem nadawcy jest dostarczanie informacji, kultury i rozrywki dla mieszkańców kraju. jest częściowo finansowany przez podatek (dodany do rachunków za energię elektryczną). Należy do takich organizacji jak: EBU, Bonac i CBA.

</doc>
<doc id="1905859" url="https://pl.wikipedia.org/wiki?curid=1905859" title="Parafia św. Elżbiety Węgierskiej w Częstochowie">
Parafia św. Elżbiety Węgierskiej w Częstochowie

Parafia Świętej Elżbiety Węgierskiej w Częstochowie - rzymskokatolicka parafia, położona w dekanacie Częstochowa - św. Józefa, archidiecezji częstochowskiej w Polsce.
Historia.
14 lipca 1984 roku został ogłoszony dekret biskupa częstochowskiego Stefana Bareły ustanawiający Wikariat Terenowy pw. św. Elżbiety Węgierskiej w Częstochowie. 
1 września 1984 roku rozpoczęła się katechizacja dzieci i młodzieży. Pierwszą Mszę świętą w tymczasowej kaplicy odprawił ks. Marian Mermer 14 kwietnia 1985 roku. 
11 kwietnia 1987 roku biskup częstochowski Stanisław Nowak erygował parafię pw. św. Elżbiety Węgierskiej w Częstochowie. 16 czerwca 1988 roku parafia otrzymała z Urzędu Wojewódzkiego zgodę na lokalizację Kościoła. 

</doc>
<doc id="1905861" url="https://pl.wikipedia.org/wiki?curid=1905861" title="DJ Mehdi">
DJ Mehdi

DJ Mehdi (właśc. Mehdi Favéris-Essadi, ur. 20 stycznia 1977 w Paryżu, zm. 13 września 2011 w Paryżu) – francuski DJ i producent muzyczny pochodzenia tunezyjskiego.
Grał w Ideal J i 113, tworzył muzykę dla francuskiego filmowego kolektywu Kourtrajmé.
13 września 2011 Mehdi zginął tragicznie w wieku 34 lat, nieoficjalną przyczyną śmierci był upadek z dachu.

</doc>
<doc id="1905863" url="https://pl.wikipedia.org/wiki?curid=1905863" title="Parafia św. Floriana w Częstochowie">
Parafia św. Floriana w Częstochowie

Parafia Świętego Floriana w Częstochowie – rzymskokatolicka parafia, położona w dekanacie Częstochowa - św. Józefa, archidiecezji częstochowskiej w Polsce, erygowana w 1990.

</doc>
<doc id="1905866" url="https://pl.wikipedia.org/wiki?curid=1905866" title="Shangri-la (kraina)">
Shangri-la (kraina)



</doc>
<doc id="1905868" url="https://pl.wikipedia.org/wiki?curid=1905868" title="Tommy Limby">
Tommy Limby

Set Tommy Limby (ur. 5 września 1947 w Gåxsjö, zm. 13 stycznia 2008 w Orsie) – szwedzki biegacz narciarski, złoty medalista mistrzostw świata.
Kariera.
Startował w zawodach w latach 70. Igrzyska olimpijskie w Innsbrucku w 1976 były pierwszymi i zarazem ostatnimi w jego karierze. W swoim najlepszym występie, w biegu na 50 km techniką klasyczną, zajął ósme miejsce.
W 1978 wystartował na mistrzostwach świata w Lahti. Osiągnął tam największy sukces w swojej karierze, wspólnie z Christerem Johanssonem, Svenem-Åke Lundbäckiem i Thomasem Magnusonem zdobywając złoty medal w sztafecie 4x10 km. Zajął też między innymi drugie miejsce w Biegu Wazów w 1973 roku, a w 1976 i 1977 roku był trzeci.

</doc>
<doc id="1905870" url="https://pl.wikipedia.org/wiki?curid=1905870" title="Rożewe">
Rożewe



</doc>
<doc id="1905871" url="https://pl.wikipedia.org/wiki?curid=1905871" title="Parafia św. Jana z Dukli w Częstochowie">
Parafia św. Jana z Dukli w Częstochowie

Parafia Świętego Jana z Dukli w Częstochowie – rzymskokatolicka parafia, położona w dekanacie Częstochowa - św. Józefa, archidiecezji częstochowskiej w Polsce, erygowana w 1994. Utworzona przy klasztorze św. Jana z Dukli. Opiekę nad parafią sprawują bernardyni.

</doc>
<doc id="1905872" url="https://pl.wikipedia.org/wiki?curid=1905872" title="Miguel Mejía Barón">
Miguel Mejía Barón

Miguel Mejía Barón (ur. 17 kwietnia 1949) – meksykański trener piłkarski. Uczestnik Mundialu 1994.

</doc>
<doc id="1905874" url="https://pl.wikipedia.org/wiki?curid=1905874" title="Parafia św. Józefa Rzemieślnika w Częstochowie">
Parafia św. Józefa Rzemieślnika w Częstochowie

Parafia Świętego Józefa Rzemieślnika w Częstochowie – rzymskokatolicka parafia, położona w dekanacie Częstochowa – św. Józefa, archidiecezji częstochowskiej w Polsce, erygowana w 1910.

</doc>
<doc id="1905876" url="https://pl.wikipedia.org/wiki?curid=1905876" title="Zielone domostwa">
Zielone domostwa

Zielone domostwa – amerykański film romantyczny z 1959 w reżyserii Mela Ferrera, na podstawie powieści "Green Mansions" Williama Henry'ego Hudsona. W rolach głównych wystąpili Audrey Hepburn (ówczesna żona Ferrera) oraz Anthony Perkins.
W zamierzeniu film miał być pierwszym z kilku projektów w reżyserii Ferrera, z jego żoną w roli głównej lecz ostatecznie powstał tylko ten jeden film. Był to jeden z nielicznych filmów w karierze Audrey Hepburn, który nie był sukcesem artystycznym ani kasowym.

</doc>
<doc id="1905877" url="https://pl.wikipedia.org/wiki?curid=1905877" title="Ontogeneza (mineralogia)">
Ontogeneza (mineralogia)

Ontogeneza jako termin oznacza historię wzrostu pewnych indywiduów począwszy od ich zarodkowania, poprzez wzrost, a kończąc na późniejszych zmianach, w przypadku minerałów na przemianach wywołanych zmiennymi warunkami geologicznymi. Ontogeneza minerałów (ontogenia) stanowi podstawową część zagadnień poruszanych przez mineralogię genetyczną. Badania ontogenetyczne obejmują również rozważania nad genezą poszczególnych indywidualnych skupień mineralnych, które dostarczają informacji o przebiegu procesów minerałotwórczych. Jako przykład może posłużyć przebieg krystalizacji krzemionki lub kształtowanie się druz i geod jako produktów narastania lub rekrystalizacji kryształów. Dla geochemii ważne znaczenie ma kształtowanie się pseudomorfoz.
Zobacz też.
parageneza, mineralogia genetyczna

</doc>
<doc id="1905878" url="https://pl.wikipedia.org/wiki?curid=1905878" title="Jurij Michajłow">
Jurij Michajłow

Jurij Matwiejewicz Michajłow (ros. Ю́рий Матве́евич Миха́йлов; ur. 25 lipca 1930 w Ulitinie, zm. 15 lipca 2008 w Twerze) – rosyjski łyżwiarz szybki reprezentujący ZSRR, złoty medalista olimpijski.
Kariera.
Największy sukces w karierze Jurij Michajłow osiągnął w 1956 roku, kiedy podczas igrzysk olimpijskich w Cortina d’Ampezzo zdobył złoty medal na dystansie 1500 m. W zawodach tych ex aequo pierwsze miejsce zajął z nim jego rodak, Jewgienij Griszyn, a trzecie miejsce zajął Toivo Salonen z Finlandii. Na tych samych igrzyskach wystartował także w biegu na 500 m, ale nie ukończył rywalizacji. Nigdy nie zdobył medalu mistrzostw świata. Tylko raz wystąpił na imprezie tego cyklu, podczas wielobojowych mistrzostw świata w Oslo w 1956 roku był ósmy. W tym samym roku był też dziesiąty na mistrzostwach Europy w Helsinkach.
Dwa razy bił rekordy świata. Trenował także pięściarstwo.

</doc>
<doc id="1905879" url="https://pl.wikipedia.org/wiki?curid=1905879" title="Stadion Giulești-Valentin Stănescu">
Stadion Giulești-Valentin Stănescu

Stadion Giulești-Valentin Stănescu (rum. "Stadionul Giulești-Valentin Stănescu") – był macierzystym stadionem klubu FC Rapid Bukareszt. Posiadał kategorię II UEFA. Inauguracja stadionu odbyła się 10 czerwca 1939 roku. Pojemność stadionu wynosiła 19 100 miejsc. Obiekt wyposażony był w oświetlenie o natężeniu 1400 luksów. W 2018 roku został zamknięty, a w 2019 roku wyburzony i w jego miejscu powstał nowy obiekt.

</doc>
<doc id="1905882" url="https://pl.wikipedia.org/wiki?curid=1905882" title="Parafia św. Judy Tadeusza Apostoła w Częstochowie">
Parafia św. Judy Tadeusza Apostoła w Częstochowie

Parafia Świętego Judy Tadeusza Apostoła w Częstochowie – rzymskokatolicka parafia, położona w dekanacie Częstochowa – św. Józefa, archidiecezji częstochowskiej w Polsce, erygowana w 1957. 
Historia.
W momencie erygowania w 1925 roku diecezji częstochowskiej w mieście istniały tylko 4 para­fie: św. Zygmunta, św. Rodziny, św. Barbary i św. Rocha. Po II wojnie światowej władze państwowe nie pozwalały na tworzenie nowych parafii. Było to możliwe dopiero po 1956 roku. Po powstaniu kilku nowych parafii 31 grudnia 1957 biskup Zdzislaw Goliński podzielił dekanat tworząc dwa dekanaty. Parafia św. Judy Tadeusza znalazła się w dekanacie II. 

</doc>
<doc id="1905883" url="https://pl.wikipedia.org/wiki?curid=1905883" title="Ontogeneza (ujednoznacznienie)">
Ontogeneza (ujednoznacznienie)



</doc>
<doc id="1905885" url="https://pl.wikipedia.org/wiki?curid=1905885" title="Richard McDermott">
Richard McDermott



</doc>
<doc id="1905886" url="https://pl.wikipedia.org/wiki?curid=1905886" title="Parafia św. Melchiora Grodzieckiego w Częstochowie">
Parafia św. Melchiora Grodzieckiego w Częstochowie

Parafia Świętego Melchiora Grodzieckiego w Częstochowie – rzymskokatolicka parafia, położona w dekanacie Częstochowa - św. Józefa, archidiecezji częstochowskiej w Polsce, erygowana w 1998.

</doc>
<doc id="1905887" url="https://pl.wikipedia.org/wiki?curid=1905887" title="Kosmas (biskup praski)">
Kosmas (biskup praski)

Kosmas (zm. 10 października lub 10 grudnia 1098) – czeski duchowny katolicki, biskup praski od 1067 r.
Życiorys.
Jego pochodzenie i data urodzenia nie są znane. Po śmierci biskupa praskiego Jaromira Gebharta Kosmas został wybrany w 1091 r. na jego następcę. Inwestyturę otrzymał pod koniec tego roku od króla Konrada Salickiego w Mantui. Konsekracja biskupia miała miejsce trzy lata później w Moguncji z rąk arcybiskupa metropolity mogunckiego Rutharda.
W obu tych wyprawach towarzyszył mu czeski kanonik i kronikarz Kosmas z Pragi. Podobne imiona obu postaci historycznych powodowały, że często w źródłach ich dokonania były mylone.

</doc>
<doc id="1905888" url="https://pl.wikipedia.org/wiki?curid=1905888" title="Reprezentacja Macedonii Północnej w koszykówce mężczyzn">
Reprezentacja Macedonii Północnej w koszykówce mężczyzn

Reprezentacja Macedonii Północnej w koszykówce mężczyzn – drużyna, która reprezentuje Macedonię Północną w koszykówce mężczyzn. Za jej funkcjonowanie odpowiedzialny jest Macedoński Związek Koszykówki ("KFM"). Na arenach międzynarodowych występuje od 1993 roku. Trzykrotnie brała udział w Mistrzostwach Europy. Jej najlepszym osiągnięciem jest zajęcie w tych zawodach 4. miejsca w 2011 roku.

</doc>
<doc id="1905895" url="https://pl.wikipedia.org/wiki?curid=1905895" title="Parafia Najświętszej Maryi Panny Częstochowskiej w Częstochowie">
Parafia Najświętszej Maryi Panny Częstochowskiej w Częstochowie

Parafia Najświętszej Maryi Panny Częstochowskiej w Częstochowie – rzymskokatolicka parafia, położona w dekanacie Częstochowa - św. Wojciecha, archidiecezji częstochowskiej w Polsce, erygowana w 1995.
Historia.
Budowę tymczasowej kaplicy rozpoczęto 17 kwietnia, a ukończono pod koniec lipca 1995. Pierwszym proboszczem został ks. Krzysztof Jacniacki. 2 grudnia 1995. ówczesny arcybiskup częstochowski Stanisław Nowak poświęcił plac pod budowę kościoła. Pozwolenie na budowę uzyskano w 1997. 3 grudnia tegoż roku poświęcono fundamenty świątyni. W 2006 zmieniono proboszcza na ks. Ryszarda Umańskiego, po tym, jak dotychczasowy proboszcz, Krzysztof Jacniacki, zgwałcił dwudziestoletnią parafiankę, za co został skazany przez sąd na 3 lata pozbawienia wolności. W 2020 roku ponownie zmieniono proboszcza na ks. Zbigniewa Jeża, z powodu przeniesienia ks. Ryszarda Umańskiego do pobliskiej parafii św. Wojciecha.

</doc>
<doc id="1905899" url="https://pl.wikipedia.org/wiki?curid=1905899" title="Zofia Tokarczyk">
Zofia Tokarczyk

Zofia Tokarczyk (ur. 17 kwietnia 1963 w Nowym Sączu) – polska panczenistka, medalistka mistrzostw Europy i świata, olimpijka, prekursorka łyżwiarstwa short track w Polsce.
Życiorys.
Uczęszczała do Szkoły Podstawowej Nr 3 w Zakopanem. Absolwentka Szkoły Mistrzostwa Sportowego w Zakopanem w 1983 (klasa IVb, wychowawczyni Ewa Kośmińska).
Startowała w dwóch zimowych olimpiadach (Sarajewo 1984, Calgary 1988). Podczas Zimowej Uniwersjady 1985 w Belluno we Włoszech była polską prekursorką łyżwiarstwa short track. Jako jedyna Polka wystartowała we wprowadzanej wtedy konkurencji. W klasyfikacji końcowej zajęła 17. miejsce na 27 zawodniczek. Rywalka Erwiny Ryś-Ferens. Brązowa medalistka mistrzostw świata (na 500 m) w Calgary (1990). Wicemistrzyni Europy (na 500 m) w Groningen (1985). Dziewięciokrotna mistrzyni Polski i dziewięciokrotna wicemistrzyni Polski. Mistrzyni Sportu, odznaczona m.in. srebrnym Medalem za Wybitne Osiągnięcia Sportowe.
Jej trener, a później również mąż, Stanisław Kłotkowski zmarł 23 maja 2010 r..

</doc>
<doc id="1905902" url="https://pl.wikipedia.org/wiki?curid=1905902" title="Ostrowo-Pustki">
Ostrowo-Pustki



</doc>
<doc id="1905904" url="https://pl.wikipedia.org/wiki?curid=1905904" title="Miłość dwudziestolatków">
Miłość dwudziestolatków

Miłość dwudziestolatków (fr. "L'amour à vingt ans") – nowelowy film psychologiczno-obyczajowy z 1962 roku.
Obraz składa się z pięciu nowel: francuskiej w reżyserii François Truffauta, włoskiej w reżyserii Renzo Rosselliniego, niemieckiej w reżyserii Marcela Ophulsa, japońskiej w reżyserii Shintaro Ishihary oraz polskiej w reżyserii Andrzeja Wajdy.

</doc>
<doc id="1905905" url="https://pl.wikipedia.org/wiki?curid=1905905" title="Ostrowo (powiat pucki)">
Ostrowo (powiat pucki)

Ostrowo (dodatkowa nazwa w j. kaszub. Òstrowò, niem. "Ostrau") – wieś w Polsce, w województwie pomorskim, w powiecie puckim, w gminie Władysławowo, nad Morzem Bałtyckim.
Wieś królewska położona była w II połowie XVI wieku w powiecie puckim województwa pomorskiego. W latach 1963–1972 część osiedla Jastrzębia Góra. W latach 1973–2014 część miasta Władysławowo.
Większość zabudowy Ostrowa to prywatne kwatery, pensjonaty i ośrodki wypoczynkowe, powstałe głównie na przełomie XX i XXI wieku.
Miejscowość jest siedzibą parafii rzymskokatolickiej, należącej do dekanatu Żarnowiec w archidiecezji gdańskiej.
Położenie.
Ostrowo leży na północno-zachodnim krańcu Pobrzeża Kaszubskiego, na Kępie Ostrowskiej w sąsiedztwie pradoliny Czarnej Wody. Zabudowania miejscowości są odległe o około 1 km od Morza Bałtyckiego. Wieś graniczy od wschodniej strony z Jastrzębią Górą, od południa ze Sławoszynem i Mieroszynem oraz od zachodu z Karwią.
W Ostrowie zaczyna się ścieżka dydaktyczna prowadząca do rezerwatów przyrody Bielawskiego Błota.
Historia.
Badania archeologiczne wykazały, że w epoce mezolitu istniało w Ostrowie obozowisko, a w epoce neolitu otwarta osada. Pierwsze rozpoznanie archeologiczne obszaru Kępy Ostrowskiej przeprowadzone zostało w okresie międzywojennym przez L. Sawickiego i J. Kostrzewskiego. Wynikiem było wydzielenie 25 stanowisk archeologicznych datowanych od mezolitu do neolitu. Dalsze prace badawcze na obszarze Kępy Ostrowskiej prowadzono w 1959 r., w latach 1974–1979 oraz okresie 1981-1983. W ich efekcie zarejestrowano liczne stanowiska archeologiczne. Po raz pierwszy wymieniane w 1381, a w 1400 posiadało prawo polskie. Jednego zbrojnego na wypadek wojny mieli dostarczać mieszkańcy osady za czasów panowania krzyżackiego. 7 września 1552 król Zygmunt August nadał nowy przywilej dla Ostrowa: prawo połowu ryb w Jeziorze Ostrowskim i w Bałtyku. W późniejszym czasie Ostrowo było wsią starościańską, a po rozbiorze Polski od 1772 w rękach rządu pruskiego. Miało wtedy powierzchnię 10,5 włóki. W pierwszej połowie XIX wieku przeszło na własność 3 czynszowników.
Z dniem 01.01.2015 samorząd Władysławowa utworzył jednostkę pomocniczą – sołectwo „Ostrowo”. Sołectwo Ostrowo ma największą spośród jednostek pomocniczych Władysławowa powierzchnię i wynosi ona 1025,3 ha.
Przy drodze wojewódzkiej 215 znajdują się dwa kąpieliska nadmorskie. W 2012 kąpielisko Ostrowo (wejście nr 35) spełniało wytyczne wymogi jakościowe dla wody w kąpielisku Unii Europejskiej.
Religia.
13 czerwca 2001 ustanowiono parafię rzymskokatolicką pw. Niepokalanego Poczęcia NMP. W dniu 15 czerwca 2004 rozpoczęto prace ziemne przy budowie kościoła parafialnego. Pierwszą mszę w niewykończonym jeszcze kościele odprawiono 14 czerwca 2009.
Turystyka.
Szlaki piesze
Szlaki rowerowe
Szlaki konne
Galeria.
Zdjęcia z 2016 roku:

</doc>
<doc id="1905906" url="https://pl.wikipedia.org/wiki?curid=1905906" title="Parafia Najświętszej Maryi Panny z Góry Karmel w Częstochowie">
Parafia Najświętszej Maryi Panny z Góry Karmel w Częstochowie

Parafia Najświętszej Maryi Panny z Góry Karmel w Częstochowie – rzymskokatolicka parafia, położona w dekanacie Częstochowa - św. Wojciecha, archidiecezji częstochowskiej w Polsce, erygowana w 1990.

</doc>
<doc id="1905910" url="https://pl.wikipedia.org/wiki?curid=1905910" title="Herman (biskup praski)">
Herman (biskup praski)

Herman (zm. 17 września 1122) – duchowny katolicki, biskup praski od 1099 r.
Jego pochodzenie oraz miejsce urodzenia nie są znane. Po śmierci biskupa Kosmasa został wybrany na jego następcę w 1099 r. W tym samym roku otrzymał święcenia biskupie i inwestyturę. Zmarł w 1122 r.

</doc>
<doc id="1905911" url="https://pl.wikipedia.org/wiki?curid=1905911" title="Parafia Opatrzności Bożej w Częstochowie">
Parafia Opatrzności Bożej w Częstochowie

Parafia Opatrzności Bożej w Częstochowie – rzymskokatolicka parafia, położona w dekanacie Częstochowa - św. Wojciecha, archidiecezji częstochowskiej w Polsce, erygowana w 1950. Jej terytorium zostało wydzielone z parafii św. Zygmunta.

</doc>
<doc id="1905912" url="https://pl.wikipedia.org/wiki?curid=1905912" title="Pilooski">
Pilooski

Pilooski (właśc. Cédric Marszewski), francuski DJ.

</doc>
<doc id="1905914" url="https://pl.wikipedia.org/wiki?curid=1905914" title="Wieża Żółtego Żurawia">
Wieża Żółtego Żurawia

Wieża Żółtego Żurawia () – wieża znajdująca się w Wuhanie, w prowincji Hubei, w Chinach. Budowla stoi na wzgórzu Sheshan, w dzielnicy Wuchang, w pobliżu rzeki Jangcy.
Została zbudowana na tzw. „Skale Żółtego Żurawia”, od której pochodzi nazwa wieży. Wielokrotnie przebudowywana, ma obecnie 51 m wysokości i składa się z pięciu kondygnacji. Charakterystycznym elementem są dachy pokryte ponad 100 tys. żółtych dachówek oraz czerwone filary podtrzymujące stropy. Obok wieży znajduje się Pagoda Shengxiang.
Historia.
Budowlę wzniesiono na polecenie Sun Quana w 223 roku, w Epoce Trzech Królestw. Pierwotnie, drewniany budynek pełnił funkcję wieży strażniczej, ze względu na dogodną lokację. Po kilku stuleciach przestała służyć do celów militarnych. Za panowania dynastii Tang wieża była tematem wielu popularnych utworów (autorstwa m.in. Cui Hao i Li Baia), które rozsławiły budowlę i zachęciły ludzi do jej odwiedzenia. W okresie rządów dynastii Ming i Qing wieża była siedmiokrotnie niszczona i odnawiana. W 1884 roku, cała konstrukcja została strawiona przez pożar a jej odbudowę rozpoczęto dopiero w 1981 roku. Rekonstrukcji dokonano na podstawie obrazów z okresu dynastii Qing. Prace zakończono w 1985 roku.

</doc>
<doc id="1905916" url="https://pl.wikipedia.org/wiki?curid=1905916" title="Parafia św. Jacka w Częstochowie">
Parafia św. Jacka w Częstochowie

Parafia Świętego Jacka w Częstochowie – rzymskokatolicka parafia, położona w dekanacie Częstochowa - św. Wojciecha, archidiecezji częstochowskiej w Polsce, erygowana w 1982. Jej terytorium zostało wydzielone z parafii Opatrzności Bożej.
Kościoły i kaplice.
W parafii znajdują się:
Zasięg parafii.
ulice: Batalionów Chłopskich, Białoszewskiego, Cyganowskiego, Cyprysowa, Czapskiego, Czechowicza, Fertnera, Grochowiaka, Kontkiewicza, Korzeniowskiego, Lazurowa, Malewskiej, Micińskiego, Norwida, Ossolińskiego, Pajęcza, Parandowskiego, Piłkarska, Rędzińska, Sabatowskiego, Sasankowa, Sąsiedzka, Staffa, Szaniawskiego, Tenisowa, Warszawska (nr. 351-480), Widłaków, Wypoczynku, Zarankiewicza, Zawilcowa, Zegadłowicza.

</doc>
<doc id="1905918" url="https://pl.wikipedia.org/wiki?curid=1905918" title="Reprezentacja Luksemburga w koszykówce mężczyzn">
Reprezentacja Luksemburga w koszykówce mężczyzn

Reprezentacja Luksemburga w koszykówce mężczyzn – drużyna, która reprezentuje Luksemburg w koszykówce mężczyzn. Za jej funkcjonowanie odpowiedzialny jest Luksemburski Związek Koszykówki ("FLBB"). Trzykrotnie brała udział w Mistrzostwach Europy. Jej najlepszym osiągnięciem jest zajęcie w tych zawodach 8. miejsca w debiucie w 1946 roku.

</doc>
<doc id="1905920" url="https://pl.wikipedia.org/wiki?curid=1905920" title="Parafia św. Kazimierza Królewicza w Częstochowie">
Parafia św. Kazimierza Królewicza w Częstochowie

Parafia Świętego Kazimierza Królewicza w Częstochowie – rzymskokatolicka parafia, położona w dekanacie Częstochowa - św. Wojciecha, archidiecezji częstochowskiej w Polsce, erygowana w 1972 roku. 
Historia.
Parafia została erygowana w 1972 roku. Wcześniej, od 1965 wikariat terenowy. Najstarsze duszpasterstwo w dzielnicy Tysiąclecia. Początkowo parafia korzystała z kościoła Przemienienia Pańskiego (obecnie Zmartwychwstania Pańskiego w Tajemnicy Emaus) na cmentarzu Kule. W latach 1999-2000 staraniem wiernych i ks. prał. Aleksandra Kutyni wybudowano w miejscu dawnej plebanii kościół parafialny św. Kazimierza przy ul. Brzeźnickiej. 

</doc>
<doc id="1905921" url="https://pl.wikipedia.org/wiki?curid=1905921" title="Stefan Junge">
Stefan Junge

Stefan Junge (ur. 1 września 1950 w Lipsku) – wschodnioniemiecki lekkoatleta, skoczek wzwyż.
Na Igrzyskach Olimpijskich w Monachium w 1972 zdobył srebrny medal. Dwukrotnie był mistrzem NRD na otwartym stadionie (1972, 1973) i raz w hali (1972).
Swój rekord życiowy (2,23 m) ustanowił 10 czerwca 1972 w Poczdamie.

</doc>
<doc id="1905922" url="https://pl.wikipedia.org/wiki?curid=1905922" title="Septa">
Septa

Septa (l. mn. septy, ), czyli przegroda – u grzybów jest to poprzeczna ściana dzieląca strzępkę na komórki. Strzępki z przegrodami nazywane są strzępkami septowanymi, strzępki bez przegród to strzępki nieseptowane. Przegrody występują również w niektórych zarodnikach.
Ze względu na budowę dzieli się septy na:
Septy wzmacniają i stabilizują konstrukcję strzępek. Ważnym zadaniem, jakie spełniają, jest zamknięcie odcinka plechy w przypadku uszkodzenia niektórych komórek, lub w przypadku stresu biotycznego lub abiotycznego. Eliminacja części komórek pozostaje bez większego wpływu na pozostałą część grzybni. Stwierdzono, że grzyby posiadające w strzępkach septy są bardziej odporne na brak wody (stres wodny), niż grzyby o strzępkach nieseptowanych. W zamknięciu otworów przegrody biorą udział ciałka Woronina. Ich średnica jest większa od średnicy porów w przegrodzie.
Septy występują u przedstawicieli workowców ("Ascomycota") i podstawczaków ("Basidiomycota"). U innych grup grzybów septy nie występują, między fragmentami strzępek tworzą się natomiast pełne przegrody, które odcinają zamierający fragment, lub służą do rozmnażania.
Przegrody występują również w zarodnikach. Wyróżnia się ich tutaj dwa rodzaje:

</doc>
<doc id="1905924" url="https://pl.wikipedia.org/wiki?curid=1905924" title="Dysepiment">
Dysepiment



</doc>
<doc id="1905925" url="https://pl.wikipedia.org/wiki?curid=1905925" title="Parafia św. Wojciecha w Częstochowie">
Parafia św. Wojciecha w Częstochowie

Parafia Świętego Wojciecha w Częstochowie – rzymskokatolicka parafia, położona w dekanacie Częstochowa – św. Wojciecha, archidiecezji częstochowskiej w Polsce, erygowana w 1969.
Kościoły i kaplice.
W parafii znajdują się:

</doc>
<doc id="1905926" url="https://pl.wikipedia.org/wiki?curid=1905926" title="Dissepimentum">
Dissepimentum



</doc>
<doc id="1905928" url="https://pl.wikipedia.org/wiki?curid=1905928" title="Wolkwin II Waldeck">
Wolkwin II Waldeck

Wolkwin II Schwalenberg (ur. 1125 zm. ok. 1177) – syn hrabiego Widekinda I Schwalenberg (zm. 1136) i jego żony Lutrudy von Itter (zm. 22 marca 1149).
Życie.
Po śmierci ojca w 1137 został nowym hrabią Schwalenberg. Dzięki swemu pierwszemu małżeństwu z Luitgard zu Ziegenhain, córką hrabiego Poppo I von Reichenbach, otrzymał hrabstwo Waldeck, które potem on i jego potomkowie w 1180 podnieśli do rangi hrabstwa Waldeck.
Wolkwin podobnie jak inni władcy tego okresu prowadził (przy pomocy brata Wittekinda II) liczne spory z sąsiednimi feudałami, zwłaszcza z biskupem Paderborn, arcybiskupem Kolonii i opatami klasztoru w Corvey.
Kupił klasztory w Willebadessen, Flechtdorf i Aroldessen, które przekazał swej babce Gepie von Ittem. Dla swojej matki nabył rozległe posiadłości na obszarze Korbach-Arolsen.
W 1144 ofiarował rodzinie swego teścia Poppo I von Reichenbach klasztor Aulisburg-Haina.
Po śmierci Judyty ksieni opactwa w Northeim w 1146 Wolkwin próbował oddać ten urząd swej siostrzenicy Judycie, ale ze względu na opór Wibalda opata Corvey, co było prawdopodobnie przyczyną późniejszych sporów opata Crovey z hrabią Schwalenberg.
Jako wasal Henryka Lwa był przez lata wiernym rycerzem i uczestniczył w wielu bataliach księcia. Jak większość wasali księcia Westfalii, później został przeciwnikiem Henryka.
Małżeństwa i dzieci.
Po raz pierwszy ożenił się z Luitgardą zu Ziegenhain, córką hrabiego Poppo I von Reichenbach i dziedziczką Waldeck i to małżeństwo zostało rozwiązane w 1161 r. ze względu na jej bezdzietność.
Jego drugą żoną była Lutrud.
Z tego małżeństwa narodziło się pięcioro dzieci:

</doc>
<doc id="1905929" url="https://pl.wikipedia.org/wiki?curid=1905929" title="Łotwa na Zimowych Igrzyskach Olimpijskich 2002">
Łotwa na Zimowych Igrzyskach Olimpijskich 2002

Łotwę na Zimowych Igrzyskach Olimpijskich 2002 reprezentowało 47 zawodników.

</doc>
<doc id="1905933" url="https://pl.wikipedia.org/wiki?curid=1905933" title="Eparchia Kałuska i Borowska">
Eparchia Kałuska i Borowska



</doc>
<doc id="1905934" url="https://pl.wikipedia.org/wiki?curid=1905934" title="Eparchia Jarosławska i Rostowska">
Eparchia Jarosławska i Rostowska



</doc>
<doc id="1905935" url="https://pl.wikipedia.org/wiki?curid=1905935" title="Bas-Sassandra (region)">
Bas-Sassandra (region)

Region Bas-Sassandra (, Dolna Sassandra) – istniejący do 2011 roku region w południowo-zachodniej części Wybrzeża Kości Słoniowej. Położony nad Oceanem Atlantyckim, Zatoką Gwinejską. Obejmował obszar 25 800 km². Stolicą regionu było miasto San Pédro. Region graniczył z Liberią oraz regionami: Moyen-Cavally, Haut-Sassandra, Fromager i Sud Bandama. To w tym regionie osiedlali się pierwsi Portugalczycy w XV wieku. Miasta Sassandra, Fresco czy San Pédro są dawnymi osadami portugalskimi.
W ramach reformy administracyjnej w 2011 roku region został zniesiony, a w jego miejsce w zbliżonych granicach powołano dystrykt Bas-Sassandra.
Demografia.
Region jest słabo zaludniony. Liczył 440 000 mieszkańców (zaledwie 3,6% ludności całego kraju). Tubylcza ludność wywodzi się przede wszystkim z 3 głównych plemion: "Winnin", "Bakwe" i "Piais". W ciągu ostatnich 20 lat liczba ludności znacznie wzrosła, głównie dzięki napływowi uchodźców z krajów ogarniętych wojną domową takich jak Liberia czy Sierra Leone.
Edukacja.
Cały region Dolna Sassandra posiada 533 szkoły podstawowe, 2 szkoły techniczne oraz 2 szkoły średnie.
Ochrona zdrowia.
W regionie jest 1 szpital publiczny (Centre Hospitalier Régional), 25 placówek opieki zdrowotnej oraz 7 aptek.
Gospodarka.
Dolna Sassandra jest jednym z najbogatszych w kraju głównie dzięki portowi w San Pédro, który jest drugim portem Wybrzeża Kości Słoniowej po Abidżanie. Port zajmuje obszar 200 ha. Jest to największy na świecie port eksportujący ziarno kakaowe. Wysyłana jest stąd ponad połowa całych zbiorów Wybrzeża Kości Słoniowej.
Tubylcza ludność zajmuje się przede wszystkim uprawą wielu gatunków roślin, jak np. kauczukowiec. Produkuje olej palmowy i kakao. Jest to jeden z najdynamiczniej rozwijających się regionów w kraju. Ważnym zajęciem mieszkańców jest także rybołówstwo.

</doc>
<doc id="1905936" url="https://pl.wikipedia.org/wiki?curid=1905936" title="Eparchia Samarska i Syzrańska">
Eparchia Samarska i Syzrańska



</doc>
<doc id="1905937" url="https://pl.wikipedia.org/wiki?curid=1905937" title="Eparchia Permska i Solikamska">
Eparchia Permska i Solikamska



</doc>
<doc id="1905938" url="https://pl.wikipedia.org/wiki?curid=1905938" title="Eparchia Nowosybirska i Berdska">
Eparchia Nowosybirska i Berdska



</doc>
<doc id="1905939" url="https://pl.wikipedia.org/wiki?curid=1905939" title="Eparchia Archangielska i Chołmogorska">
Eparchia Archangielska i Chołmogorska



</doc>
<doc id="1905941" url="https://pl.wikipedia.org/wiki?curid=1905941" title="Eparchia Orłowska i Liwienska">
Eparchia Orłowska i Liwienska



</doc>
<doc id="1905942" url="https://pl.wikipedia.org/wiki?curid=1905942" title="Eparchia Tulska i Bielowska">
Eparchia Tulska i Bielowska



</doc>
<doc id="1905943" url="https://pl.wikipedia.org/wiki?curid=1905943" title="Meinhard (biskup praski)">
Meinhard (biskup praski)

Meinhard, znany także jako "Menhart" (zm. 2 lipca 1134) – niemiecki duchowny katolicki, biskup praski od 1122 r.
Życiorys.
Meinhard urodził się w Bambergu. Był przyjacielem późniejszego świętego Ottona z Bambergu. Był kapelanem księcia Władysława I, kanonikiem i dziekanem kapituły katedralnej w Pradze i proboszczem w Brandysie nad Łabą-Stará Boleslav.
Po śmierci biskupa praskiego Hermana, Meinhard został wybrany w 1122 r. na jego następcę. Wraz z zawarciem w tym samym roku konkordatu wormackiego, który kończył trwający wiele lat spór o inwestyturę między papieżem a cesarzem. Jego postanowienia dotyczyły całej Rzeszy, a zatem objęły również Czechy. Wybór biskupów pozostawiono w rękach kapituł katedralnych.
W tym samym roku Meinhard brał udział w krucjacie w Jerozolimie. Po jego powrocie, książę Władysław I już nie żył, a jego następcą został jego brat Sobiesław I. O śmierć poprzedniego władcy oskarżono praskiego biskupa, któremu udało się udowodnić swoją niewinność.
Podczas jego rządów zwiększono liczbę kanoników o pięciu. Zmarł 2 lipca 1134 r. na Morawach, wracając z Węgier z misji dyplomatycznej.

</doc>
<doc id="1905944" url="https://pl.wikipedia.org/wiki?curid=1905944" title="Mołdawia na Zimowych Igrzyskach Olimpijskich 2002">
Mołdawia na Zimowych Igrzyskach Olimpijskich 2002

Mołdawię na Zimowych Igrzyskach Olimpijskich 2002 reprezentowało pięcioro zawodników.

</doc>
<doc id="1905946" url="https://pl.wikipedia.org/wiki?curid=1905946" title="Adam Zdziebło">
Adam Zdziebło

Adam Michał Zdziebło (ur. 3 lipca 1974 w Rybniku) – polski urzędnik państwowy i polityk, od 2009 podsekretarz stanu, a następnie w latach 2010–2014 sekretarz stanu w resortach związanych z rozwojem, senator VIII kadencji.
Życiorys.
Ukończył studia na Wydziale Prawa i Administracji Uniwersytetu Śląskiego w Katowicach, a także studia podyplomowe w zakresie integracji europejskiej (w Ośrodku Studiów Europejskich UŚ).
Pracował w Związku Gmin i Powiatów Subregionu Zachodniego Województwa, dochodząc do stanowiska dyrektora tej organizacji. W wyborach samorządowych w 2006 uzyskał mandat radnego sejmiku śląskiego z listy Platformy Obywatelskiej. W 2005 i w 2007 bez powodzenia z listy tej partii kandydował do Sejmu.
W 2008 objął funkcję szefa gabinetu politycznego minister rozwoju regionalnego Elżbiety Bieńkowskiej. 12 stycznia 2009 został podsekretarzem stanu w Ministerstwie Rozwoju Regionalnego (złożył wówczas mandat radnego). 16 lutego 2010 zastąpił Hannę Jahns na stanowisku sekretarza stanu w tym resorcie. W wyborach parlamentarnych w 2011 został kandydatem PO do Senatu RP. Uzyskał mandat senatora, otrzymując 50 903 głosy. 28 listopada 2013 został sekretarzem stanu w Ministerstwie Infrastruktury i Rozwoju, zakończył urzędowanie 18 grudnia 2014. W 2015 został dyrektorem oddziału spółki akcyjnej Gaz-System w Świerklanach. Nie ubiegał się o parlamentarną reelekcję w wyborach w 2015.

</doc>
<doc id="1905947" url="https://pl.wikipedia.org/wiki?curid=1905947" title="Koba Szalamberidze">
Koba Szalamberidze

Koba Szalamberidze (, ur. 15 października 1984 w Kutaisi) – gruziński piłkarz występujący na pozycji pomocnika.
Kariera klubowa.
W latach 2001–2005 grał w rezerwach Dinamo Tbilisi. W 2004 roku trafił na wypożyczenie do Spartaki Tbilisi. Następnie występował w Torpedo Kutaisi, później ponownie Spartaki Tbilisi, dalej Meszakre Agara i Dinamo Batumi. Cały sezon 2007/08 spędził w Ameri Tbilisi, po czym na pół roku trafił do Spartaki Cchinwali i Sioni Bolnisi. Następnie na pół roku wrócił do Spartaki Cchinwali skąd w 2010 roku przeprowadził się do grającej w Ekstraklasie Odry Wodzisław Śląski. Zadebiutował 20 kwietnia 2010 w przegranym 2:3 meczu z Ruchem Chorzów. Sezon 2009/10 zakończył się spadkiem Odry z ekstraklasy, tracąc zaledwie jeden punkt do utrzymania. Szalamberidze pozostał w pierwszoligowej Odrze na pół sezonu. Zagrał w 12 meczach I ligi.
Po relegacji Odry Szalamberidze wrócił na chwilę do Gruzji. Tam zagrał pół sezonu w Sioni Bolnisi i pół sezonu w Spartaki Cchinwali. Ponownie wrócił na rok do I ligi w Polsce, tym razem do Floty Świnoujście. Na początku 2013 roku porócił do kraju i został zawodnikiem Gurii Lanczchuti. Następnie pół sezonu spędził na wypożyczeniu w Dili Gori. Na kolejny rok przeprowadził się do Sioni Bolnisi. W ostatnich latach występował także w Szukurze Kobuleti, FC Cchinwali oraz FC Gagra. W lutym 2020 roku ponownie został piłkarzem Odry Wodzisław Śląski, występującej na piątym szczeblu rozgrywkowym. Pod koniec tegoż roku opuścił zespół.

</doc>
<doc id="1905949" url="https://pl.wikipedia.org/wiki?curid=1905949" title="Cheyenne Mountain Air Force Station">
Cheyenne Mountain Air Force Station

Cheyenne Mountain Air Force Station – baza armii amerykańskiej zlokalizowana w Kolorado, we wnętrzu góry, w której znajduje się stanowisko dowodzenia Armii Stanów Zjednoczonych NORAD.
Historia.
W celu ochrony terytorium USA i jego sojuszników przewidywano budowę i modernizację 27 centrów na całym świecie za łączną sumę 8,5 miliarda dolarów. Budowa CMAFS rozpoczęła się w maju 1961 roku i trwała do lutego 1966 roku. Koszty budowy wyniosły 142 miliony dolarów US, co w 1999 roku odpowiadałoby 18 miliardom dolarów US. Od tego czasu centrum jest stale unowocześniane i rozbudowywane.
Cele i zadania.
Celem jednostki jest kontrola przestrzeni powietrznej i kosmicznej nad Ameryką Północną. Należy do tego:
Dodatkowo NORAD zajmuje się śledzeniem samolotów podejrzanych o przemyt narkotyków na teren USA i współpracuje w tej sprawie z innymi agencjami rządowymi.

</doc>
<doc id="1905952" url="https://pl.wikipedia.org/wiki?curid=1905952" title="Mahoniowiec">
Mahoniowiec

Mahoniowiec ("Swietenia") – rodzaj roślin z rodziny meliowatych, obejmujący trzy gatunki drzew i ich mieszańce występujących w Ameryce Środkowej i Południowej.
Morfologia.
Zimozielone lub półzimozielone, wysokie drzewa o dużych, nieparzystopierzastych liściach złożonych z gładkich i lśniących listków. Kwiaty drobne i niepozorne, złożone z 5-działkowego kielicha, 5-płatkowej korony, 1 słupka i 10 pręcików zrosłych nitkami w rurkę. Owocem jest torebka z oskrzydlonymi nasionami.
Systematyka.
"Elutheria " M. Roem., "Mahagoni" Adans., "Roia" Scop., "Suitenia" Stokes
Rodzaj należący do rodziny meliowatych ("Meliaceae"), rzędu mydleńcowców "Sapindales" w obrębie kladu różowych roślin okrytonasiennych.
Zastosowanie.
Dostarczają jednego z najcenniejszych na świecie drewna zwanego mahoniem. Najcenniejszy jest mahoniowiec właściwy ("Swietenia mahagoni") z Antyli, dostarczający najlepszego gatunkowo drewna. Obecnie jest on szeroko uprawiany w krajach o cieplejszym klimacie (bez przymrozków).

</doc>
<doc id="1905955" url="https://pl.wikipedia.org/wiki?curid=1905955" title="Herman I von Schwalenberg">
Herman I von Schwalenberg

Hermann I von Schwalenberg (ur. ok. 1163, zm. ok. 1224) – hrabia Schwalenberg, hrabia Waldeck, właściciel klasztorów w Paderborn, Arolsen i Flechtdorf.
Herman I urodził się około roku 1163 jako drugi syn Wolkwina II Schwalenberg i jego drugiej żony. W roku 1184 Hermann von Waldeck był już hrabią Schwalenberg. W 1185 brał udział wraz ze swoimi braćmi w założeniu klasztoru Marienfeld. W 1189 zrezygnował z tytułu hrabiego Schwalenberg i został nadzorcą kladztoru w Paderborn, otrzymał też wieś Brilon. Stracił jednak Aroldessen i w 1195 również Flechtdorf. Herman I umarł w skrajnej nędzy w 1224

</doc>
<doc id="1905958" url="https://pl.wikipedia.org/wiki?curid=1905958" title="Parafia Niepokalanego Poczęcia Najświętszej Maryi Panny w Ostrowie">
Parafia Niepokalanego Poczęcia Najświętszej Maryi Panny w Ostrowie

Parafia Niepokalanego Poczęcia Najświętszej Maryi Panny w Ostrowie – parafia położona w Ostrowie. Należy do dekanatu Żarnowiec Archidiecezji Gdańskiej.
Historia.
Parafia została erygowana 13 czerwca 2001 z parafii w Karwi. Obecny kościół w budowie od 2004. Obecnym proboszczem jest ks. Andrzej Buja.

</doc>
<doc id="1905961" url="https://pl.wikipedia.org/wiki?curid=1905961" title="Adiuretin">
Adiuretin



</doc>
<doc id="1905964" url="https://pl.wikipedia.org/wiki?curid=1905964" title="Ammassalik Ø">
Ammassalik Ø

Ammassalik Ø – wyspa o powierzchni 772 km² na południowym wschodzie wybrzeża Grenlandii, w gminie Sermersooq. 

</doc>
<doc id="1905965" url="https://pl.wikipedia.org/wiki?curid=1905965" title="Ooty">
Ooty



</doc>
<doc id="1905968" url="https://pl.wikipedia.org/wiki?curid=1905968" title="A lyga siatkarzy (2009/2010)">
A lyga siatkarzy (2009/2010)

A lyga siatkarzy 2009/2010 – rozgrywki o mistrzostwo Litwy. Zainaugurowane zostały 14 listopada 2009 roku i trwały do wiosny 2010 roku.
W fazie zasadniczej 6 zespołów rozegrało mecze system każdy z każdym, mecz i rewanż.
W sezonie 2009/2010 żadna drużyna nie reprezentuje Litwy w pucharach europejskich.

</doc>
<doc id="1905969" url="https://pl.wikipedia.org/wiki?curid=1905969" title="Nie do przebaczenia">
Nie do przebaczenia

Nie do przebaczenia (oryg. "The Unforgiven") – amerykański western z 1960 roku w reżyserii Johna Hustona. Główne role zagrali Burt Lancaster i Audrey Hepburn.
Film nakręcono w Durango w Meksyku.

</doc>
<doc id="1905973" url="https://pl.wikipedia.org/wiki?curid=1905973" title="Jan I (biskup praski)">
Jan I (biskup praski)

Jan I (zm. 8 sierpnia 1139) – duchowny katolicki, biskup praski od 1134 r.
Życiorys.
Zanim został biskupem praskim sprawował funkcję prepozyta wyszehradzkiego. Po śmierci biskupa Meinharda w 1134 r. został wybrany przez kapitułę na jego następcę. Inwestyturę otrzymał z rąk cesarza Lotara III w Heidelbergu. Święcenia biskupie przyjął 19 kwietnia 1135 r. w Moguncji z rąk arcybiskupa metropolity mogunckiego Wojciecha I von Saarbrücken.
Wspierał zakon norbertanek, które zostały sprowadzone do Czech przez biskupa Henryka Zdika.

</doc>
<doc id="1905974" url="https://pl.wikipedia.org/wiki?curid=1905974" title="Tracheole">
Tracheole



</doc>
<doc id="1905976" url="https://pl.wikipedia.org/wiki?curid=1905976" title="Royal Museum of Fine Arts">
Royal Museum of Fine Arts



</doc>
<doc id="1905977" url="https://pl.wikipedia.org/wiki?curid=1905977" title="55 Pułk Piechoty (austro-węgierski)">
55 Pułk Piechoty (austro-węgierski)

Galicyjski Pułk Piechoty Nr 55 (IR. 55) – pułk piechoty cesarskiej i królewskiej Armii.
Historia pułku.
Pułk został utworzony w 1799 roku. 1 listopada 1852 roku Galicyjski Pułk Piechoty Nr 63 został przemianowany na Pułk Piechoty Nr 55. 
Okręg uzupełnień nr 55 Brzeżany na terytorium 11 Korpusu.
W 1873 roku komenda pułku mieściła się w Wiedniu, natomiast batalion zapasowy i batalion uzupełnień w Brzeżanach. W latach 1903-1911 dowództwo pułku oraz II, III i IV batalion stacjonował w Tarnopolu, natomiast I batalion w Brzeżanach. 
W 1912 roku sztab pułku razem z 2. i 4. batalionem został przeniesiony do Lwowa, a 3. batalion do Mostów Wielkich, natomiast 1. batalion pozostał w Brzeżanach.
Pułk wchodził w skład 21 Brygady Piechoty należącej do 11 Dywizji Piechoty.
Swoje święto pułk obchodził 22 maja w rocznicę bitwy pod Aspern stoczonej w 1809 roku.
Skład narodowościowy w 1914 roku 26% – Polacy, 59% – Rusini.
Kolory pułkowe: czerwony (rotbraun), guziki złote.
W czasie I wojny światowej pułk wziął udział w walkach z Rosjanami w Galicji na przełomie 1914 i 1915 roku. Żołnierze pułku są pochowani m.in. na cmentarzach wojennych nr: 314 w Bochni, 254 w Miechowicach Małych, 264 w Szczurowej i 263 w Zaborowie.
Szefowie pułku.
Kolejnymi szefami pułku byli:
W latach 1801–1807 obowiązki drugiego szefa pułku wykonywał FML Ludwig Willibrord Anton von Baillet-Merlemont.

</doc>
<doc id="1905978" url="https://pl.wikipedia.org/wiki?curid=1905978" title="FA-Art">
FA-Art



</doc>
<doc id="1905980" url="https://pl.wikipedia.org/wiki?curid=1905980" title="Stadion im. Iona Oblemenki (1967)">
Stadion im. Iona Oblemenki (1967)

Stary stadion im. Iona Oblemenki – nieistniejący już wielofunkcyjny stadion w Krajowej, w Rumunii. Istniał w latach 1967–2015. Pod koniec swojego istnienia mógł pomieścić 25 252 widzów. Swoje spotkania rozgrywali na nim piłkarze klubu Universitatea Krajowa. W latach 2015–2017 w jego miejscu powstał nowy, typowo piłkarski stadion na niespełna 31 000 widzów.
Historia.
Po awansie miejscowego zespołu w 1964 roku do najwyższej klasy rozgrywkowej, największy dotąd w mieście stadion Tineretului zaczął być za mały na potrzeby klubu, w związku z czym podjęto decyzję o budowie nowego obiektu. Nowy stadion został oddany do użytku 29 października 1967 roku, a na inaugurację odbył się mecz młodzieżowych reprezentacji Rumunii i Polski (2:2). Nowy obiekt wyposażony był w bieżnię lekkoatletyczną i pierwotnie znany był jako „Stadion Centralny” (Stadionul Central). Grająca na tym obiekcie Universitatea Krajowa czterokrotnie zdobywała tytuł Mistrza Rumunii (1974, 1980, 1981, 1991), stadion był także częstą areną występów tego klubu w europejskich pucharach – największe sukcesy w rozgrywkach europejskich Universitatea odnosiła na początku lat 80. XX wieku, w sezonie 1981/1982 dochodząc do ćwierćfinału Pucharu Europy, a rok później osiągając półfinał Pucharu UEFA (w półfinale doszło do zaciętej rywalizacji z Benfiką Lizbona: po remisie 0:0 na wyjeździe, w rewanżu na wypełnionym po brzegi (50 000 widzów) Stadionie Centralnym w Krajowej Universitatea szybko objęła prowadzenie dające awans do finału. Na początku drugiej połowy wyrównali jednak goście z Lizbony. Mimo szans na ponowne objęcie prowadzenia (m.in. strzał w poprzeczkę), gospodarzom nie udało się już strzelić kolejnej bramki i wynik 1:1 utrzymał się do końca spotkania, co dało awans Benfice dzięki większej ilości goli strzelonych na wyjeździe). Ponadto w latach 1972–2004 sześć spotkań na tym obiekcie rozegrała piłkarska reprezentacja Rumunii. W 1996 roku, po śmierci Iona Oblemenki, dawnego piłkarza Universitatei, obiekt został nazwany jego imieniem. Pod koniec 2002 roku uruchomiono na stadionie sztuczne oświetlenie. W 2014 roku rozegrano na obiekcie ostatnie spotkanie, po czym gospodarze tymczasowo wyprowadzili się na stadion Extensiv. W 2015 roku dokonano rozbiórki starego obiektu i przystąpiono w jego miejscu do budowy nowego stadionu. Otwarcie nowej areny, która również nosi imię Iona Oblemenki, miało miejsce 10 listopada 2017 roku.

</doc>
<doc id="1905983" url="https://pl.wikipedia.org/wiki?curid=1905983" title="Jeździec srebrnej szabli">
Jeździec srebrnej szabli

 – amerykańsko-japoński serial anime wyprodukowany w latach 1987-1988 przez Studio Pierrot i World Events Productions w reżyserii Franklina Cofoda.
Fabuła.
Serial anime opowiada o nieustraszonej grupie Gwiezdnych Szeryfów, którzy walczą z bandą Przenikaczy i ich potężnym przywódcą – Nemesisem.
Wersja polska.
W Polsce emitowany był na kanałach TV4, Polsat, Polsat 2 i Tele 5 z angielskim dubbingiem i polskim lektorem.
Wersja TV.
Wersja z angielskim dubbingiem i polskim lektorem.
Wersja VHS.
Dystrybucja: Hanna-Barbera Poland (6 kaset po około 85 minut):

</doc>
<doc id="1905986" url="https://pl.wikipedia.org/wiki?curid=1905986" title="Rozewie (wieś)">
Rozewie (wieś)

Rozewie (kaszb. "Rozewié", "Bliza" lub też "Rozëft", "Rozeft", niem. "Rixhöft", dawniej "Rosefft", "Rozyft") – wieś w Polsce, w województwie pomorskim, w powiecie puckim, w gminie Władysławowo, nad Morzem Bałtyckim, na Pobrzeżu Kaszubskim. Powierzchnia sołectwa wynosi 149,16 km² i jest zamieszkane przez ok. 276 osoby.
W latach 1963–1972 część osiedla Jastrzębia Góra. W latach 1973–2014 część miasta Władysławowo.
Północną część Rozewia (na północ od drogi nr 215) stanowi Nadmorski Park Krajobrazowy. Pas nadbrzeża Rozewia stanowi część specjalnego obszaru ochrony siedlisk Kaszubskie Klify. Ponadto cały pas nadbrzeża Rozewia (ok. 1 km) należy do rezerwatu przyrody Przylądek Rozewski.
W Rozewiu znajduje się siedziba Obwodu Ochrony Wybrzeża Urzędu Morskiego w Gdyni.
Według spisu powszechnego z 1921 r. w latarni morskiej Rozewie mieszkało 5 osób, a w osadzie Rozewie 6 osób.
Obecne granice osiedla Rozewie określono w 2003 r.
Samorząd Władysławowa utworzył jednostkę pomocniczą – osiedla „Rozewie”. 1 stycznia 2015 r. zostało zastąpione sołectwem. Organem uchwałodawczym osiedla jest zebranie wiejskie. Organem wykonawczym osiedla jest sołtys. Dodatkowo organem opiniodawczym i doradczym, a także pomocniczym dla sołtysa jest Rada Sołecka, która składa się z 3-5 osób.

</doc>
<doc id="1905987" url="https://pl.wikipedia.org/wiki?curid=1905987" title="Cracovia (turniej szachowy)">
Cracovia (turniej szachowy)

Cracovia – festiwal szachowy, organizowany od 1990 r. w Krakowie i rozgrywany tradycyjnie na przełomie lat z udziałem kilkuset szachistów. W głównej grupie turniejowej ("Open A") startują zawodnicy z tytułami międzynarodowymi (arcymistrzowie i mistrzowie międzynarodowi), w kolejnych – szachiści niższej rangi oraz juniorzy (przydział do określonych grup turniejowych definiuje za każdym razem komunikat organizacyjny).

</doc>
<doc id="1905988" url="https://pl.wikipedia.org/wiki?curid=1905988" title="Sylwester (biskup praski)">
Sylwester (biskup praski)

Sylwester, OSB (zm. 10 lutego 1161) – mnich, duchowny katolicki, biskup elekt praski w latach 1139-1140.
Życiorys.
Sylwester był opatem klasztoru benedyktyńskiego w Sázavie. Na prośbę księcia Sobiesława I został wybrany przez kapitułę katedralną po śmierci Jana I, biskupem praskim.
Po śmierci tego władcy 14 lutego 1140 Sylwester zrzekł się urzędu ordynariusza, nie otrzymując święceń biskupich. Spowodowane to było niepokojami politycznymi. Następne lata życia spędził w klasztorze w Sazavie, gdzie zmarł w 1161 r.

</doc>
<doc id="1905992" url="https://pl.wikipedia.org/wiki?curid=1905992" title="Taina Impiö">
Taina Impiö

Taina Marjatta Itkonen z d. Impiö (ur. 10 kwietnia 1956 r. w Ranua) – fińska biegaczka narciarska, złota medalistka mistrzostw świata.
Kariera.
Igrzyska olimpijskie w Innsbrucku w 1976 roku były pierwszymi i zarazem ostatnimi w jej karierze. W swoim jedynym starcie na tych igrzyskach, w biegu na 5 km techniką klasyczną zajęła 19. miejsce.
W 1978 roku wystartowała na mistrzostwach świata w Lahti. Osiągnęła tam największy sukces w swojej karierze wspólnie z Marją-Liisą Hämäläinen, Hilkką Riihivuori i Heleną Takalo zdobyła złoty medal w sztafecie 4x5 km. Zajęła także piąte miejsce w biegu na 10 km stylem klasycznym.

</doc>
<doc id="1905994" url="https://pl.wikipedia.org/wiki?curid=1905994" title="Jerzy Eleuter Siemiginowski">
Jerzy Eleuter Siemiginowski



</doc>
<doc id="1905995" url="https://pl.wikipedia.org/wiki?curid=1905995" title="Nike rozwiązująca sandał">
Nike rozwiązująca sandał

Nike rozwiązująca sandał – płaskorzeźba wykonana w V w. p.n.e., w okresie klasycznym sztuki starożytnej Grecji. Pierwotnie znajdowała się w świątyni Ateny Nike na Akropolu, obecnie w Muzeum Akropolu w Atenach.
Płaskorzeźba stanowiła część balustrady z parapetem otaczającej świątynię, składającej się z kilkunastu płyt reliefowych. Przedstawiono na nich scenę składania ofiar w podzięce za odniesione zwycięstwo (zapewne Alkibiadesa nad Spartą), w której ukazano siedzącą Atenę z trofeami oraz boginie zajęte ozdabianiem tropajonu i prowadzeniem zwierząt na ofiarę. Nike ukazana jest w momencie rozwiązywania sandału, by zgodnie ze zwyczajem wejść do świątyni bez obuwia. Chociaż obecnie za temat płaskorzeźby uważa się Nike zdejmującą sandał, niekiedy bywa ona też nazywana Nike "wiążącą [wkładającą]" sandał (niem. "Sandalbinder").
W toku badań nad zespołem płaskorzeźb wyróżniono kilku rzeźbiarzy, którzy je wykonali; postać Nike bywa przypisywana Kallimachosowi. Płaskorzeźba reprezentuje tzw. styl mokrych szat, w którym rzeźbione szaty sprawiały wrażenie mokrych i przylegających do ciała, które choć okryte, było odpowiednio wyeksponowane. Dokładny czas powstania balustrady oraz płaskorzeźby z Nike nie jest znany i stąd różne jej datowanie: zdaniem niektórych badaczy prace nad parapetem rozpoczęto ok. 416 p.n.e., a według innych "Nike" powstała ok. 409-406 p.n.e.

</doc>
<doc id="1905996" url="https://pl.wikipedia.org/wiki?curid=1905996" title="Terry Cooper">
Terry Cooper

Terry Cooper, właśc. Terence Cooper (ur. 12 lipca 1944 w Knottingley, zm. 31 lipca 2021) – angielski piłkarz i trener. Uczestnik mistrzostw świata z roku 1970.
Kariera zawodnicza.
Leeds United.
Karierę rozpoczynał w Leeds United. W drużynie tej grał od 1962 roku, czyli w początkowych latach świetności tej drużyny. W ciągu kolejnych trzynastu lat dwukrotnie został mistrzem Anglii i pięciokrotnie wicemistrzem. Jego drużyna trzy razy znalazła się w tamtym okresie w finale Pucharu Anglii, w tym raz zwyciężyła. Do sukcesów w kraju można zaliczyć również zdobycie Tarczy Wspólnoty. Wraz z drużyną odnosił także sukcesy w europejskich pucharach. Dwukrotnie zdobywał Puchar Miast Targowych i doszedł do finału ówczesnego Pucharu Mistrzów (obecnie Liga Mistrzów) oraz Pucharu Zdobywców Pucharów.
W sumie w Leeds rozegrał 250 ligowych spotkań, w których strzelił 7 bramek.
Kolejne lata.
Wraz z odejściem Dona Reviego z zespołu Leeds, Cooper również zakończył przygodę z tym klubem. Został graczem Middlesbrough. Przez 3 lata rozegrał tu ponad 100 spotkań ligowych. Następnie grał w drużynach: Bristol City, Bristol Rovers, Doncaster Rovers i ponownie w Bristol City. W 1984 roku zakończył karierę zawodnika.
Reprezentacja.
W reprezentacji Anglii zadebiutował w roku 1969, za kadencji Alfa Ramseya, w wygranym 5:0 meczu przeciwko Francji. W sumie rozegrał 20 spotkań w drużynie narodowej. Nie zdobył bramki. Wystąpił w mistrzostwach świata 1970 w Meksyku..
Kariera trenerska.
Po zakończeniu kariery rozpoczął przygodę z „trenerką”. Nie odniósł jednak znaczących sukcesów. Szkolił zawodników Bristol Rovers, Bristol City, Exeter City, Birmingham City i ponownie Exeter City. W 1995 roku skończył z karierą trenerską.

</doc>
<doc id="1906000" url="https://pl.wikipedia.org/wiki?curid=1906000" title="56 Pułk Piechoty (austro-węgierski)">
56 Pułk Piechoty (austro-węgierski)

Galicyjski Pułk Piechoty Nr 56 (niem. "Galizisches Infanterieregiment Nr. 56") – pułk piechoty cesarskiej i królewskiej Armii.
Historia pułku.
Pułk został utworzony w 1684 roku.
Okręg uzupełnień nr 56 Wadowice na terytorium 1 Korpusu.
Kolejnymi szefami pułku byli:
Barwy pułkowe: stalowozielony (stahlgrün), guziki złote.
Skład narodowościowy w 1914 roku: 88% – Polacy.
W 1873 roku pułk stacjonował w Krakowie, natomiast batalion zapasowy i batalion uzupełnień w Wadowicach.
W latach 1903-1914 pułk stacjonował w Krakowie, natomiast III batalion w Wadowicach.
W 1914 roku pułk wchodził w skład 23 Brygady Piechoty należącej do 12 Dywizji Piechoty.
W czasie I wojny światowej pułk walczył z Rosjanami w Galicji. W grudniu 1914 roku w okolicach Bochni. W styczniu 1915 roku w okolicach Przysłupia, w okresie od lutego do początku maja w okolicach Szymbarku, a w maju w okolicach wsi Bączal Dolny i Święcany niedaleko Jasła. Żołnierze pułku są pochowani m.in. na cmentarzach wojennych nr: 27 w Bączalu, 30 w Święcanach, 314 w Bochni, 59 w Przysłupie, 74 w Szymbarku oraz 123 w Łużnej Pustkach.
Od czerwca 1917 pułk znajdował się na froncie włoskim. Od czasu nieudanej ofensywy austriackiej w czerwcu 1918 zajmował odcinek nad rzeką Piavą w okolicy zniszczonego miasteczka San Donà di Piave. 30 października 1918 pułk otrzymał rozkaz wycofania się ze stanowisk nad Piavą. Jak wspominał ówczesny porucznik Stanisław Ostrowski „w tym dniu rozpoczął się odwrót, który już trwał nieprzerwanie i zakończył się przybyciem do Wadowic w dniu 17 listopada”. W międzyczasie (5 listopada) Komenda 12 Dywizji Piechoty zarządziła podział dywizji na trzy części: polską, która miała się zgrupować w IR Nr 56, niemiecką, która miała się zgrupować w Pułku Piechoty Nr 100 i czeską, zgrupowaną w Pułku Piechoty Nr 3.

</doc>
<doc id="1906004" url="https://pl.wikipedia.org/wiki?curid=1906004" title="Dwoje na drodze">
Dwoje na drodze

Dwoje na drodze – film z 1967 w reżyserii Stanleya Donena opowiadający o dwunastoletnim związku architekta (Albert Finney) i jego żony (Audrey Hepburn).
Piosenka z filmu - "Two for the Road" została skomponowana przez Henry’ego Mancini ze słowami Leslie Bricusse. (słowa piosenki nie są śpiewane w filmie) Mancini, który skomponował wiele znanych piosenek do filmów, włączając "Moon River" ze Śniadania u Tifffany'ego uważa "Two for the Road" za swoją ulubioną piosenkę.
W filmie para głównych bohaterów podróżuje następującymi samochodami: MG TD, Mercedes-Benz klasy SL, Triumph Herald, Volkswagen Transporter oraz Ford Country Squire.
Fabuła.
Małżeństwo Joanna i Mark wybierają się na urlop do Francji. Jadą tam eleganckim mercedesem. Chwilę przed rozpoczęciem wakacji Mark zaczyna szukać swojego paszportu. Joanna, próbując uspokoić zdenerwowanego męża, zaczyna wspominać podobną sytuację, która wydarzyła się kilka lat temu. Wraz z nią przypomina sobie wyjątkowe chwile, które razem przeżyli. Jednak wraz z biegiem czasu w ich małżeństwie coraz częściej pojawiają się kłótnie. 

</doc>
<doc id="1906005" url="https://pl.wikipedia.org/wiki?curid=1906005" title="Wittekind III Waldeck-Schwalenberg">
Wittekind III Waldeck-Schwalenberg

Wittekind III Waldeck-Schwalenberg (zm. 1189) – hrabia Waldeck-Schwalenberg. Był synem hrabiego Wolkwina II Schwalenberg i jego drugiej żony.
W 1184 roku podzielił się ziemiami ze stryjem Witekindem II i jako pierwszy z rodu Waldeck przybrał tytuł hrabiego Waldeck. Wraz z nim zaczął się ponad stuletni konflikt pomiędzy rodem Waldeck i arcybiskupami Kolonii, który do XVII wieku był decydującym nurtem politycznym rodu Waldeck. Wittekind przeniósł swoją rezydencję do zamku Waldeck.
W 1185 brał udział wraz ze swoimi braćmi w założeniu klasztoru Marienfeld.
W 1189 Wittekind zdobył miasto Korbach. Sprzedał Paderborn i klasztor Busdorf Abdinghof, prawdopodobnie w celu finansowania swojego udziału w trzeciej krucjacie, a tym samym znaczną część swego hrabstwa. Następnie wyjechał wraz z armią cesarza Fryderyka Barbarossy na krucjatę i tam zginął w 1190 roku. Jego brat, Henryk I Waldeck-Schwalenberg został nowym hrabią Waldeck-Schwalenberg.

</doc>
<doc id="1906006" url="https://pl.wikipedia.org/wiki?curid=1906006" title="Tynidazol">
Tynidazol



</doc>
<doc id="1906007" url="https://pl.wikipedia.org/wiki?curid=1906007" title="Birgit Schreiber">
Birgit Schreiber

Birgit Schreiber – była niemiecka biegaczka narciarska reprezentująca NRD. W 1978 roku wystartowała na mistrzostwach świata w Lahti zdobywając wspólnie z Marlies Rostock, Barbarą Petzold i Christel Meinel srebrny medal w sztafecie 4x5 km. Na tych samych mistrzostwach była też siedemnasta w biegu na 5 km. Ponadto Schreiber zdobyła złote medale w biegu na 5 km i sztafecie podczas mistrzostw świata juniorów w Sainte-Croix w 1977 roku. Wspólnie z koleżankami z reprezentacji zwyciężyła też w sztafecie na mistrzostwach świata juniorów w Mt-Sainte-Anne dwa lata później.

</doc>
<doc id="1906008" url="https://pl.wikipedia.org/wiki?curid=1906008" title="Pasmo 24 GHz">
Pasmo 24 GHz

Pasmo 24 GHz (1,2 cm) – pasmo radiowe, przyznane krótkofalowcom, zawiera się w zakresie fal centymetrowych w przedziale od 24,000 do 24,250 GHz.

</doc>
<doc id="1906009" url="https://pl.wikipedia.org/wiki?curid=1906009" title="Potencjał (ujednoznacznienie)">
Potencjał (ujednoznacznienie)



</doc>
<doc id="1906010" url="https://pl.wikipedia.org/wiki?curid=1906010" title="Tinidazol">
Tinidazol

Tinidazol, tynidazol – organiczy związek chemiczny, pochodna 5-nitroimidazolu, lek przeciwpasożytniczy i przeciwbakteryjny.
Mechanizm działania.
Lek uszkadza strukturę DNA lub hamuje jego syntezę w komórkach drobnoustrojów.
Wskazania.
Tinidazol stosuje się w leczeniu rzęsistkowicy, a także w chorobach wywołanych przez ' i '. Z racji działania na podobne patogeny co metronidazol, tynidazol stosuje się zamiennie (na przykład w przypadkach, gdy metronidazol jest nietolerowany przez pacjenta).
Tinidazol może być również stosowany w leczeniu wielu zakażeń bakteryjnych, w tym ".
Dawkowanie.
Dawkę ustala lekarz. Wielkość dawki zależy typu od infekcji i masy ciała. U kobiet zarażonych rzęsistkiem pochwowym stosuje się zazwyczaj dawkę jednorazową. Należy także leczyć partnera seksualnego, jako że zakażenie " może przebiegać bezobjawowo u mężczyzn.
Podczas leczenia i co najmniej przez 3 dni po jego zakończeniu nie należy pić alkoholu, ze względu na ryzyko wystąpienia efektu disulfiramowego, objawiającego się zaczerwienieniem twarzy, wzrostem ciśnienia tętniczego, przyspieszeniem bicia serca, nadmierną potliwością, dusznościami.

</doc>
<doc id="1906011" url="https://pl.wikipedia.org/wiki?curid=1906011" title="Christel Meinel">
Christel Meinel

Christel Meinel (ur. 24 grudnia 1957) – niemiecka biegaczka narciarska reprezentująca NRD. W 1978 roku wystartowała na mistrzostwach świata w Lahti zdobywając wspólnie z Marlies Rostock, Barbarą Petzold i Birgit Schreiber srebrny medal w sztafecie 4x5 km.
Reprezentowała klub SC Dynamo Klingenthal.
Jej starszy brat, Dieter Meinel, również uprawiał biegi narciarskie.

</doc>
<doc id="1906012" url="https://pl.wikipedia.org/wiki?curid=1906012" title="Echo Of Dalriada">
Echo Of Dalriada



</doc>
<doc id="1906014" url="https://pl.wikipedia.org/wiki?curid=1906014" title="Jonas Mekas">
Jonas Mekas

Jonas Mekas (ur. 24 grudnia 1922 w Siemieniszkach, zm. 23 stycznia 2019 w Nowym Jorku) – amerykański twórca filmowy, pisarz i kustosz pochodzący z Litwy, często nazywany „ojcem chrzestnym amerykańskiej awangardy filmowej”.
Życiorys.
W 1944 roku Mekas wyjechał z Litwy, by rozpocząć studia w Wiedniu. Podczas podróży przez Niemcy jego pociąg został zatrzymany przez nazistów i wraz z bratem Adolfasem Mekasem trafił do obozu pracy w Elmshorn, na obrzeżach Hamburga. Po ośmiu miesiącach bracia uciekli i do końca wojny ukrywali się na farmie w pobliżu duńskiej granicy.
Po wojnie Mekas przebywał w obozach dla uchodźców w Wiesbaden i Kassel. W latach 1946–1948 studiował filozofię na Uniwersytecie w Moguncji, a z końcem 1949 roku wyemigrował wraz z bratem do Stanów Zjednoczonych. Osiedlili się w Williamsburg w pobliżu Brooklynu w Nowym Jorku.
Dwa tygodnie po przyjeździe do Nowego Jorku pożyczył pieniądze, by kupić swoją pierwszą 16-milimetrową kamerę marki Bolex. Nagrywał nią epizody ze swojego życia. Odkrył awangardę filmową między innymi dzięki Amosowi Vogelowi i jego Cinema 16. Swoje pierwsze filmy zaprezentował w 1953 roku w Gallery East oraz w Film Forum w Nowym Jorku.
W 1954 roku zaczął wydawać "Film Culture", a od 1958 roku prowadził kolumnę „Movie Journal” w "The Village Voice". W 1962 roku był współtwórcą Film-Makers’ Cooperative (FMC), a w 1964 r. Filmmaker’s Cinematheque, która przekształciła się w Anthology Film Archives – jedną z największych kolekcji filmów awangardowych. Filmy i liczne albumy z fotografiami i dokumentami (głównie dotyczące lub pochodzące od twórców awangardy filmowej z lat 1950–1980) były przenoszone w zależności od ilości pozyskanych przez Mekasa funduszy. Od czasu do czasu filmowiec sam opłacał koszty przechowywania archiwów. Z tego powodu, w najcięższych finansowo momentach musiał ograniczać udostępnianie kolekcji. Pomimo wszelkich trudności, zasługą Mekasa jest ocalenie dużej ilości filmów awangardowych i związanych z nimi materiałów.
Na jego dorobek składają się zarówno filmy fabularne ("Guns of trees", 1961), jak i dokumentalne ("The Bring", 1963), a także „pamiętniki” ("Walden", 1969), które były często wyświetlane na festiwalach i w salach kinowych na całym świecie.
Jonas Mekas współtworzył New American Cinema – amerykańską awangardę filmową – współpracując w szczególności z Lionelem Rogosinem. Był na polu artystycznym związany z takimi artystami, jak Andy Warhol, Nico, Allen Ginsberg, Yoko Ono, John Lennon, Salvador Dalí czy jego rodak George Maciunas.
W 1964 roku Mekas trafił do aresztu pod zarzutem obrazy moralności po pokazie filmów: "Flaming Creatures" (1963) i Jeana Geneta "Un Chant d’Amour" (1950). Zorganizował kampanię przeciwko cenzurze i przez kolejnych kilka lat wyświetlał filmy w Film-makers’ Cinematheque, The Jewish Museum i Gallery of Modern Art.
W latach 1964–1967 organizował pokazy amerykańskiej awangardy filmowej, które przemierzyły Europę i Południową Amerykę, a w 1966 roku przyłączył się do ruchu artystycznego 80 Wooster Fluxhouse Coop.
W 1970 roku został dyrektorem nowo otwartego Anthology Film Archives, które mieści muzeum filmu, salę kinową i bibliotekę. Mekas wraz ze Stanem Brakhagem, Kenem Kelmanem, Peterem Kubelka, Jamesem Broughtonem i P. Adams Sitneyem, rozpoczęli tam ambitny projekt o nazwie Essential Cinema, który miał ustanowić kanon najważniejszych dzieł filmowych.
W 2001 roku Mekas zrealizował pięciogodzinny pamiętnik filmowy pt. "As I Was Moving Ahead, Occasionally I Saw Brief Glimpses of Beauty". Film, który był montowany ręcznie, składa się z nagrań powstających na przestrzeni pięćdziesięciu lat pracy autora.
Jonas Mekas zagrał w filmie Petera Sempela pt. "Jonas in the Desert" (1994).
W 1995 roku Mekas zrealizował 85-minutowy film pt. "Birth of a Nation", prezentujący fragmenty twórczości 160 filmowców.
W późniejszych latach Mekas zaczął wykorzystywać w swoich pracach wieloekranowe instalacje, przy pomocy których wyświetlał znane już publiczności filmy. Prace te były prezentowane na 51. Biennale w Wenecji w PS1 Contemporary Art Center i w Jonas Mekas Visual Arts Center.
W 2004 roku, nieczynny terminal TWA Flight Centre przy Porcie Lotniczym J.F. Kennedy’ego, zaprojektowany przez Eero Saarinena, był miejscem wystawy zatytułowanej Terminal 5. Znalazły się na niej prace 18 artystów, wśród których był Jonas Mekas.
W 2007 roku Mekas zrealizował cykl 365 krótkich filmów dla marki iPod. Filmy powstawały w częstotliwości jeden na dzień i są dostępne na stronie internetowej filmowca.
Od lat 70. Mekas prowadzi zajęcia z filmu w New School for Social Research, MIT, Cooper Union i New York University.
Na Litwie Mekas jest znany jako poeta oraz prozaik. Jego dzieła ukazywały się zarówno w języku litewskim, jak i po angielsku. Publikował też liczne dzienniki i pamiętniki, m.in. "I Had Nowhere to Go: Diaries, 1944–1954", "Letters from Nowhere" oraz "Just like a Shadow", a także teksty krytyczne, teoretyczne i dotyczące praktycznej strony realizacji filmu.
10 listopada 2007 roku Jonas Mekas otworzył Jonas Mekas Visual Arts Center w Wilnie. Znajdują się w nim archiwa i biblioteka poświęcone awangardzie filmowej, których przeważającą część stanowią zbiory Mekasa oraz George’a Maciunasa, twórcy ruchu artystycznego Fluxus. Mekas planuje również budowę Fluxus Research Institute (Instytut Badań nad Fluxus).
1 czerwca 2010 roku otrzymał nagrodę Smoka Smoków podczas jubileuszowej 50. edycji Krakowskiego Festiwalu Filmowego.

</doc>
<doc id="1906017" url="https://pl.wikipedia.org/wiki?curid=1906017" title="Separacja funkcjonalna">
Separacja funkcjonalna

Separacja funkcjonalna – jeden ze sposobów oddzielania pewnych elementów przedsiębiorstwa, w celu zwiększania konkurencji na rynku – obok: separacji strukturalnej (fizyczny podział na dwa odrębne przedsiębiorstwa, należące do jednego właściciela) i separacji własnościowej (sprzedaż części przedsiębiorstwa innemu właścicielowi). Separacja funkcjonalna polega na wydzieleniu w ramach tego samego przedsiębiorstwa co najmniej dwóch jednostek organizacyjnych, z których każda zajmuje się świadczeniem innych usług. 
Pojęcie separacji funkcjonalnej jest poruszane w kontekście wzmacniania konkurencji na rynku telekomunikacji i w tym przypadku polega na wydzieleniu w ramach jednego operatora telekomunikacyjnego dwóch jednostek organizacyjnych, z których jedna zajmuje się świadczeniem usług hurtowych z wykorzystaniem należącej do operatora infrastruktury telekomunikacyjnej, a druga świadczeniem usług detalicznych.
Separacja funkcjonalna na świecie.
Wielka Brytania.
Duże doświadczenie co do separacji funkcjonalnej ma Wielka Brytania, gdzie doszło do niej w firmie British Telecom. W pierwszym etapie podziału jest duży bałagan co przekłada się negatywnie na jakość usług dla teoretycznego konsumenta, jeśli operator alternatywny będzie miał problemy z wymuszeniem jakiejś usługi ucierpi na tym też jego klient czekający na szerokopasmowy internet czy telefon ale po roku-dwóch sytuacja wraca do normy. Jednak w Polsce separacja funkcjonalna powinna przebiegać sprawniej, niż choćby w Wielkiej Brytanii. Obszar, na którym zostanie przeprowadzona, jest mniejszy, i mamy konkretny przykład, na którym można się wzorować.
Włochy.
W roku 2002 wprowadzono w firmie Telecom Italia rozwiązania określane jako separacja operacyjna(organizacyjna). W roku 2007 rozpoczęto dyskusję nad pogłębieniem separacji, m.in. w związku z nieporozumieniami między głównymi inwestorami w TI a rządem włoskim na tle planów zmian kapitałowych w spółce, w której rząd włoski dysponuje złotą akcją. Później rząd zaproponował ustawowe wyposażenie AGCOM, które umożliwiało narzucenie separacji funkcjonalnej. Do końca listopada 2007 projekt nie został pozytywnie rozpatrzony przez parlament. Po zmianie prezesa zarządu TI zaproponował koncepcję separacji funkcjonalnej zmierzającej do uwzględnienia żądań rządu włoskiego i regulatora.
Holandia.
W Holandii wprowadzenie separacji funkcjonalnej było dyskutowane przez parlament, który w 2006 roku wezwał rząd do zbadania tej kwestii. Wynik tej dyskusji został podsumowany przez regulatora krajowego (OPTA). W komunikacie OPTA, poza krytyczną oceną dotyczącą wprowadzenia separacji w warunkach rynku holenderskiego, zawarto jednoznaczną ocenę prawnej dopuszczalności takiej operacji. OPTA stwierdziła, iż nałożenie separacji funkcjonalnej na podmiot posiadający znaczną pozycję rynkową nie jest środkiem przewidzianym przez obecne europejskie i krajowe prawodawstwo OPTA podkreśliła, że nie ma przeciwwskazań w kwestii przyjęcia dobrowolnych zobowiązań separacyjnych przez krajowego operatora KPN.
Szwecja.
W 2007 roku rząd zobowiązał krajowy organ regulacyjny w sprawach łączności do analizy wprowadzenia zmian dp Prawa komunikacji elektronicznej mających na celu przyspieszenie procesu uwalniania dostępu do lokalnej pętli abonenckiej. Uznali, że bez zmian tego prawa nie jest możliwe wprowadzenie separacji funkcjonalnej, przygotowano raport w tej sprawie zawierający propozycję odpowiedniej nowelizacji.
W odpowiedzi na ten raport TeliaSonera zdecydowanie zaprotestowała przeciwko propozycji nowelizacji, kwestionują zarówno konieczność jak i legalność administracyjnego nałożenia separacji funkcjonalnej. Rząd szwedzki jednoznacznie poparł stanowisko organu łączności w tej sprawie. Pod koniec września 2007 roku TeliaSonera ogłosiła, że ustanawia osobną spółkę eksploatującą całość sieci miedzianej i światłowodowej oraz system kanalizacji teletechnicznej, której zadaniem będzie prowadzenie sprzedaży usług klientom hurtowym na identycznych warunkach. 
Separacja funkcjonalna w odniesieniu do TP.
Ma być środkiem zasadniczym na zgłaszane przez operatorów alternatywnych problemy w negocjowaniu, podpisywaniu i realizacji usług hurtowych – a więc problemy o charakterze dyskryminacji poza cenowej. W praktyce oznacza to, że telekomunikacja polska może zostać zmuszona do podzielenia się - na część zajmującą się dostarczaniem usług dla klientów indywidualnych i dla klientów hurtowych. Z przeprowadzonych analiz wynika, że na rynkach usług telefonii stacjonarnej i usług transmisji danych brakuje skutecznej konkurencji, co wynika z istotnej przewagi rynkowej TP. Z analiz wynika także, że istnieje trwała bariera rozwoju rynku w postaci postawy anty konkurencyjnej TP, której przejawem są działania obstrukcyjne w zakresie współpracy z operatorami alternatywnymi oraz przepływ informacji w Grupie TP, umożliwiający podejmowanie działań anty konkurencyjnych. Separacja rozwiąże również problem z dostępem do pętli lokalnej, centrale TP, do których mogą podłączyć za odpłatą operatorzy alternatywni, dzięki czemu TP ma możliwość zaoferowania swoim abonentom zaawansowanych usług np:Wideo na żądanie czy telewizję IP, na dzień dzisiejszy jest to bardzo trudne.
Słabe strony separacji funkcjonalnej.
Szacowany bilans dobrobytu społecznego:

</doc>
<doc id="1906018" url="https://pl.wikipedia.org/wiki?curid=1906018" title="Polska Madonna">
Polska Madonna

Polska Madonna – album Maryli Rodowicz wydany w 1987 roku na płycie winylowej przez Polskie Nagrania „Muza”.

</doc>
<doc id="1906022" url="https://pl.wikipedia.org/wiki?curid=1906022" title="Ergo Pro">
Ergo Pro

Ergo Pro (wcześniej: "HMI-Organisation" – HMI) – niemiecka sieć dystrybucyjna towarzystwa ubezpieczeniowego Ergo Lebensversicherung, należącego do grupy ubezpieczeniowej Ergo Group.
Nazwa i historia.
Sieć dystrybucyjna HMI została założona w roku 1973 w Niemczech jako "Hamburg-Mannheimer Inter-Organisation". Na początku zajmowała się wyłącznie sprzedażą ubezpieczeń na życie jako formą inwestycji pieniędzy. Pierwszym dyrektorem HMI został w dniu 22 marca 1973 Dr. Werner Kunkler. Od roku 1975 skrót HMI używany był jako "Hamburg-Mannheimer Invest(ment)" lub jako "Hamburg-Mannheimer International".

</doc>
<doc id="1906028" url="https://pl.wikipedia.org/wiki?curid=1906028" title="Jerzy Małek">
Jerzy Małek

Jerzy Małek (ur. 27 listopada 1978 w Elblągu) – polski trębacz, kompozytor, producent i wykładowca uniwersytecki w Akademii Muzycznej im. Stanisława Moniuszki w Gdańsku.
Życiorys.
Edukacja.
Naukę gry na trąbce rozpoczął w wieku 13 lat, przyłączył się wtedy do lokalnego zespołu orkiestry dętej. W Elblągu przeszedł gruntowną edukację muzyczną. Kontynuował studia na Wydziale Jazzowym i Muzyki Współczesnej Akademii Muzycznej im. Karola Szymanowskiego w Katowicach, którą ukończył wyróżnieniem. W 2014 roku w Akademii Muzycznej im. Stanisława Moniuszki w Gdańsku otrzymał stopień doktora sztuk muzycznych w dyscyplinie artystycznej instrumentalistyka broniąc pracy doktorskiej o tytule: "Oblicze współczesnej trąbki jazzowej w kontekście autorskiej twórczości Jerzego Małka". Jest pedagogiem na ww. akademii oraz na Uniwersytecie Muzycznym Fryderyka Chopina w Warszawie na kierunku Jazzu i muzyki estradowej.
Dorobek artystyczny.
Jerzy Małek wydał do tej pory osiem albumów, są to po kolei: "By Five" (2000), "Gift" (2002), "Spirit of the Time" (2005), "Bob Bit" (2006), "Air" (2011), "Stalgia" (2014), "Forevelle" (2017), "Black Sheep" (2019).
Był również autorem muzyki do teatru oraz kina: napisał m.in. muzykę do etiudy "Powroty" (2014) w reżyserii Arkadiusza Bartosiaka, (wraz z Markiem Dyjakiem) do filmu dokumentalnego "Ziemia Bezdomnych" (2017) w reżyserii Marcina Janosa Krawczyka. W 2013 roku w Kinie Iluzjon w Warszawie wykonał wraz z zespołem (Marcin Wasilewski, Krzysztof Pacan, Tomasz Waldowski, Ida Zalewska) ilustrację muzyczną (na żywo) do pokazu polsko-austriackiego filmu niemego pt. "Huragan" (1928) w ramach 150. rocznicy Powstania Styczniowego. Jerzy Małek grał podczas spektakli i koncertów w takich teatrach, jak np.: Och Teatr w Warszawie, Teatr Muzyczny w Toruniu, Teatr Variete w Krakowie.
Współpraca z innymi muzykami.
Jerzy Małek współpracował z wieloma polskimi muzykami jazzowymi, są to m.in.: Marek Dyjak, Marcin Wasilewski, Michał Urbaniak, Wojciech Karolak, Tomasz Szukalski, Zbigniew Namysłowski, Leszek Możdżer, Krzysztof Pacan, Tomasz Waldowski, Michał Miśkiewicz, Maciej Sikała, Piotr Wyleżoł, Krzysztof Dziedzic, Michał Barański, Jan Smoczyński, Maria Schneider, Andrzej Święs. Współpracował również z muzykami zagranicznymi, wśród których są np.: Arild Andersen,Gary Bartz, Billy Harper, Steve Logan, Dan Tepfer, Eric Allen, Ziw Rawitz, Hans van Oosterhout, Lucas Pino, Troy Miller, Ed Cherry, Al Mcdowell, Femi Temowo, Mircea Tiberian, Andy Middleton. Współpracował również z orkiestrą Sinfonia Varsovia przy nagrywaniu albumu "Brass – Sinfonia Varsovia."
Zespoły i projekty.
Jerzy Małek założył m.in. zespoły:"Jerzy Malek Quartet", "Jerzy Małek Quintet", "Jerzy Małek Group" "-" pod tymi nazwami funkcjonuje wiele różnych składów koncertowych utworzonych przez Jerzego Małka jako ich lidera.
Nagrody i nominacje.
Jerzy Małek jest laureatem nagród jako solista i kompozytor:
W 2012 roku Jerzy Małek dwukrotnie nominowany do nagrody muzycznej Polskiej Akademii Fonograficznej „Fryderyk” w kategoriach: "Jazzowy Muzyk Roku" i "Jazzowy Kompozytor/Aranżer Roku".
Linki zewnętrzne.
 

</doc>
<doc id="1906029" url="https://pl.wikipedia.org/wiki?curid=1906029" title="Otto (biskup praski)">
Otto (biskup praski)

Otto, czeski: "Otta", "Ota" (zm. 10 lipca 1148) – czeski duchowny katolicki, biskup praski od 1140 r.
Życiorys.
Otto pochodził z czeskiej rodziny szlacheckiej, która później przyjęła nazwisko Schwabenitz (ze Švábenice). Zanim został biskupem był kanonikiem w Pradze i dziekanem kapituły katedralnej i proboszczem w Sadská.
W 1140 r. po rezygnacji z urzędu biskupa Sylwestra został wybrany jego następcą przez kapitułę. Po otrzymaniu świeciej inwestytury od cesarza Konrada III udał się do Moguncji, gdzie 25 czerwca 1140 r. otrzymał święcenia biskupie z rąk arcybiskupa metropolity mogunckiego Wojciecha II.
Jego pontyfikat przypadł na okres politycznego chaosu w Czechach, spowodowanego walkami w łonie dynastii Przemyślidów, w czasie których spłonęła m.in. katedra św. Wita (1142). W spór ten interweniował również papież, który wysłał w 1143 r. swojego legata Quido, który załagodził konflikt.
Aby podnieść standard życia religijnego sprowadził do Czech zakon cystersów, fundując im kilka klasztorów. Zmarł w 1148 r.

</doc>
<doc id="1906035" url="https://pl.wikipedia.org/wiki?curid=1906035" title="Puchar Litwy w piłce siatkowej mężczyzn (2009)">
Puchar Litwy w piłce siatkowej mężczyzn (2009)

Rozgrywki o Puchar Litwy w piłce siatkowej mężczyzn w 2009 roku (Didžioji Taurė) zainaugurowane zostały w listopadzie 2009 roku. 
W fazie kwalifikacyjnej ("Mažoji Taurė") rywalizowały ze sobą drużyny z I ligi. Dwie najlepsze drużyny dołączyły do zespołów z A lyga. Główne rozgrywki ("Didžioji Taurė") składały się z I rundy i turnieju finałowego.
Turniej finałowy rozegrany został w dniach 20-22 listopada 2009 roku w Lietuvos kūno kultūros akademija w Kownie.
Zdobywcą Pucharu Litwy została drużyna Antivis Etovis.
Mažoji Taurė.
Turniej finałowy.
Drużyna Vakaris wycofała się z rozgrywek. Jej miejsce zajął klub Elga Startas II.

</doc>
<doc id="1906036" url="https://pl.wikipedia.org/wiki?curid=1906036" title="Wnętrze kościoła św. Bawona w Haarlemie">
Wnętrze kościoła św. Bawona w Haarlemie

Wnętrze kościoła św. Bawona w Haarlemie – obraz olejny Pietera Saenredama, holenderskiego malarza, który specjalizował się w malowaniu architektury, a w szczególności wnętrz kościelnych i był znaczącym przedstawicielem szkoły haarlemskiej.
Dzieło początkowo należało do kolekcji Muzeum Polskiego w Rapperswilu. W 1927 obraz został przejęty przez Muzeum Narodowe, w czasie II wojny światowej został zrabowany przez hitlerowców i wywieziony do Niemiec. Odzyskany w 1946 i od 1952 znajduje się w Galerii Malarstwa Szkół Północnych Muzeum Narodowego w Warszawie.
Opis obrazu.
Pieter Saenredam ukazał fragment wnętrza kościoła św. Bawona w Haarlemie, który był częstym tematem jego prac. Na pierwszym planie przedstawiona została nawa główna, a w głębi boczna, północna. Kompozycja została ujęta w ramy wyznaczone przez dwie olbrzymie kolumny, za którymi częściowo widać zamknięte organy i triforium. W kościele znajduje się kilka osób, w nawie głównej stoi mężczyzna w towarzystwie kobiety, pod kolumną siedzi żebraczka z dzieckiem i psem. Obok nich z prawej strony widać kolejną postać przechodzącego mężczyzny.
Kolorystyka obrazu jest stonowana i jasna, niemal monochromatyczna, dominują barwy żółtawo szare. Na uwagę zasługują miękko i subtelnie oddane zmiany oświetlenia na murach kościoła.
Atrybucja dzieła nie budzi wątpliwości i jest dobrze udokumentowana. Obraz jest sygnowany podpisem: "Anno Pieter Saenredam fecit 1635". Zachowały się też dwa wcześniej wykonane studia przygotowawcze – szkic datowany 14 października 1634 (obecnie w archiwum miejskim Haarlemu) i rysunek z listopada 1634, znajdujący się w kolekcji F. Lugt w Hadze. Napis na rysunku informuje, że obraz ukończono 15 października 1635.
Nawiązania.
W Rijksmuseum w Amsterdamie znajduje się inny obraz autora, przedstawiający nieco ukośnie ten sam fragment świątyni. W tym przypadku wnętrze jest jasno oświetlone, a kontrasty świetlne są bardziej widoczne. Prawdopodobne obraz z Amsterdamu oddaje wygląd kościoła w południe, gdy przez otwory okienne do środka dostaje się dużo światła. Natomiast praca z Muzeum Narodowego przedstawia, to samo wnętrze w dzień pochmurny lub po południu, gdy szczegóły są już mniej widoczne i zamglone.

</doc>
<doc id="1906037" url="https://pl.wikipedia.org/wiki?curid=1906037" title="Czas suahili">
Czas suahili

Czas suahili – tradycyjny czas używany we wschodniej Afryce, głównie Tanzanii oraz Kenii, gdzie językiem urzędowym jest suahili. Różnica między czasem urzędowym a czasem suahili wynika z różnych poglądów dotyczących chwili rozpoczęcia i zakończenia dnia. Dzień w czasie suahili rozpoczyna się z chwilą wschodu słońca, a nie o północy, jak to jest stosowane w urzędowo przyjętym pojęciu czasu. 
Przelicznik.
Aby otrzymać czas suahili, należy odjąć sześć godzin od godziny czasu urzędowego.
Zegarek.
Typowy zegar suahili wygląda jak europejski zegar odwrócony "do góry nogami". Na samej górze jest cyfra 6 (tam, gdzie zwykle dwunasta), natomiast godzina 12 jest na samym dole (tam gdzie zwykle szósta). Na miejscu dziewiątej jest godzina trzecia i odwrotnie.

</doc>
<doc id="1906038" url="https://pl.wikipedia.org/wiki?curid=1906038" title="Jerzy Pietrzak (sportowiec)">
Jerzy Pietrzak (sportowiec)

Jerzy Pietrzak (ur. 19 lipca 1962 w Krakowie) – polski strzelec sportowy, specjalista w strzelaniu z pistoletu pneumatycznego i pistoletu dowolnego, czterokrotny olimpijczyk, 15-krotny Mistrz Polski w strzelaniu, wielokrotny rekordzista Polski, mistrz Europy wśród juniorów (1982) i seniorów (1990, 1994). Występował w barwach Wisły Kraków.
Życiorys.
Pietrzak stał się szerzej znanym strzelcem w 1982 roku, kiedy to zdobył tytuł mistrza Europy juniorów w Rzymie (pistolet dowolny 60 strzałów). W późniejszym okresie był: dwukrotnym mistrzem Europy 1990 Arnhem (pistolet pneumatyczny 60 strzałów ind.) i 1994 Strasburg (pistolet pneumatyczny 60 strzałów drużynowo); wicemistrzem Europy 1993 Brno (pistolet pneumatyczny 60 strzałów indywid.), brązowym medalistą mistrzostw Europy 1991 Bolonia (pistolet dowolny 60 strzałów indywid.) oraz zwycięzcą Pucharu Świata w 1994.
Letnie igrzyska olimpijskie.
Czterokrotnie reprezentował Polskę na Letnich Igrzyskach Olimpijskich:

</doc>
<doc id="1906040" url="https://pl.wikipedia.org/wiki?curid=1906040" title="Franciszek Drączkowski">
Franciszek Drączkowski

Franciszek Drączkowski (ur. 26 kwietnia 1941 w Fordonie, obecnie dzielnica Bydgoszczy, zm. 15 marca 2018 w Bydgoszczy) – polski duchowny katolicki, profesor zwyczajny, teolog, patrolog, pierwszy rektor Wyższego Seminarium Duchownego w Toruniu; wykładowca KUL w Lublinie w latach 1994-1997, kierownik Katedry Patrologii Greckiej.
Spoczywa na cmentarzu parafialnym w Bydgoszczy-Fordonie (ul. Samotna/Piastowa).
Kariera naukowa.
Po uzyskaniu świadectwa dojrzałości wstąpił do Wyższego Seminarium Duchownego w Pelplinie. W roku 1966 roku przyjął święcenia kapłańskie. Studiował również filologię klasyczną i historię kościoła w Katolickim Uniwersytecie Lubelskim (1968-1973) oraz patrologię w Rzymie (1973-1976). Habilitował się w 1981 na podstawie rozprawy pt. "Kościół-Agape według Klemensa Aleksandryjskiego" (wyd. Lublin 1983; 1996). W 1992 otrzymał tytuł naukowy profesora nauk teologicznych. Został kierownikiem Katedry Patrologii Greckiej KUL w Lublinie.
Opublikował 210 prac drukowanych, w tym podręcznik patrologii (wyd. Pelplin-Lublin 1998, 1999, 2001,2009) oraz 28 innych pozycji książkowych. Był także promotorem 257 prac magisterskich i 13 rozpraw doktorskich.
Był autorem nowej metody wykresograficznej w teologii i duszpasterstwie.
Był publicystą Radia Maryja.
Metoda wykresograficzna.
Podstawowe zasady.
Podstawą metody jest figura koła, w które został wpisany trójkąt równoboczny, będący symbolicznym obrazem Boga Jedynego w Trzech Osobach.
Rdzeniem i osią, omawianej metody, jest historia zbawienia przedstawiona w 20 wykresach geometrycznych, obrazująca następujące prawdy wiary:
Zdaniem autora wyłożenie prawd wiary, które jest oparte na elementach wizualnych, koryguje deformacje i błędy, które mogą się pojawiać niekiedy w teologii oraz w świadomości wiernych.
Dzięki przedstawieniom „geometrycznym” omawiana metoda osiąga „jasność i wyrazistość”, którą postulował Kartezjusz. Ukonkretniony dzięki figurom geometrycznym wykład zyskuje w pewnym sensie ewidentność występującą w naukach ścisłych.

</doc>
<doc id="1906044" url="https://pl.wikipedia.org/wiki?curid=1906044" title="Daniel I (biskup praski)">
Daniel I (biskup praski)

Daniel I (zm. 9 sierpnia 1167 r.) – czeski duchowny katolicki, biskup praski od 1148 r., doradca króla czeskiego Władysława II i cesarza Fryderyka I Barbarossy.
Życiorys.
Jego talenty polityczne zostały odkryte przez księcia czeskiego Władysława II Przemyślidę, dzięki któremu w 1145 r. mianowano go proboszczem praskiej parafii katedralnej, a trzy lata później biskupem ordynariuszem praskim.
Jako biskup został głównym doradcą Władysława II, a następnie cesarza Fryderyka Barbarossy, na których dworach dał się poznać jako zręczny dyplomata. Jego długie nieobecności w diecezji doprowadziły do niezadowolenia w czeskim Kościele katolickim. W celu usprawnienia rządów biskupstwem w 1150 r. wprowadził jej podział na dekanaty.
W 1157 r. na specjalne życzenie króla udzielił ślubu jego synowi Fryderykowi z Elżbietą, córką króla węgierskiego Gejzy II. Rok później uczestniczył w drugiej w dziejach państwa czeskiego koronacji Władysława II.
W latach 1159-1160 prowadził negocjacje mające na celu załagodzenie konfliktu papieża Aleksandra III z Fryderykiem Barbarossą, popierającym antypapieża Wiktorem IV, które prowadził jako legat apostolski. W bitwie pod Mediolanem w 1162 r. cesarz starał się go o jego pomoc w walce z papiestwem, mimo to Daniel pozostał wierny biskupom Rzymu. Zmarł podczas wojny włoskiej w 1167 r.

</doc>
<doc id="1906047" url="https://pl.wikipedia.org/wiki?curid=1906047" title="Gothard (biskup praski)">
Gothard (biskup praski)

Gothard – duchowny katolicki, biskup elekt praski w 1168 r. Nie zdołał objąć urzędu ani uzyskać święceń biskupich, ponieważ niedługo potem zmarł.

</doc>
<doc id="1906051" url="https://pl.wikipedia.org/wiki?curid=1906051" title="Flecista (obraz Édouarda Maneta)">
Flecista (obraz Édouarda Maneta)

Flecista albo "Chłopiec z piszczałką" () – obraz olejny na płótnie francuskiego malarza Édouarda Maneta namalowany w 1866, a obecnie przechowywany w Musée d’Orsay w Paryżu. Dzieło ma wymiary 160 cm wysokości i 97 cm szerokości.
Historia.
Powstanie malowidła wiąże się z pobytem autora w Hiszpanii w 1865, kiedy to podczas wizyty w Muzeum Prado zachwycił się dziełem Diega Velázqueza "Pablo z Valladolid", które nazwał najbardziej zadziwiającym obrazem, jaki został kiedykolwiek namalowany. W 1866, wzorując się na obrazie hiszpańskiego mistrza, Manet namalował "Flecistę". Dzieło zostało jednak odrzucone przez Salon paryski w tym samym roku, w którym zostało namalowane. W obronie artysty i jego dzieła wystąpił młody pisarz
Émile Zola. Na łamach "Événement" opublikował artykuł, który wywołał wiele zamieszania, a jemu samemu przysporzył wiele problemów. W 1867 obraz został zaprezentowany na wystawie, którą Manet urządził w swoim atelier, natomiast w 1884 na większej, retrospektywnej wystawie zorganizowanej w dowód uznania dla artysty, po jego śmierci w 1883. W latach 1872–1873 dzieło znajdowało się w kolekcji Duranda-Ruela, między 1873 a 1893 jego właścicielem był francuski kompozytor i baryton Jean-Baptiste Faure, przyjaciel Maneta. W 1893 powróciło do zbiorów Duranda-Ruela, a w rok później zakupił je hrabia Isaac de Camondo i u niego pozostało aż do 1911. Wtedy to zostało podarowane państwu francuskiemu i zostało umieszczone w magazynach Luwru. Dopiero w 1914 zostało pokazane zwiedzającym, a w 1947 przeniesione do "Galerie nationale du Jeu de Paume". Pozostawało tam do 1986, kiedy to przeniesiono je do "Musée d’Orsay". Jest tam umieszczone w pokoju 14, na poziomie 0.
Opis.
Obraz przedstawia chłopca ubranego w mundur i grającego na flecie. Modelem był nieznany chłopiec z orkiestry, chociaż niektórzy badacze twierdzą, iż dłonie i twarz przedstawionej postaci wskazują na to, że dodatkowo modelami mogli być Victorine Meurent, albo Léon Koëlla. Stylizacja malowidła wskazuje na zainteresowanie autora malarstwem japońskim, natomiast jednolite, nieokreślone tło bez wskazania konkretnego miejsca, przywodzi na myśl sztukę Velasqueza. Artysta wykorzystuje kolory jednolite i płaskie. Czerń jest czysta bez rozjaśnień. Głębia oddana jest tylko w niektórych detalach dzieła, natomiast przestrzeń jest jej pozbawiona. Tło jest na tyle jednolite, że z trudnością można dostrzec granicę między podłogą a przestrzenią za flecistą.

</doc>
<doc id="1906054" url="https://pl.wikipedia.org/wiki?curid=1906054" title="Stadion Farul">
Stadion Farul

Stadion Farul (rum. Stadionul Farul) – jest macierzystym stadionem klubu Farul Konstanca. Inauguracja obiektu odbyła się w 1971 r. Obecnie pojemność stadionu wynosi 15 500 miejsc. Obiekt posiada oświetlenie o natężeniu 1270 lx.

</doc>
<doc id="1906056" url="https://pl.wikipedia.org/wiki?curid=1906056" title="Mario Mena">
Mario Mena

Mario Mena (ur. 9 grudnia 1923 (inna podawana data to 28 lipca 1928)) – boliwijski piłkarz, reprezentant kraju. Podczas kariery piłkarskiej występował na pozycji napastnika.
Kariera piłkarska.
Podczas kariery piłkarskiej Mario Mena występował w klubie Club Bolívar.
Kariera reprezentacyjna.
Mario Mena występował w reprezentacji Boliwii w latach 1949-1959.
W 1949 roku po raz czwarty wziął udział w Copa América, na której Boliwia zajęła czwarte miejsce, a Mena wystąpił w czterech meczach turnieju z Chile, Brazylią, Urugwajem, Ekwadorem, Peru, Paragwajem i Kolumbią.
W 1950 wziął udział w mistrzostwach świata, gdzie był rezerwowym i nie wystąpił w jedynym meczu Boliwii z Urugwajem.
W 1953 roku po raz drugi wziął udział w Copa América, na której Boliwia zajęła szóste, przedostatnie miejsce, a Mena wystąpił w czterech meczach turnieju z Peru, Urugwajem, Brazylią, Paragwajem i Chile.
W 1959 roku po raz trzeci wziął udział w Copa América w Argentynie, na której Boliwia zajęła szóste, przedostatnie miejsce a Mena wystąpił w trzech meczach turnieju z Argentyną, Paragwajem i Brazylią.
W 1957 wziął udział w eliminacjach do mistrzostw świata 1958. Ogółem, w latach 1949-1959, wystąpił w reprezentacji w 22 spotkaniach i strzelił dwie bramki.

</doc>
<doc id="1906059" url="https://pl.wikipedia.org/wiki?curid=1906059" title="Oryx Douala">
Oryx Douala



</doc>
<doc id="1906060" url="https://pl.wikipedia.org/wiki?curid=1906060" title="The Young Visiters">
The Young Visiters

The Young Visiters or Mister Salteena's Plan – powieść Daisy Ashford wydana w 1919. Opowiada o życiu wyższych sfer XIX-wiecznej Anglii. Autorka napisała ją w wieku 9 lat w zeszycie, tekst pełny jest zachowanych w wydaniach utworu błędów ortograficznych. W porównaniu z autografem w wydaniach utworu wprowadza się jednak akapity, zmienia się także tytuł utworu zapisany błędnie jako "Viseters". Powieść stała się wielkim sukcesem wydawniczym. Przedmowę do niej napisał znany twórca literatury dziecięcej J. M. Barrie. 
Daisy Ashford odnalazła manuskrypt powieści już jako dorosła osoba, w 1917 i ofiarowała go chorej przyjaciółce Margaret Mackenzie. Tekst przeszedł przez wiele rąk, by wreszcie trafić do Franka Swinertona, który pracował wtedy dla wydawnictwa Chatto and Windus. To za sprawą jego entuzjazmu dla juweniliów książka opublikowana została w niemal niezmienionej postaci.

</doc>
<doc id="1906061" url="https://pl.wikipedia.org/wiki?curid=1906061" title="James Matthew Barrie">
James Matthew Barrie



</doc>
<doc id="1906066" url="https://pl.wikipedia.org/wiki?curid=1906066" title="Panthère de Bangangté">
Panthère de Bangangté



</doc>
<doc id="1906067" url="https://pl.wikipedia.org/wiki?curid=1906067" title="Natalia Petrusiewa">
Natalia Petrusiewa



</doc>
<doc id="1906069" url="https://pl.wikipedia.org/wiki?curid=1906069" title="Johanna Schut">
Johanna Schut



</doc>
<doc id="1906073" url="https://pl.wikipedia.org/wiki?curid=1906073" title="Urszula Kaczmarek (kulturoznawczyni)">
Urszula Kaczmarek (kulturoznawczyni)

Urszula Jadwiga Kaczmarek (ur. 14 czerwca 1948 w Oleśnie, zm. 19 marca 2003 w Poznaniu) – polska kulturoznawczyni, specjalizująca się w zakresie kultury środowisk polonijnych.
Życiorys.
W 1971 ukończyła studia polonistyczne i równocześnie Międzywydziałowe Studium Kulturalno-Oświatowe na Uniwersytecie im. Adama Mickiewicza w Poznaniu. W tym ostatnim pracowała od 1971, od 1976 była zatrudniona w nowo utworzonym Instytucie Kulturoznawstwa na Wydziale Nauk Społecznych UAM. W 1981 obroniła na Uniwersytecie Śląskim pracę doktorską "Lewicowa krytyka literacka w latach trzydziestych dwudziestolecia międzywojennego (główne systemy i modele)" napisaną pod kierunkiem Tadeusza Bujnickiego. 10 maja 1993 habilitowała się na Uniwersytecie im. Adama Mickiewicza w Poznaniu na podstawie rozprawy "Kultura zbiorowości polonijnych Europy Środkowej 1945 - 1989 (Czechosłowacja, NRD, Węgry)". 6 kwietnia 2001 uzyskała tytuł profesora.

</doc>
<doc id="1906074" url="https://pl.wikipedia.org/wiki?curid=1906074" title="Bedřich z Puttendorfu">
Bedřich z Puttendorfu



</doc>
<doc id="1906075" url="https://pl.wikipedia.org/wiki?curid=1906075" title="Severus (biskup praski)">
Severus (biskup praski)



</doc>
<doc id="1906076" url="https://pl.wikipedia.org/wiki?curid=1906076" title="Susan O’Connor">
Susan O’Connor

Susan O’Connor (ur. 3 maja 1977 w Calgary) – kanadyjska curlerka, srebrna medalistka Zimowych Igrzysk Olimpijskich 2010.
O’Connor zaczęła grać w curling w 1989. W latach 1995 i 1996 dochodziła do finałów prowincjonalnych rozgrywek juniorów, jednak nie udało się jej przedostać na arenę krajową.
W 1998 jako skip wystąpiła w finale Alberty seniorek, przegrała tam z Cathy Borst – późniejszą mistrzynią Kanady i brązową medalistką MŚ. Dwa lata później, jako trzecia w drużynie Kevina Koe wygrała Mistrzostwa Kanady Mikstów 2000, sukces ten powtórzyła w 2008, tym razem u boku Deana Rossa. Uczestniczyła w Pierwszych Mistrzostwach Świata Par Mieszanych, gdzie zajęła 5. miejsce.
W sezonie 2001/2002 O’Connor dołączyła do Cheryl Bernard. Pierwszy raz w mistrzostwach Alberty triumfowała w 2007, drugi raz wygrała w 2009. Podczas występów na Scotties Tournament of Hearts drużyna uplasowała się odpowiednio na 5. i 7. miejscu. 
Pod koniec 2009 zespół Bernard wygrał Canadian Olympic Curling Trials 2009, tym samym Susan O’Connor zadebiutowała na ZIO 2010. Jako gospodyni olimpijska zdobyła srebrny medal ulegając w finale Szwedkom (Anette Norberg) 6:7.
Po rozpadzie drużyny olimpijskiej O’Connor pozostała z Bernard. Zawodniczki nie odnosiły dobrych wyników, w 2014 Bernard postanowiła zakończyć karierę sportową. W sezonie 2014/2015 Susan O’Connor dowodzi swoim zespołem.
CTRS.
Pozycje drużyn Susan O’Connor w rankingu CTRS:

</doc>
<doc id="1906077" url="https://pl.wikipedia.org/wiki?curid=1906077" title="Fryderyk z Puttendorfu">
Fryderyk z Puttendorfu

Fryderyk z Puttendorfu, Bedřich z Puttendorfu (ur. ok. 1117, zm. 31 stycznia 1179) – niemiecki duchowny katolicki, biskup praski od 1168.
Życiorys.
Fryderyk urodził się ok. 1117. Był synem palatyna putelendorfskiego Fryderyka IV von Gosecka. Został przeznaczony przez ojca jako młodszy syn do stanu duchownego. W młodości wstąpił do zakonu norbertanów w Magdeburgu, skąd został przeniesiony do klasztoru w Strahovie.
Po nagłej śmierci biskupa Gotharda został wybrany przez kapitułę w 1168 na nowego ordynariusza praskiego. Stało się tak dzięki wsparciu królowej Judyty. Nie jest wiadome kiedy i gdzie uzyskał święcenia biskupie.
Na okres jego rządów przypadły burzliwe wydarzenia polityczne w Czechach. W 1172 abdykował Władysław II na rzecz swojego syna Fryderyka, który po roku został zmuszony również do abdykacji, ponieważ nie uzyskał zgody cesarza Fryderyka Barbarossy. Jego następcą został Sobiesław II, który nie uzyskał tytułu królewskiego.
Będąc zwolennikiem Władysława II i jego syna nie cieszył się przychylnością u nowego władcy czeskiego, a ich wzajemne relacje dalekie były od poprawnych do tego stopnia, że papież Aleksander III ekskomunikował księcia w 1177. Biskup nie cieszył się również sympatią wśród Czechów, z powodu braku znajomości języka czeskiego. Zmarł w 1179.

</doc>
<doc id="1906081" url="https://pl.wikipedia.org/wiki?curid=1906081" title="Qeqertat">
Qeqertat

Qeqertat – osada w północno-zachodniej Grenlandii, w gminie Qaasuitsup.
Według danych oficjalnych liczba mieszkańców w 2011 roku wynosiła 28 osób.

</doc>
<doc id="1906082" url="https://pl.wikipedia.org/wiki?curid=1906082" title="The Frozen Tears of Angels">
The Frozen Tears of Angels

The Frozen Tears of Angels – siódmy album studyjny wydany przez Rhapsody of Fire 30 kwietnia 2010 roku przez wytwórnię Nuclear Blast. Jest to pierwszy album wydany po długiej przerwie spowodowanej sporem prawnym między zespołem i poprzednią wytwórnią Magic Music Circle. Projekt okładki został stworzony przez kolumbijskiego artystę Felipe Machado Franco. Album jest kontynuacją sagi "The Dark Secret Saga".

</doc>
<doc id="1906084" url="https://pl.wikipedia.org/wiki?curid=1906084" title="Frederik Arentzen Aderman">
Frederik Arentzen Aderman

Frederik Arentzen Aderman był awanturnikiem politycznym, działającym na początku XVIII w. W roku 1716 w Amsterdamie udawał agenta rzekomego landgrafa Linange. 

</doc>
<doc id="1906089" url="https://pl.wikipedia.org/wiki?curid=1906089" title="Qeqertarsuatsiaat">
Qeqertarsuatsiaat

Qeqertarsuatsiaat, Qeqertarsuatsiait, dun. Fiskenæsset – osada w południowo-zachodniej Grenlandii, w gminie Sermersooq, ok. 150 km na południe od Nuuk - stolicy kraju. Qeqertarsuatsiaat zostało założone w 1754 jako stacja handlowa przez duńskiego kupca Andersa Olsena. Grenlandzka nazwa w języku polskim oznacza "całkiem dużą wyspę".
Według danych oficjalnych liczba mieszkańców w 2011 roku wynosiła 218 osób.

</doc>
<doc id="1906091" url="https://pl.wikipedia.org/wiki?curid=1906091" title="Qassimiut">
Qassimiut

Qassimiut (dawniej "Qagssimiut") – osada w południowej Grenlandii, w gminie Kujalleq. Według danych oficjalnych liczba mieszkańców w 2011 roku wynosiła 25 osób. Z Qassimiut pochodził były premier Grenlandii Jonathan Motzfeldt.

</doc>
<doc id="1906094" url="https://pl.wikipedia.org/wiki?curid=1906094" title="Valentin (biskup praski)">
Valentin (biskup praski)

Valentin, czeski: "Velíš" (zm. 6 lutego 1182) – niemiecki duchowny katolicki, biskup praski od 1180 r.
Życiorys.
Pochodził z Turyngii. Wstąpił do zakonu norbertanów. Był mnichem w klasztorze na Strahowie, gdzie słynął ze swojej pobożności. Z tego powodu księżna Elżbieta wybrała go na swojego nadwornego duszpasterza.
Po śmierci biskupa Fryderyka został wybrany przez kapitułę nowym ordynariuszem praskim, dzięki poparciu księżnej i jej męża Fryderyka. Święceń biskupich udzielił mu prawdopodobnie w Moguncji arcybiskup metropolita moguncki Chrystian von Buch. W trakcie jego krótkiego pontyfikatu miał miejsce Sobór laterański III. Zmarł w 1182 r.

</doc>
<doc id="1906095" url="https://pl.wikipedia.org/wiki?curid=1906095" title="Bjørg Eva Jensen">
Bjørg Eva Jensen

Bjørg Eva Jensen (ur. 15 lutego 1960 w Larviku) – norweska łyżwiarka szybka, złota medalistka olimpijska i brązowa medalistka mistrzostw świata.
Kariera.
Największy sukces w karierze Bjørg Eva Jensen osiągnęła w 1980 roku, kiedy zwyciężyła w biegu na 3000 m podczas igrzysk olimpijskich w Lake Placid. W zawodach tych wyprzedziła bezpośrednio Sabine Becker z NRD oraz Amerykankę Beth Heiden. Na tych samych igrzyskach była też między innymi czwarta w biegu na 1500 m, przegrywając walkę o podium z Sabine Becker. W 1980 roku zdobyła ponadto brązowy medal na wielobojowych mistrzostwach świata w Hamar, ulegając jedynie Natalii Pietrusiowej z ZSRR i Beth Heiden. Zdobyła cztery medale mistrzostw świata juniorów, w tym złoty na MŚJ w Assen (1980), srebrne podczas MŚJ w Montrealu (1978) i MŚJ w Grenoble (1979) oraz brązowy na MŚJ w Inzell (1977). Jensen zajmowała również czwartą pozycję podczas MŚ w Helsinkach (1978), MŚ w Hadze (1979) i MŚ w Sainte-Foy (1981) oraz ME w Heerenveen (1981). Kilkakrotnie startowała w zawodach Pucharu Świata, dwukrotnie stając na podium. Pierwszy raz dokonała tego 5 stycznia 1986 roku w Inzell, zwyciężając w biegu na 3000 m. W tej samej miejscowości zajęła też trzecie miejsce na tym dystansie 8 marca 1986 roku. Najlepsze wyniki osiągnęła w sezonie 1985/1986, kiedy była czwarta w klasyfikacji końcowej 3000/5000 m. Wielokrotnie zdobywała tytuły mistrzyni Norwegii.
Na szczeblu krajowym odnosiła sukcesy także w kolarstwie torowym. Jeszcze w 2009 roku zdobywała medale mistrzostw Norwegii, w wieku 49 lat. W 1980 roku została uhonorowana Egebergs Ærespris za osiągnięcia w obu sportach.
Ustanowiła dwa rekordy świata.

</doc>
<doc id="1906096" url="https://pl.wikipedia.org/wiki?curid=1906096" title="Bjorg Eva Jensen">
Bjorg Eva Jensen



</doc>
<doc id="1906097" url="https://pl.wikipedia.org/wiki?curid=1906097" title="Carolina Geijssen">
Carolina Geijssen



</doc>
<doc id="1906098" url="https://pl.wikipedia.org/wiki?curid=1906098" title="Marek Wilczyński">
Marek Wilczyński



</doc>
<doc id="1906099" url="https://pl.wikipedia.org/wiki?curid=1906099" title="Italian Touring Car Competition">
Italian Touring Car Competition

Italian Touring Car Competition (ITCC) – mistrzostwa samochodów turystycznych organizowane we Włoszech w latach 1987–1999 oraz 2003–2008.
Seria powstała w 1987 roku, w 1993 wprowadzono samochody superturystyczne (Class 2 zgodnie z regulaminem FIA) w miejsce samochodów grupy A. W sezonie 2000 serię przekształcono w mistrzostwa Europy co spowodowało zawieszenie tych wyścigów na szczeblu włoskim. Reaktywacja nastąpiła w 2003 roku według przepisów dla samochodów kategorii superprodukcyjnej która została zlikwidowana na europejskim szczeblu. W 2005 roku wprowadzono na równi ze światową serią zasady Super 2000 (dodatkowo dwie rundy tego sezonu były liczone zarówno do klasyfikacji WTCC jak i CIS). Z upływem lat liczba startujących zawodników malała i w trakcie sezonu 2008 CIS została połączona z inną włoską serią: Driver's Trophy.

</doc>
<doc id="1906101" url="https://pl.wikipedia.org/wiki?curid=1906101" title="Campionato Italiano Superturismo 1992">
Campionato Italiano Superturismo 1992

Campionato Italiano Superturismo 1992 – szósta edycja serii wyścigowej Włoskich Mistrzostw Samochodów Turystycznych.
Tytuł mistrzowski zdobył Nicola Larini, kierowca Alfy Romeo 155 GTA. W słabszej klasie S2 najlepszy okazał się Fabrizio Giovanardi jeżdżący Peugeotem 405 Mi 16V.

</doc>
<doc id="1906104" url="https://pl.wikipedia.org/wiki?curid=1906104" title="Nina Roczewa">
Nina Roczewa

Nina Pietrowna Roczewa z d. Sielunina (ros. Нина Петровна Рочева z d. Селюнина, ur. 13 października 1948 w Pakszaju, zm. 8 stycznia 2022 w Syktywkarze) – rosyjska biegaczka narciarska reprezentująca Związek Radziecki, wicemistrzyni olimpijska oraz dwukrotna medalistka mistrzostw świata.
Kariera.
Zimowe Igrzyska olimpijskie w Lake Placid w 1980 były jedynymi, w których wzięła udział. Wraz z Niną Bałdyszewą, Raisą Smietaniną i Galiną Kułakową wywalczyła srebrny medal w sztafecie 4x5 km. Ponadto zajęła tam 15. miejsce w biegu na 5 km techniką klasyczną. Startowała także na mistrzostwach świata w Falun w 1974, gdzie wspólnie z Niną Fiodorową, Raisą Smietaniną i Galiną Kułakową zdobyła złoty medal w sztafecie. Oprócz tego zajęła tam 8. miejsce w biegu na 10 km stylem klasycznym. Ostatni sukces osiągnęła podczas mistrzostw świata w Lahti w 1978, gdzie zdobyła brązowy medal w sztafecie. Reprezentantki Związku Radzieckiego pobiegły w składzie: Nina Roczewa, Zinaida Amosowa, Raisa Smietanina i Galina Kułakowa. Jej najlepszym wynikiem indywidualnym na tych mistrzostwach było ponownie 8. miejsce w biegu na 10 km techniką klasyczną.
Nina Roczewa była żoną Wasilija Roczewa, matką Wasilija Roczewa Juniora oraz teściową Julii Czepałowej i Olgi Roczewej. Wszyscy uprawiali lub wciąż uprawiają biegi narciarskie.

</doc>
<doc id="1906106" url="https://pl.wikipedia.org/wiki?curid=1906106" title="Hallerowo">
Hallerowo

Hallerowo – dzielnica miasta Władysławowo.
Miasto Władysławowo utworzyło jednostkę pomocniczą – dzielnicę Hallerowo (ku czci generała Józefa Hallera). Organem uchwałodawczym dzielnicy jest zebranie mieszkańców. Organem wykonawczym jest przewodniczący zarządu dzielnicy. Dodatkowo organem pomocniczym dla przewodniczącego jest zarząd dzielnicy, który łącznie z nim liczy od 4 do 7 członków. Przewodniczący i jego zarząd są wybierani przez wyborcze zebranie mieszkańców.
W 1994 r. jednostka obejmowała obszar miasta wyznaczony ulicami: Brzozowa, Dworcowa, Hryniewieckiego, Kolejowa, Ks. Merkleina, Morska, Obrońców Helu, Spokojna, Sportowa, Świerkowa, Wojsk Ochrony Pogranicza.

</doc>
<doc id="1906108" url="https://pl.wikipedia.org/wiki?curid=1906108" title="Nina Seliunina">
Nina Seliunina



</doc>
<doc id="1906109" url="https://pl.wikipedia.org/wiki?curid=1906109" title="Daniel II (biskup praski)">
Daniel II (biskup praski)

Daniel II Milik (zm. 30 marca 1214) – duchowny katolicki, biskup praski od 1197 r.
Życiorys.
Data urodzenia i pochodzenie Daniela Milika nie jest znane. Przed objęciem urzędu biskupiego był kapelanem Władysława III Henryka, młodszego brata Przemysła Ottokara I.
Po śmierci Henryka Brzetysława został wybrany przez kapitułę katedralną nowym ordynariuszem praskim. Inwestytury udzielił mu książę Władysław III Henryk, który wprowadził go na urząd. Na początku rządów udało mu się doprowadzić do zgody między Władysławem a Ottokarem, w wyniku której księciem czeskim i suwerenem został Ottokar I a Władysław Henryk nosił tytuł margrabiego Moraw.
Daniel II nie wykazywał zainteresowania sprawami duszpasterskimi. Za jego pontyfikatu powstało kilka nowych kościołów. W 1203 r. papież kanonizował św. Prokopa, pierwszego opata klasztoru bendyktynów w Sazawie. W 1207 r. biskup potwierdził fundacje klasztoru cystersów w Mašťovie, który został przeniesiony sześć lat później do Ossegg.
Współpracował z królem Przemysłem Ottokarem I, ułatwiając mu rozwód z Adelajdą Miśnieńską w 1198/1199, kiedy to powołał się na zbyt bliskie pokrewieństw między małżonkami – czwarty stopień, mimo iż władca posiadał potomstwo z tego związku.
Zmarł w 1214 r. i został pochowany prawdopodobnie w katedrze św. Wita.

</doc>
<doc id="1906113" url="https://pl.wikipedia.org/wiki?curid=1906113" title="Dariusz Bąkowski-Kois">
Dariusz Bąkowski-Kois

Dariusz Bąkowski-Kois (ur. 1973) – polski organista i historyk, profesor w katedrze organów Akademii Muzycznej w Krakowie. Ukończył studia historyczne na Uniwersytecie Jagiellońskim, tam też w 2002 roku otrzymał stopień doktora (rozprawa "Zarządcy dóbr Elżbiety Sieniawskiej – studium z historii mentalności"). 
W 2000 roku ukończył z wyróżnieniem Akademię Muzyczną w Krakowie w klasie organów prof. Józefa Serafina. Studia podyplomowe odbył w Akademii Muzycznej w Warszawie oraz Konserwatorium Wiedeńskim. Jest laureatem konkursów krajowych i międzynarodowych, m.in. V Międzynarodowego Konkursu Organowego im. F. Schuberta w Cremolino (2001, III nagroda i brązowy medal). W latach 2001-2007 współpracował z Capellą Cracoviensis. W 2006 roku uzyskał stopień doktora habilitowanego sztuk muzycznych w zakresie instrumentalistyki na Akademii Muzycznej w Krakowie, gdzie w latach 2008-2012 był prodziekanem Wydziału Instrumentalnego. W latach 2012-2016 prorektor ds. dydaktyki i rozwoju, od 2016 kierownik Katedry Organów. 

</doc>
<doc id="1906115" url="https://pl.wikipedia.org/wiki?curid=1906115" title="KBC Indoor 2010">
KBC Indoor 2010

KBC Indoor 2010 – halowy mityng lekkoatletyczny, który odbył się 14 lutego w belgijskiej Gandawie. Zawody zaliczane były do cyklu World Indoor Meetings.

</doc>
<doc id="1906118" url="https://pl.wikipedia.org/wiki?curid=1906118" title="Siergiej Podpały">
Siergiej Podpały

Siergiej Iwanowicz Podpały, ros. Сергей Иванович Подпалый, ukr. Сергій Іванович Підпалий, "Serhij Iwanowicz Pidpały" (ur. 13 września 1963 w Kijowie) – rosyjski piłkarz pochodzenia ukraińskiego, grający na pozycji obrońcy, a wcześniej pomocnika, reprezentant Rosji, trener piłkarski.
Kariera piłkarska.
Kariera klubowa.
Wychowanek klubu Dynamo Kijów. Rozpoczął karierę piłkarską w klubie Wympeł Kijów, skąd w 1982 przeszedł do Dinama Kirow. W następnym sezonie przeniósł się do Gieołoga Tiumeń, w którym występował przez 5 lat. W 1988 bronił barw Zenitu Leningrad, a w 1989 Szachtara Donieck. Potem powrócił najpierw do Zenitu, a potem do Gieołoga. W 1991 został piłkarzem Lokomotiwu Moskwa. W sezonie 1994/95 występował w zespole izraelskim Hapoel Hajfa, ale powrócił do Rosji, gdzie bronił barw klubów Dinamo Moskwa, Dinamo Stawropol, FK Tiumeń, Lokomotiw Niżny Nowogród i Torpedo-ZiL Moskwa. Karierę piłkarską kończył jako piłkarz białoruskiego FK Homel.
Kariera reprezentacyjna.
W 1992 i 1994 wychodził na boisko w oficjalnych spotkaniach reprezentacji Rosji.
Kariera trenerska.
Przez kilka lat po zakończeniu kariery zawodniczej pracował na Białorusi, trenując kluby FK Homel i Tarpeda-SKA Mińsk. W 2005 powrócił do Rosji, gdzie objął stanowisko głównego trenera Nosty Nowotroick. W grudniu 2007 odbywał staż w Juventusie. 2 czerwca 2009 został zwolniony z zajmowanego stanowiska. W 2010 pracował jako trener-konsultant FK Tiumeń. Od stycznia 2011 do maja 2012 kierował FK Ventspils. W czerwcu 2013 krótko trenował Mordowiję Sarańsk. Potem do 2014 stał na czele klubu Salut Biełgorod.

</doc>
<doc id="1906120" url="https://pl.wikipedia.org/wiki?curid=1906120" title="Andrzej (biskup praski)">
Andrzej (biskup praski)

Andrzej z Gutenštejna (zm. 30 lipca 1224 r. w Castellammare di Stabia) – czeski duchowny katolicki, biskup praski od 1214 r.
Życiorys.
Pochodził z czeskiej rodziny szlacheckiej. Początkowo był proboszczem w Boleslavie, a od 1201 r. kanonikiem praskim. W 1207 r. został przeniesiony na probostwo parafii katedralenj w Pradze. Od tej pory stale przebywał na dworze królewskim. W 1211 r. król Przemysł Ottokar I mianował go kanclerzem, a trzy lata później otrzymał stanowisko biskupa ordynariusza praskiego.
22 lipca 1215 r. uczestnicząc w Rzymie w Soborze Laterańskim IV uzyskał święcenia biskupie z rąk papieża Innocentego III. Przedstawił tam pomysł utworzenia niezależnej metropolii czeskiej.
W 1216 r. został zmuszony do opuszczenia Czech, po kolejnym konflikcie na linii król-papież. Konflikt został zakończony rok później porozumieniem między zwaśnionymi stronami i zawarciem 10 maja 1222 r. konkordatu. Andrzej nie zgodził się z jego postanowieniami, dlatego pozostał we Włoszech, gdzie zmarł w 1224 r.

</doc>
<doc id="1906121" url="https://pl.wikipedia.org/wiki?curid=1906121" title="Browar Hevelius">
Browar Hevelius



</doc>
<doc id="1906122" url="https://pl.wikipedia.org/wiki?curid=1906122" title="John Nathan Hostettler">
John Nathan Hostettler

John Nathan Hostettler (ur. 19 lipca 1961 w Evansville, Indiana) – amerykański polityk, członek Partii Republikańskiej. W latach 1995-2007 był przedstawicielem stanu Indiana w Izbie Reprezentantów Stanów Zjednoczonych z ósmego okręgu wyborczego.

</doc>
<doc id="1906126" url="https://pl.wikipedia.org/wiki?curid=1906126" title="Wiadukt Biskupia Górka">
Wiadukt Biskupia Górka

Wiadukt Biskupia Górka – wiadukt w Gdańsku na drodze krajowej nr 91 (E75), w ciągu ulicy Trakt św. Wojciecha. Znajduje się na granicy dzielnic Śródmieście i Orunia-Św. Wojciech-Lipce, na osiedlu Zaroślak.
Funkcja.
Wiadukt przebiega nad linią kolejową nr 9 Warszawa Wschodnia - Gdańsk Główny oraz nad krańcem linii nr 250 eksploatowanej przez SKM Trójmiasto. Pierwszy wiadukt w tym miejscu został zbudowany około 1955 roku. Na jego południowym przyczółku znajduje się przystanek autobusowy "Zaroślak n/ż".
Pod wiaduktem znajdowała się stacja kolejowa Gdańsk Biskupia Górka, do 1945 funkcjonująca jako "Danzig Petershagen". Obecnie pod wiaduktem znajdują się tory odstawcze stacji Gdańsk Śródmieście, czynnej od 1 kwietnia 2015.
Budowa nowego wiaduktu.
W 2017 pozyskano środki na sfinansowanie całkowitej przebudowy wiaduktu, której koszt szacowano na 138 mln zł. Wykonawcą prac została firma Budimex SA, z którą w marcu 2018 zawarto umowę na budowę wiaduktu Biskupia Górka (a w istocie 2 wiaduktów łukowych) wraz z parkingiem wielopoziomowym o kubaturze ponad 87 tys. m sześc. (4 kondygnacje, blisko 500 pojazdów) i przyległym układem drogowym. W ramach inwestycji powstały również wiadukty nad ul. Nowe Podwale Grodzkie, estakady dojazdowe do wiaduktu i most przez Kanał Raduni na Zaroślaku.
Całkowity koszt projektu wraz z parkingiem wynosił 163 mln zł, z czego dofinansowanie z Unii Europejskiej to 117 693 557,57 zł.
Nowy wiadukt miał zostać oddany do użytku do końca lipca 2019, jednakże termin realizacji przesunięto na drugą połowę 2019 roku, a następnie na ostatni kwartał 2020. Oficjalnymi przyczynami opóźnienia były trudne warunki realizacji robót (konieczność wyłączania napięcia w kolejowej sieci trakcyjnej), oraz konieczność zmian w projektach w związku z odkryciem pozostałości XVII-wiecznych fortyfikacji Bastionu Wiebego i XV-wiecznej Baszty Nowej (przeprojektowano niektóre elementy układu drogowego i zmieniono technologię posadowienia wiaduktu, co wpłynęło na harmonogram prac). Odkrycie pozostałości murów obronnych dawnego Gdańska wymusiło też przeprojektowanie planowanego parkingu przy ul. Okopowej.
Pierwszy z nowych wiaduktów o konstrukcji łukowej został oddany do użytku 13 sierpnia 2019. Umożliwiło to wykonawcy inwestycji w ciągu kolejnego półrocza rozbiórkę liczącego ok. 50 lat starego wiaduktu. Oddanie wschodniego wiaduktu nastąpiło 29 stycznia 2021.
Rozpiętość nowych dwóch estakad wynosi nieco ponad 100 metrów, a całkowita szerokość ok. 38 m. Na obydwu wiaduktach znajdują się po trzy pasy ruchu oraz chodniki, a na zachodnim wiadukcie droga dla rowerów.

</doc>
<doc id="1906129" url="https://pl.wikipedia.org/wiki?curid=1906129" title="Stadion im. Emila Alexandrescu">
Stadion im. Emila Alexandrescu

Stadion im. Emila Alexandrescu (rum. Stadionul Emil Alexandrescu) – macierzysty stadion klubu CSM Politehnica Jassy. Inauguracja obiektu odbyła się 23 sierpnia 1960 roku. Pojemność stadionu wynosi 11 390 miejsc. Obiekt posiada także oświetlenie.

</doc>
<doc id="1906131" url="https://pl.wikipedia.org/wiki?curid=1906131" title="Undulacja">
Undulacja

Undulacja – odstęp (różnica wysokości) pomiędzy geoidą a elipsoidą. Undulacja ma znaczenie przy pomiarach GPS,
gdzie:

</doc>
<doc id="1906132" url="https://pl.wikipedia.org/wiki?curid=1906132" title="Greatest Hits (album Foo Fighters)">
Greatest Hits (album Foo Fighters)

Greatest Hits - pierwsza kompilacja amerykańskiego zespołu Foo Fighters, wydana 3 listopada 2009. Edycja deluxe zawiera ponadto książeczkę i płytę DVD, na której znajduje się kilka teledysków i nagrań koncertowych.
Lista utworów.
CD.
Sporządzono na podstawie materiału źródłowego.

</doc>
<doc id="1906133" url="https://pl.wikipedia.org/wiki?curid=1906133" title="Państwowa Szkoła Muzyczna I i II stopnia im. Mieczysława Karłowicza w Katowicach">
Państwowa Szkoła Muzyczna I i II stopnia im. Mieczysława Karłowicza w Katowicach

Państwowa Szkoła Muzyczna I i II stopnia im. Mieczysława Karłowicza w Katowicach (w skrócie PSM Katowice lub – wśród uczniów – "Karłowicz") – szkoła muzyczna I i II st., prowadzi działalność w zakresie nauczania na poziomie I stopnia (szkoła podstawowa) oraz II stopnia (szkoła ponadpodstawowa). Nauczanie odbywa się w systemie popołudniowym. Szkoła prowadzi zajęcia w klasach: skrzypiec, altówki, wiolonczeli, kontrabasu, gitary, akordeonu, fortepianu, organów, fletu, oboju, klarnetu, fagotu, trąbki, puzonu, tuby, waltorni, saksofonu, śpiewu solowego, a na kierunku jazzowym: wokalistyki jazzowej, fortepianu jazzowego, kontrabasu jazzowego i saksofonu jazzowego.
Struktura organizacyjna.
PSM I stopnia:
PSM II stopnia:
Konkursy.
W PSM w Katowicach organizowane są:

</doc>
<doc id="1906135" url="https://pl.wikipedia.org/wiki?curid=1906135" title="Yelena Soboleva">
Yelena Soboleva



</doc>
<doc id="1906136" url="https://pl.wikipedia.org/wiki?curid=1906136" title="Carstwo Ruskie">
Carstwo Ruskie



</doc>
<doc id="1906140" url="https://pl.wikipedia.org/wiki?curid=1906140" title="Peregrin (biskup praski)">
Peregrin (biskup praski)

Peregrin z Vartenberka, czeski: "Pelhřim z Vartenberka " (zm. 8 stycznia lub 25 stycznia 1240 r. w Pradze) – czeski duchowny katolicki, biskup praski w latach 1224-1226.
Życiorys.
Jego data urodzenia i pochodzenie nie jest znane. Był kanonikiem praskim oraz proboszczem mielnickim. W 1223 r. został wybrany przez kapitułę katedralną biskupem-koadiutorem praskim na prośbę króla Przemysła Ottokara I. W czerwcu tego roku rozpoczął faktyczne rządy potwierdzając darowiznę na rzecz klasztoru benedyktynów w Vilémov. Święcenia biskupie otrzymał 1 października tego samego roku z rąk arcybiskupa metropolity mogunckiego Zygfryda II von Eppsteina.
Nie udało mu się uzyskać prowizji papieża Honoriusza III, dlatego też kuria rzymska zaradzała nowych wyborów w 1224 r. Mieli w nich uczestniczyć członkowie praskiej kapituły katedralnej, opaci cysterscy klasztorów w Nepomucen i Ossegg oraz biskup ołomuniecki Robert. Jednocześnie kazano Peregrinowi stawić się w Rzymie i wyjaśnić dlaczego przyjął święcenia biskupie bez akceptacji papieskiej. 29 września 1225 r. udał się do Rzymu, gdzie złożył rezygnację z biskupstwa. 
Zachował tytuł biskupi, powracając na stanowisko proboszcza mielnickiego i kanonika praskiego. Mógł nadal sprawować liturgię. 10 maja 1237 r. asystował w Erfurcie arcybiskupowi Zygfrydowi III von Eppsteinowi w konsekracji biskupa praskiego Bernharda
W 1227 r. papież Grzegorz IX nakazał jego następcy w Pradze, Janowi II wypłacanie corocznego odszkodowania za utratę biskupstwa. Peregrin zmarł w 1240 r. prawdopodobnie w Pradze i został pochowany w kościele św Klemensa w klasztoru Dominikanów.

</doc>
<doc id="1906142" url="https://pl.wikipedia.org/wiki?curid=1906142" title="Rosenkrantz i Guildenstern nie żyją (film)">
Rosenkrantz i Guildenstern nie żyją (film)

Rosencrantz i Guildenstern nie żyją (ang. "Rosencrantz &amp; Guildenstern Are Dead") – film z 1990 roku w reżyserii Toma Stopparda, nakręcony na podstawie sztuki jego autorstwa o tym samym tytule. 
Fabuła i interpretacje.
W filmie opowiedziana jest historia dwóch drugoplanowych postaci z tragedii Williama Szekspira "Hamlet": Rozenkrantza i Guildensterna. Autor tworzy wariację na temat sztuki Szekspira dopisując biografie postaciom o marginalnym znaczeniu. Najważniejsze punkty dramatu ukazane są we fragmentach i wpisane w życiorysy Rozenkrantza i Guildensterna. Sceny z oryginału są prezentowane w różnoraki sposób, z użyciem środków wyrazu zaczerpniętych z pantomimy, teatru cieni, czy kukiełek. Reżyser wyszedł z założenia, że odbiorca dobrze zna dzieło Szekspira i potrafi swobodnie łączyć ukazane w ten zróżnicowany i nie powiązany ze sobą sposób elementy. Dzieło analizowane było z różnych pozycji: teatru absurdu, tradycji egzystencjalnej, becketowskiej (np. "Czekając na Godota"), pirandellowskiej (np. "Sześć postaci scenicznych w poszukiwaniu autora"), jak również porównywano je do poematu "Pieśń miłosna J. Alfreda Prufrocka" autorstwa T. S. Eliota. 
Dzieło jest przede wszystkim dramatem słowa, co powoduje, że dekoracje są skromne. Praca kamery jest zróżnicowana, zdarzają się m.in. sceny zwolnione lub przyspieszone. 
Tytułowa para to osoby wzajemnie się uzupełniające, mylona wzajemnie przez otoczenie, skazana na siebie. Obaj nie są czasem pewni, kto jest kim, co może nasuwać podejrzenie, że stanowią jedną osobę, a ich dialogi, to rozmowy wewnętrzne. Próbowano ich interpretować jako lewą i prawą półkulę mózgową (Rozenkrantz reprezentowałby w tej wykładni półkulę prawą). Ciągle ocierają się o prawdę o świecie, ale nie mogą jej poznać do końca. Świat jest dla nich niejasnym zbiorem przypadków, bez powiązań przyczynowo-skutkowych. Wiją się w tym świecie odnajdując się w sytuacjach, których zupełnie nie kontrolują. Ich główne zadanie, czyli wykrycie przyczyny przemiany Hamleta, nie ma znaczenia, na nic nie wpływa, wszystko jest już zapisane wcześniej (świadczą o tym latające często kartki z tekstem scenariusza lub sztuki). Podjęcie decyzji o działaniu przynosi szkodę. Mimo, że bohaterowie chcieli pomóc Hamletowi, to ostatecznie przyprowadzają go do śmierci. Dobro zamienia się łatwo w zło, dobre chęci w klęskę. Do końca nie zyskują pełnej świadomości swych działań i motywacji, a podróż kończą kwestią: "Następnym razem rozegramy to lepiej".
Rozenkrantz i Guildenstern kręcą się w kadrach bez skrystalizowanych wskazówek, wiecznie czekając na jakieś wskazówki lub wyjaśnienia. Cały ich świat, to świat pytań. Ich imiona, tłumaczone jako Różany Wieniec i Złota Gwiazda, nawiązują do średniowiecznych kół wolnomularskich, posiadaczy wiedzy tajemnej. Rozenkrantz to alternatywa dla nazwiska Christian Rosencreutz, który był symboliczną postacią gnostycznej szkoły różokrzyżowców.
Nagroda.
Jest to pierwszy i jedyny film wyreżyserowany przez Stopparda. Obraz przyniósł mu główną nagrodę Złotego Lwa na 47. MFF w Wenecji.

</doc>
<doc id="1906143" url="https://pl.wikipedia.org/wiki?curid=1906143" title="Karol Sudermański">
Karol Sudermański



</doc>
<doc id="1906145" url="https://pl.wikipedia.org/wiki?curid=1906145" title="C/1844 Y1">
C/1844 Y1

 C/1844 Y1 lub Wielka Kometa z roku 1844 – kometa długookresowa, którą można było obserwować gołym okiem w 1844 roku. Prawdopodobnie wróci w okolice Słońca.
Odkrycie i obserwacje komety.
Kometę zaobserwowano po raz pierwszy 17 grudnia 1844 roku. 14 grudnia tegoż roku przeszła ona przez peryhelium swej orbity (jeszcze przed odkryciem).
Orbita komety.
C/1844 Y1 porusza się po orbicie w kształcie bardzo wydłużonej elipsy o mimośrodzie 0,999. Peryhelium znajdowało się w odległości 0,25 j.a. od Słońca. Nachylenie jej orbity do ekliptyki wynosi 45,6˚.

</doc>
<doc id="1906147" url="https://pl.wikipedia.org/wiki?curid=1906147" title="Alexander Sims">
Alexander Sims

Alexander Sims (ur. 15 marca 1988 w Londynie) – brytyjski kierowca wyścigowy.
Życiorys.
Formuła Renault.
Sims karierę rozpoczął w 1998 roku, od kartingu. Po jej zakończeniu w 2006 roku postanowił rozpocząć poważną karierę wyścigową, debiutując w zimowej edycji Brytyjskiej Formuły Renault. W ciągu czterech wyścigów raz stanął na podium, zajmując ostatecznie 9. miejsce w końcowej klasyfikacji. W kolejnym sezonie startował już w głównej edycji. Wygrawszy jeden wyścig, zmagania zakończył na 8. pozycji. Poza tym ponownie zaliczył udział w zimowym cyklu, jak również wystąpił w kilku wyścigach Francuskiej oraz Północno-europejskiej Formuły Renault (ukończył je odpowiednio na dziewiętnastym, trzydziestym siódmym oraz piętnastym miejscu).
W sezonie 2008 był już wicemistrzem Brytyjskiej Formuły Renault, po tym jak stanął dwunastokrotnie na podium, z czego dwukrotnie na najwyższym stopniu. Gościnnie wystąpił również w Azjatyckiej Formule BMW oraz Północnej i Południowej edycji Formuły Renault, jednakże bez sukcesu.
Formuła 3.
W roku 2009 awansował do prestiżowej Formuły 3 Euro Series, za sprawą niemieckiej ekipy Mücke Motorsport. Dzięki równej i konsekwentnej jeździe przez cały sezon (pięciokrotnie stanął na podium, z czego raz zwyciężył) do ostatniej rundy liczył się w walce o 3. miejsce w końcowej klasyfikacji. Ostatecznie jednak przegrał ją z Valtterim Bottasem o kilkanaście punktów, będąc sklasyfikowanym tuż za podium, na 4. pozycji. Na koniec sezonu wystartował z ekipą Raikkonen Robertson Racing, w prestiżowym wyścigu o Grand Prix Makau. W wyniku kolizji zakończył go jednak na odległej 18. lokacie. Po raz kolejny zaliczył gościnny występ w innej serii, tym razem w Międzynarodowej Formule Master (nie był liczony do klasyfikacji generalnej). W ciągu czterech wyścigów, trzykrotnie znalazł się w pierwszej szóstce.
W sezonie 2010 przeniósł się do mistrzowskiej ekipy ART Grand Prix, gdzie został partnerem wcześniej wspomnianego Fina. Pomimo sporych nadziei, Brytyjczyk nie był w stanie walczyć o tytuł mistrzowski, głównie z powodu słabszej formy francuskiej stajni (silniki Mercedesa, w które był zaopatrywany, okazały się znacznie słabsze od konkurencyjnego Volkswagena). Ostatecznie z dorobkiem (ponownie) pięciu miejsc na podium, w tym jednej wygranej, Sims znowu zajął w ostatecznej klasyfikacji 4. pozycję, za partnerem Bottasem, który pozostawił w cieniu Brytyjczyka.
Seria GP3.
Na sezon 2011 Alexander podpisał kontrakt z irlandzką stajnią Status GP, na starty w serii GP3. Dzięki dobrej postawie w środkowej części zmagań Brytyjczyk został liderem mistrzostw. Brak punktów w ostatnich trzech rundach odcisnął jednak piętno na ostatecznym wyniku. W klasyfikacji generalnej Sims uplasował się dopiero na 6. pozycji. Sims pięciokrotnie znalazł się na podium, a podczas tureckiego sprintu stanął na najwyższym stopniu.
Do serii GP3 Sims powrócił w sezonie 2013 z zespole Status GP. Zmienił on jednak Adderly Fonga w czasie rundy w Niemczech. W czasie drugiego wyścigu stanął na drugim stopniu podium. Podczas rundy w Belgii powrócił do ścigania z zespołem Carlin. Z nim wygrał jeden wyścig i raz stanął na drugim stopniu podium. Ostatecznie z dorobkiem 77 punktów uplasował się na ósmej pozycji w klasyfikacji generalnej.
Formuła E.
W sezonie 2018/2019 i 2019/2020 był zawodnikiem ekipy BMW i Andretti Autosport. Od sezonu 2020/2021 jest zawodnikiem ekipy Mahindra Racing.
Wyróżnienia.
W roku 2008 Alexander otrzymał nagrodę McLaren Autosport BRDC Award, na najbardziej obiecującego brytyjskiego kierowcę sezonu.
Wyniki.
Podsumowanie.
† – Sims nie był liczony do klasyfikacji

</doc>
<doc id="1906151" url="https://pl.wikipedia.org/wiki?curid=1906151" title="Grzegorz Daroń">
Grzegorz Daroń

Grzegorz Daroń (ur. 7 października 1969 w Bydgoszczy) – polski kompozytor, muzyk, perkusista. Jest kompozytorem muzyki do filmów fabularnych, dokumentalnych, seriali i programów telewizyjnych, przedstawień teatralnych, autorem piosenek i producentem płyt.
Biografia.
Ukończył Liceum Muzyczne, a następnie Akademię Muzyczną im. Feliksa Nowowiejskiego w Bydgoszczy w klasie perkusji Władysława Mazugi (dyplom 1993).
Jeszcze jako licealista założył wraz z kolegami (m.in. Krzysztof Herdzin) grupę „West”. Grał w niej początkowo na instrumentach klawiszowych i podejmował pierwsze próby kompozytorskie. Pierwszym sukcesem było zdobycie przez grupę West, którego był członkiem i twórcą utworów, I miejsca na festiwalu Jazz Juniors w Krakowie w 1986.
W 1993 r. skomponował muzykę do musicalu Za Grzechy Swoje Dorośniesz, wystawionego przez bydgoski Teatr Tańca Nowoczesnego Gest. W roku 1994 zaaranżował koncert symfoniczno-rockowy "Dwa Światy" z udziałem Orkiestry Symfonicznej Filharmonii Pomorskiej oraz zespołów: Bajm, Oddział Zamknięty, Ira, Roan, Air Force One, Kobranocka, Zdrowa Woda i Graffiti.
W kolejnych latach intensywnie pracował nad muzyką filmową i koncertował jako perkusista w różnych formacjach jazzowych i rockowych, współpracując ze wszystkimi znaczącymi muzykami bydgoskimi i z krajową czołówką. Pierwszą jego kompozycją muzyki filmowej były "Młode wilki 1/2" w reżyserii Jarosława Żamojdy.
Jest członkiem Polskiej Akademii Filmowej. Jako perkusista współpracuje m.in. z zespołem Justyny Steczkowskiej, w którym jest kierownikiem muzycznym, grupą The Ślub, Asocjacja Andrzeja Przybielskiego oraz z polsko-angielskim zespołem Roy Benett Group.

</doc>
<doc id="1906163" url="https://pl.wikipedia.org/wiki?curid=1906163" title="Justin Allen">
Justin Allen

Justin Allen, właściwie Justin Allen Gjersvold (ur. 15 czerwca 1981 w Yorba Linda w stanie Kalifornia) − amerykański aktor filmowy i telewizyjny.
Kariera.
Debiutował w 1998 roku rolą Bobby'ego w pilotażowym odcinku serialu komediowego "The Jim Breuer Show". Po gościnnych udziałach w serialach FOX "Luzik Guzik" ("Get Real") i CBBC "S Club 7 in Hollywood", odegrał istotną postać drugoplanową − studenta prywatnej szkoły Matta Slaytona − w wydanym na rynku DVD/video horrorze klasy "B" "" ("The Brotherhood 2: Young Warlocks", 2001). Pojawił się przy boku Ryana Merrimana i Emily VanCamp w krótkometrażowym filmie grozy "Kręgi" ("Rings", 2005), który w Stanach Zjednoczonych posłużył za bonus do wydania DVD filmu "The Ring Two" (2005), a następnie wcielił się w głównych bohaterów powstałych niezależnie dramatów "Unspoken" (2006) i "Bring the War Home" (2008). W roku 2009 wystąpił jako Ethan w komedii "Failing Better Now"; przy realizacji tego filmu pracował także jako kierownik muzyczny oraz producent pomocniczy. Tego samego roku był również asystentem produkcyjnym serialu stacji AMC "Mad Men".
Ponadto wystąpił w piętnastu amerykańskich spotach reklamowych, a w 2007 roku grał na deskach jednego z nowojorskich teatrów w sztuce "Pieces on the Board".

</doc>
<doc id="1906168" url="https://pl.wikipedia.org/wiki?curid=1906168" title="Copa Lipton">
Copa Lipton

Copa Lipton – seria dwudziestu dziewięciu towarzyskich meczów piłki nożnej między reprezentacjami Argentyny i Urugwaju o puchar Thomasa Liptona, która odbyła się w latach 1905–1992.
Turniej został powołany do życia w 1905 przez magnata herbaty i wielkiego fana piłki nożnej Thomasa Liptona, który później zorganizował podobne Lipton Cup (rozgrywany w południowych Włoszech w latach 1909–1915) i Thomas Lipton Trophy (w Turynie w 1909 i 1911 roku).
W intencji autora, turniej Copa Lipton miał być rozgrywany co roku między Argentyną a Urugwajem, jedynymi krajami Ameryki Południowej posiadającymi reprezentacje. W zespołach mogli znajdować się tylko piłkarze urodzeni na terenie danego kraju, a wpływy z meczów przekazywane były na cele charytatywne. Mecze miały się odbywać, na zmianę, w Buenos Aires i Montevideo. W przypadku remisu po 90 minutach meczu zwycięstwo należało do drużyny gości.
Pierwsze spotkanie zostało rozegrane 15 sierpnia w Campo de la Sociedad Sportiva w Buenos Aires. Mecz zakończył się remisem 0:0, a Urugwaj – drużyna gości – otrzymał trofeum.
Wraz z Copa Newton, kolejnym trofeum piłki nożnej pomiędzy Urugwajem i Argentyną, Copa Lipton zdobyło popularność w obu krajach. Do 1919 roku było odgrywane corocznie, z wyjątkiem 1914. W latach dwudziestych turniej wszedł w sytuację kryzysową: popularność Copa América zaczęła przyćmiewać kolejne Copa Lipton, które odbyły się w 1920, 1921 i 1926 roku.
W latach trzydziestych Copa Lipton odbyło się tylko raz, w wyniku ochłodzenia się stosunków obu reprezentacji po Mistrzostwach Świata w 1930.
W następnych latach mecze były grane sporadycznie – w latach 1942–1976 rozegrano tylko 7 spotkań. 23 września 1992 na stadionie Estadio Centenario w Montevideo odbył się ostatni mecz turnieju: zakończył się remisem 0:0, a puchar otrzymała drużyna gości – Argentyna. Puchar Copa Lipton do dzisiaj znajduje się w siedzibie reprezentacji w Buenos Aires.

</doc>
<doc id="1906169" url="https://pl.wikipedia.org/wiki?curid=1906169" title="Piraci berberyjscy">
Piraci berberyjscy

Piraci berberyjscy byli muzułmańskimi rabusiami morskimi, którzy działali na akwenach Morza Śródziemnego i Atlantyku w oparciu o porty Afryki Północnej od końca XI do początków XIX wieku. Wyruszając z północnoafrykańskich portów jak Tunis, Trypolis, Algier, Sala, czy też innych od Maroka po Cyrenajkę, żeglowali głównie wzdłuż pasa lądu zwanego Berberią (jest to dawna nazwa Maghrebu, wywodząca się od zamieszkujących te ziemie Berberów). Napadali na statki i osady nadbrzeżne zarówno na Morzu Śródziemnym, jak i na Atlantyku wzdłuż zachodnich wybrzeży Afryki, a nawet daleko na północy, docierając aż do Islandii. Głównym celem tych "rejz" było chwytanie chrześcijan obojga płci, celem sprzedania ich na targach niewolników w Algierii i Maroku.
Od XVI do XIX wieku piraci zniszczyli tysiące europejskich statków i uprowadzili w niewolę od ośmiuset tysięcy do miliona dwustu pięćdziesięciu tysięcy Europejczyków, głównie z nadmorskich wiosek Włoch, Hiszpanii i Portugalii, ale także z Francji, Wysp Brytyjskich, Holandii, a nawet odległej Islandii.
Po wojnach napoleońskich i kongresie wiedeńskim w roku 1815 mocarstwa europejskie postanowiły podjąć wspólną akcję przeciw berberyjskim piratom. W 1816 roku połączone floty holenderska i brytyjska, dowodzone przez wicehrabiego Exmoutha zbombardowały Algier, zmuszając to miasto (a także sterroryzowany Tunis) do wydania ponad trzech tysięcy niewolników. Po ponownym odrodzeniu się piractwa, w roku 1824 inna flota brytyjska ponownie ostrzelała Algier. Francuzi skolonizowali większość Berberii w latach trzydziestych XIX stulecia.
Historia.
Jakkolwiek piractwo istniało na tych wodach od czasów starożytnych, stało się naprawdę palącym problemem w XIV wieku kiedy to nastąpił gwałtowny rozwój handlu śródziemnomorskiego. Portowe miasto Bidżaja było w owych czasach największą bazą piracką. Najazdy piratów zmusiły weneckiego gubernatora Krety do wystosowania prośby do Republiki o stałe patrolowanie wybrzeży wyspy przez jej flotę.
Gdy Hiszpanie zdobyli Grenadę i wygnali Maurów na przełomie XV i XVI wieku, wielu muzułmanów z Andaluzji wyemigrowało do nadbrzeżnych miast Berberii. Stamtąd, najpierw pod patronatem mameluków z Egiptu, a następnie Turków, razem z miejscowymi plemionami Arabów i Berberów, organizowali ekspedycje zwane razziami, by siać zamęt w chrześcijańskich państwach.
W tych atakach brali często udział ochotnicy z krajów Lewantu, z których największą sławę zdobyli Hajraddin Barbarossa (Hızır) oraz jego brat Arudż (Baba Oruç) z Mityleny. W odpowiedzi Hiszpanie zaczęli atakować miasta Oran, Algier i Tunis, ale gdy Oruç zginął podczas bitwy z Hiszpanami w 1518 roku, jego brat Hızır poprosił o pomoc sułtana Selima, który zaraz przysłał wojska. W roku 1529 Hızır wyparł Hiszpanów ze skalistej, ufortyfikowanej wysepki naprzeciw Algieru i ustanowił osmańskie zwierzchnictwo nad regionem. Tak więc od roku 1518 aż do śmierci Uluch Alego w 1587, Algier był siedzibą Bejlerbeja Afryki Północnej, który władał nad Trypolitanią, Tunezją i Algierią. W latach 1587–1659 ziemiami tymi rządził osmański pasza, przysyłany ze Stambułu na okres trzech lat; od roku 1659 te afrykańskie miasta-państwa, nominalnie wchodzące w skład imperium osmańskiego, były w rzeczywistości zmilitaryzowanymi republikami, które same wybierały sobie władców i żyły z grabieży.
W roku 1544 Hajreddin zdobył wysepkę Ischia, gdzie wziął do niewoli 4 tysiące osób, a następnie Lipari, skąd na targi niewolników powędrowało 9 tysięcy, niemal cała populacja wyspy. W 1551 Turgut Reis zagnał do niewoli wszystkich mieszkańców maltańskiej wyspy Gozo. W 1554 piraci napadli na Viestę w południowych Włoszech, zagarniając około 7 tysięcy brańców. W rok później Turgut splądrował Bastię na Korsyce, skąd uprowadził 6 tysięcy niewolników. W 1558 piraci berberyjscy wzięli miasto Ciutadella (Minorka), zburzyli je, wymordowali mieszkańców a 3 tysiące uprowadzili na targ niewolników w Stambule. W 1563 Turgut wylądował na brzegach prowincji Grenada w Hiszpanii i zdobył kilka osad przybrzeżnych, skąd uprowadził do niewoli 4 tysiące ludzi. Piraci berberyjscy często atakowali Baleary, w związku z czym na wyspach wzniesiono wiele wież obserwacyjnych i ufortyfikowanych kościołów. Zagrożenie było tak poważne, że wyspa Formentera została na długo opuszczona przez mieszkańców.
XVII wiek.
W roku 1607, założony we Florencji i zatwierdzony bullą „His, quae pro Religionis propagatione” papieża Piusa IV rycerski Zakon św. Stefana przeszedł do ofensywy, wespół z kawalerami maltańskimi zdobywając i łupiąc miasto Bona w Algierii.
Niektórzy z piratów byli renegatami lub, jak ich zwano, "moryskami". Ci najczęściej używali galer z niewolnikami przykutymi do wioseł. Takimi renegatami byli Süleyman Reis, „De Veenboer”, który został admirałem algierskiej floty korsarskiej w roku 1617 i jego kwatermistrz Murat Reis, z urodzenia Jan Janszoon. Obaj służyli pod rozkazami cieszącego się ponurą sławą korsarza Zymena Dansekera. Wszyscy byli z pochodzenia Holendrami. Admirał Michiel de Ruyter bezskutecznie próbował ich schwytać. Benedyktyn hiszpański, który spędził w niewoli w Algierze wiele lat, pisał o renegatach, że to ludzie:
Pierwsza połowa XVII wieku to okres rozkwitu berberyjskiego piractwa. Ojcem sukcesu był niejaki Simon de Dancer, który ujawnił najnowsze osiągnięcia żeglarskich budowniczych z Niderlandów, co pozwoliło piratom na poruszanie się po północnym Atlantyku. Podobno ponad 20 tysięcy brańców oczekiwało w tym czasie na swój los w samym tylko Algierze. Bogaci mogli próbować wykupić się z niewoli, ale biedni byli skazani na kajdany. Czasami ich panowie pozwalali odzyskać wolność po przejściu na islam.
Islandia stała się celem najazdów w 1627 roku. Jan Janszoon, (Murat Reis Młodszy) wziął tam 400 jeńców; 242 z nich zostało następnie sprzedanych do niewoli na targach Berberii. Piraci zabrali tylko zdrowych, młodych ludzi. Próbujący stawiać opór zostali zabici, a starszych zapędzono do drewnianego kościoła, który napastnicy podpalili. Wśród schwytanych wówczas był Ólafur Egilsson, który został w roku następnym wykupiony i – po powrocie na Islandię – opisał swoje przejścia. Napad na Vestmannaeyjar, znany w historii Islandii jako "Tyrkjaránið", jest uważany za najstraszniejsze wydarzenie w dziejach miasta.
Irlandia była celem podobnego ataku. W czerwcu 1631 roku Murat Reis, z piratami z Algieru i tureckimi żołnierzami, napadł na niewielką nadmorską wioskę Baltimore w hrabstwie Cork. Napastnicy uprowadzili prawie wszystkich mieszkańców do Afryki Północnej. Bardzo różne były losy tych brańców – jedni dożyli swych dni przykuci do wioseł na galerach, podczas gdy inni zażywali spokojnych dni w haremach lub za murami sułtańskiego pałacu. Tylko dwojgu z nich dane było wrócić do Irlandii.
Częstymi celami ataków piratów berberyjskich były południowa Portugalia, południowa i wschodnia Hiszpania, Baleary, Sardynia, Korsyka, Elba, Półwysep Apeniński (a zwłaszcza Liguria, Toskania, Lazio, Kampania, Kalabria i Apulia), Sycylia oraz Malta.
Najczęściej ofiarami napadów byli mieszkańcy Sycylii, Kalabrii, Kampanii i Hiszpanii, ale wszyscy kupcy krajów, które nie opłacały się piratom, musieli liczyć się z zajęciem ich statków i załóg. Najpotężniejsze państwa Europy płaciły więc haracz i ze spokojem znosiły grubiaństwa piratów. Zgromadzenia zakonne – takie jak redemptoryści i lazaryści – zajmowały się wykupywaniem niewolników, a w niektórych krajach darczyńcy łożyli na to pokaźne sumy.
Piractwo istniało również z powodu rywalizacji i wojen między europejskimi potęgami. Francja podburzała piratów przeciw Hiszpanii, później Wielka Brytania i Holandia wykorzystywały ich przeciwko Francji. Brytyjska opinia publiczna była przekonana, że piraci berberyjscy są użyteczni, gdy wykorzysta się ich w wojnie handlowej przeciwko słabszym krajom w basenie Morza Śródziemnego. W końcu jednak zaczęto rozumieć, że należy położyć temu kres. W roku 1655 angielski admirał Robert Blake został wysłany z zadaniem ukarania Tunezyjczyków i dał im się mocno we znaki. Za panowania Karola II flota brytyjska przeprowadziła wiele podobnych ekspedycji, w niektórych współdziałając z Holendrami. W latach 1682–1683 Francuzi bombardowali Algier. Podczas drugiej ekspedycji Algierczycy wystrzelili z działa francuskiego konsula.
XVIII wiek.
W latach 1783–1784 przyszła kolej na Hiszpanów. Zniszczenia spowodowane podczas drugiego bombardowania były tak wielkie, że dej Algieru poprosił o pokój i przez kilka lat hiszpańskie wybrzeża i statki były bezpieczne.
Do czasu ogłoszenia deklaracji niepodległości w roku 1776, amerykańskie statki handlowe były chronione brytyjskimi układami z władcami berberyjskich państw. Maroko, które w roku 1777 jako pierwsze niezawisłe państwo publicznie uznało Stany Zjednoczone, od roku 1784, jako pierwsze z krajów berberyjskich, zaczęło napadać na amerykańskie statki. Po kilku latach bezowocnych wysiłków dyplomatycznych Thomas Barclay, amerykański konsul we Francji, udał się w roku 1786 do Maroka i wynegocjował traktat pokojowy, który nie wymagał od USA płacenia w przyszłości haraczu czy wręczania kosztownych prezentów. Inaczej było z Algierem. W roku 1785 piraci zagarnęli dwa statki ("Marię" z Bostonu i "Dauphina" z Filadelfii), statki i ich ładunki zostały sprzedane, zaś załogi uwięzione w oczekiwaniu na okup.
W 1786 Thomas Jefferson, wówczas ambasador we Francji i John Adams, ambasador w Wielkiej Brytanii, spotkali się w Londynie z Sidim Haji Abdulem Rahmanem Adżą, posłem Trypolisu. Amerykanie zapytali Adżę dlaczego jego rząd jest tak wrogo nastawiony do amerykańskiej żeglugi, skoro nie był niczym sprowokowany. Donieśli w liście do Kongresu Kontynentalnego, że poseł odpowiedział im: "„zostało zapisane w Koranie, że wszystkie narody, które nie uznają Proroka, są grzesznikami, zaś prawem i obowiązkiem wiernych jest rabować je i brać w niewolę”", ale dodał jednocześnie, że w zamian za sumę, którą oni uznali za wygórowaną, można by zawrzeć pokój.
Okup za uwięzionych i haracz dla państw berberyjskich pochłonąłby 20% budżetu Stanów Zjednoczonych w roku 1800. Przez 11 lat Amerykanie w Algierii byli niewolnikami algierskich Maurów. Przez jakiś czas flota portugalska patrolowała wody Cieśniny Gibraltarskiej nie pozwalając piratom berberyjskim przedostać się na Atlantyk. Ale wkrótce Portugalczycy dogadali się z piratami i ci ponownie zaczęli atakować statki amerykańskie na otwartych wodach. Pod koniec roku 1793 aż dwanaście amerykańskich statków wpadło w ich ręce, w związku z czym amerykańscy kupcy zaczęli domagać się zbrojnej ochrony ze strony własnych władz. Po długotrwałej i trudnej debacie w Kongresie utworzono, w marcu 1794 roku United States Navy. Zamówiono sześć fregat i wkrótce rozpoczęła się budowa "United States", "Constellation", "Constitution" i trzech dalszych okrętów tego typu.
XIX wiek.
Pewien uwolniony Amerykanin donosił, że w latach 1785–1793 Algierczycy przetrzymywali w niewoli 130 amerykańskich marynarzy. To doprowadziło do pewnych akcji amerykańskiej floty i marines w latach 1801–1805 w Cyrenajce.
Po kongresie wiedeńskim w roku 1815, mocarstwa europejskie zgodziły się co do konieczności ostatecznego rozprawienia się z piratami berberyjskimi. Napaść tunezyjskiej eskadry na Palmę na Sycylii, w wyniku czego uprowadzono 158 mieszkańców, wywołała powszechne wzburzenie. Były i inne przyczyny podjęcia zdecydowanej akcji. Wielka Brytania opanowała Maltę i Wyspy Jońskie, a więc miała obecnie wielu śródziemnomorskich poddanych. W roku 1816 Lord Exmouth został wysłany na południe w celu zawarcia traktatów pokojowych z Tunisem i Algierem. Po podpisaniu odpowiednich dokumentów i odebraniu przyrzeczeń zaprzestania procederu wrócił do Anglii, nie wiedząc, że w czasie prowadzenia przezeń negocjacji brutalnie potraktowano poddanych brytyjskich w mieście Bona. W tej sytuacji rząd brytyjski kazał mu wracać, skutkiem czego 17 sierpnia, we wspólnej akcji z eskadrą okrętów holenderskich admirała Van de Capellena, dokonał silnego bombardowania Algieru. Ta lekcja na tyle przeraziła piratów Algieru i Tunisu, że uwolnili ponad 3 tysiące niewolników i złożyli kolejne przyrzeczenia. Jednakże wkrótce potem Algier wrócił do swych pirackich praktyk. W roku 1824 inna flota brytyjska pod dowództwem admirała Harry’ego Neala ponownie zbombardowała Algier. Miasto pozostało jednak ośrodkiem piractwa, aż do czasu podboju i skolonizowania Algierii przez Francuzów w roku 1830.
Niewolnicy.
Przypuszcza się, że w okresie od roku 1530 do 1780 około miliona, a może nawet miliona dwustu pięćdziesięciu tysięcy Europejczyków było niewolnikami w Afryce Północnej, głównie w Algierze, Tunisie, i Trypolisie, nie licząc brańców dostarczanych tysiącami z ziem ruskich i polskich do Stambułu czy Adrianopola; autor rozdziału "Historii świata śródziemnomorskiego" podaje nawet 2 mln. Największe natężenie handlu niewolnikami z Europy miało miejsce w latach 1605–1634, kiedy około 35 tysięcy brańców było przetrzymywanych w Algierze, Tunisie i Trypolisie. Jednocześnie, wobec wysokiej śmiertelności brańców, istniało stałe zapotrzebowanie na dalsze ich zdobywanie. Co sprytniejsi piraci dokonywali szybkich rajdów wzdłuż wybrzeży, zagarniali ludzi w niewolę, po czym oferowali ich wykupienie krajanom ofiar. Nie mogli w ten sposób uzyskać takich cen, jak na targach niewolniczych w Afryce Północnej, ale był to szybki i łatwy dochód. Dopiero w sytuacji, gdy rodziny nie były w stanie zapłacić okupu, żywy towar trafiał do handlarzy w miastach Berberii.
Wzięcie do niewoli było dopiero początkiem drogi nieszczęśników. Wielu brańców umierało podczas długiej drogi do Afryki Północnej, a przyczynami były choroby, brak pożywienia i wody. „Szczęśliwców”, którzy przeżyli podróż, czekał jeszcze przemarsz przez miasto na targ, gdzie mieli być wystawieni na sprzedaż. Tam stali przez wiele godzin (często nago) oglądani przez kupujących. Następnie dochodziło do aukcji, podczas której pierwszym kupującym był władca. Po jej zakończeniu brańców dzielono na tych, za których można spodziewać się okupu i na tych, którzy będą skierowani do niewolniczej pracy.
Galernicy.
Życie niewolników w krajach muzułmańskich było nie do pozazdroszczenia, nie da się go jednak – nawet w przybliżeniu – porównać z tym, co przechodzili ci, których „zatrudniano” na galerach. Galera to statek, który może być napędzany (w czasie bitwy) wyłącznie siłą ludzkich mięśni i do tego piraci berberyjscy potrzebowali niewolników. Berberyjskie galery były w morzu 80–100 dni rocznie, więc niewolnicy nie byli na nich ciągle, ale po zejściu na ląd zmuszano ich do wykonywania najcięższych prac. Mogło być jednak jeszcze gorzej: galernicy floty osmańskiej „trzymani na spodzie statku, w najgorszych warunkach higienicznych, przykuci do ław, poruszać musieli rytmicznie ciężkie wiosła, nieustannie smagani batem; w razie tonięcia statku nikt nie troszczył się o ich uratowanie. W drugiej połowie XVI wieku flota turecka liczyła 300 większych i 100 mniejszych statków; służyło na nich 10 tysięcy galerników”.
Czasem do galerników uśmiechało się szczęście. Gdy piratom udało się zdobyć statek zasobny w towary, zysk z łupu dzielony był między wszystkich. Galernik otrzymywał wprawdzie znikomy ułamek, ale mógł mieć nadzieję na wykupienie się w przyszłości. Byli wśród galerników i tacy, którym udało się przeżyć wystarczająco długo, by zostać uwolnionym z łańcuchów i otrzymać pracę pisarza, który prowadził spisy niewolników i księgowość wyprawy, bądź też organizatora pracy przykutych do wioseł kolegów.
Wolność dla nielicznych.
Bogatsi jeńcy mogli liczyć na wykupienie ich przez rodziny. Najważniejsi byli przewożeni do Stambułu, gdzie trzymano ich w tzw. Siedmiu Wieżach („Yedikule”), gdzie oczekiwali – najczęściej wiele miesięcy, a nawet lat – na dostarczenie okupu (np. hetman wielki koronny Stanisław Koniecpolski spędził w twierdzy trzy lata).
Ci, którzy nie mogli liczyć na okup, szukali nadziei w ucieczce. Było to jednak niezmiernie trudne i zaledwie garści niewolników udało się zbiec. W polskiej historiografii znanych jest kilka takich przypadków, jak np. szlachcica z Podola Marka Jakimowskiego, czy też dwóch nieznanych z nazwiska braci, wziętych do niewoli podczas wyprawy hetmana Jana Zamoyskiego na Wołoszczyznę i przykutych do wioseł na galerach, gdzie spędzili kilkanaście ciężkich lat. Pewnego dnia ich jednostka została zaatakowana przez galery neapolitańskie, wysłane w celu ścigania piratów. Galernicy zostali oswobodzeni i odesłani do Rzymu, skąd zabrał ich do kraju w roku 1617 Tomasz Zamoyski, syn hetmana.
Dla historyków brytyjskich najbardziej znanym uciekinierem jest Thomas Pellow, który opublikował swe wspomnienia w roku 1740. Po kilku nieudanych próbach (omal nie skończyły się jego śmiercią), Pellow ostatecznie zdołał dostać się na Gibraltar w lipcu 1738.

</doc>
<doc id="1906171" url="https://pl.wikipedia.org/wiki?curid=1906171" title="Stacey Scowley">
Stacey Scowley

Stacey Scowley − amerykańska aktorka telewizyjna, filmowa i głosowa.
Urodziła się i wychowała w Danville nieopodal San Francisco, obecnie rezyduje w Los Angeles. Ma dwie siostry i brata, którzy także udzielają się w branży filmowej. Jej ojciec mieszka w rodzimym Danville, matka zaś zmarła na raka.
Pojawiła się w ponad trzydziestu amerykańskich spotach reklamowych (wielką popularność przyniosła jej reklama przedsiębiorstwa motoryzacyjnego Kia Motors), widzom telewizyjnym znana jest także z gościnnych ról w popularnych serialach, jak "Dowody zbrodni", "Detektyw Monk" czy "". Regularnie występowała w serialach FOX "Dollhouse" (2009) i "Family Guy" (2005-2009; rola głosowa). Pojawiła się u boku Johna C. Reillya w komedii muzycznej "Idź twardo: historia Deveya Coxa" ("Walk Hard: The Dewey Cox Story", 2007), Shii LaBeoufowi towarzyszyła na planie thrillera "Eagle Eye" (2008).

</doc>
<doc id="1906179" url="https://pl.wikipedia.org/wiki?curid=1906179" title="Tagajo">
Tagajo



</doc>
<doc id="1906180" url="https://pl.wikipedia.org/wiki?curid=1906180" title="Greckie Siły Ekspedycyjne">
Greckie Siły Ekspedycyjne

Greckie Siły Ekspedycyjne () – grecka formacja wojskowa służąca rotacyjnie podczas wojny koreańskiej w ramach tzw. wojsk ONZ.
Historia.
Po wybuchu wojny koreańskiej (25 czerwca 1950) i przeforsowanej przez USA rezolucji ONZ o wsparciu Korei Południowej, na Półwysep przybyły wielonarodowe „wojska ONZ” () pod dowództwem USA. W ich skład wszedł grecki 849-osobowy wzmocniony batalion piechoty pod dowództwem ppłk Dionysiosa Arbouzisa oraz oddział lotniczy z 355 Eskadry Transportowej złożony z 67-osobowego personelu lotniczego, wyposażony w 7 samolotów transportowych Douglas C-47 Skytrain, tworzące Greckie Siły Ekspedycyjne. Pierwotnie greckie władze zamierzały wysłać brygadę piechoty, ale informacje o ofensywie wojsk USA, sugerujące szybkie zakończenie wojny, spowodowały zredukowanie oddziału do wielkości wzmocnionego batalionu.
Oddział lotniczy przybył do Korei Południowej 11 listopada 1950, po czym został podporządkowany 374. Skrzydłu USAF, stacjonującemu w Daegu. W ślad za nim 9 grudnia do Pusan przybył też batalion piechoty. Składał się on z żołnierzy pochodzących z 1, 8 i 9 Dywizji Piechoty, którzy zgłosili się na ochotnika. W poł. grudnia przeszedł do Suwon, gdzie podporządkowano go amerykańskiemu 7. Pułkowi Kawalerii w składzie 1. Dywizji Kawalerii jako 4 batalion. Od końca stycznia do marca 1951 Grecy uczestniczyli w walkach z wojskami Chińskimi Ochotnikami w rejonie Icheon. Pod koniec kwietnia prowadzili walki obronne w okolicy Seulu. Od połowy maja greccy lotnicy bazowali na lotnisku w Gimpo. Na początku sierpnia batalion walczył z Chińczykami w rejonie Churadong, zaś na początku października na wzgórzu 313 (Scotch Hill), tracąc 28 zabitych. Pod koniec sierpnia batalion został powiększony do 1063 żołnierzy, osiągając w kwietniu 1955 (już po rozejmie) maksymalną liczebność 2163 ludzi. W styczniu 1952 Grecy przeszli pod zwierzchnictwo amerykańskiego 15. Pułku Piechoty z 3. Dywizji Piechoty. W połowie marca uczestniczyli w kolejnej bitwie z Chińczykami. 23 marca jedna kompania batalionu została odkomenderowana do ochrony obozu jenieckiego na wyspie Geoje-do. Na pocz. sierpnia batalion toczył ciężkie walki obronne na wzgórzu 167 w okolicy Imjingang, zaś pod koniec września na wzgórzu Nori Hill. Pod koniec października przeszedł do rejonu Ch'ŏrwŏn, gdzie w połowie grudnia okrążył i zniszczył chińską kompanię. 27 grudnia 14 Greków zginęło w katastrofie lotniczej w Jinhae. W poł. marca 1953 batalion walczył na wzgórzu 438, po czym przetransportowano go na północ od Ch'ŏrwŏn. Od połowy czerwca do końca lipca, kiedy doszło do zawieszenia broni, toczył ostatnie ciężkie walki obronne z Chińczykami. Po rozejmie przybył drugi batalion, który wymienił pierwszy, ale nie wziął już udziału w walkach.
Łączne straty Greków w wojnie koreańskiej wyniosły 194 zabitych i 459 rannych. Oddział lotniczy wykonał ogółem 2916 lotów transportowych, tracąc 12 żołnierzy i 2 samoloty C-47. Liczebność Greckich Sił Ekspedycyjnych do grudnia 1955 została zredukowana do 191 żołnierzy, zaś do maja 1958 pozostała w Korei jedynie sekcja reprezentacyjna w składzie 1 oficera i 9 szeregowych.

</doc>
<doc id="1906181" url="https://pl.wikipedia.org/wiki?curid=1906181" title="Marek Jakimowski">
Marek Jakimowski

Marek Jakimowski herbu Dąbrowa, szlachcic pochodzący z Baru na Podolu (daty urodzin i śmierci nieznane), który w roku 1627, będąc w niewoli osmańskiej, brawurowym atakiem zdobył galerę turecką i uwolnił ponad dwustu chrześcijan.
Przebieg wydarzeń.
Jakimowski dostał się do niewoli tureckiej w roku 1620
, po bitwie pod Cecorą i został zesłany na galery
. Na okręcie beja Aleksandrii Kassima spotkał dwóch innych Polaków. Oprócz ich trzech, na 221 niewolników "trzej byli Grecy, dwaj Angielczykowie, z Włoch jeden, insi wszyscy albo z Rusi, albo z Moskwy".
Jakimowski wspólnie z rodakami (nosili oni nazwiska Stefan Satanowski i Jan Stołczyn lub Stołczyna) zaczął przygotowywać plan ucieczki, ale z pomocą przyszedł im dopiero przypadek: 12 listopada 1627 roku galera zakotwiczyła u brzegów wyspy Lesbos na Morzu Egejskim, a kapitan z częścią załogi zszedł na ląd. Jakimowski czekał na taką właśnie okazję. Szczęśliwy traf sprawił, że żaden z trzech Polaków nie był w tym czasie przykuty do ławy, bowiem znajdowali się na pokładzie "dla posług rozmaitych".
Jakimowski wpadł do kuchni, skąd – mimo oporu kucharza – porwał drewniane polano i pobiegł na rufę, gdzie znajdował się magazyn broni. W krótkiej walce zabił tureckiego żołnierza, próbującego zastąpić mu drogę, wyważył drzwi magazynu i razem z rodakami zaczął rozkuwać galerników i rozdawać im broń. Obecni na pokładzie nieliczni członkowie tureckiej załogi przecięli sznury podtrzymujące tent sporządzony z ciężkiej materii, chcąc utrudnić poruszanie się uwolnionym, ale zdesperowani powstańcy poradzili sobie i z tym. Uderzyli na Turków, kilku zabili, a kilku wrzucili do wody. Następnie poprzecinano liny kotwiczne i cumy łączące galerę z brzegiem, dotychczasowi galernicy z powrotem siedli do wioseł i statek wypłynął w morze. 
W ostatniej chwili na brzegu pojawił się turecki kapitan na przemian złorzecząc i błagając buntowników, by powrócili. Nikt go – oczywiście – nie słuchał i galera szparko uchodziła na zachód. W pościg ruszyły trzy tureckie galery i goniły zbiegów półtora dnia, ale nagle przyszedł sztorm, który spowodował, że Turcy szukali schronienia w którymś z pobliskich portów. Uciekinierzy, nie mając nic do stracenia, wiosłowali dalej. Szczęśliwie dla nich sztorm po kilku godzinach ucichł i galera, której kapitanem okrzyknięto Jakimowskiego, popłynęła bezpiecznie dalej.
Po 15 dniach wiosłowania dotarli do Mesyny na Sycylii, a następnego dnia do Palermo. Tam uwolnili "Turków dwadzieścia dwa, którzy dla ekscesów osądzeni byli na galery podług ich zwyczaju", jak również żonę beja nieokreślonego z nazwy sandżaku, która była wtedy na statku i została wraz z nim uprowadzona.
Polacy udali się następnie do Rzymu, gdzie zostali przyjęci i hojnie obdarowani przez kardynałów Cosimę de Torresa i Francesca Barberiniego. W Rzymie Marek Jakimowski wziął ślub z uwolnioną z jasyru w czasie buntu polską szlachcianką imieniem Katarzyna, która znalazła się na galerze usługując uprowadzonej żonie beja. Ślub Jakimowskiego uwiecznił na obrazie Tomasz Dolabella. Następnie Jakimowski z żoną i towarzyszami wyruszył do Krakowa, gdzie dotarli 8 maja 1628 roku. Tam, w katedrze wawelskiej u grobu św. Stanisława, złożyli jako votum chorągiew turecką zdobytą na galerze.
Dalsze losy Marka Jakimowskiego nie są znane.
W literaturze.
Jeszcze w tym samym 1628 roku ukazała się w Rzymie drukiem relacja Jakimowskiego, co zostało wkrótce przetłumaczone na język polski, jako "Opisanie krótkie zdobycia galery przednieyszey Alexandryjskiey w porcie u Miteleny za sprawą dzielną y odwagą wielką kapitana Marka Jakymowskiego, który był więźniem na teyże galerze. Z oswobodzeniem 220 więźniów chrześcijan". 
Historia Marka Jakimowskiego opisana została przez Jana Ziółkowskiego w powieści "Kawaler Złotej Ostrogi" (opis zdobycia galery jest oparty na relacji Jakimowskiego, reszta powieści stanowi fikcję literacką). Marek Jakimowski jest także jednym z bohaterów książki "Galeony Wojny" Jacka Komudy - przedstawia ona domniemane losy bohatera po powrocie do Polski.

</doc>
<doc id="1906186" url="https://pl.wikipedia.org/wiki?curid=1906186" title="Leonardo Ferrel">
Leonardo Ferrel

Leonardo Ferrel (ur. 7 lipca 1923, zm. 11 lipca 2013) – boliwijski piłkarz, reprezentant kraju. Podczas kariery piłkarskiej występował na pozycji pomocnika.
Kariera piłkarska.
Podczas kariery piłkarskiej Leonardo Ferrel występował w klubie Club The Strongest. Z The Strongest, w którym grał w latach 1946-1950 zdobył mistrzostwo Boliwii w 1946 roku.
Kariera reprezentacyjna.
Leonardo Ferrel występował w reprezentacji Boliwii w latach 1946-1950.
W 1946 roku wziął udział w Copa América na której Boliwia zajęła szóste, ostatnie miejsce a Ferrel wystąpił w dwóch meczach turnieju z Brazylią i Chile.
W 1947 roku po raz drugi wziął udział w Copa América na której Boliwia zajęła siódme, przedostatnie miejsce a Ferrel wystąpił w dwóch meczach turnieju z Ekwadorem i Argentyną. 
W 1949 roku po raz trzeci wziął udział w Copa América na której Boliwia zajęła czwarte miejsce a Arraya wystąpił w pięciu meczach turnieju z Brazylią, Ekwadorem, Peru, Paragwajem i Kolumbią.
W 1950 wziął udział w mistrzostwach świata, gdzie wystąpił w jedynym meczu Boliwii z Urugwajem.

</doc>
<doc id="1906187" url="https://pl.wikipedia.org/wiki?curid=1906187" title="C/1887 B1">
C/1887 B1

 C/1887 B1 lub Wielka Kometa Południowa z roku 1887 – kometa najprawdopodobniej jednopojawieniowa, którą można było obserwować gołym okiem w 1887 roku.
Odkrycie i obserwacje komety.
Kometa została zaobserwowana po raz pierwszy 18 stycznia 1887 roku przez Johna M. Thome’a. Widoczna była na półkuli południowej. Jeszcze przed odkryciem 11 stycznia przeszła przez peryhelium swej orbity.
Kometa nazywana była też „"The Headless Wonder"” („Bezgłowe cudo”).
Orbita komety.
C/1887 B1 porusza się po orbicie w kształcie zbliżonym do paraboli o mimośrodzie 1. Peryhelium znajdowało się w odległości 0,0048 j.a. od Słońca. Nachylenie jej orbity do ekliptyki wynosiło 144,4˚.

</doc>
<doc id="1906188" url="https://pl.wikipedia.org/wiki?curid=1906188" title="Haxe">
Haxe

Haxe – wieloplatformowy język programowania open source, przeznaczony do tworzenia aplikacji natywnych oraz interaktywnych aplikacji webowych. Obecnie współpracuje z: Adobe Flash, C++, C#, JavaScriptem, Javą, PHP, Pythonem, Luą, Node.js oraz Neko VM. Twórcą Haxe jest Nicolas Cannasse.
Historia.
Prace nad językiem Haxe rozpoczęto 22 października 2005 roku. Pierwsza wersja alpha języka została wydana 14 listopada tego samego roku. Pierwsza wersja beta została wydana 4 lutego 2006 roku. Wersja Haxe 1.0 została wydana 17 kwietnia tego samego roku. Obecna wersja języka Haxe jest wersją 3.4.7 i została wydana 22 lutego 2018 roku. 
Kompilator do języka Haxe został wydany na licencji GNU General Public License.
Nazewnictwo i wymowa.
Nazwa Haxe (wymawiane jako hex, aczkolwiek autorzy jedynej opublikowanej jak dotąd książki o tym języku wymawiają nazwę jako "hacks") została wybrana, ponieważ jest krótka, prosta i "zawiera X w nazwie", co autor języka uważa za niezbędne, aby nowa technologia odniosła sukces.
Język.
Oficjalna strona Haxe opisuje ten język jako "zorientowany webowo język uniwersalny". Szczególną cechą Haxe, która tłumaczy powyższy opis, jest docelowa obsługa wielu maszyn wirtualnych: Adobe Flash AVM1 (Flash 6-8) oraz AVM2 (Flash 9+), Javascript, NekoVM, PHP, a także maszynę wirtualną ogólnego przeznaczenia stworzoną przez twórcę języka Haxe. Haxe oraz jego biblioteki zostały zaprojektowane tak, aby zapewnić maksymalną obsługę platform docelowych, a kompilator generuje docelowy kod źródłowy lub kod bajtowy w zależności od wybranych opcji i języka. Określenie "zorientowany webowo język uniwersalny" bierze się z jego umiejętności produkowania tego samego kodu docelowo dla różnych warstw aplikacji WWW.
Haxe obecnie obsługuje:
Język Haxe jest zbliżony do ECMAScript, aczkolwiek prawie żadna aplikacja napisana w ECMAScript nie będzie działała w Haxe bez modyfikacji. W przeciwieństwie do ECMAScript, Haxe jest językiem kompilowanym. Haxe to zorientowany obiektowo język ogólnego przeznaczenia, obsługujący wyjątki, inferencję typów oraz klasy parametryzowane. Na funkcjonalność Haxe oraz jego bibliotek składają się m.in. typy generyczne, mechanizm refleksji, iteratory oraz programowanie funkcjonalne. Język ten obsługuje silne i dynamiczne typowanie, co jest dość niespotykane wśród języków programowania. Kompilator automatycznie sprawdza typy i zwraca błędy w czasie kompilacji, ale także umożliwia programiście wyłączenie sprawdzania typów w Haxe i poleganie na systemie typów platformy docelowej. 
Parametry funkcji w języku Haxe mogą być definiowane bardzo precyzyjnie:
 function optionalargument( ?i : Int ) : Int {return 0;} // opcjonalny parametr typu int, zwraca int
 function functionasparameter( f : Void -&gt; Void ) {f();} // wywołanie funkcji bez parametrów 
 function anotherfunctionparm( f : Int -&gt; Int ) {var result = f(1);} // wywołanie funkcji zwracającej int, z parametrem typu int
 function icoulddoanything(d : Dynamic) : Dynamic {return d;} // funkcja pobierająca i zwracająca parametr dowolnego typu
Typy wyliczeniowe są kluczową cechą języka; mogą być rekursywne i zawierać parametry. Są zbliżone do typów algebraicznych w językach jak ML lub Haskell. Typy wyliczeniowe w HaxeHaxe nie są indeksowanymi wartościami o "magicznych numerach", jak ma to miejsce w większości języków, ale są bardziej abstrakcyjne: nie mają przypisanej żadnej wartości, ale mogą być przypisane do zmiennych, jak w poniższym przykładzie:
 enum Color {
 red;
 green;
 blue;
 rgb: ( r : Int, g : Int, b : Int );
 
 class Colors {
 static function toInt( c : Color ) : Int {
 return switch( c ) {
 case red: 0xFF000;
 case green: 0x00FF00;
 case blue: 0x0000FF;
 case rgb(r,g,b): (r « 16) | (g « 8) | b;
 static function validCalls() {
 var redint = toInt(red);
 var rgbint = toInt(rgb(100,100,100)); 
Demonstracja użycia języka Haxe do celów graficznych – przykładowy kod dla Adobe Flash (pochodzący ze strony języka):
 class Test {
 static function main {
 var mc : flash.MovieClip = flash.Lib.current;
 mc.beginFill(0xFF0000);
 mc.moveTo(50,50);
 mc.lineTo(100,50);
 mc.lineTo(100,100);
 mc.lineTo(50,100);
 mc.endFill();
Ten kod narysuje kwadrat przy użyciu obiektu Flash MovieClip.
Implementacja i wydajność kompilatora.
Kompilator do języka Haxe został zaimplementowany w języku Ocaml. Kod wygenerowany z języka Haxe jest uruchamiany na wirtualnej maszynie, dlatego też do tworzenia w nim aplikacji nie jest wymagana znajomość OCamla. Oznacza to również, że pomiary wydajności dają różne wyniki w zależności od docelowej platformy.
Test wydajności wskazuje, że kod bajtowy Flash 9 (AVM2) skompilowany przy użyciu Haxe jest bardziej wydajny niż równoważny kod AS3 na kompilatorze Adobe. Od publikacji tego testu wydajność kompilatora Haxe została zwiększona poprzez dodanie funkcji inline.

</doc>
<doc id="1906190" url="https://pl.wikipedia.org/wiki?curid=1906190" title="Blue Tango">
Blue Tango

Blue Tango – instrumentalny utwór skomponowany przez Leroya Andersona w 1951 roku.
Utwór stał się przebojem po tym, jak Mitchell Parish napisał do niego słowa. Singel z tą piosenką stał się bestsellerem w 1952 roku. „Blue Tango” zostało wielokrotnie interpretowane przez innych wykonawców. Własne wersje opublikowali m.in. Guy Lombardo i Alma Cogan.
Wersja Amandy Lear.
W 1977 roku francuska piosenkarka Amanda Lear opublikowała na singlu własną wersję „Blue Tango”, który wydano w Holandii. Do muzyki Leroya Andersona napisała własne słowa.
Teledysk.
W pierwszej części teledysku piosenkarka występuje przebrana za mężczyznę, a w drugiej - za kobietę (prawdopodobnie było to nawiązanie do panujących wówczas plotek na temat transseksualizmu artystki). Amanda Lear nagrała także inny teledysk „Blue Tango” dla niemieckiego programu "Musikladen", a w 1982 roku wyprodukowano kolejny wideoklip „Blue Tango” dla włoskiej telewizji.

</doc>
<doc id="1906191" url="https://pl.wikipedia.org/wiki?curid=1906191" title="Robert Cloughen">
Robert Cloughen

Robert „Bobby” Cloughen (ur. 26 stycznia 1889 w Bronksie, zm. 7 sierpnia 1930 w Nowym Jorku) – amerykański lekkoatleta sprinter, srebrny medalista olimpijski z Londynu z 1908.
Rodzina Cloughena pochodziła z Irlandii. Jego ojciec przez kilka dniu pełnił obowiązki burmistrza Manhattanu.
Na igrzyskach olimpijskich w 1908 w Londynie Cloughen zajął 2. miejsce w biegu na 200 metrów, przegrywając minimalnie z Bobbym Kerrem z Kanady. Wziął udział również w biegu na 100 metrów. Zwyciężył w przedbiegu, ale nie wystartował w biegu półfinałowym.
W 1908 zdobył mistrzostwo Stanów Zjednoczonych juniorów (AAU) w biegu na 100 jardów, a także halowe mistrzostwo USA na 50 jardów i 75 jardów.
W 1909 ustanowił rekord świata na 130 jardów czasem 12,8 s, a w 1910 rekord świata na 110 jardów wynikiem 10,8 s.
W 1922 został trenerem lekkoatletycznym na University of Vermont.

</doc>
<doc id="1906193" url="https://pl.wikipedia.org/wiki?curid=1906193" title="Wild Thing">
Wild Thing

Wild Thing – piosenka z 1965 roku, pierwotnie nagrana przez amerykański zespół The Wild Ones, którą rok później spopularyzowała brytyjska grupa The Troggs.
Ogólne informacje.
Piosenkę napisał amerykański muzyk Chip Taylor, a pierwotnie nagrała ją amerykańska grupa The Wild Ones w 1965 roku. Rok później własną wersję przedstawił brytyjski zespół The Troggs i znalazła się ona na ich debiutanckim albumie "From Nowhere – The Troggs". Okazała się dużym sukcesem – dotarła do 1. miejsca amerykańskiej listy Billboard Hot 100 i 2. na brytyjskiej liście przebojów. W 2004 roku utwór został umieszczony na 257. miejscu zestawienia „500 utworów wszech czasów” według redakcji magazynu "Rolling Stone".
Francuska piosenkarka Amanda Lear nagrała własną wersję „Wild Thing” na swój album "Secret Passion" w 1986 roku, utrzymując go w stylistyce synth popowej.

</doc>
<doc id="1906196" url="https://pl.wikipedia.org/wiki?curid=1906196" title="Someone Else’s Eyes">
Someone Else’s Eyes

Someone Else’s Eyes – singel francuskiej piosenkarki Amandy Lear, wydany w 2009 roku.
Ogólne informacje.
Był to pierwszy i jedyny singel Amandy Lear z albumu "Brief Encounters". Został nagrany w duecie z włoskim piosenkarzem Enrico Petrellim, występującym pod pseudonimem Deadstar. Jest on autorem i producentem utworu. W 2010 roku remiksu utwory dokonał Boy George, a singel został wydany na nowo jako EP.
Teledysk.
Teledysk został nakręcony w kwietniu 2009 w Rzymie, a wyreżyserował go Fabio Tibaldi. W lipcu poprzez portal YouTube udostępniono 1,5-minutowy zwiastun teledysku. Pełny wideoklip miał swoją premierę 27 października.

</doc>
<doc id="1906198" url="https://pl.wikipedia.org/wiki?curid=1906198" title="Kujawsko-Pomorskie Centrum Kultury w Bydgoszczy">
Kujawsko-Pomorskie Centrum Kultury w Bydgoszczy

Kujawsko-Pomorskie Centrum Kultury w Bydgoszczy – samorządowa instytucja kultury utworzona w 1956 roku.
Charakterystyka.
KPCK jest placówką upowszechniania kultury, która swoją działalnością obejmuje obszar województwa kujawsko-pomorskiego. Wypełniając swoje zadania statutowe podejmuje szereg działań z zakresu animacji kulturalnej: wspiera amatorski ruch artystyczny, prowadzi działalność edukacyjną i instrukcyjno-metodyczną, współpracuje z placówkami kultury, środowiskami twórczymi, stowarzyszeniami kulturalnymi.
Ośrodek realizuje projekty o znaczeniu regionalnym, ogólnopolskim i międzynarodowym – festiwale, przeglądy, konkursy, wystawy, koncerty, konferencje naukowe, warsztaty, imprezy plenerowe. KPCK prowadzi także działalność wydawniczą (m.in. „"Materiały do dziejów kultury i sztuki Bydgoszczy i regionu"”, „"Kwartalnik Artystyczny – Kujawy i Pomorze"”). Specjalnością ośrodka jest "Infolinia Kulturalna" oferująca informacje o wydarzeniach kulturalnych regionu. Przy Kujawsko-Pomorskim Centrum Kultury działa też "Galeria Sztuki Ludowej i Nieprofesjonalnej".
Ośrodek organizuje na terenie Bydgoszczy i całego regionu kujawsko-pomorskiego szereg przeglądów i festiwali kulturalnych. Do najbardziej znanych należą m.in. Bydgoszcz Buskers Festiwal - Międzynarodowe Spotkania Artystów Ulicznych, Bydgoski Blues &amp; Folk Festiwal, Ogólnopolskie Konfrontacje Zespołów Tanecznych i wiele innych.
Historia.
Placówka powstała w styczniu 1955 r. pod nazwą Wojewódzki Dom Kultury Związków Zawodowych z siedzibą w gmachu przy ul. Toruńskiej 30 w Bydgoszczy. Już w grudniu 1956 roku na bazie powyższej placówki związkowej powołano Wojewódzki Dom Kultury, którego działalność koncentrowała się wokół zagadnień instrukcyjno-metodycznych. Do czasu otwarcia w 1974 r. Pałacu Młodzieży, WDK był najważniejszą placówką wychowania pozaszkolnego w Bydgoszczy, prowadził jednocześnie działalność środowiskową, zwłaszcza dla mieszkańców osiedla Szwederowo.
Od 1963 r. WDK stał się instytucją nadrzędną, nadzorującą pracę merytoryczną placówek kulturalno-oświatowych ówczesnego województwa bydgoskiego, co wyrażało się w inspirowaniu poczynań kulturalnych, szkoleniu pracowników i działaczy kultury. W okresie tym WDK mógł poszczycić się również szeroką ofertą programową skierowaną do środowiska bydgoskiego. Organizował i współorganizował takie imprezy jak: Zjazd Pisarzy Ziem Zachodnich i Północnych, Festiwal „Sztuka Faktu”, Ogólnopolska Giełda Pomysłów, Ogólnopolski Przegląd Amatorskiego Ruchu Seniora „ARS”, szereg cykli edukacyjnych dla dzieci i młodzieży, i innych inicjatyw z których część realizowana jest do dnia dzisiejszego. W 1975 r. WDK skupiał 9 kół zainteresowań, m.in.: teatralne, muzyczne, filmowe i fotograficzne, plastyczne, hobbystyczne, oświatowe, seniora.
W lipcu 1982 r. nastąpiła zmiana nazwy instytucji na Wojewódzki Ośrodek Kultury przy zachowaniu dotychczasowego zakresu działań. Kolejna zmiana – tak w układzie merytorycznym jak i organizacyjnym – nastąpiła w roku 1990 roku w związku z wprowadzeniem Ustawy o Samorządzie Terytorialnym. Wówczas to uległa likwidacji cała sfera nadzoru, zmieniając relacje WOK-u z mniejszymi placówkami regionu w układ partnerski.
W 2001 r. WOK otrzymał nową siedzibę przy Pl. Kościeleckich 6; w maju 2009 roku nastąpiła kolejna zmiana nazwy instytucji, która brzmiała: Wojewódzki Ośrodek Kultury i Sztuki „Stara Ochronka” w Bydgoszczy. Człon „Stara Ochronka” nawiązywał do zabytkowej siedziby budynku, w której aż do początku lat 50. XX w. mieściło się schronisko dla niemowląt. 23 czerwca 2014 r. decyzją Sejmiku Województwa Kujawsko-Pomorskiego Wojewódzki Ośrodek Kultury i Sztuki „Stara Ochronka” zmienił swoją nazwę na Kujawsko-Pomorskie Centrum Kultury w Bydgoszczy.
Historia siedziby ośrodka przy Pl. Kościeleckich 6 w Bydgoszczy.
Budynek został wzniesiony w latach 1908–1909 z inicjatywy Ojczyźnianego Związku Kobiet jako Zakład Leczniczy dla Niemowląt. Bardzo duża śmiertelność wśród niemowląt (w 1908 w Bydgoszczy wynosiła 22%) spowodowana szczególnie przez ostre choroby zakaźne, zapalenie płuc i biegunki sprawiła pilną potrzebę usprawnienia opieki medycznej. Cesarzowa niemiecka Augusta Wiktoria wystąpiła z apelem o budowanie w większych miastach specjalnych żłobków dla niemowląt (niem. "Säulingsheime"). W Bydgoszczy powstała specjalna fundacja, która postawiła sobie za cel budowę szpitalnego żłobka połączonego z kuchnią ludową dla ubogich. Magistrat przekazał nieodpłatnie działkę budowlaną przy obecnym pl. Kościeleckich (niem. "Hann von Weyhern Platz"), obok istniejącej już szkoły i fary ewangelickiej. Do pisemnego nadania tejże działki dołączony był projekt budowlany rzeczonego zakładu, sporządzony przez miejskiego radcę budowlanego Carla Meyera. Środki na budowę w wysokości 60 tys. marek przekazał bogaty rentier bydgoski Julius Berger i na jego osobiste życzenie zakład ów nazwano imieniem cesarzowej – "Auguste-Viktoria-Heim". Na parterze budynku znalazła miejsce kuchnia dla ubogich, z jadalnią dla 100 osób. Piętro zajmował ośrodek dla niemowląt będący niewielkim, 25 łóżkowym szpitalem z 3 salami chorych, oszkloną werandą, tarasem, kuchnią, łazienką, mieszkaniem dla siostry przełożonej i piastunek. Na poddaszu zlokalizowano pralnię, suszarnię oraz pokój dla personelu pomocniczego.
Uroczyste poświęcenie budynku odbyło się 2 kwietnia 1909 r., a 1 lipca szpital rozpoczął swoją działalność. Do szpitala, który rychło zaczęto zwać kliniką dla małych dzieci (niem. "Kleinkinder Klinik"), przyjmowano chore niemowlęta z ubogich rodzin nie tylko z Bydgoszczy, ale także z dalszych regionów, np. z Prus Zachodnich, Śląska czy Brandenburgii. Rocznie opieką obejmowano około 130 małych pacjentów, a przy ośrodku utworzono także poradnię dla samotnych, niedoświadczonych matek. Podczas I wojny światowej w szpitalu organizowano także kursy pielęgniarskie, a wśród pracujących tu lekarzy znaleźli się dr Elimar Schendell i dr Hermann Dietz.
Po I wojnie światowej istnienie odrębnego ośrodka szpitalnego dla niemowląt nie było już konieczne, jego rolę przejął oddział dziecięcy w szpitalu św. Floriana. Dotychczasowa Klinika dla Niemowląt kierowana przez dr Hermanna Dietza zachowała swój charakter do 1926 roku, po czym władze miejskie wydzierżawiły obiekt od Niemieckiego Stowarzyszenia Kobiet (niem. "Deutscher Frauenverein") i zorganizowały tu Ochronkę dla Niemowląt (porzuconych, nieślubnych do 2 roku życia). Zatrudniano 6 sióstr miłosierdzia, 5 służących, 2 uczennice i palacza, później również mamki do karmienia piersią. Rocznie przebywało tu około 140 dzieci.
W 1939 r. Niemcy przywrócili w budynku ośrodek dla niemowląt, a po II wojnie światowej obiekt nadal służył lecznictwu: w latach 1945–1946 mieściła się tu Stacja Opieki nad Matką i Dzieckiem. Potem na krótki czas zmieniono jego funkcję – budynek przez kilka miesięcy zajmowało wojsko, a przez następne kilka lat służył celom mieszkalnym. W latach 1951–2000 znajdowała się tu Specjalistyczna Poradnia Dziecięca działająca w ramach Centralnej Wojewódzkiej Poradni Ochrony Macierzyństwa i Zdrowia Dziecka. W 2000 r. budynek zmienił funkcję, obecnie mieści się tu siedziba Kujawsko-Pomorskiego Centrum Kultury w Bydgoszczy.
W 2014 – po przeprowadzeniu remontu dotychczasowej części gmachu – zbudowano nowe skrzydło budynku, mieszczące m.in. salę widowiskową.
Galeria Sztuki Ludowej i Nieprofesjonalnej.
Galeria Sztuki Ludowej i Nieprofesjonalnej przy KPCK w Bydgoszczy działa od 1991 roku. Jej siedziba znajdowała się na bydgoskim Starym Rynku. W 2015 r.przeniesiono GSLiN do siedziby głównej KPCK W Galerii można obejrzeć i zakupić unikalne dzieła twórców ludowych i nieprofesjonalnych z zakresu rzeźby, malarstwa, haftu, garncarstwa, zabawkarstwa, plecionkarstwa i innych form sztuki. Ponadto zadaniem Galerii jest opieka nad amatorskim ruchem artystycznym i popularyzacja folkloru poprzez organizację wystaw, konkursów, pokazów i warsztatów, imprez (w tym plenerowych) z udziałem twórców i zespołów ludowych. Galeria utrzymuje stały kontakt z instytucjami, placówkami i stowarzyszeniami zajmującymi się sztuką ludową i nieprofesjonalną w całym kraju, współpracuje z indywidualnymi twórcami ludowymi. Galeria jest organizatorem dwóch ogólnopolskich imprez: Ogólnopolskiego konkursu malarskiego im. Teofila Ociepki zakończonego wystawą pokonkursową. oraz Ogólnopolskiego Przeglądu Amatorskiej Tkaniny Unikatowej.

</doc>
<doc id="1906201" url="https://pl.wikipedia.org/wiki?curid=1906201" title="Squaw Valley (Kalifornia)">
Squaw Valley (Kalifornia)



</doc>
<doc id="1906203" url="https://pl.wikipedia.org/wiki?curid=1906203" title="Łyżwiarstwo figurowe na Zimowych Igrzyskach Olimpijskich 2010 – soliści">
Łyżwiarstwo figurowe na Zimowych Igrzyskach Olimpijskich 2010 – soliści

Łyżwiarstwo figurowe na Zimowych Igrzyskach Olimpijskich 2010 – soliści – rywalizacja w jednej z konkurencji łyżwiarstwa figurowego – jeździe indywidualnej mężczyzn rozgrywanej na Zimowych Igrzyskach Olimpijskich 2010 odbyła się 17 i 18 lutego w hali Pacific Coliseum.
Mistrzem olimpijskim został Amerykanin Evan Lysacek, srebrny medal zdobył Rosjanin Jewgienij Pluszczenko, któremu nie udało się obronić mistrzostwa sprzed czterech lat. Brązowym medalistą został Japończyk Daisuke Takahashi.
Rekordy świata.
Tabela prezentuje rekordy świata w konkurencji solistów przed rozpoczęciem zawodów olimpijskich:

</doc>
<doc id="1906204" url="https://pl.wikipedia.org/wiki?curid=1906204" title="Palma orzechowa">
Palma orzechowa



</doc>
<doc id="1906206" url="https://pl.wikipedia.org/wiki?curid=1906206" title="Caryota mitis">
Caryota mitis



</doc>
<doc id="1906207" url="https://pl.wikipedia.org/wiki?curid=1906207" title="Caryota sobolifera">
Caryota sobolifera



</doc>
<doc id="1906208" url="https://pl.wikipedia.org/wiki?curid=1906208" title="Caryota griffithii">
Caryota griffithii



</doc>
<doc id="1906209" url="https://pl.wikipedia.org/wiki?curid=1906209" title="Puchar Świata w kombinacji norweskiej 2005/2006">
Puchar Świata w kombinacji norweskiej 2005/2006

Sezon 2005/2006 Pucharu Świata w kombinacji norweskiej rozpoczął się 25 listopada 2005 w fińskiej Ruce, zaś ostatnie zawody z tego cyklu zaplanowano w japońskim Sapporo, 19 marca 2006 roku. 
Zawody odbyły się w 7 krajach: Austrii, Czechach, Finlandii, Japonii, Niemczech, Norwegii oraz Włoszech.
Obrońcą Pucharu Świata był Fin Hannu Manninen. W tym sezonie ponownie triumfował Manninen, wygrywając 12 z 21 zawodów.

</doc>
<doc id="1906214" url="https://pl.wikipedia.org/wiki?curid=1906214" title="Koziki (przystanek kolejowy)">
Koziki (przystanek kolejowy)

Koziki - obecnie nieczynny przystanek kolejowy we wsi Koziki, w województwie podlaskim, w Polsce.

</doc>
<doc id="1906216" url="https://pl.wikipedia.org/wiki?curid=1906216" title="Kariotta parząca">
Kariotta parząca



</doc>
<doc id="1906220" url="https://pl.wikipedia.org/wiki?curid=1906220" title="Otello (opera Rossiniego)">
Otello (opera Rossiniego)

Otello (wł. "Otello ossia Il moro di Venezia") – opera seria w dwóch aktach skomponowana przez Gioacchina Rossiniego, do której libretto napisał Berio di Salsa. Wystawiona po raz pierwszy w Teatro del Fondo w Neapolu w 1816 roku.
Okoliczności powstania utworu.
Niepowodzenie "Gazety" skłoniło Rossiniego do poważniejszego i bardziej skrupulatnego potraktowania pracy nad kolejnym utworem. Libretta, opartego na tragedii Szekspira, dostarczył neapolitański arystokrata, markiz Berio di Salsa, człowiek o wybitnej inteligencji, wielkiej kulturze umysłowej ale nie tak świetnych zdolnościach literackich. Dodatkowo skrępowany ówczesnymi konwencjami operowymi, dostarczył tekstu, mocno deformującego pierwowzór i bardzo nierównego. Premiera odbyła się 4 grudnia 1816 roku w Teatro del Fondo. Opera odniosła olbrzymi sukces i w krótki czasie zdobyła sceny europejskie. Rola Desdemony stała się partią popisową największych sopranistek epoki. Oprócz Izabeli Colbran tryumfy święciły w niej Giuditta Pasta, Maria Malibran, Rosa Morandi i Henriette Sontag. Uważana za jedną z najwybitniejszych oper epoki została przyćmiona w drugiej połowie XIX wieku przez arcydzieło Verdiego. Po osiemdziesięcioletniej przerwie w sezonie 1963/64 została ponownie wystawiona przez operę rzymską odnosząc olbrzymi sukces, który skłonił dyrekcję do wznowienia utworu również w następnym sezonie.
Treść.
Akt I.
Zwycięski Otello wraca z wojny do Wenecji witany z honorami przez dożę i senat. Tryumf wywołuje źle ukrywaną zazdrość oficera Jagona i syna doży, Rodryga. Obydwaj chcą się zemścić. Jago za pominięcie w awansie. Rodrygo za odtrącenie go przez zakochaną w Otellu Desdemonę, córkę senatora Elmiro Barbarigo. Desdemona przyłapana przez ojca na pisaniu listu miłosnego do Otella, naiwnie tłumaczy, że adresatem listu jest Rodrygo. Elmiro przekazuje list Rodrygowi i nalega na jak najszybszy ślub. Ceremonię ślubną zakłóca jednak Otello, porywając Desdemonę. Elmiro przeklina córkę za nieposłuszeństwo i związek z czarnoskórym.
Akt II.
Desdemona ponownie odtrąca Rodryga oświadczając, że poślubiła już potajemnie Otella. Rodrygo daje za wygraną. Jago nie chce się jednak poddać. Przekazuje Otellowi list napisany rzekomo do Rodryga. Otello przekonany o zdradzie żony poprzysięga jej zemstę. Wyzywa Rodryga na pojedynek. Desdemonie nie udaje się pojednać zwaśnionych mężczyzn.
Akt III.
Desdemona siedząc w swej komnacie, niepokoi się, że nie zobaczy już Otella; od dnia pojedynku nie ma o nim żadnej wieści. Ogarniają ją złe przeczucia. Rozpętuje się gwałtowna burza, niepokój Desdemony wzrasta. Przybywa Otello. Nie zważając na tłumaczenia żony, zabija ją ciosem sztyletu. Tymczasem służący Lucio przynosi wiadomość, że Jago, śmiertelnie raniony w pojedynku przez Rodryga, wyznał przed śmiercią prawdę o swej intrydze. Przybywają doża i Elmiro z orszakiem. Wyrażają zgodę na małżeństwo Otella z Desdemoną. Ten jednak pokazuje im trupa żony i sam przebija się sztyletem.
O operze.
Libretto.
Akt I i II libretta niewiele mają wspólnego z tragedią Szekspira, dopiero III akt trzyma się wierniej fabuły dramatu. Skomplikowaną intrygę Berio zastąpił listem bez adresata, z powodu którego Otello zabija niewierną żonę. Przy czym o ile Otellem szekspirowskim kieruje głęboka miłość i zrodzona z niej zazdrość, o tyle Otello Beria powoduje się wyłącznie urażoną dumą. W miejsce głęboko kochającego i cierpiącego bohatera, pojawia się gbur i prostak, zdolny tylko do pokrzykiwań i wybuchów gniewu. Postacią bladą i konwencjonalną jest, odgrywający kluczową rolę u Szekspira Jago. Podobnie pozbawieni wyrazu są Rodrigo i Elmiro, który jedynie w scenie przekleństwa rzuconego na córkę nabiera nieco życia. Pominięty został pełniący w tragedii ważną rolę Kasjo, a Emilia powiernica Desdemony nie bierze w akcji istotnego udziału. Jedyną postacią naprawdę ludzką i poruszającą jest Desdemona i ją wypada uznać za prawdziwą bohaterkę opery. Stendhal i Byron pełni uznania dla muzyki "Otella", libretto osądzili bardzo surowo. Byron pisał do swego znajomego, Mr. Rogersa, w liście z 3 marca 1818 roku: "Widziałem męczeństwo Otella w operze. Muzyka jest bardzo dobra, choć raczej smętna, lecz w libretcie najpiękniejsze sceny z Jagonem zostały pominięte. Chusteczka została przekształcona w slodki bilet miłosny".
Muzyka.
W przeciwieństwie do "Gazety", gdzie widać pośpiech i niedbałość wykończenia, muzyka "Otella" odznacza się bardzo starannym opracowaniem, zwłaszcza w zakresie rozbudowy scen, harmonii i instrumentacji. Wartość muzyczna utworu pozostaje w ścisłym związku z jakością libretta. Tam gdzie sytuacje sceniczne są konwencjonalne, konwencjonalna i bezbarwna jest też muzyka, gdzie jednak tekst Beria wznosi się ponad przeciętność i działa na wyobraźnię kompozytora, tam Rossini tworzy obrazy sugestwne i wyraziste.
Uwertura została wcześniej wykorzystana w "Turku we Włoszech" i "Zygmuncie". Muzyka I i II aktu jest bardzo nierówna, choć nie brak tam kart o bezspornej wartości. Należy do nich duet Desdemony i Emilii, rozbudowany finał I aktu ze sceną przekleństwa; w II akcie uwagę przykuwa pełen pasji duet Otella i Jagona, zakończony efektowną strettą (zaczerpniętą z "Torvalda i Dorliski"). Najwartościowszą muzycznie część opery stanowi akt III. Francis Toye nie waha się określić go mianem arcydzieła. W III akcie najbardziej szekspirowskim z całej opery Rossini osiąga wyżyny ekspresji dramatycznej. Do najbardziej udanych części należą: liryczna "Pieśń o wierzbie" Desdemony, dramatyczny dialog z Otellem, scena burzy i końcowa katastrofa. Sam Rossini, często przesadnie krytyczny w stosunku do swych dzieł, zapytany po latach, które opery go przeżyją, odpowiedział: "Cyrulik sewilski, II akt Wilhelma Tella i III akt Otella".
Tworząc "Otella" Rossini po raz pierwszy zaingerował w tekst libretta wprowadzając na początku aktu III melancholijną i nastrojową pieśń gondoliera do słów Danteego z "Boskiej Komedii": "Nessun maggior dolore che ricordarsi del tempo felice nella miseria" (Nie ma większego bólu jak wspominanie szczęścia w niedoli). Kompozytor wyznał później Ignazowi Moschelesowi, że Berio miał obiekcje do umieszczenia pieśni w operze wskazując, że gondolierzy weneccy nie znają raczej twórczości Dantego.
Znaczenie.
Znaczenie "Otella", oprócz wartości muzycznych utworu, polega również na tym, że wprowadza on szereg nowych elementów, przełamujących dotychczasowe konwencje. Nowością było rozszerzenie opery do trzech aktów i wprowadzenie tragicznego zakończenia. Szczególnie ta ostatnia innowacja nie wszędzie znalazła uznanie. Wiele teatrów włoskich wystawiało "Otella" z zakończeniem, w którym bohater pozwalał się przekonać, że jego podejrzenia były bezpodstawne i przedstawienie kończyło się pojednaniem pary głównych bohaterów, śpiewających duet z "Armidy", późniejszej opery Rossiniego: "Cara per quest'anima". Zdarzało się też, że Otello zmieniał kolor skóry, gdyż związek białej kobiety z murzynem publiczność uważała za nieprzyzwoitość.
W "Otellu" wzrasta znaczenie recytatywów, akompaniuje im już cała orkiestra, a nie jak w "Elżbiecie", tylko smyczki. Recytatyw przestaje być łącznikiem między "numerami", stając się istotnym elementem całości, nie pozbawionym wyrazistości i plastyczności. Kompozytor rezygnuje też, szczególnie w III akcie z popisów wirtuozowskich, na rzecz silniejszego związania muzyki z dramaturgią akcji.

</doc>
<doc id="1906221" url="https://pl.wikipedia.org/wiki?curid=1906221" title="Luis de Agustini">
Luis de Agustini

Luis Alejandro Rubén de Agustini Varela (ar. لويس أليخاندر روبين دي أغوستيني فاريلا, ur. 5 kwietnia 1976 w Sauce) – piłkarz libijski pochodzenia urugwajskiego grający na pozycji bramkarza.
Kariera klubowa.
Karierę piłkarską de Agustini rozpoczął w stolicy Urugwaju, Montevideo, w tamtejszym klubie CA Peñarol. W jego barwach zadebiutował w urugwajskiej Primera División. W zespole Peñarolu występował w latach 1995–2001 i w tym okresie trzykrotnie wywalczył mistrzostwo kraju w latach 1996, 1997 i 1999. W 2002 roku odszedł do Liverpoolu Montevideo, z którym w tamtym roku wygrał rozgrywki Segunda División i awansował z nim do Primera División.
W latach 2002–2004 de Agustini był wypożyczony do libijskiego Al-Ittihad Trypolis. Z kolei w 2006 roku został sprzedany do tego klubu. Podczas obu epizodów w Al-Ittihad trzykrotnie zostawał mistrzem Libii w latach 2003, 2006 i 2007, dwukrotnie zdobywał Puchar Libii w latach 2004 i 2007 oraz czterokrotnie Superpuchar Libii w latach 2003, 2004, 2006 i 2007.
Na początku 2008 roku de Agustini wrócił do Liverpoolu Montevideo i był przez dwa sezony.
Na początku 2010 roku de Agustini został zatrudniony przez Deportes Concepción w drugiej ligi chilijskiej piłki nożnej.
Kariera reprezentacyjna.
W reprezentacji Libii de Agustini zadebiutował w 2005 roku. W 2006 roku w Pucharze Narodów Afryki 2006 rozegrał 2 spotkania: z Egiptem (0:3 i czerwona kartka) i z Marokiem (0:0). W latach 2005–2006 rozegrał w kadrze narodowej 8 meczów.

</doc>
<doc id="1906224" url="https://pl.wikipedia.org/wiki?curid=1906224" title="Edge (album)">
Edge (album)

Edge – trzeci album fińskiej grupy Reflexion, wydany 17 lutego 2010 roku.
Twórcy.
Gościnnie:

</doc>
<doc id="1906226" url="https://pl.wikipedia.org/wiki?curid=1906226" title="Kariota">
Kariota

Kariota ("Caryota" L.) – rodzaj roślin z rodziny arekowatych (palm). Obejmuje 14 gatunków. Rosną one w naturalnym środowisku w tropikalnej Azji i Oceanii, na obszarze od Indii po Vanuatu. Występują w lasach pierwotnych i wtórnych, w wilgotnym klimacie równikowym i na obszarach z klimatem kształtowanym pod wpływem monsunów. Występują od poziomu morza po obszary górskie (do ok. 2000 m n.p.m.). Owoce rozprzestrzeniane są przez zwierzęta, mimo zawartości rafidów. Rodzaj wyróżnia się jako jedyny wśród palm podwójnie pierzastymi liśćmi.
Niektóre gatunki są uprawiane w strefie międzyzwrotnikowej jako rośliny ozdobne, rozpowszechniona w uprawie jest zwłaszcza kariota łagodna oraz kariota parząca. Ten drugi gatunek wykorzystywany jest jako źródło sago, sok z kwiatostanów (z jednego kwiatostanu pozyskuje się do 14 l) służy do wyrobu wina palmowego, araku i cukru palmowego. Młode liście są jadalne, wykorzystywane są też jako pasza, z pochew liściowych pozyskuje się włókna służące głównie do wyrobu szczotek.
Miąższ owoców zawiera rafidy powodujące ból i stan zapalny jamy ustnej i warg w przypadku spożycia, także chrypkę i dysfagię. Dolegliwości powoli przemijają i nie wymagają podejmowania terapii.
Systematyka.
Rodzaj z rodziny arekowatych ("Arecaceae") należącej do rzędu arekowce ("Arecales"). W obrębie rodziny należy do podrodziny "Coryphoideae", plemienia "Caryoteae".

</doc>
<doc id="1906230" url="https://pl.wikipedia.org/wiki?curid=1906230" title="Marek Wilczyński (historyk)">
Marek Wilczyński (historyk)

Marek Jan Wilczyński (ur. 25 września 1959) – prof. dr hab., polski historyk, były dyrektor Instytutu Historii Uniwersytetu Pedagogicznego w Krakowie.
Życiorys.
Ukończył studia na Uniwersytecie Jagiellońskim. 21 czerwca 1991 uzyskał doktorat w Wyższej Szkole Pedagogicznej w Krakowie na podstawie pracy "Afrykańskie państwo Wandalów na tle sytuacji w basenie Morza Śródziemnego". Od 1985 zatrudniony na WSP jako asystent. 27 kwietnia 2001 habilitował się na tej samej uczelni, która zmieniła w międzyczasie nazwę na Akademia Pedagogiczna w Krakowie. Podstawą habilitacji była rozprawa "Germanie w służbie zachodniorzymskiej w V w.n.e. Studium historyczno-prozopograficzne". W latach 2000-2003 był wicedyrektorem, a w l. 2003-2006 dyrektorem Instytutu Historii AP. W roku 2013 otrzymał tytuł profesora nauk humanistycznych. Członek Komisji Filologii Klasycznej Polskiej Akademii Umiejętności.

</doc>
<doc id="1906233" url="https://pl.wikipedia.org/wiki?curid=1906233" title="Marek Jan Wilczyński">
Marek Jan Wilczyński



</doc>
<doc id="1906236" url="https://pl.wikipedia.org/wiki?curid=1906236" title="Triumph TR250">
Triumph TR250

Triumph TR250 – brytyjski samochód sportowy, produkowany przez okres 15 miesięcy w latach 1967 i 1968 przez firmę Triumph Motor Company w Coventry. W tym czasie zbudowano 8484 sztuki. Wszystkie były przeznaczone na eksport na rynek amerykański.
TR250 był identyczny z modelem TR5, z wyjątkiem układu zasilania silnika. TR250 nie posiadał układu wtryskowego, tak jak model TR5. Zamiast tego wyposażony był w dwa gaźniki Zenith-Stromberg. Silnik TR250 rozwijał 111 KM (81 kW), o 41 KM mniej niż TR5.
Powodem tej zmiany były obniżenie ceny samochodu na rynek amerykański, oraz ostrzejsze normy emisji spalin.

</doc>
<doc id="1906240" url="https://pl.wikipedia.org/wiki?curid=1906240" title="Caryota">
Caryota



</doc>
<doc id="1906247" url="https://pl.wikipedia.org/wiki?curid=1906247" title="Cerkiew św. Włodzimierza w Mariańskich Łaźniach">
Cerkiew św. Włodzimierza w Mariańskich Łaźniach

Cerkiew św. Włodzimierza – cerkiew prawosławna w Mariańskich Łaźniach, wzniesiona w 1902. Obecnie jest to świątynia parafialna w archidekanacie karlowarskim eparchii praskiej Kościoła Prawosławnego Czech i Słowacji.
Historia.
Od początku XX wieku Mariańskie Łaźnie (ówczesny Marienbad) były popularnym ośrodkiem wypoczynkowym wśród zamożnych Rosjan. W 1825 przeprowadzili oni zbiórkę pieniędzy na budowę prawosławnej świątyni, z której mieliby korzystać. Ostatecznie jednak do jej wzniesienia nie doszło. Dopiero w 1860 na potrzeby kuracjuszy rosyjskich powstała kaplica domowa, przeniesiona 18 lat później do ratusza miejskiego. Nabożeństwa w niej odbywały się jedynie w czasie sezonu turystycznego, odprawiał je kapłan przyjeżdżający z cerkwi w Weimarze. W 1881 Rosjanie ponownie powołali komitet zbierający pieniądze na budowę wolno stojącej cerkwi w Marienbadzie, jednak dziesięć lat później bank, w którym przechowywano kwotę już zgromadzoną, zbankrutował. Ostatecznie w 1899 społeczność rosyjska zdołała wykupić działkę o powierzchni ośmiuset metrów kwadratowych, zaś 11 czerwca 1900 odbyła się uroczystość położenia kamienia węgielnego. Projekt świątyni wykonał Nikołaj Sułtanow, zaś pracami budowlanymi kierował Gustaw Wiedermann. Gotowy budynek poświęcił 25 czerwca 1902 ks. Aleksy Malcew. Cerkiew nie była świątynią parafialną, lecz została świątynią pomocniczą parafii św. Symeona w Dreźnie, a od 1906 – w Weimarze. Po wybuchu I wojny światowej nabożeństwa niemal całkowicie ustały. W latach 20. XX wieku, z inicjatywy biskupa Sergiusza (Korolowa), ponownie były odprawiane w czasie sezonu turystycznego. 5 maja 1939 obiekt został administracyjnie odebrany Zachodnioeuropejskiemu Egzarchatowi Rosyjskiego Kościoła Prawosławnego i przekazany eparchii berlińskiej i niemieckiej Rosyjski Kościół Prawosławny poza granicami Rosji. Świątynia była czynna w czasie II wojny światowej.
W 1945 obiekt został siedzibą parafii, gdyż w okolice Mariańskich Łaźni została przesiedlona grupa prawosławnych Czechów z Wołynia. Administratorem obiektu ponownie został Zachodnioeuropejski Egzarchat Rosyjskiego Kościoła Prawosławnego, od 1946 – Egzarchat Czechosłowacki, zaś po autokefalizacji Kościoła Czechosłowacji w 1951 właśnie ta struktura.
Związani z cerkwią.
Jednym z kapłanów służących w świątyni w czasie II wojny światowej był Aleksander (Inoziemcow), wcześniej biskup pińsko-poleski w Polskim Autokefalicznym Kościele Prawosławnym.
W latach 1958–1998 proboszczem cerkwi w Mariańskich Łaźniach był ks. Radivoj Jakovljevič, po złożeniu ślubów mniszych Symeon, późniejszy arcybiskup ołomuniecko-brneński.

</doc>
<doc id="1906249" url="https://pl.wikipedia.org/wiki?curid=1906249" title="Humory hipokratejskie">
Humory hipokratejskie



</doc>
<doc id="1906250" url="https://pl.wikipedia.org/wiki?curid=1906250" title="Humory">
Humory



</doc>
<doc id="1906251" url="https://pl.wikipedia.org/wiki?curid=1906251" title="J. M. Barrie">
J. M. Barrie



</doc>
<doc id="1906253" url="https://pl.wikipedia.org/wiki?curid=1906253" title="Grothus">
Grothus

Grothus ("Grothaus") – herb szlachecki.
Opis herbu.
W polu srebrnym ukośno-prawy pas czarny, od spodu blankowany. Klejnot: z korony nad hełmem dwa skrzydła orle, prawe czarne ze srebrnym pasem blankowanym i lewe srebrne z czarnym pasem blankowanym.
Herbowni.
Grothus, Grothuz.

</doc>
<doc id="1906257" url="https://pl.wikipedia.org/wiki?curid=1906257" title="Specjalistyczny Szpital Zachodni">
Specjalistyczny Szpital Zachodni



</doc>
<doc id="1906258" url="https://pl.wikipedia.org/wiki?curid=1906258" title="Grothuz (herb szlachecki)">
Grothuz (herb szlachecki)



</doc>
<doc id="1906260" url="https://pl.wikipedia.org/wiki?curid=1906260" title="Nagroda Śląskiego Środowiska Bibliotekarskiego">
Nagroda Śląskiego Środowiska Bibliotekarskiego

Nagroda Śląskiego Środowiska Bibliotekarskiego im. Józefa Lompy – przyznawana jest corocznie od roku 2002 przez Forum Dyrektorów Publicznych Bibliotek Samorządowych Województwa Śląskiego.
Patronem nagrody jest śląski działacz i publicysta Józef Lompa. Honoruje się nią osoby, które mają wybitne osiągnięcia w promocji czytelnictwa oraz realizują twórcze pomysły w pracy bibliotecznej. Autorem projektu statuetki jest katowicki rzeźbiarz Zygmunt Brachmański.

</doc>
<doc id="1906262" url="https://pl.wikipedia.org/wiki?curid=1906262" title="Ahmed Faraj El Masli">
Ahmed Faraj El Masli

Ahmed Faraj Hussein El Masli (ar. أحمد فرج حسين المصلي, ur. 28 grudnia 1979 w Bengazi) – piłkarz libijski grający na pozycji napastnika.
Kariera klubowa.
Karierę piłkarską El Masli rozpoczął w klubie Al-Tahaddi Bengazi. W 1998 roku zadebiutował w jego barwach w pierwszej lidze libijskiej. Grał tam do 2001 roku i wtedy też odszedł do Al-Nasr Bengazi. W 2003 roku zdobył z nim Puchar Libii. Po tym sukcesie odszedł do Al-Ittihad Trypolis. Z Al-Ittihad został mistrzem Libii w 2003 roku i zdobył Puchar Libii i Superpuchar Libii w 2004 (ten drugi zdobył też w 2006 roku).
Na początku 2006 roku El Masli odszedł do Al-Hilal Bengazi, a w połowie roku został zawodnikiem Al-Nasr. W 2007 roku wrócił do Al-Ittihad, a na początku 2008 roku przeszedł do Al-Arabi Kuwejt. Od połowy 2008 roku jest zawodnikiem Al-Ahly Benghazi. W 2010 wrócił do Al-Tahaddi Bengazi. W 2012 grał w CA Bizertin, a następnie przeszedł do Tersana SC.
Kariera reprezentacyjna.
W reprezentacji Libii El Masli zadebiutował w 1998 roku. W 2006 roku był w kadrze Libii na Pucharze Narodów Afryki 2006, na którym był rezerwowym i nie rozegrał żadnego spotkania.

</doc>
<doc id="1906264" url="https://pl.wikipedia.org/wiki?curid=1906264" title="Stożek Morse’a">
Stożek Morse’a

Stożek Morse’a – stożek służący do osadzania narzędzi (wiertła, rozwiertaki itp.) we wrzecionach obrabiarek. Stożek Morse’a ma właściwości samohamowne. Płetwa służy do wybijania narzędzia z wrzeciona. Moment przenoszony jest dzięki sile tarcia powstającej na styku powierzchni stożkowej narzędzia i tulei wrzeciona.
Historia.
Stożek Morse’a został wymyślony przez Stephena A. Morse’a w połowie lat 60. XIX w. Przyjęty jako standard przez liczne organizacje, w tym z Międzynarodową Organizacją Normalizacyjną (ISO) ISO 296 i Niemiecki Instytut Normalizacyjny (DIN) jak DIN 228-1.
Rozmiary i oznaczenia.
Stożek Morse’a występuje w ośmiu rozmiarach oznaczanych cyframi od 0 do 7. Poszczególne stożki oznacza się jako: MTX (z ang: Morse Taper) lub MKX (z niem: Morsekegel) gdzie X oznacza rozmiar stożka (np. Stożek Morse’a o rozmiarze 5 oznaczymy jako MT5).

</doc>
<doc id="1906268" url="https://pl.wikipedia.org/wiki?curid=1906268" title="Diamentowa Liga 2010">
Diamentowa Liga 2010

Samsung Diamentowa Liga 2010 – pierwsza edycja cyklu najbardziej prestiżowych mityngów lekkoatletycznych na świecie. W ramach ligi sportowcy rywalizowali w 32 konkurencjach (16 wśród panów i 16 wśród pań). W każdej konkurencji zawodnicy stanęli na starcie siedem razy. Zwycięzcy klasyfikacji generalnej cyklu w każdej z konkurencji zostali nagrodzeni diamentem. Pierwszy mityng cyklu odbył się 14 maja w Katarze, a rywalizację zakończyły zawody w Brukseli 27 sierpnia.
Zwycięzcy poszczególnych mityngów otrzymywali 4 punkty do klasyfikacji, a zawodnicy z 2. i 3. miejsca odpowiednio 2 i 1 punkt. Finałowe zmagania w każdej konkurencji (w Zurychu bądź Brukseli) były punktowane podwójnie.
Ambasadorzy.
Ambasadorami Diamentowej Ligi zostali najwybitniejsi obecnie lekkoatleci m.in. Usain Bolt czy Andreas Thorkildsen.
Polacy.
W sezonie 2010 Diamentowej Ligi punktowało czworo polskich zawodników. W konkurencji rzutu dysku zwyciężył Piotr Małachowski, który zgromadził 18 punktów. Trzecie miejsca zajęli Tomasz Majewski w pchnięciu kulą (7 punktów), Marcin Lewandowski w biegu na 800 metrów (5 punktów) i Łukasz Michalski w skoku o tyczce (5 punktów).

</doc>
<doc id="1906274" url="https://pl.wikipedia.org/wiki?curid=1906274" title="Ilija Lončarević">
Ilija Lončarević

Ilija Lončarević (ur. 8 października 1944 w Čajkovci) - chorwacki trener piłkarski.
Kariera trenerska.
Pierwszym klubem w trenerskiej karierze Lončarevicia był NK Zagrzeb, w którym pracował w latach 1987–1988. Następnie w 1990 roku został trenerem Inkeru Zaprešić, z którym w 1992 roku zdobył Puchar Chorwacji. W kolejnych latach prowadził takie zespoły jak: Marsonia Slavonski Brod, ponownie NK Zagrzeb, NK Slaven Belupo, Orijent Rijeka i Hrvatski Dragovoljac Zagrzeb. W 1999 roku objął Croatię Zagrzeb i wywalczył z nią mistrzostwo Chorwacji. W 2000 roku był trenerem NK Čakovec, a w latach 2001–2002 znów prowadził Dinamo.
W 2003 roku Lončarević został selekcjonerem reprezentacji Libii. W latach 2004–2005 znów prowadził Dinamo, a w 2006 roku Libię w Pucharze Narodów Afryki 2006. W latach 2006–2009 był trenerem NK Osijek, a od połowy 2009 roku prowadzi SK Tirana.

</doc>
<doc id="1906275" url="https://pl.wikipedia.org/wiki?curid=1906275" title="Ilija Loncarevic">
Ilija Loncarevic



</doc>
<doc id="1906276" url="https://pl.wikipedia.org/wiki?curid=1906276" title="Biskupstwo Utrechtu">
Biskupstwo Utrechtu

Biskupstwo Utrechtu – dawne państwo Świętego Cesarstwa Rzymskiego leżące na terytorium dzisiejszej Holandii. Zostało utworzone w X wieku. W 1528 weszło w skład Zjednoczonych Prowincji Niderlandów. 
Historia.
Diecezja w Utrechcie została ustanowiona w 695. We wczesnym średniowieczu Utrecht wchodził w skład regionu Fryzja Wschodnia, a dokładniej w prowincji Instarlaka (usytuowanej na wschód od rzeki Vechte). Za panowania Ottona I, lenno Lake i Isla zostało skonfiskowane i oddane kościołowi w Utrechcie. Jest prawdopodobne, że biskup Baldéric (918-977) utworzył zastępcze hrabstwo laickie w prowincji Instarlaka. Ansfrid (995-1010) połączył obydwa obszary w całość za panowania Ottona III. Od 1024 biskup Utrechtu był księciem Świętego Cesarstwa Rzymskiego. 
Ostatnim księciem-biskupem Utrechtu był Henryk Wittelsbach (1487-1552). W 1528 biskupstwo zostało włączone do Zjednoczonych Prowincji Niderlandów, które były pod władaniem cesarza Karola V Habsburga. Tym samym straciło władzę książęcą i odtąd pełniło funkcję tylko kościelną. Wkrótce jednak na terenie północnych Niderlandów zaczęła szerzyć się reformacja. W 1561 papież Pius IV podniósł biskupstwo do rangi arcybiskupstwa, lecz nie miało to już większego znaczenia gdyż w tym czasie władzę w regionie przejęli wyznawcy kalwinizmu, którzy zbuntowali się przeciwko cesarzowi i kościołowi katolickiemu i znieśli władzę biskupów na swym terenie.
Geografia.
Biskupstwo składało się z dwóch oddzielonych księstwem Geldrii części: pierwsza, bogatsza część z miastem Utrecht, leżała nad rzekami Ren i Vechte, druga biedniejsza od rzeki IJssel aż po Fryzję (dzisiejsze krainy Drenthe, Salland, Twente, z miastami Groningen, Deventer, Goor, Kampen, Vollenhove, Coevorden).

</doc>
<doc id="1906277" url="https://pl.wikipedia.org/wiki?curid=1906277" title="Grzegorz Praski">
Grzegorz Praski



</doc>
<doc id="1906278" url="https://pl.wikipedia.org/wiki?curid=1906278" title="Rezerwat przyrody Glinki (województwo podlaskie)">
Rezerwat przyrody Glinki (województwo podlaskie)

Rezerwat przyrody Glinki – rezerwat przyrody położony na terenie gminy Sztabin w pow. augustowskim w woj. podlaskim.
Rezerwat został utworzony zarządzeniem Ministra Leśnictwa i Przemysłu Drzewnego z 13 października 1971 roku. Powierzchnia rezerwatu wynosi 1,79 ha (1,65 ha według aktu ustanawiającego). Rezerwat zalicza się do rodzaju rezerwatów florystycznych, typu florystycznego, podtypu roślin zarodnikowych. Typ ekosystemu występującego w rezerwacie to ekosystem leśny i borowy, zaś podtyp – lasów mieszanych nizinnych.
Przedmiotem ochrony w rezerwacie jest stanowisko paproci pióropusznika strusiego. W rezerwacie na obszarze około 1 ha rośnie około 450 sztuk tej rośliny. Jest to jedyne stanowisko tego gatunku w Puszczy Augustowskiej. Inne gatunki roślin występujące w rezerwacie to m.in. zawilec gajowy, zawilec żółty, marzanka wonna, kopytnik pospolity, czyściec leśny, czosnek niedźwiedzi i podejźrzon księżycowy.
Rezerwat porośnięty jest wilgotnym lasem liściastym – grądem – z wielowarstwowym drzewostanem złożonym z graba, jesionu, osiki i świerka z domieszką wiązu górskiego (brzostu).
Rezerwat zlokalizowany jest w Puszczy Augustowskiej na obszarze Nadleśnictwa Augustów w południowej części obrębu Balinka w oddziale 71d (na wschód od wsi Balinka). Nadzór nad rezerwatem sprawuje Regionalny Dyrektor Ochrony Środowiska w Białymstoku.
Obszar rezerwatu podlega ochronie czynnej. W ramach zadań ochronnych na lata 2015–2020 przewidziane jest zaniechanie działań w otoczeniu rezerwatu mogących spowodować zmianę poziomu wód gruntowych w jego granicach, a także kontrolowana regulacja ocienienia stanowisk pióropusznika, polegająca na ewentualnym usuwaniu roślinności zacieniającej te stanowiska.
Rezerwat wchodzi w skład Obszaru Specjalnej Ochrony Ptaków „Puszcza Augustowska” (PLB200002) w sieci Natura 2000.

</doc>
<doc id="1906279" url="https://pl.wikipedia.org/wiki?curid=1906279" title="Ulica Wolności w Rudzie Śląskiej">
Ulica Wolności w Rudzie Śląskiej

Ulica Wolności − główna ulica w dzielnicy Ruda w Rudzie Śląskiej. Zlokalizowanych jest przy niej wiele historycznych obiektów zabytkowych.
Opis.
Ulica rozpoczyna bieg pod dworcem w Rudzie Śląskiej Rudzie. Dalej przy ulicy znajduje się dawny Pałac Ballestremów (dziś restauracja), urząd pocztowy, plac Fryderyka Chopina, Dzielnicowe Centrum Handlowe im. Jana Koniecznego, Muzeum Miejskie im. Maksymiliana Chroboka i komisariat policji.
Przy ulicy znajduje się wiele zabytkowych domów mieszkalnych z przełomu XIX i XX wieku oraz głaz narzutowy będący pomnikiem przyrody. Wiele z kamienic stojących przy ulicy Wolności jest obecnie wyremontowanych dzięki miastu i wojewódzkiemu konserwatorowi zabytków.
Na ulicy kursuje wiele autobusów miejskich KZK GOP (39, 118, 146, 155, 230)
Przy ulicy Wolności zlokalizowane są następujące historyczne obiekty, wpisane do rejestru zabytków:

</doc>
<doc id="1906280" url="https://pl.wikipedia.org/wiki?curid=1906280" title="Annette Schwarz">
Annette Schwarz

Annette Schwarz (ur. 26 marca 1984 w Moguncji) – niemiecka aktorka i reżyserka filmów pornograficznych.
Życiorys.
Wczesne lata.
Urodziła się w Moguncji. Wychowywała się w Bawarii. Kiedy miała 17 lat uczęszczała do szkoły dla dziewczyn we Francji. W wieku 18 lat przeprowadziła się do Monachium, gdzie mogła pracować jako pielęgniarka, zyskując finansową niezależność od rodziców.
Kariera.
W 2002 przykuła jej uwagę reklama dla niemieckiej wytwórni filmów pornograficznych GGG (German Goo Girls), a tydzień później, po rozmowie z prezesem spółki, wzięła udział w pierwszej sesji zdjęciowej. Mając zaledwie 18 lat, podpisała swój pierwszy kontrakt z producentem filmów dla dorosłych Johnem Thompsonem. Przez trzy lata wystąpiła w produkcjach z serii GGG, w tym "Sperma-Dschungel" (2002), "Was schluckst du?!" (2003), "Spermacolada" (2003) czy "Sperma Anal" (2004) w scenach bukkake czy urofilii z elementami BDSM.
W 2003 na targach przemysłu pornograficznego w Niemczech Rocco Siffredi wybrał jako gwiazdkę pornograficzną, kiedy otrzymał nagrodę Venus Award za swoje zaangażowanie w przemyśle. Zaczęła występować również w produkcjach Evil Angel, realizowanych przez Belladonnę, Jake’a Malone, Joeya Silverę czy Rocco Siffrediego. We wrześniu 2006 założyła własną firmę Annette Schwarz Production. Holly Randall i Big Bad Onxxx zaangażowały ją do filmów: "Sasha Grey Superslut" (2006) z Sashą Grey, "Bad Bad Blondes" (2007) z Benem Englishem i "Bangin' It... Euro Style" (2007). Pojawiła się też w filmach Private: "Andromeda 121" (2006), "Pirate Fetish Machine 28: Kinky Sex Berlin" (2007) i "Best of Private: Fetish Lesbians" (2009).
W 2008 była nominowana do nagrody AVN Award w kategoriach: „Najlepsza scena seksu grupowego – wideo” w "The Good, the Bad &amp; the Slutty" (2006) z Tory Lane, Mr. Pete i Johnem Strongiem, „Najlepsza wykonawczyni”, „Najlepsza scena triolizmu – wideo” w "Elastic Assholes 5" (2006) ze Steve’em Holmesem i Erikiem Everhardem, „Najlepsza scena seksu w zagranicznej produkcji” w "Rocco: Animal Trainer 23" (2007) z Isabel Ice, „Najlepsza scena seksu POV” w "Nice Fucking View" (2006) z Lorelei Lee oraz „Najlepsza scena seksu grupowego – wideo” w "Slutty &amp; Sluttier 3" (2007) z Ianem Scottem, Bobbi Starr, Lexi Belle i Steve’em Holmesem. Została uhonorowana AVN Award w kategorii „Najlepsza scena seksu grupowego – wideo” w "Fashionistas Safado: Berlin" (2007) z Sintią Stone, Judith Fox, Rocco Siffredim i Vanessą Hill. W latach 2006–2008 i 2010–2014 pracowała dla Kink.com w scenach BDSM z Markiem Davisem, Brandonem Iron, Chrisem Charmingiem, Marcusem Londonem, Annie Cruz, Charley Chase, Harmony Rose, Claire Dames, Lorelei Lee i Princess Donną.
Wzięła udział w filmie dokumentalnym Fabiana Bursteina "Porno Unplugged" (2008).
Zamieszkała z narzeczonym w Mannheim.

</doc>
<doc id="1906282" url="https://pl.wikipedia.org/wiki?curid=1906282" title="Kraśniccy herbu Rawicz">
Kraśniccy herbu Rawicz

Kraśniccy ród szlachecki herbu Rawicz – wzięli swe nazwisko od wsi Kraśnica (Gmina Opoczno, Powiat opoczyński, Województwo łódzkie). 
Kraśnica była gniazdem Kraśnickich herbu Rawicz. Jak podaje słownik Królestwa Polskiego pierwszy kościół w Kraśnicy istniał już w 1440 r. Zapewne to oni właśnie byli fundatorami tego kościoła pod wezwaniem św. Andrzeja i św. Wojciecha.
Opis herbu.
W polu złotym na niedźwiedziu kroczącym, czarnym, panna w czerwonej sukni, rozczesana w koronie złotej. Klejnot: Między dwoma porożami jelenimi pół niedźwiedzia czarnego, wspiętego, z różą czerwoną w prawej łapie.
Byli Kraśniccy tak sama herbu.
Jastrzębiec, Korczak, Samson, Sas.

</doc>
<doc id="1906284" url="https://pl.wikipedia.org/wiki?curid=1906284" title="Budislav">
Budislav

Budislav, czeski: "Budivoj", niem.: "Budilov" (zm. 10 lipca 1226 r. w Rzymie) – czeski duchowny katolicki, biskup praski od 1225 r.
Życiorys.
Data jego urodzenia nie jest znana, tak jak i pochodzenie, chociaż przyjmuje się, że wywodził się z rodu panów ze Švábenic. W 1226 r. po odwołaniu biskupa Peregrina z funkcji ordynariusza praskiego przez Honoriusza III, co wynikało z braku uzyskania prowizji papieskiej, odbyły się ponowne wybory biskupa praskiego, w których zwyciężył Budislav.
26 czerwca 1226 r. został on wyświęcony w Rzymie na biskupa, po czym niedługo potem zmarł szykując się do wyprawy powrotnej do Czech. Miejsce jego pochówku nie jest znane.

</doc>
<doc id="1906286" url="https://pl.wikipedia.org/wiki?curid=1906286" title="Budislav (biskup praski)">
Budislav (biskup praski)



</doc>
<doc id="1906291" url="https://pl.wikipedia.org/wiki?curid=1906291" title="Mike Gascoyne">
Mike Gascoyne

Michael „Mike” Gascoyne (ur. 2 kwietnia 1963 w Norwich) – konstruktor samochodów Formuły 1. Obecnie dyrektor techniczny Caterham F1.
Życiorys.
Gascoyne pracował dla wielu zespołów F1 (McLaren, Sauber, Renault). Ostatnim zespołem przed przejściem do Lotusa był Force India.
Pomimo braku spektakularnych sukcesów jest uważany za najlepiej opłacanego inżyniera Formuły 1, z pensją szacowaną na 8 milionów dolarów rocznie.
Agresywny styl zarządzania przyniósł Gascoyn'owi przydomek "bulldog".

</doc>
<doc id="1906292" url="https://pl.wikipedia.org/wiki?curid=1906292" title="Slow-start">
Slow-start

Slow-start (z ang., powolny start) – część strategii zapobiegania zatorom stosowanej w TCP - protokole transmisji danych używanym przez wiele aplikacji internetowych. Slow-start jest stosowany w połączeniu z innymi algorytmami zapobiegającymi wysyłaniu większej ilości danych niż sieć jest w stanie przyjąć.
Algorytm.
Okno TCP początkowo mieści jeden maksymalny segment. Jest ono zwiększane o jeden segment wraz z każdym odebranym pakietem ACK (okno podwaja się co RTT). Utrata pakietu lub osiągnięcie maksymalnej szerokości okna kończy powolny start. 
formula_1 gdy formula_2
formula_3 gdy formula_4
formula_5 gdy formula_6

</doc>
<doc id="1906293" url="https://pl.wikipedia.org/wiki?curid=1906293" title="Jan II z Dražic">
Jan II z Dražic

Jan II z Dražic, niem.: "Johann von Draschitz" (zm. 17 sierpnia 1236 r. w Pradze) – czeski duchowny katolicki, biskup praski od 1226 r.
Życiorys.
Jan pochodził z czeskiej rodziny szlacheckiej Dražiców, osiadłych w środkowych Czechach. W 1212 r. został scholastykiem, a cztery lata później kanclerzem praskiej kapituły katedralnej. Choć znajdował się na dworze królewskim niewiele wiadomo na temat jego działalności. 
Po śmierci biskupa Budislava w 1226 r. w Rzymie, został wybrany jego następcą przez obecnych w Pradze członków kapituły katedralnej. W 1227 r. uzyskał prowizję papieską od biskupa pasawskiego Gebharda von Plaina. Święcenia biskupie miały miejsce 19 grudnia 1227 r. w Moguncji, a udzielili ich mu: arcybiskup metropolita moguncki Zygfryd II z Eppsteinu, biskup Halberstadt Friedrich von Kirchberg oraz biskup ryski Albert von Buxhövden.
Jako biskup praski dbał o rozwój klasztorów cysterskich, w tym w Tepl i Chotěšov. Ufundował również prawdopodobnie kolegiatę i prawdopodobnie powstała kapitułę kolegiacką przy kościele św. Agnieszki na Starym Mieście. Zmarł w 1236 r. w Pradze.

</doc>
<doc id="1906294" url="https://pl.wikipedia.org/wiki?curid=1906294" title="Ilhwa Chunma">
Ilhwa Chunma



</doc>
<doc id="1906297" url="https://pl.wikipedia.org/wiki?curid=1906297" title="Izrael na Zimowych Igrzyskach Olimpijskich 2002">
Izrael na Zimowych Igrzyskach Olimpijskich 2002

Izrael na Zimowych Igrzyskach Olimpijskich 2002 reprezentowało 5 zawodników.

</doc>
<doc id="1906299" url="https://pl.wikipedia.org/wiki?curid=1906299" title="Bernhard Kaplíř ze Sulevic">
Bernhard Kaplíř ze Sulevic

Bernhard Kaplíř ze Sulevic (zm. 1240) - czeski duchowny katolicki, biskup praski od 1236 r.
Życiorys.
Pochodził z czeskiej rodziny szlacheckiej. Jego data i miejsce urodzi nie są znane. W 1226 r. został wybrany scholastykiem i kanclerzem praskiej kapituły katedralnej. Po śmierci biskupa Jana II z Dražic został wybrany przez kapitułę na jego następcę.
Święcenia biskupie odbyły się 10 maja 1237 r. w Erfurcie. Głównym konsekratorem był arcybiskup metropolita moguncki Zygfryd III z Eppsteinu, a współkonsekratorami: Ekkehard Rabil, biskup merseburski, Wilhelm, biskup havelberski oraz Peregrin, biskup senior praski.
Nie wiemy nic na temat jego działalności w diecezji. Zmarł w 1240 r. i został pochowany w katedrze św. Wita w Pradze. 

</doc>
<doc id="1906302" url="https://pl.wikipedia.org/wiki?curid=1906302" title="Chile na Zimowych Igrzyskach Olimpijskich 2002">
Chile na Zimowych Igrzyskach Olimpijskich 2002

Chile na Zimowych Igrzyskach Olimpijskich 2002 reprezentowało 6 zawodników.
Narciarstwo alpejskie.
Mężczyźni
Kobiety
Biathlon.
Mężczyźni
Kobiety

</doc>
<doc id="1906304" url="https://pl.wikipedia.org/wiki?curid=1906304" title="Uzbekistan na Zimowych Igrzyskach Olimpijskich 2002">
Uzbekistan na Zimowych Igrzyskach Olimpijskich 2002

Uzbekistan na Zimowych Igrzyskach Olimpijskich 2002 reprezentowało sześcioro zawodników.
Narciarstwo alpejskie.
Mężczyźni
Kobiety
Łyżwiarstwo figurowe.
Mężczyźni
Kobiety
Pary

</doc>
<doc id="1906305" url="https://pl.wikipedia.org/wiki?curid=1906305" title="Rezydencja księcia Gonga">
Rezydencja księcia Gonga

Rezydencja księcia Gonga (chiń. 恭王府, "Gōng Wáng Fǔ") – pochodząca z okresu dynastii Qing dawna rezydencja książęca, największa w Pekinie i najlepiej zachowany tego typu obiekt. Ulokowana jest nad brzegiem jeziora Qianhai, na północ od parku Beihai, niedaleko północno-zachodniego krańca Zakazanego Miasta.
Historia.
Pałac został wzniesiony około 1777 roku, jako rezydencja Heshena, skorumpowanego faworyta cesarza Qianlonga. Po śmierci Qianlonga i straceniu Heshena przez nowego cesarza Jiaqinga w pałacu zamieszkał 17. syn poprzedniego władcy, Junwang. Ostatecznie w 1851 roku cesarz Xianfeng przekazał rezydencję swojemu bratu Yixinowi, księciu Gong.
Po upadku monarchii własność pałacu przechodziła z rąk do rąk i pełnił on różnorakie funkcje; w okresie rewolucji kulturalnej mieściła się tu fabryka klimatyzatorów. W 1982 obiekt został uznany za zabytek i przeszedł gruntowną renowację. W 1996 roku został udostępniony dla zwiedzających.
Architektura.
Cały kompleks zajmuje powierzchnię 60,000 m², z czego połowę zajmuje sama rezydencja, zaś drugą połowę ogród. Część pałacowa składa się z trzech równoległych ciągów zwartej zabudowy z wewnętrznymi dziedzińcami (siheyuan). Główny pawilon ulokowany jest w ciągu środkowym.
W zajmującym powierzchnię 28,000 m² ogrodzie znanym jako Jincuiyuan, zamkniętym na każdym z czterech krańców sztucznym wzgórzem, umieszczono jeziora, jaskinie i liczne pawilony. Znajduje się w nim także pawilon teatralny, w którym obecnie codziennie odbywają się spektakle opery pekińskiej.

</doc>
<doc id="1906307" url="https://pl.wikipedia.org/wiki?curid=1906307" title="Q Tobina">
Q Tobina

q (q Tobina, wskaźnik q Tobina, współczynnik q Tobina) - stosunek ceny kapitału na giełdzie do ekonomicznego kosztu odtworzenia tej porcji kapitału.
Firmy inwestują, gdy q&gt;1, ponieważ prawo do kapitału rzeczowego, którego stworzenie kosztuje 1, są w stanie sprzedać na giełdzie za cenę wyższą niż 1. Zatem odpowiednio długa hossa sprzyja inwestycjom w gospodarce.
Z badań empirycznych wynika, że teoria inwestycji q Tobina ma dobre pokrycie w rzeczywistości.

</doc>
<doc id="1906311" url="https://pl.wikipedia.org/wiki?curid=1906311" title="Szatrandż">
Szatrandż

Szatrandż – arabska nazwa gry szachowej, wywodząca się od perskiej gry czaturanga, która ukształtowała się na terenie Azji Środkowej w VII-VIII wieku. Do Europy została sprowadzona przez Arabów w VIII-IX w. po podboju Hiszpanii i była pierwowzorem współczesnych szachów.
Zasady.
Celem gry był mat, choć zwycięstwo można było również osiągnąć poprzez ustawienie pozycji patowej bądź zbicie wszystkich bierek przeciwnika. Bierki posiadały następujące nazwy:
Pozycja początkowa była niemalże identyczna, jak we współczesnych szachach, jedynie króle oraz hetmany zamienione były między sobą polami. Król, wieża i skoczek poruszały się tak samo, jak według dzisiejszych zasad, natomiast hetman – tylko o jedno pole po przekątnych, a goniec – o dwa pola po przekątnych. Piony mogły poruszać się tylko o jedno pole do przodu, z jedyną możliwością promocji na hetmana. Roszady nie znano. Ograniczenia w stosunku do hetmana i gońca powodowały, iż partie rozwijały się stosunkowo wolno, dlatego niekiedy rozpoczynały się one nie od ustawienia początkowego, ale od określonych pozycji debiutowych, zwanych "tabiami". 
Historia.
Rozkwit szatrandża nastąpił w IX-XI wieku. Zaczęto stosować notację opisową, pojawiła się literatura poświęcona teorii, kompozycji (tzw. "mansuby"), zapisy partii oraz zbiory zadań. Wprowadzono klasyfikację zawodników z podziałem na pięć kategorii, najlepszych tytułowano „ali” (wyróżnienie na kształt dzisiejszego tytułu arcymistrza). Do grupy tej zaliczano m.in. al-Adliego, al-Ladżladża, Abu'n N'ama, ar-Raziego, as-Suliego, as-Saraksiego, Rabraba oraz Abulfatha. Byli oni również autorami podręczników, np.:
Po okresie spadku zainteresowania szatrandżem, ponowny jego rozwój nastąpił na przełomie XIV i XV wieku. W okresie tym najbardziej znanym zawodnikiem był Ali Szatrandżi, który uważany był za najlepszego gracza na obszarze państwa Timurydów. Równie dużą popularność przyniosła mu księga al-Hakima oraz traktat o szatrandżu.

</doc>
<doc id="1906312" url="https://pl.wikipedia.org/wiki?curid=1906312" title="Listenable Records">
Listenable Records

Listenable Records – francuska niezależna wytwórnia płytowa, specjalizująca się w death metalu, założona na początku lat 90. XX wieku przez Laurenta Merle. Siedzibą Listenable Records jest Wimereux. 
Pierwszym wydawnictwem wytwórni był singel zespołu My Dying Bride "God Is Alone", który ukazał się w 1991 roku.
Listenable wydało albumy m.in. takich artystów jak: Immolation, Incantation, Gojira, Anorexia Nervosa czy Soilwork.

</doc>
<doc id="1906313" url="https://pl.wikipedia.org/wiki?curid=1906313" title="Shatranj">
Shatranj



</doc>
<doc id="1906315" url="https://pl.wikipedia.org/wiki?curid=1906315" title="Mikołaj z Riesenburgu">
Mikołaj z Riesenburgu

Mikołaj z Riesenburgu, znany także jako "Nikolaus von Aujezd und Riesenburg"; czeski: "Mikuláš z Újezda a Riesenburka" (zm. 17 stycznia 1258 prawdopodobnie w Pradze) – czeski duchowny katolicki, biskup praski od 1236 r.
Życiorys.
Mikołaj pochodził z wioski Újezd, która w późniejszym okresie została włączona do Pragi. Miał chłopskie pochodzenie. Zanim został biskupem był kanonikiem praskim. W 1240 r. został wybrany przez praską kapitułę katedralną na nowego ordynariusza praskiego.
Święcenia biskupie przyjął 25 maja 1241 r. w bazylice laterańskiej w Rzymie. W 1244 r. przyjął w swoim biskupstwie arcybiskupa metropolitę mogunckiego Zygfryda III von Eppsteina, który wizytował tę diecezję, będącą jego sufraganią. W 1245 r. biskup Mikołaj wziął udział w I soborze lyońskim. Jako członek stronnictwa gibelinów, zwolenników cesarza Fryderyka II nie uznał wyboru Henryka Raspe na króla Niemiec.
W sporze między królem Czech Wacławem I a jego synem Przemysłem Ottokarem II udzielił poparcia temu drugiemu, przez co został uwięziony na zamku Zvíkov. Wypuszczono go 5 sierpnia tego samego roku po pogodzeniu się obu Przemyślidów.
Jako duszpasterz dbał o rozwój nowych kościołów i klasztorów, m.in. cystersów, dominikanów i franciszkanów. Zmarł w 1258 r.

</doc>
<doc id="1906316" url="https://pl.wikipedia.org/wiki?curid=1906316" title="Obrona Kut">
Obrona Kut

Obrona Kut – walki obronne polskiej samoobrony w Kutach (Kątach) w powiecie krzemienieckim na Wołyniu z bojówkami UPA i OUN-M podczas rzezi wołyńskiej. Wieś zdołała odeprzeć atak, jednak wobec zniszczeń i braku amunicji Polacy zostali zmuszeni do jej opuszczenia. W Kutach z rąk nacjonalistów ukraińskich zginęło 67 Polaków.
Przygotowania do obrony.
Po wkroczeniu Sowietów na Wołyń, miejscowi Ukraińcy przejęli władzę i utworzyli własną milicję. Co najmniej 2 Polaków ze wsi zostało wydanych Sowietom, którzy po pobiciu wywieźli ich na Sybir. W 1941 r. gdy na tych terenach panowali Niemcy, ci sami aktywiści ukraińscy, tym razem wyznając poglądy nacjonalistyczne, byli nadal liderami społeczności ukraińskiej. 14 listopada 1942 r. został przez nich zamordowany Władysław Giżyński, były organizator Związku Strzeleckiego.
W związku z narastającymi mordami Polaków w okolicy Kut, mieszkańcy pod kierownictwem księdza Szymona Jankowskiego i organisty Edwarda Wawrzykowskiego pod koniec 1942 r. zorganizowali samoobronę. Zgromadzono 25 karabinów, kilka fuzji, kilkanaście rewolwerów i granatów. Utworzono sztab samoobrony w składzie: Jan Jasiński, Feliks Jasiński, były komendant „Strzelca” kpr. Stanisław Jasiński, Władysław Jasiński, Roman Kucharski, Edward Wawrzykowski i Stanisław Szymański.
Obronę skoncentrowano w centrum wsi w oparciu o cztery murowane budynki: kościół, plebanię, budynek Kasy Stefczyka i dom prywatny. Ustalono system obrony wzajemnego wspierania się ogniem karabinowym budynków. Od lutego 1943 r. w związku z zagrożeniem napadu mieszkańcy pobliskich futorów na noc schodzili się do centrum wsi.
2 maja 1943 r. do wsi nadeszła informacja o planowanym napadzie UPA. W związku z tym rozpoczęto intensywne przygotowania do obrony. We wsi przebywało około 2 tys. Polaków, w większości kobiet i dzieci, zmobilizowano dodatkowo 250 mężczyzn i z powodu braku broni uzbrojono ich w kosy.
Napad.
3 maja o godz. 22:20 upowcy i melnykowcy zaatakowali Kuty od północy. Napastnicy po obrabowaniu podpalali domy na skraju wsi i ostrzeliwali centrum pociskami zapalającymi. Celny ostrzał obrońców nie pozwolił Ukraińcom na sforsowanie umocnień. Około godziny 3:30 upowcy odstąpili.
Nikt z obrońców i ludności, która uciekła do centrum wsi, nie zginął. Ci natomiast, którzy nie posłuchali rozkazów samoobrony i nie zdążyli się ukryć, zostali zakłuci nożami i bagnetami. Łącznie podczas napadu zamordowano co najmniej 53 osoby.
Napadu dokonały wspólnie po wcześniejszym porozumieniu bojówki UPA pod dowództwem Iwana Kłymyszyna „Kruka” i bojówki OUN-M Mykoły Nedweźkiego „Chrona”. Uczestnik napadu Maks Skorupśkyj „Maks” po napadzie napisał: „Poczynając od naszej akcji na Kuty, dzień w dzień, zaraz po zachodzie słońca, niebo kąpało się w blasku pożogi. To płonęły polskie wsie”.
Opuszczenie wsi.
Z powodu braku amunicji postanowiono opuścić wieś i uciekać do Krzemieńca. Przed południem do wsi przybyli Niemcy i zadecydowali o ewakuacji Polaków. 4 maja pod ochroną niemiecką wspieraną przez uzbrojonych mieszkańców, ludność polska opuściła Kuty. Większość dobytku spłonęła. Udano się do Szumska, gdzie Niemcy zagarnęli dla siebie cały inwentarz żywy. Następnego dnia kolumna uchodźców, już bez niemieckiej eskorty skierowała się do Krzemieńca.
Pięciu mieszkańców wsi, którzy próbowali wrócić do domów, upowcy zamordowali na pogorzeliskach. W Kutach zginęło 67 Polaków. Wkrótce Ukraińcy rozebrali murowane domy do fundamentów i zniszczyli kościół. We wsi pozostało 12 gospodarstw ukraińskich.
Dezinformacja UPA odnośnie do wydarzeń w Kutach.
Timothy Snyder przytacza w książce "The Reconstruction of Nations" raport UPA, który stara się wykazać, że cała wieś Kuty została „zlikwidowana” za współpracę z Gestapo i niemieckimi władzami. Również Ewa Siemaszko podaje informacje, że ukraińska propaganda usprawiedliwiała atak na wieś rzekomą pogróżką Polaków z Kut rozstrzelania wszystkich miejscowych ukraińskich nacjonalistów.

</doc>
<doc id="1906317" url="https://pl.wikipedia.org/wiki?curid=1906317" title="Elgudża Amaszukeli">
Elgudża Amaszukeli

Elgudża Dawitis dse Amaszukeli (gruz. ელგუჯა დავითის ძე ამაშუკელი); (ur. 22 czerwca 1928 w Tbilisi, zm. 2002) – malarz i rzeźbiarz gruziński, przewodniczący gruzińskiego Związku Artystów Plastyków (1981–1996).
W 1955 ukończył studia na Państwowej Akademii Sztuk Pięknych w Tbilisi.
Stworzył wiele dzieł rzeźby pomnikowej: Kartlis Deda (Matka Gruzja) (1963) pomnik konny króla Wachtanga I Gorgasali (1967), pomnik malarza Niko Pirosmanaszwiliego (1975) w Tbilisi, króla Dawida Budowniczego (1994) w Kutaisi i Pomnik Sławy w Poti. Projektował stacje metra w Tbilisi.
Napisał dwie książki: "Siódmy zmysł" (1981) i "Listy o sztuce" (1984).
Laureat Nagrody Państwowej ZSRR z 1982. W 1996 został wybrany na członka korespondenta Gruzińskiej Akademii Nauk.

</doc>
<doc id="1906318" url="https://pl.wikipedia.org/wiki?curid=1906318" title="Kult herosów">
Kult herosów

Kult herosów – kult bohaterów, którzy stali się istotami niemal boskimi. Jedna z najbardziej charakterystycznych cech religii greckiej. W grece homeryckiej słowo heros (ἥρως) odnosi się do walczących w czasie wojny trojańskiej. W okresie historycznym, słowo heros zaczęło oznaczać zmarłego, czczonego i otaczanego kultem w swoim grobie lub w specjalnym przybytku. Wierzono, że dzięki niezwykłym czynom dokonanym za życia, lub szczególnemu sposobowi śmierci został obdarzony mocą patronatu i obrony społeczności żywych. Heros był kimś więcej niż człowiekiem, ale kimś mniej niż bogiem. Jednak granica między herosami i bogami często ulegała zatarciu. Na przykład Herakles często był uważany za bóstwo czy istotę boską. Początków kultu herosów upatruje się w epoce brązu, jednak jest to sprawa dyskusyjna.
Natura kultu herosów.
Kult herosów rozwinął się i wyodrębnił z kultu przodków. Kult herosów nie miał jednak charakteru rodzinnego jak kult przodków, ale obywatelski – heros był założycielem całej polis. Trudno ustalić jego początki. Żaden przybytek kultowy z czasów mykeńskich nie może być identyfikowany z pewnością z kultem herosów. Istnieją próby identyfikacji z takim rodzajem kultu grobów tolosowych. Lewis Farnell zwrócił uwagę na to, że kult herosów często miał także charakter ponadlokalny. Próbował on wywieść ten kult z tradycji epickiej.
Poza tradycją epicką, najstarsza wzmianka o kulcie herosów jest przypisywana Drakonowi, ateńskiemu prawodawcy z końca VII w. p.n.e. Miał on nakazać, by zarówno bogowie, jak i herosi byli czczeni według tradycyjnych zwyczajów odziedziczonych po przodkach. Mogłoby to świadczyć o istnieniu już wtedy ustanowionych zwyczajów związanych z kultem herosów.
Ważną rolę w kulcie herosów odgrywał temenos i sanktuarium – heroon. Obrzędy ku czci herosa miały charakter chtoniczny. Obejmował m.in. libacje i ofiary krwawe przy grobie, sanktuarium herosa. Miały one nakłonić duchy herosów do opieki społeczności, która miałaby być według lokalnych mitów przez nich ufundowana.
James Whitley pojmował rozwinięty kult herosów jako patronów polis jako efekt prowadzonej przez arystokrację okresu epoki brązu polityki. Istniały też próby łączenia późniejszego kultu cesarskiego z kultem herosów. Przeciw próbom łączenia tych dwóch rodzajów kultu przemawia jednak porównanie ich charakteru. Kult cesarski nigdy nie miał charakteru chtonicznego. Był związany raczej z takimi bóstwami jak Hekate czy Persefona, a nie jak kult cesarski z bogami olimpijskimi. Ubóstwieni cesarze nigdy nie pełnili także roli patronów lokalnych społeczności.
Istniały dwa wyjątki od powyższej reguły: Herakles i Asklepios. Obie postacie były czczone zarówno jako herosi, jak i bogowie.
Istniały różnice w sposobie pojmowania herosów w mitach i w kulcie. Heros w mitach mógł być postacią bohatera ludowego, w kulcie, był raczej podziemnym duchem, często złośliwym, którego należy się obawiać. Przestrzegano na przykład przed jedzeniem żywności, która upadła na ziemię lub na podłogę, bo należy ona do herosa.
Część starych (VII w. p.n.e.) kultów heroicznych znalazła poświadczenie archeologiczne. Odkryto pozostałości przybytków w Lakonii (poświęcony Helenie i Menelaosowi), tzw. Menelaion w Therapne niedaleko Sparty. Ponadto przybytek poświęcony Agamemnonowi i Kasandrze w Mykenach, przybytek Aleksandry w Amyklaj, prawdopodobny przybytek Odyseusza w zatoce Polis na Itace. Wiadomo także o kulcie Erechteusza w Atenach na Akropolu, i o sięgającym czasów archaicznych kulcie Pelopsa w Olimpii.
Kult herosów dotyczył z reguły postaci męskich, ale znane są przypadki, kiedy obejmował również kobiety jako matki lub żony herosów czy bóstw (Alkmena, Semele), bądź samodzielne bohaterki (Ifigenia)
Typy kultu herosów.
James Whitley wyróżnił pięć podstawowych rodzajów kultu herosów:
Kult założycieli (gr. oikistes), na przykład kulty powstające w koloniach, koncentrujące się wokół dobrze znanego grobu (często niedawno zmarłego) założyciela polis (oikos). Przykład Brazydasa w Amfipolis (Tukidydes, Wojna peloponeska, V.11.1) czy Battusa z Cyreny.
Kult słynnych bohaterów, na przykład postaci znanych z utworów Homera jak: Odyseusza, Agamemnona, Menelaosa, kult Edypa w Atenach i Pelopsa w Olimpii.
Kult herosów lokalnych. Kult herosów niemający charakteru panhelleńskiego. Na przykład Akademos czy Erechteus w Atenach.
Kult przy grobach z epoki brązu. Przypuszczenie o funkcjonowaniu takiego kultu opiera się na znaleziskach depozytów z epoki żelaza znajdowanych w grobowcach z epoki brązu. Na przykład znalezisko z okręgu grobowego w Mykenach tym inskrybowane „dla herosa”. Taki kult mógł też być związany z grobami tolosowymi w Thorikos i Menidhi.
Kult związany z wyroczniami. Heros ginący gwałtowną śmiercią często stawał się podstawą funkcjonowania wyroczni, jak Amfiaraos.
Herosi w mitach często popadali w konflikt z bogami, co nie było zawsze adekwatne do nadanych im imion, czy formy kultu. Imię Heraklesa znaczy „chwała Hery”, mimo że przez całe życie był ścigany przez tę boginię. Ateński heros Erechteusz został zabity przez Posejdona za to, że wybrał Atenę zamiast niego jako patronkę miasta. Mimo to Ateńczycy czcili go na ateńskim akropolu jako Posejdona Erechteusza.
Polityczna rola kultu.
Kult herosów mógł pełnić ważną rolę polityczną. Gdy Klejstenes podzielił Ateny na demy, skonsultował się z wyrocznią delficką, imieniem jakiego herosa nazwać każdy z demów. Według Herodota, Spartanie zawdzięczali podbój Arkadii uprzedniej kradzieży kości Orestesa z arkadyjskiej Tegei.

</doc>
<doc id="1906319" url="https://pl.wikipedia.org/wiki?curid=1906319" title="Groffowe Łąki">
Groffowe Łąki



</doc>
<doc id="1906323" url="https://pl.wikipedia.org/wiki?curid=1906323" title="Puchar Rosji w piłce siatkowej mężczyzn (2009)">
Puchar Rosji w piłce siatkowej mężczyzn (2009)

Rozgrywki o Puchar Rosji w piłce siatkowej mężczyzn w 2009 roku (Кубок России) zainaugurowane zostały we wrześniu 2009 roku.
Rozgrywki składały się z fazy kwalifikacyjnej, gdzie drużyny z niższych lig i Superligi rozgrywały mecze w czterech grupach. Z każdej grupy awans uzyskały po cztery zespoły. W drugiej fazie grupowej kluby, które awansowały z fazy kwalifikacyjnej, dołączyły do przedstawicieli rosyjskich klubów Białorusi, Kazachstanu i Ukrainy. Do fazy finałowej awansowały po dwie najlepsze drużyny z każdej z czterech grup.
Turniej finałowy rozgrywany był w dniach 25–27 grudnia 2009 roku w hali Jantarnyj w Kaliningradzie.
Zdobywcą Pucharu Rosji została drużyna Zienit Kazań, która zapewniła sobie grę w Lidze Mistrzów w sezonie 2010/2011.
Faza kwalifikacyjna.
Grupa 3.
Tabela końcowa.
ТNK-BP Orenburg awansował dzięki lepszemu stosunkowi małych punktów.

</doc>
<doc id="1906324" url="https://pl.wikipedia.org/wiki?curid=1906324" title="Ćwiartka">
Ćwiartka



</doc>
<doc id="1906325" url="https://pl.wikipedia.org/wiki?curid=1906325" title="Jan III z Dražic">
Jan III z Dražic

Jan III z Dražic (zm. 21 października 1278 r.) – czeski duchowny katolicki, biskup praski od 1258 r., doradca i bliski współpracownik króla Przemysła Ottokara II.
Życiorys.
Pochodził z czeskiej rodziny szlacheckiej. jego matka wywodziła się z rodu Drażiców i była siostrą biskupa Jana II. Po śmierci biskupa Mikołaja został wybrany 1 lutego 1258 r. przez praską kapitułę katedralną na nowego ordynariusza diecezji. Święcenia biskupie przyjął 12 maja tego samego roku w Wiedniu.
Należał do bliskich współpracowników króla Przemysła Ottokara II i dynastii Przemyślidów, biorąc udział w wielu misjach dyplomatycznych. W 1264 r. poświęcił kaplicę królewską Wszystkich Świętych na hradczańskich zamku. W 1267 r. uczestniczył w synodzie wiedeńskim oraz w 1274 r. w Soborze Lyońskim II.
Przyczynił się do rozbudowy katedry św. Wita w Pradze oraz ufundował kilka nowych klasztorów, dbając jednocześnie o rozwój gospodarczy dóbr biskupich. Zmarł w 1278 r.

</doc>
<doc id="1906327" url="https://pl.wikipedia.org/wiki?curid=1906327" title="Brodowski">
Brodowski



</doc>
<doc id="1906328" url="https://pl.wikipedia.org/wiki?curid=1906328" title="Od sklepowej do królowej">
Od sklepowej do królowej

Picture This – amerykańska komedia romantyczna. Wyemitowana 13 lipca 2008 roku w telewizji ABC Family, oznaczona jako ABC Family Original Movie, a 22 lipca 2008 roku została wydana na DVD. Film został wyprodukowany przez MGM Home Entertainment i przyciągnął 5,3 miliona widzów. W Polsce film pierwszy raz w telewizji był nadawany 7 maja 2010 roku na kanale N film HD.
Streszczenie.
Mandy Gilbert (Ashley Tisdale) jest niepopularną nastolatką w Nottingham High School. Mieszka z nią apodyktyczny ojciec Tom (Kevin Pollak) i ma tylko dwie przyjaciółki, Alexę (Lauren Collins) i Cayenne (Shenae Grimes). Mandy jest stale prześladowana i żenowana przez popularne dziewczyny w szkole, w szczególności przez Lisę Cross (Cindy Busby). Dziewczyna jest zakochana w chłopaku Lisy, popularnym Drew Pattersonie (Robbie Amell). Mandy ma skończyć 18 lat i chce zmienić swoje życie. Chce być zauważona przez Drew.
Kiedy odkrywa, że Drew jest w szkolnym zespole pływackim, ona decyduje się na to także. Będąc przy basenie, traci okulary i uderza się w głowę. Powoduje to że Mandy wpada do basenu i jest nieprzytomna. Kiedy budzi się, znajduje się przy niej Drew, który robił jej "usta-usta". Życzenie Mandy się spełniło i mówią do siebie. Lisa uważa Mandy za zagrożenie i stara poniżyć ją przed Drew, który idzie do sklepu zoologicznego, gdzie pracuje Mandy. Mandy jest tam sprzedawczynią. Lisa ma nadzieję, że Drew będzie śmiać się z niej. dzieje się inaczej. Oni po raz kolejny rozmawiają i Drew zaprasza ją, by przyszła do Commons następnego dnia.
Tymczasem Mandy jest poirytowana starym telefonem komórkowym, który działa "bardzo sprawnie". Następnego dnia, Mandy kończy 18 lat i jest zaskoczona że jej ojciec kupił jej nowy wypasiony telefon. Jej ojciec Tom kupił sobie identyczny. Myśli, że jej życie nie może być już lepsze. Jednakże, jest przerażona, gdy Tom ujawnia swoje zamiary w przemieszczaniu się z nią, gdy ona pójdzie do college'u na UCSB w przyszłym roku. Boi się o tym powiedzieć ojcu. Później tego samego dnia, podrywa Drew nad jeziorem w pobliżu szkoły. Kiedy Lisa dowiedziała się o tym od przyjaciółki zaraz tam pojechała. Zauważyła telefon Mandy, który wcześniej jej wypadł. Zadzwonił jej ojciec a Lisa włączyła kamerę w telefonie akurat, gdy Mandy i Drew się obściskiwali. Tom widząc ten film konfrontuje swoją córkę. Przed powrotem do domu, Drew prosi ją aby przyszła na jego imprezę w sobotę. Mandy radośnie akceptuje. W domu, Tom jest wściekły z powodu postawy jego córki. Zabrania jej wychodzenia z domu,korzystania z telefonu, telewizji i Internetu. Mandy jest zszokowana swoim totalitarnym ojcem, bo teraz nie może przyjść na imprezę do Drew.
Mandy zmanipulowała ojca,a on pozwolił jej pójść "uczyć się" do Alexy. Lecz postawił pewne warunki, że będzie ją kontrolował co pół godziny, dzwoniąc na jej wideo-telefon.
W drodze na imprezę, Mandy odkrywa, że jej suknia jest zniszczona przez Lisę. Jadą do centrum handlowego, gdzie Lisa potajemnie dała Mandy orzechy, na które Mandy jest bardzo uczulona. To powoduje obrzęk głowy Mandy, ale na szczęście, Alexa ma antidotum. Idą znaleźć "bóstwo" na imprezę. Tom jak "obiecał" co pół godziny dzwonił do Mandy. Gdy tym razem zadzwonił Mandy nie miała zasięgu. Ojciec ogłosił, że zadzwoni na domowy Alexy. Mandy dostaje jej sygnał z powrotem na czas i udało się go przekonać, że się uczą.
Idąc na parking Mandy, Alexa i Cayenne widzą, że ich samochód jest holowany. Idą na konkurs śpiewu, by wygrać pieniądze za auto. Alexa jednak ma tremę, więc Mandy zaskakuje publiczność. Tatuś znów zadzwonił. Mandy prosi publiczność, aby jej pomogli. Nabrała tatę z pomocą publiczności że oglądają film na DVD. Wygrały konkurs i odzyskały samochód. Lisa kupiła ten sam strój co Mandy, także próbuje nie wpuścić Mandy na imprezę Drew, dając pieniądze straży by jej nie wpuścili. Wzywa również tatę Mandy i mówi mu, że oczekuje alkoholu, który miała przywieżć Mandy. Tom jest zaniepokojony i natychmiast dzwoni do Mandy. Chcą po raz kolejny wprowadzić go w błąd, ale powoduje to prawie śmiertelny wypadek samochodowy.
Tymczasem dziewczyny (w kostiumach) weszły na imprezę. W domu Drew Mandy zauważa Lisę w tym samym stroju co ona. Chce się poddać i wrócić do domu. Alexa i Cayenne mówią jej o Legendzie Pattersonów. Mandy jednak idzie do ukochanego Drew.
Mandy mówi Alexie i Cayenne, że chce się przyznać do prawdy, ojcu. Jednak nie powiedziała mu tylko powiedziała, że go kocha .Zapytał się ją jakim jest ojcem w skali od 1 do 10.Mandy odpowiada, że na 10.Dziewczyna idzie z Drew do wieży. Przypomina sobie Legendę Pattersonów i oczekuje najgorszego. Wieża okazuje się pokojem Drew z cudownymi zdjęciami. Na jednym z ich jest Mandy. Drew mówi, że to jego ulubione. Mandy ulżyło. Cieszy się, że chciał spędzić z nią czas. Drew twierdzi, że jego dłonie są spocone i idzie do łazienki umyć je, ale nie mówi jej, co robi. Kiedy Mandy słyszy bieżącą wodę zakłada, że to prysznic i że Drew chce pozbawić ją dziewictwa. Mandy ucieka. Drew nie wie, o co chodzi. Tymczasem Lisa i jej przyjaciółki próbują przeklnąć czarami Mandy. Lisę zbierało na wymioty, Alexa szybko wsunęła się pod stół i nagrała film z jej wymiocinami. Dziewczyny puściły ten clip na przyjęciu Drew.
Po powrocie do domu, Tom pokazuje nowy model domu, w którym mieli razem mieszkać, ale ściągnął piętro i teraz Mandy będzie mogła (jeśli ten dom powstanie) mieszkać sama. Mandy powiedziała, że nie chce się od niego "odczepić". Tom wie, że poszła na imprezę, ale nie jest zły. Jest również zadowolony wiedząc, że Mandy się w kimś zakochała.

</doc>
<doc id="1906330" url="https://pl.wikipedia.org/wiki?curid=1906330" title="Miara dodatnia">
Miara dodatnia



</doc>
<doc id="1906334" url="https://pl.wikipedia.org/wiki?curid=1906334" title="Ołeksandr Sztelin">
Ołeksandr Sztelin

Ołeksandr Ołeksandrowycz Sztelin, ukr. Олександр Олександрович Штелін, ros. Александр Александрович Штелин, "Aleksandr Aleksandrowicz Sztelin"; ur. 1 października 1953 w Mukaczewie) – ukraiński trener piłkarski.
Kariera trenerska.
W latach 1986-1991 pracował w kompleksowej grupie naukowej Dynama Kijów, którą kierował Anatolij Załencow. W 1992 wyjechał do Tunezji, gdzie zmienił na stanowisku głównego trenera klubu Étoile Sportive du Sahel Jewhena Kuczerewskiego. Potem trenował US Monastir. W 1993 wyjechał do Belgii, gdzie najpierw do 1995 trenował prowincjalne amatorskie zespoły, a następnie juniorską drużynę Standard Liège oraz wyszukiwał młode talenty dla tego klubu. Po pracy w mołdawskim Tiligule Tyraspol latem 1997 został zaproszony konsultować CSKA Kijów, a w grudniu 1997 został mianowany na stanowisko głównego trenera wojskowego klubu. Ale już 2 tygodnie przez rozpoczęciem rundy wiosennej podał się do dymisji przez problemy rodzinne. Na początku 1998 objął stanowisko głównego trenera pierwszoligowego klubu Metałurh Zaporoże. Latem 2002 został szkoleniowcem Torpedo Kutaisi. W 2004 na stałe przeniósł się do Belgii, gdzie mieszka wraz z rodziną w miasteczku Spa i pracował z młodzieżowymi zespołami. Potem trenował kluby R.R.F.C. Montegnée, RJS Bas-Oha, R.FC.Sérésien i R.U.Wallonne Ciney.

</doc>
<doc id="1906338" url="https://pl.wikipedia.org/wiki?curid=1906338" title="Allsvenskan (1985)">
Allsvenskan (1985)

Allsvenskan (1985) była 61. sezonem Allsvenskan – najwyższej klasy rozgrywkowej piłki nożnej w Szwecji. Liga liczyła 12 zespółów. W rundzie zasadniczej rywalizowano systemem ligowym. Runda zasadnicza rozpoczęła się 14 kwietnia, a zakończyła się 6 października. Po tej rundzie 4 najlepsze drużyny walczyły o tytuł mistrza kraju systemem pucharowym. Runda pucharowa zaczęła się 19 października, a zakończyła się 3 listopada. Dwie ostatnie drużyny spadły do drugiej ligi. Tytułu nie obroniła drużyna IFK Göteborg. Nowym mistrzem Szwecji został zespół Örgryte IS. Tytuł króla strzelców zdobyli Peter Karlsson (Kalmar FF), Billy Lansdowne (Kalmar FF) oraz Sören Börjesson (Örgryte IS), którzy strzelili po 10 goli.
Play-off o mistrzostwo.
Finał.
Örgryte IS został mistrzem Szwecji w 1985.

</doc>
<doc id="1906339" url="https://pl.wikipedia.org/wiki?curid=1906339" title="Adrian Jacobs">
Adrian Jacobs

Adrian Jacobs (zm. 1997) – brytyjski pisarz, autor literatury dziecięcej.
Za namową przyjaciół w drugiej połowie lat 80 – XX wieku, spisał opowiadane ich dzieciom bajki o szkole dla czarodziei. Powieść "“The Adventures of Willy the Wizard – No 1 Livid Land”" została wydana 1987 r., nakładem własnym autora. Książka nie cieszyła się popularnością i zostało sprzedane 5 tys. egzemplarzy. Autor korzystał z usług agenta literackiego Christophera Littre, późniejszego agenta J.K. Rowling. 
Oszczędności życia stracił mniej więcej w okresie ukazania się swojej książki w związku z krachem giełdowym. Zmarł w ubóstwie w hospicjum.
Proces rodziny z J.K. Rowling.
W 2004 r., rodzina pisarza po raz pierwszy próbowała wnieść pozew przeciwko autorce książek o Harrym Potterze w związku z podejrzeniem plagiatu, ale wówczas nie udało się znaleźć w tekście książki J.K. Rowling żadnych fragmentów, które byłyby kopią utworu Jacobsa. W 2010 r., rodzina wniosła pozew przeciwko londyńskiemu wydawnictwu Bloomsbury Publishing. W pozwie napisali, że w swoim dziele Jacobs zawarł wątki takie jak np. szkoły dla czarodziejów, na wiele lat przed tym, jak Rowling uczyniła je osią swoich książek.

</doc>
<doc id="1906344" url="https://pl.wikipedia.org/wiki?curid=1906344" title="Parafia św. Zygmunta w Częstochowie">
Parafia św. Zygmunta w Częstochowie

Parafia Świętego Zygmunta w Częstochowie – rzymskokatolicka parafia, położona w dekanacie Częstochowa – św. Zygmunta, archidiecezji częstochowskiej w Polsce, erygowana w XIV wieku.
Historia.
Nieznana jest dokładna data powstania parafii. Najprawdopodobniej powstała w II połowie XIII w. Pierwszą historyczną wzmiankę o niej podaje wykaz świętopietrza z lat 1325-27. Ośrodkiem jej był drewniany kościółek pod wezwaniem NMP na Jasnej Górze. Do Częstochowy parafia przeniosła swą siedzibę w 1382 r., umieszczając ją przy dotychczasowym kościółku pw. św. Zygmunta, powstałym najprawdopodobniej po roku 1356, tzn. po otrzymaniu przez wieś Częstochowa praw miejskich. Zmiany siedziby dokonał ówczesny proboszcz częstochowski ks. Henryk Biel, herbu Ostoja, za zgodą biskupa krakowskiego Jana Radlicy. Zrzekł się on kościoła na Jasnej Górze na rzecz ojców paulinów, sprowadzonych do Polski z Węgier przez księcia Władysława Opolczyka, dla opiekowania się cudownym obrazem Matki Boskiej, przywiezionym tu przez niego i przy tym kościele umieszczonym.

</doc>
<doc id="1906345" url="https://pl.wikipedia.org/wiki?curid=1906345" title="Allsvenskan (1986)">
Allsvenskan (1986)

Allsvenskan (1986) była 62. sezonem Allsvenskan – najwyższej klasy rozgrywkowej piłki nożnej w Szwecji. Liga liczyła 12 zespołów. W rundzie zasadniczej rywalizowano systemem ligowym. Runda zasadnicza rozpoczęła się 19 kwietnia, a zakończyła się 5 października. Po tej rundzie 4 najlepsze drużyny walczyły o tytuł mistrza kraju systemem pucharowym. Runda pucharowa zaczęła się 15 października, a zakończyła się 1 listopada. Dwie ostatnie drużyny spadły do drugiej ligi. Tytuł zdobyła drużyna Malmö FF. Tytuł króla strzelców zdobył Johnny Ekström, który w barwach IFK Göteborg strzelił 13 goli.
Play-off o mistrzostwo.
Finał.
Malmö FF został mistrzem Szwecji w 1986.

</doc>
<doc id="1906348" url="https://pl.wikipedia.org/wiki?curid=1906348" title="Parafia św. Jakuba Apostoła w Częstochowie">
Parafia św. Jakuba Apostoła w Częstochowie

Parafia Świętego Jakuba Apostoła w Częstochowie – rzymskokatolicka parafia, położona w dekanacie Częstochowa - św. Zygmunta, archidiecezji częstochowskiej w Polsce, erygowana w 1937 roku.
Kościoły i kaplice.
W parafii znajdują się:

</doc>
<doc id="1906350" url="https://pl.wikipedia.org/wiki?curid=1906350" title="Parafia św. Stanisława Kostki w Częstochowie">
Parafia św. Stanisława Kostki w Częstochowie

Parafia Świętego Stanisława Kostki w Częstochowie - rzymskokatolicka parafia, położona w dekanacie Częstochowa - św. Zygmunta, archidiecezji częstochowskiej w Polsce, erygowana w 1957.

</doc>
<doc id="1906351" url="https://pl.wikipedia.org/wiki?curid=1906351" title="Allsvenskan (1987)">
Allsvenskan (1987)

Allsvenskan (1987) była 63. sezonem Allsvenskan – najwyższej klasy rozgrywkowej piłki nożnej w Szwecji. Liga liczyła 12 zespółów. W rundzie zasadniczej rywalizowano systemem ligowym. Runda zasadnicza rozpoczęła się 12 kwietnia, a zakończyła się 4 października. Po tej rundzie 4 najlepsze drużyny walczyły o tytuł mistrza kraju systemem pucharowym. Runda pucharowa zaczęła się 10 października, a zakończyła się 31 października. Dwie ostatnie drużyny spadły do drugiej ligi. Tytułu nie obroniła drużyna Malmö FF. Nowym mistrzem Szwecji został zespół IFK Göteborg. Tytuł króla strzelców zdobył Lars Larsson, który w barwach Malmö FF strzelił 19 goli.
Play-off o mistrzostwo.
Finał.
IFK Göteborg został mistrzem Szwecji w 1987.

</doc>
<doc id="1906352" url="https://pl.wikipedia.org/wiki?curid=1906352" title="Partia Robotnicza (Czechy)">
Partia Robotnicza (Czechy)

Dělnická strana (pol. Partia Robotnicza) – czeska partia nacjonalistyczna założona w 2003, rozwiązana decyzją sądu 17 lutego 2010. Przewodniczącym był Tomáš Vandas. W tym samym roku Tomáš Vandas przekształcił swoje zdelegalizowane ugrupowanie w Partię Robotniczą Sprawiedliwości Społecznej (czes. "Dělnická strana sociální spravedlnosti", "DSSS").
W wyborach w 2010 "DS" otrzymała 1,14% głosów; w wyborach w 2013 "DSSS" uzyskała 0,86% głosów.

</doc>
<doc id="1906353" url="https://pl.wikipedia.org/wiki?curid=1906353" title="Kampus Uniwersytetu Telawiwskiego">
Kampus Uniwersytetu Telawiwskiego

Kampus Uniwersytetu Telawiwskiego (hebr. קמפוס אוניברסיטת תל אביב) – miasteczko akademickie Uniwersytetu Telawiwskiego w Tel Awiwie, w Dzielnicy Pierwszej.
Położenie.
Osiedle leży na nadmorskiej równinie Szaron, nad Morzem Śródziemnym. Jest położone w północnej części aglomeracji miejskiej Tel Awiwu, na północ od rzeki Jarkon. Północną granicę kampusu wyznacza ulica Klatskin, za którą znajduje się osiedle Afeka. Wschodnią granicę wyznacza autostrada Ayalon, za którą znajduje się osiedle Ma’oz Awiw. Na południu znajduje się osiedle Kirjat ha-Muze’onim. Zachodnią granicę kampusu wyznacza ulica Chajjim Lewanon, za którą znajdują się osiedla Newe Awiwim i Ramat Awiw.
Środowisko naturalne.
Kampus powstał na nadmorskich wydmach i nieużytkach rolniczych, położonych na północ od zabudowy miejskiej Tel Awiwu. Podczas rozbudowy teren został wyrównany i obecnie obszar kampusu jest płaski. Kampus zajmuje powierzchnię 0,69 km².
Historia.
Pierwotnie w miejscu tym znajdowała się niewielka arabska wieś Al-Shaykh Muwannis (arab. الشيخ موّنس). Większość mieszkańców wsi było członkami arabskiej rodziny Abu Kishk, która wyemigrowała do Brytyjskiego Mandatu Palestyny z Egiptu w połowie XX wieku. Populacja wioski żyła w przyjaznych stosunkach z Żydami. Doszło jednak do kilku incydentów. Na przykład w 1946 trzech arabskich mieszkańców wsi zgwałciło żydowską dziewczynę. W trakcie procesu sądowego, członkowie żydowskiej organizacji Hagana postrzelili jednego ze sprawców gwałtu, a drugiego porwali i wykastrowali.
Podczas wojny domowej w Mandacie Palestyny mieszkańcy wsi otrzymali gwarancję bezpieczeństwa ze strony żydowskiej Hagany, w zamian za obietnicę niewpuszczenia do wsi żołnierzy Arabskiej Armii Wyzwoleńczej. Pomimo to, członkowie żydowskich oddziałów Irgun i Lechi porwali 12 marca 1948 kilku ważnych mieszkańców wsi. Dalszy wzrost napięcia spowodował, że mieszkańcy zaczęli opuszczać wieś. W dniu 23 marca Hagana doprowadziła do uwolnienia porwanych Arabów, jednak mieszkańcy wsi kontynuowali opuszczanie swoich domów. Po całkowitym opuszczeniu wioski, tereny te zostały przyłączone do Tel Awiwu.
Współczesne osiedle akademickie powstało w 1963, kiedy podjęto decyzję o przeniesieniu Uniwersytetu Telawiwskiego z centrum miasta do położonego na północy osiedla mieszkaniowego Ramat Awiw.
Architektura.
Jest to osiedle akademickie, w którym znajdują się liczne instytucje naukowe oraz edukacyjne. We wschodniej części kampusu znajduje się ogród botaniczny oraz ogród zoologiczny.
Kultura.
W środkowej części kampusu mieści się Muzeum Diaspory. Synagoga Cymbalista i Centrum Dziedzictwa Żydowskiego są głównym ośrodkiem kultury i jednocześnie główną synagogą Uniwersytetu Telawiwskiego. Została ona zaprojektowana w 1996 przez architekta Mario Botta i wybudowana w latach 1997–1998. Nazwano ją na cześć Paulette i Norberta Cymbalista.
Media.
W północno-wschodniej części kampusu znajduje się siedziba utworzonej w 1965 izraelskiej stacji telewizyjnej Israeli Educational Television, która produkuje programy edukacyjne dla dzieci i młodzieży.
Edukacja i nauka.
W północnej części kampusu mieści się kompleks uczelni medycznych: stomatologiczna szkoła Goldschleger Dental Medicine. Tuż obok mieści się kompleks Sackler School of Medicine (szkoła utworzona w 1964 jako Tel Aviv University’s Medical School, obecną nazwę otrzymała w 1972). Szkoła posiada 17 wydziałów klinicznych, na których uczy się ponad 600 studentów. Około 300 studentów korzysta z praktyk medycznych w Stanach Zjednoczonych.
W północno-wschodniej części kampusu znajduje się wydział Otwartego Uniwersytetu Izraela. Tuż obok mieści się siedziba utworzonego w 1971 Centrum Technologii Edukacyjnych ("The Center for Educational Technology" – CET). Jest to niekomercyjna organizacja działająca na rzecz rozwoju systemu edukacji w Izraelu i we wszystkich środowiskach żydowskich na całym świecie. Na zachód od muzeum znajduje się planetarium.
Centralną część kampusu zajmują instytuty Uniwersytetu Tel Awiwu.
Sport i rekreacja.
W północno-zachodniej części kampusu znajduje się Elite Sports Center, który jest kompleksem sportowym służącym całemu kampusowi uniwersyteckiemu. Kompleks obejmuje olimpijski basen pływacki, korty tenisowe, stadion piłkarski, sale treningowe itp.. Tuż obok mieści się kompleks The Goldreich Multipurpose Sports Center, mieszczący sale gimnastyczne, siłownie itp..
Transport.
Wzdłuż wschodniej granicy osiedla przebiega autostrada nr 20 ("Ayalon Highway"), na którą można wjechać jadąc na północ ulicą Haim Levanon, a następnie na wschód ulicą Keren Kayemat Le'Israel. Natomiast jadąc ulicami Keren Kayemat Le'Israel i Einstein na zachód, lub ulicą Haim Levanon na południowy zachód, można dojechać do drogi ekspresowej nr 2 (Tel Awiw-Netanja-Hajfa).
W południowej części kampusu znajduje się dworzec autobusowy. Przy osiedlu znajduje się także stacja kolejowa Tel Awiw Uniwersytet obsługiwana przez Rakewet Jisra’el.

</doc>
<doc id="1906354" url="https://pl.wikipedia.org/wiki?curid=1906354" title="Love Boat">
Love Boat

Love Boat – utwór nagrany przez Jacka Jonesa w 1979 roku.
Ogólne informacje.
Piosenka pochodzi z amerykańskiego serialu "Statek miłości" z lat 70. Oryginalnie wykonywał ją Jack Jones i wydał na singlu w 1979 roku jako „Love Boat Theme”. Utwór trafił też na jego album "Nobody Does It Better", gdzie nagranie zostało zatytułowane „The Love Boat”. W ostatnim sezonie serialu użyto wersję nagraną przez Dionne Warwick.
Hiszpańska piosenkarka i aktorka Charo nagrała własną wersję utworu w latach 70.
Kylie Minogue wykonywała piosenkę podczas trasy KylieX2008 w połączeniu z jej utworem „Loveboat”.
Wersja Amandy Lear.
Francuska piosenkarka Amanda Lear nagrała cover „Love Boat” na album "Heart" z 2001 roku. Piosenka została wydana jako pierwszy singel z tej płyty.

</doc>
<doc id="1906355" url="https://pl.wikipedia.org/wiki?curid=1906355" title="Parafia Najświętszej Maryi Panny Zwycięskiej w Częstochowie">
Parafia Najświętszej Maryi Panny Zwycięskiej w Częstochowie

Parafia Najświętszej Maryi Panny Zwycięskiej w Częstochowie – rzymskokatolicka parafia, położona w dekanacie Częstochowa - św. Zygmunta, archidiecezji częstochowskiej w Polsce, erygowana w 1957 r. 
Historia.
Parafia Najświętszej Maryi Panny Zwycięskiej w Częstochowie została wydzielona z obszaru parafii św. Rodziny. Została erygowana 7 maja 1957 roku przez biskupa Zdzisława Golińskiego. Pierwszym proboszczem był ks. Franciszek Musiel. W latach 1957–1959 msze odbywały się w kaplicy domu zakonnego Sióstr Pallotynek przy ul. Słowackiego 17. Następnie parafia zaadaptowała pod kaplicę budynek gospodarczy na sąsiedniej działce, dokąd przeniesiono sprawowanie liturgii i gdzie odbywała się katechizacja dzieci i młodzieży z osiedla Trzech Wieszczy.
3 lipca 1975 roku drugi proboszcz ks. Włodzimierz Rataj, po uzyskaniu pozwolenia na budowę świątyni, rozpoczął budowę kościoła według projektu architekta Antoniego Mazura. 31 maja 1977 roku biskup Stefan Bareła dokonał aktu wmurowania kamienia węgielnego z grobu św. Piotra. W 1984 roku został ukończony kościół dolny. Kościół górny oddano do użytku w 1988 roku – za probostwa ks. Jana Marczewskiego. W latach 1995–2000 proboszcz ks. Kazimierz Zalewski w pełni wyposażył świątynię. Konsekracja świątyni odbyła się 7 października 2002 roku przy udziale arcybiskupa Stanisława Nowaka.

</doc>
<doc id="1906356" url="https://pl.wikipedia.org/wiki?curid=1906356" title="Allsvenskan (1988)">
Allsvenskan (1988)

Allsvenskan (1988) była 64. sezonem Allsvenskan – najwyższej klasy rozgrywkowej piłki nożnej w Szwecji. Liga liczyła 12 zespółów. W rundzie zasadniczej rywalizowano systemem ligowym. Runda zasadnicza rozpoczęła się 10 kwietnia, a zakończyła się 22 października. Po tej rundzie 4 najlepsze drużyny walczyły o tytuł mistrza kraju systemem pucharowym. Runda pucharowa zaczęła się 30 października, a zakończyła się 19 listopada. Dwie ostatnie drużyny spadły do drugiej ligi. Tytułu nie obroniła drużyna IFK Göteborg. Nowym mistrzem Szwecji został zespół Malmö FF. Tytuł króla strzelców zdobył Martin Dahlin, który w barwach Malmö FF strzelił 17 goli.
Play-off o mistrzostwo.
Finał.
Malmö FF został mistrzem Szwecji w 1988.

</doc>
<doc id="1906357" url="https://pl.wikipedia.org/wiki?curid=1906357" title="Rhapis humilis">
Rhapis humilis



</doc>
<doc id="1906358" url="https://pl.wikipedia.org/wiki?curid=1906358" title="Biuro Polityczne KPZR">
Biuro Polityczne KPZR



</doc>
<doc id="1906359" url="https://pl.wikipedia.org/wiki?curid=1906359" title="Parafia św. Andrzeja Świerada i Benedykta w Częstochowie">
Parafia św. Andrzeja Świerada i Benedykta w Częstochowie

Parafia św. Andrzeja Świerada i Benedykta Pustelników w Częstochowie – rzymskokatolicka parafia, położona w dekanacie Częstochowa – św. Zygmunta, archidiecezji częstochowskiej.
Erygowana w 1991 roku.

</doc>
<doc id="1906360" url="https://pl.wikipedia.org/wiki?curid=1906360" title="Copacabana (singel Amandy Lear)">
Copacabana (singel Amandy Lear)



</doc>
<doc id="1906361" url="https://pl.wikipedia.org/wiki?curid=1906361" title="Parafia Narodzenia Pańskiego w Częstochowie">
Parafia Narodzenia Pańskiego w Częstochowie

Rzymskokatolicka Parafia pw. Narodzenia Pańskiego w Częstochowie – rzymskokatolicka parafia, położona w dekanacie Częstochowa - św. Zygmunta, archidiecezji częstochowskiej w Polsce, erygowana w 2000 r.
Historia.
Parafia została powołana w 2000 r. przez biskupa częstochowskiego Stanisława Nowaka dla upamiętnienia Wielkiego Jubileuszu Roku 2000. Założenie i organizacja parafii zostały powierzone ks. Marianowi Dudzie. W roku 2001 jego następcą został mianowany ks. Andrzej Karczewski, który powiększył kaplicę zaadaptowaną z lokalu mieszkalnego w jednym z budynków parafialnych. Jesienią 2011 r. rozpoczęto prace adaptacyjne budynków parafii zmierzające do powstania nowego kościoła parafialnego. W kościele znajdują się relikwie św. Faustyny Kowalskiej. W głównym ołtarzu znajduje się figurka Dzieciątka Jezus przywieziona z Betlejem. 
Parafii podlega kaplica dworcowa pw. św. Katarzyny Aleksandryjskiej, św. Rafała Archanioła i św. Krzysztofa.

</doc>
<doc id="1906362" url="https://pl.wikipedia.org/wiki?curid=1906362" title="Allsvenskan (1989)">
Allsvenskan (1989)

Allsvenskan (1989) – 65 sezon Allsvenskan – najwyższej klasy rozgrywkowej piłki nożnej w Szwecji. Liga liczyła 12 zespółów. W rundzie zasadniczej rywalizowano systemem ligowym. Runda zasadnicza rozpoczęła się 8 kwietnia, a zakończyła się 1 października. Po tej rundzie 4 najlepsze drużyny walczyły o tytuł mistrza kraju systemem pucharowym. Runda pucharowa zaczęła się 14 października, a zakończyła się 15 listopada. Dwie ostatnie drużyny spadły do drugiej ligi. Tytułu nie obroniła drużyna Malmö FF. Nowym mistrzem Szwecji został zespół IFK Norrköping. Tytuł króla strzelców zdobył Jan Hellström, który w barwach IFK Norrköping strzelił 16 goli.
Play-off o mistrzostwo.
Finał.
IFK Norrköping został mistrzem Szwecji w 1989.

</doc>
<doc id="1906363" url="https://pl.wikipedia.org/wiki?curid=1906363" title="Tobiasz z Bechyně">
Tobiasz z Bechyně

Tobiasz z Bechyně, znany także jako Tobiáš z Bechyně lub Dobeš z Benešova (zm. 1 marca 1296 prawdopodobnie w Pradze) – czeski duchowny katolicki, biskup praski od 1278.
Życiorys.
Rodzina i początki kariery.
Tobiasz pochodził z czeskiego rodu szlacheckiego Beneszowiczów. Był jednym z synów Voka z Benešova, który oprócz Tobiasza miał jeszcze czterech synów: Benesza, Andrzeja, Čeněka i Milota.
Pierwsza wzmianka o Tobiaszu pochodzi z 1262, kiedy to był on kanonikiem w Pradze i Pasawie, a w 1269 proboszczem w Mielniku. W 1275 został przeniesiony na probostwo wyszehradzkie, mimo iż nie posiadał odpowiednich święceń.
Wybór na biskupa.
15 listopada 1278 został wybrany przez praską kapitułę katedra]ną na ordynariusza praskiego. Decyzja kapituły została potwierdzona przez biskupa ołomunieckiego, Brunona ze Schauenburku, który reprezentował arcybiskupa metropolitę mogunckiego, Wernera von Eppsteina. Kilka tygodniu po elekcji Tobiasz wyjechał do Ołomuńca, gdzie uzyskał święcenia kapłańskie, 25 lutego 1279 z rąk Wernharda von Marsbacha, biskupa Seckau. Następnego dnia odbyła się konsekracja biskupia, dokonana przez biskupa ołomunieckiego oraz Heinricha von Isny, biskupa Bazylei.
Rządy w diecezji.
Z powodu swojego szlacheckiego pochodzenia Tobiasz miał wielki wpływ na życie polityczne w Czechach. Po śmierci króla Przemysła Ottokara II w bitwie pod Suchymi Krutami regencję w Czechach objął margrabia brandenburski, Otto IV ze Strzałą, który odmówił biskupowi odbycia ingresu do katedry św. Wita. Z tego też powodu pierwsza msza biskupa z jego intronizacją odbyła się w kościele klasztornym na Strahowie. Dopiero dwa lata później pozwolono mu na objęcie katedry.
Na przełomie 1281/1282 biskup Tobiasz prowadził negocjacje z margrabią Ottonem IV na temat podziału władzy regencyjnej w imieniu małoletniego Wacława II z czeskimi możnowładcami. Ostatecznie udało się zawrzeć kompromis, na mocy którego margrabia opuścił Pragę i wypuścił z niewolo małoletniego króla, który od 1278 przebywał w Berlinie i Spandau jako zakładnik po śmierci ojca, za cenę okupu.
Zasługą biskupa było zebranie pieniędzy na okup za Wacława II, mimo panującego w kraju głodu, co umożliwiło 12-letniemu wówczas władcy powrót do kraju (w 1283). Na czele władz regencyjnych stanął biskup Tobiasz, do czasu osiągnięcia pełnoletniości przez władcę, wiążąc się ze stronnictwem prohabsburskim. Dla rekompensaty strat poniesionych przez diecezję podczas okupacji kraju po klęsce Ottokara II jego syn przyznał biskupom liczne immunitety ekonomiczne w ich dobrach.
Biskup Tobiasz oprócz sprawom politycznym dbał również o rozwój życia religijnego w Czechach, troszcząc się o należytą organizację diecezji: utworzył nowe parafie, kupił nowe szaty i księgi liturgiczne oraz wspierał rozwój klasztorów, fundując nowy klasztor pw. św. Tomasza w Pradze dla augustianów.
Do końca swojego życia pozostał wiernym współpracownikiem króla Wacława II. Zmarł prawdopodobnie w stolicy Czech i został pochowany w katedrze św. Wita.

</doc>
<doc id="1906364" url="https://pl.wikipedia.org/wiki?curid=1906364" title="Parafia Archikatedralna Świętej Rodziny w Częstochowie">
Parafia Archikatedralna Świętej Rodziny w Częstochowie

Parafia Archikatedralna Świętej Rodziny w Częstochowie – rzymskokatolicka parafia, położona w dekanacie Częstochowa - św. Zygmunta, archidiecezji częstochowskiej w Polsce, erygowana w 1917.
Historia.
Kościół parafialny wzniesiono w latach 1901-1927. 

</doc>
<doc id="1906366" url="https://pl.wikipedia.org/wiki?curid=1906366" title="Rotang">
Rotang

Rotang, rattan () – ogólne określenie wielu gatunków palm pnących z rodziny arekowatych, spotykanych w lasach tropikalnych Azji Południowo-Wschodniej, a także pozyskiwanego z nich surowca, wykorzystywanego głównie w plecionkarstwie.
Charakterystyka.
Rośliny pną się wraz z młodymi drzewami w górę, a dotarłszy do strefy koronowej, gdzie gałęzie drzew się stykają, ich pnącza przenoszą się na następne drzewo. Pnącza rotangów mogą osiągać długość do 240 m. Najważniejsze rodzaje roślin określane malajską nazwą "rotan" to "Calamus", "Daemonorops" i "Korthalsia".
Zastosowanie.
Palmy rotangowe mają duże znaczenie gospodarcze – wykorzystywane są do wyplatania mebli i koszy, grubsze łodygi do produkcji pałeczek do instrumentów perkusyjnych, kijów do tradycyjnych sztuk walki, a także kijów do wymierzania kary chłosty w takich krajach, jak Singapur, Malezja i Brunei. Największym eksporterem rattanu jest Indonezja. Niezrównoważona eksploatacja rattanu prowadzi w niektórych krajach do degradacji lasów.
1 stycznia 2012 rząd Indonezji wstrzymał eksport tego surowca oraz wszelkich wyrobów z rotangu.

</doc>
<doc id="1906368" url="https://pl.wikipedia.org/wiki?curid=1906368" title="Allsvenskan (1990)">
Allsvenskan (1990)

Allsvenskan (1990) była 66. sezonem Allsvenskan – najwyższej klasy rozgrywkowej piłki nożnej w Szwecji. Liga liczyła 12 zespółów. W rundzie zasadniczej rywalizowano systemem ligowym. Runda zasadnicza rozpoczęła się 4 kwietnia, a zakończyła się 7 października. Po tej rundzie 4 najlepsze drużyny walczyły o tytuł mistrza kraju systemem pucharowym. Runda pucharowa zaczęła się 13 października, a zakończyła się 3 listopada. Trzy ostatnie drużyny spadły do drugiej ligi. Allsvenskan została zredukowana do 10 klubów. Tytułu nie obroniła drużyna IFK Norrköping. Nowym mistrzem Szwecji został zespół IFK Göteborg. Tytuł króla strzelców zdobył Kaj Eskelinen, który w barwach IFK Göteborg strzelił 10 goli.
Play-off o mistrzostwo.
Finał.
IFK Göteborg został mistrzem Szwecji w 1990.

</doc>
<doc id="1906369" url="https://pl.wikipedia.org/wiki?curid=1906369" title="Correcaminos UAT">
Correcaminos UAT

Club de Fútbol Correcaminos de la Universidad Autónoma de Tamaulipas – klub piłkarski z Meksyku, grający obecnie w Ascenso MX (II szczebel rozgrywek), mający siedzibę w mieście Ciudad Victoria, leżącym w północno-wschodniej części kraju. Swoje domowe mecze rozgrywa na stadionie Estadio Marte R. Gómez, mogącym pomieścić 19,5 tysiąca widzów. Klub został założony w 1980 roku i w swojej historii występował w Primera División.

</doc>
<doc id="1906370" url="https://pl.wikipedia.org/wiki?curid=1906370" title="Calamus rotang">
Calamus rotang



</doc>
<doc id="1906371" url="https://pl.wikipedia.org/wiki?curid=1906371" title="UAT Correcaminos">
UAT Correcaminos



</doc>
<doc id="1906374" url="https://pl.wikipedia.org/wiki?curid=1906374" title="Řehoř Zajíc z Valdeka">
Řehoř Zajíc z Valdeka

Řehoř Zajíc z Valdeka, niem.: "Gregor von Waldek" (ur. ok. 1235 r., zm. 6 września 1301 r. prawdopodobnie w Pradze) – czeski duchowny katolicki, biskup praski od 1296 r.
Życiorys.
Grzegorz był od ok. 1270 r. scholastykiem przy praskiej kapitule katedralnej, sprawując nad szkołami w diecezji praskiej, które która w tym czasie przeżywały swój złoty okres. Od 1277 r. sprawował funkcję dziekana praskiej kapituły katedralnej. Rok później brał udział w negocjacjach w Rzymie z kurią papieską na temat uzyskania prowizji dla nowo wybranego ordynariusza Tobiasza Bechyne, które zakończyły się sukcesem. 8 marca 1282 r. został wyświęcony na księdza.
Po śmierci biskupa Tobiasza w 1296 r. kapituła katedralna wybrała go na jego następcę. Wybór ten został zaakceptowany przez arcybiskupa metropolitę mogunckiego Gerharda Eppsteina, którego sufraganią była praska diecezja. Reprezentował go podczas elekcji biskup ołomuniecki Teodoryk von Neuhaus. Wkrótce uzyskano prowizje papieską, a Grzegorz został wyświęcony na biskupa.
W 1297 r. koronował Wacława II na króla Czech. Podczas swojego pontyfikatu ufundował kilka nowych klasztorów oraz usprawnił rządzenie diecezją. Zmarł w 1301 r. i został pochowany w katedrze świętego Wita w Pradze.

</doc>
<doc id="1906375" url="https://pl.wikipedia.org/wiki?curid=1906375" title="Tobiasz Bechyne">
Tobiasz Bechyne



</doc>
<doc id="1906376" url="https://pl.wikipedia.org/wiki?curid=1906376" title="Skazaniec (album)">
Skazaniec (album)

Skazaniec – siódmy album zespołu Hetman. Wydany przez firmę Metal Mind Productions (numer katalogowy: MMP CD 0434). Jest to pierwszy w historii zespołu album koncepcyjny, który w 11 utworach opowiada historię tytułowego "Skazańca".
Skład.
Gościnnie:

</doc>
<doc id="1906378" url="https://pl.wikipedia.org/wiki?curid=1906378" title="Parafia Najświętszej Maryi Panny Fatimskiej w Oleśnicy">
Parafia Najświętszej Maryi Panny Fatimskiej w Oleśnicy

 
Parafia Najświętszej Maryi Panny Fatimskiej w Oleśnicy – znajduje się w dekanacie Oleśnica zachód w archidiecezji wrocławskiej. Jej proboszczem jest ks. Jan Kudlik. Obsługiwana przez kapłanów archidiecezjalnych. Erygowana w 2009. Do czasu oddania do użytku kościoła, siedziba parafii znajduje się przy Placu Fatimskim 1 w Oleśnicy.

</doc>
<doc id="1906380" url="https://pl.wikipedia.org/wiki?curid=1906380" title="Allsvenskan (1991)">
Allsvenskan (1991)

Allsvenskan (1991) była 67. sezonem Allsvenskan – najwyższej klasy rozgrywkowej piłki nożnej w Szwecji. W rundzie zasadniczej rywalizowało 10 drużyn. Runda zasadnicza rozpoczęła się 7 kwietnia, a zakończyła się 11 sierpnia. Po tej rundzie 6 najlepszych drużyn walczyło o tytuł mistrza kraju. Cztery pozostałe drużyny rywalizowały z czterema najlepszymi zespołami z drugiej ligi o prawo gry w Allsvenskan w następnym sezonie. Tytuł obroniła drużyna IFK Göteborg. Tytuł króla strzelców zdobył Kennet Andersson, który w barwach IFK Göteborg strzelił 13 goli.
Baraż o Allsvenskan.
Västra Frölunda zagra w Allsvenaskan w następnym sezonie.

</doc>
<doc id="1906384" url="https://pl.wikipedia.org/wiki?curid=1906384" title="Operacja Gomora">
Operacja Gomora

Operacja Gomora – seria nalotów bombowych, które zostały przeprowadzone przez brytyjski RAF i amerykański USAAF latem 1943 roku przeciw aglomeracji Hamburga. Kodowa nazwa: Operacja "Gomorrah".
Przyczyny.
Po zakończeniu „bitwy o Ruhrę” dowódca RAF Bomber Command gen. Arthur Harris zadecydował, że następnym celem nalotów bombowych zostanie Hamburg, największy port w Europie i drugie co do liczby mieszkańców miasto Rzeszy. O wyborze celu zdecydowała głównie geografia. Atak na położone na północno-zachodnim wybrzeżu Niemiec miasto nie wymagał od załóg bombowych długiego przebywania nad terenem wroga, co miało niebagatelne znaczenie w okresie krótkich letnich nocy. Przy tym charakterystyczny rysunek linii brzegowej okolic Hamburga doskonale ułatwiał identyfikację celu przez pokładowe stacje radarowe H2S, urządzenia wchodzące dopiero w tym czasie do powszechnego użycia. Dodatkowo w trakcie operacji zaplanowano zastosowanie po raz pierwszy tzw. okna ("window"). Były to pakiety odpowiednich rozmiarów folii metalizowanej, które zrzucane z samolotów w minutowych odstępach powodowały błędne odczyty niemieckich stacji radarowych „Würzburg”, tym samym wywołując paraliż niemieckiej obrony przeciwlotniczej.
W Hamburgu zlokalizowane były m.in. 4 wielkie stocznie masowo produkujące w tym czasie U-Booty oraz kilkanaście dużych zakładów zbrojeniowych. Świadomi tego Niemcy skoncentrowali wokół miasta w ramach obrony przeciwlotniczej m.in. 54 baterie ciężkiej artylerii, 22 baterie reflektorów, a podejść do portu strzegło około 20 sekcji niemieckich myśliwców nocnych.
Przebieg.
24/25 lipca 1943.
Pierwszy brytyjski nalot rozpoczął się kilka minut po północy 25 lipca 1943. Z 791 bombowców (w tym 718 czterosilnikowych), które wystartowały z Wielkiej Brytanii, nad cel dotarło 728 maszyn. Bezchmurna pogoda oraz słaby wiatr nie stanowiły przeszkody i znaczniki celu spadły niemal dokładnie na centrum miasta. W ciągu 50 minut na Hamburg zrzucono 2284 tony bomb. Bomby zrzucono celnie, z czego ponad połowa w odległości mniej niż 3 mile od punktu celowania. Najbardziej ucierpiały centralne i północno-zachodnie dzielnice miasta, m.in. "Altona", "Eimsbuttel" czy "Hoheluft". Zniszczeniu uległ ratusz, kościół św. Mikołaja, główna siedziba policji, główna centrala telefoniczna oraz "Hagenbeck Zoo" (gdzie zginęło ponad 140 zwierząt). Straty wśród mieszkańców sięgały 1500 zabitych. Szczególnie dotkliwe okazały się szalejące po nalocie pożary, w większości podsycane przez masowo gromadzony w piwnicach węgiel. Często okazywały się one możliwe do opanowania dopiero po kilku tygodniach, po wypaleniu całego opału. Jedynie 12 brytyjskich bombowców (1,5% całości sił) zostało zestrzelonych przez zdezorientowaną zastosowaniem „okien” niemiecką obronę. W poprzednim okresie średnie straty Bomber Command w czasie nalotów nocnych sięgały 4,3%.
W nalocie uczestniczyły m.in. polskie dywizjony 300 i 305, na samolotach Vickers Wellington (bez strat).
O godzinie 15.30 tego samego dnia (25 lipca) nad Hamburg nadleciały 123 amerykańskie bombowce B-17. Celem ataku były tereny stoczniowe, jednak liczne pożary szalejące w mieście i utrzymująca się na niskiej wysokości warstwa gęstego dymu skutecznie utrudniły zarówno sam nalot, jak i jego późniejszą ocenę. 15 amerykańskich samolotów zostało zestrzelonych, a dalsze 67 maszyn odniosło uszkodzenia. Była to pierwsza akcja przeprowadzona przez Amerykanów w ścisłej współpracy z Bomber Command.
26 lipca 1943.
Następnego dnia, 26 lipca w południe, nad Hamburg dotarły 54 amerykańskie bombowce B-17 z zadaniem zaatakowania stoczni U-Bootów. Ponownie silne zadymienie celu mocno utrudniło atak. W nalocie stracono 2 bombowce. Po tej akcji, z uwagi na słabą widoczność i brak możliwości przeprowadzenia precyzyjnych nalotów na cele punktowe, Amerykanie odstąpili od dalszego bombardowania miasta.
27/28 lipca 1943.
Kolejny nalot miał miejsce w nocy z 27 na 28 lipca. 729 brytyjskich bombowców (spośród 787, które wystartowały) pojawiło się nad miastem. Znaczniki celu zostały zrzucone około 2 mile na wschód od wcześniej zaplanowanego punktu w centrum miasta, jednak były one dobrze skoncentrowane, a 2326 ton bomb zrzucone w niespełna 30 minut spadło na gęsto zamieszkane dzielnice robotnicze "Hammerbrook", "Hamm" i "Borgfelde". To była noc burzy ogniowej, na której powstanie złożył się cały łańcuch różnych przyczyn. Od kilku tygodni na Hamburg nie spadła ani kropla deszczu, a temperatury sięgały 30 stopni Celsjusza. Sprawiło to, że wilgotność powietrza wynosiła około 30% (w porównaniu ze średnią lipcową 40–50%). Ponadto trudności wojenne powodowały, że większość piwnic w mieście wypełniona została zapasami opału na zimę. Znakomita większość sił straży pożarnej nadal zaangażowana była w dzielnicach zachodnich, próbując ujarzmić ogień wcześniejszych pożarów, a blokujące ulice ruiny uniemożliwiały szybkie przegrupowanie strażaków między dzielnicami. Dodatkowo zastosowana przez Brytyjczyków taktyka, kiedy spadające w pierwszej kolejności bomby burzące ułatwiały bombom zapalającym swobodną penetrację przez wybite okna i drzwi oraz zniszczone dachy, zdecydowanie poprawiała skuteczność tych ostatnich. Przykładowo bombowiec Vickers Wellington zabierał w kasetach 810 bomb zapalających. Wszystko to spowodowało, że już po kilkudziesięciu minutach liczne ogniska pożarów w Hammerbrook zaczęły się ze sobą łączyć i wkrótce całe wschodnie kwartały miasta objęte zostały płonącym żywiołem. Rozgrzane nad miastem powietrze, unosząc się ku górze, wymuszało zasysanie zimnego przy powierzchni ziemi. To, przy różnicy temperatur dochodzącej do 1000 stopni, powodowało podmuchy wiatru dochodzące do 240 km/h, wyrywające drzewa, przewracające ludzi i roznoszące płonące szczątki na dalsze, nieobjęte nalotem tereny. W czasie trwającej 3 godziny burzy ogniowej życie straciło około 40 000 mieszkańców, w większości przebywających w schronach ofiar zaczadzenia bądź uduszenia. Bezpowrotnie zniszczone zostało 16 000 budynków mieszkalnych, w większości wielopiętrowych. Straty brytyjskie zamykały się liczbą 17 zestrzelonych bombowców.
Przerażające wydarzenia mijającej nocy skłoniły władze do zezwolenia na ewakuację miasta. W ciągu dnia Hamburg opuściło blisko 1 200 000 jego mieszkańców. Na miejscu pozostały jedynie osoby bezpośrednio zaangażowane w akcję ratowniczą i obronę przeciwlotniczą.
28/29 lipca 1943.
Następnej nocy z 28 na 29 lipca nad Hamburgiem pojawiły się tylko 4 brytyjskie lekkie bombowce Mosquito mające za zadanie utrzymywać obrońców w ciągłej gotowości. Nie zanotowano strat.
Po dwóch dniach brytyjskie ciężkie bombowce powróciły nad Hamburg. Tym razem zaplanowano atak na nieobjęte do tej pory nalotami dzielnice północne i północno-wschodnie. 777 brytyjskich samolotów pojawiło się nad celem w nocy 29 na 30 lipca 1943, jednak wskutek błędu znaczniki celów spadły na południe od kwartałów zdewastowanych wcześniej. Ogółem zrzucono 2318 ton bomb, głównie na mieszkaniowe dzielnice "Wandsbek" oraz "Barmbek", częściowo także zniszczono dzielnice "Uhlenhorst" i "Winterhude". Liczne pożary nie spowodowały już jednak burzy ogniowej, a i liczba ofiar była nieporównanie mniejsza (głównie w efekcie wcześniejszej ewakuacji). Do najtragiczniejszego wypadku doszło w "Wandsbek", gdzie został zniszczony duży schron w podziemiach domu towarowego, grzebiąc 370 osób. Wzmocnienie niemieckich sił myśliwców nocnych spowodowało rosnące straty wśród atakujących. Zestrzelono tej nocy 28 bombowców.
2/3 sierpnia 1943.
Ostatni już nalot na Hamburg miał miejsce nocą 2 na 3 sierpnia. Spośród 740 ciężkich bombowców biorących w nim udział jedynie niewielka część dotarła na miasto. Strumień samolotów dostał się nad Niemcami w obszar gwałtownej burzy, która całkowicie rozproszyła brytyjską formację. Wiele bombowców zmuszonych zostało do powrotu, a co najmniej cztery stracono wskutek oblodzenia lub uderzenia piorunów. Nad miastem nie pojawił się żaden bombowiec oznaczający cele, co zmusiło pozostałe załogi do zrzutu bomb poprzez chmury z niewielkim skutkiem. Dodatkowo wzniecony przez piorun pożar budynku w pobliskim Elmshorn (12 mil od Hamburga) przyciągnął liczne samoloty. Bomby zrzucone na Elmshorn zniszczyły ogółem 254 domy i zabiły 57 osób (w tym także uciekinierów z Hamburga). Wiele innych miejscowości w północno-zachodnich Niemczech było tej nocy obiektem ataku przez rozproszone siły brytyjskie. Bomber Command stracił w tej akcji 30 załóg.
W nalocie uczestniczył m.in. polski dywizjon 300, który stracił jeden samolot Wellington.
Straty.
Rezultatem trwającej 10 dni operacji był kompletny (aczkolwiek krótkotrwały) paraliż drugiego co do wielkości miasta III Rzeszy. Całkowitemu zniszczeniu uległo 6200 akrów zabudowy, co stanowiło 74% powierzchni miasta. Zburzono bądź uszkodzono 580 zakładów przemysłowych, w tym wszystkie stocznie okrętów podwodnych oraz pobliską wytwórnię silników diesla. Blisko 2/3 mieszkańców Hamburga zostało zmuszonych do ucieczki, a wszystko to za cenę 104 ciężkich bombowców. Tym niemniej wart odnotowania jest fakt, że chociaż już po 4 tygodniach od ataków przywrócono pracę w większości zakładów, to dopiero po roku poziom produkcji przemysłowej Hamburga osiągnął wielkość sprzed nalotów.

</doc>
<doc id="1906386" url="https://pl.wikipedia.org/wiki?curid=1906386" title="Allsvenskan (1992)">
Allsvenskan (1992)

Allsvenskan (1992) była 68. sezonem Allsvenskan – najwyższej klasy rozgrywkowej piłki nożnej w Szwecji. W rundzie zasadniczej rywalizowało 10 drużyn. Runda zasadnicza rozpoczęła się 25 kwietnia, a zakończyła się 19 lipca. Po tej rundzie 6 najlepszych drużyn walczyło o tytuł mistrza kraju. Cztery pozostałe drużyny rywalizowały z czterema najlepszymi zespołami z drugiej ligi o prawo gry w Allsvenskan w następnym sezonie. Runda finałowa rozpoczęła się 16 sierpnia, a zakończyła się 25 października. Od następnego sezonu liga zwiększy się do 14 zespołów. Tytułu nie obroniła drużyna IFK Göteborg. Nowym mistrzem Szwecji został zespół AIK Fotboll. Tytuł króla strzelców zdobył Hans Eklund, który w barwach Östers IF strzelił 16 goli.
Baraż o Allsvenskan.
Zespoły Västra Frölunda, Degerfors IF, Örgryte IS oraz Helsingborgs IF zagrają w Allsvenaskan w następnym sezonie.

</doc>
<doc id="1906390" url="https://pl.wikipedia.org/wiki?curid=1906390" title="Sabal minor">
Sabal minor



</doc>
<doc id="1906393" url="https://pl.wikipedia.org/wiki?curid=1906393" title="Piotr Aleksander Grocholicki">
Piotr Aleksander Grocholicki

Piotr Aleksander Grocholicki (zm. 15 lutego 1702) – proboszcz jaworznickiej parafii pw. św. Wojciecha i św. Katarzyny Aleksandryjskiej w latach 1666-1702.
Niewiele wiemy o nim samym, dokumenty świadczą tylko o jego działalności. Był gorliwym kapłanem, założycielem Bractwa Matki Boskiej Szkaplerznej, które powołał w 1670 roku oraz utworzył specjalną fundację na ten cel. W latach 1695-1700 z jego inicjatywy wykonano dobudowę kaplicy Matki Boskiej Szkaplerznej. Kaplica została zbudowana od strony północnej, o wymiarach 10,2 x 6,6 m. czyli 67 m² powierzchni; posiadała dach dwuspadowy, cztery duże okna, z główną nawą kościelną połączona była wewnątrz ozdobnym wejściem kratowym. Powała sklepiona, podłoga z desek, pod którą była krypta grobowa, w której chowano zasłużonych ludzi. 
Za jego czasów w 1691 roku powstała w Jeleniu prywatna fundacja kościelna. Była to kaplica pod wezwaniem św. Krzyża, którą ufundował Ludwik Mikołaj Grabiański. Dokumenty fundacyjne wspominają o roli proboszcza Grocholickiego, który znany był z gorliwości duszpasterskiej i taka fundacja kościelna odpowiadała jego pragnieniom. Ksiądz Grocholicki bardzo wiele uczynił w zakresie wewnętrznego wyposażenia jaworznickiego kościoła. Za jego czasów przybyło sprzętu w rodzaju ławek dla wiernych, konfesjonałów, odpowiednich szaf i szafek do przechowywania sprzętów i paramentów liturgicznych. Wybudowano chór nad głównym wejściem, gdzie umieszczono organy ośmiogłosowe. Ambona usytuowana była przy ścianie od zakrystii, była drewniana "starej stolarskiej roboty", a wejście znajdowało się w zakrystii, gdzie były specjalne drzwiczki i drewniane schodki. Kaplicę Matki Boskiej Szkaplerznej od razu wyposażono w chór oraz organy, ponieważ był to już obowiązujący standard w wyposażeniu polskich kościołów. 
Działalność proboszcza Grocholickiego nie ograniczyła się tylko do dbałości o wygląd i estetykę świątyni. Przywiązywał też wielkie znaczenie do katechizacji swych parafian. Oprócz nauki katechizmu prowadzonej dla dzieci i młodzieży, wprowadził zwyczaj nauczania dorosłych w czasie niedzielnych mszy. Nie ograniczało się to tylko do kazania jego samego, ale wprowadził własną metodę. Odbywało się to w ten sposób, że wybrani uczniowie prowadzili dyskusję na określone tematy przed zgromadzonymi wiernymi. Dorośli przysłuchując się takiej dyskusji, uczyli się ewangelii, a ksiądz proboszcz polecał im, aby w domu przekazywali zdobytą wiedzę młodszym dzieciom. W ten sposób dzieci dorastając do odpowiedniego wieku dla nauki katechizmu, wynosiły z domu rodzinnego podstawowe wiadomości i nawyki religijne.
Swoje doświadczenia w tym zakresie zawarł w dziele swego życia, którym była publikacja pod tytułem – "Katechizm katolicki", opublikowany po raz pierwszy w 1684 roku. Praca doczekała się kilkunastu wznowień i przez kilkadziesiąt lat służyła do katechezy w diecezji krakowskiej. Zwłaszcza w dekanacie Nowa Góra, do którego należała jego parafia, proboszczowie cenili jego katechizm i dwadzieścia kilka lat po jego śmierci, w 1724 roku, uczcili jego pamięć. W zgodnym oświadczeniu wszystkich kapłanów nowogórskiego dekanatu przyznali mu tytuł zasłużonego i wskazali jego postać jako "...wzór kapłana godny naśladowania".
Dzisiejsza Kolegiata św. Wojciecha i św. Katarzyny w Jaworznie posiada cenny zabytek sztuki sakralnej w postaci obrazu Matki Boskiej Passawskiej namalowany w 1666 roku w Neapolu, jak głosi napis na jego odwrocie. Niestety nie mamy źródeł historycznych na temat jego pochodzenia i nie wiemy dokładnie – jak i kiedy dostał się do świątyni. Wiadomo natomiast, że umieszczony był w kaplicy Matki Boskiej Szkaplerznej, stanowił wyposażenie ołtarza znajdującego się na wschodniej ścianie omawianej kaplicy. Według protokółu wizytacji z 1748 roku obraz ten cieszył się opinią cudownego i obwieszony był licznymi wotami od wiernych. 
W okresie duszpasterstwa proboszcza Grocholickiego, w pobliskiej Byczynie mieszkał jako dzierżawca folwarku Franciszek Locci, rodzony brat Augustyna Wincentego Locci, znanego w tym czasie architekta na dworze królewskim. Wieś Dziećkowice, po drugiej stronie Przemszy, była własnością rodziny Pinoccich, która była spowinowacona z rodziną Loccich. W Jeleniu mieszkał Ludwik Mikołaj Grabiański ówczesny starosta lipowieckiego klucza dóbr biskupa krakowskiego. Rodziny te utrzymywały ze sobą i proboszczem Grocholickim towarzyskie kontakty; zwyczajem były spotkania w jaworznickiej plebanii po niedzielnej mszy. Wszyscy razem stanowili ówczesną elitę towarzyską, która miała warunki i możliwości do ufundowania obrazu. Można więc domniemywać, że obraz Matki Boskiej Passawskiej w jaworznickim kościele był fundacją prywatną zrealizowaną przez rodziny Grabiańskiego, Loccich i Pinoccich osiadłych w naszej okolicy. A wszystko to pod opieką proboszcza Grocholickiego, który propagował i szczególnie rozwijał kult maryjny. Ukoronowaniem jego wysiłków była kaplica Matki Boskiej Szkaplerznej, naturalnym więc czynem jego najważniejszych parafian, a jednocześnie osobistych przyjaciół, było jej ozdobienie przez ufundowany obraz; czas sprowadzenia obrazu można określić na lata 1690-1700. Odtąd obraz Matki Boskiej Passawskiej stanowił bardzo ważny element jaworznickiego kościoła, a ołtarz z nim oceniano jako „przedziwnie piękny”. 
Proboszcz Piotr Grocholicki cieszył się autorytetem wśród sobie współczesnych, był doceniany za swego życia, a po śmierci w dniu 15 lutego 1702 roku pochowany został w krypcie zasłużonych, w kaplicy Matki Boskiej Szkaplerznej parafialnego kościoła św. Wojciecha w Jaworznie.

</doc>
<doc id="1906394" url="https://pl.wikipedia.org/wiki?curid=1906394" title="Sabal adansonii">
Sabal adansonii



</doc>
<doc id="1906398" url="https://pl.wikipedia.org/wiki?curid=1906398" title="Snag">
Snag



</doc>
<doc id="1906399" url="https://pl.wikipedia.org/wiki?curid=1906399" title="Allsvenskan (1993)">
Allsvenskan (1993)

Allsvenskan (1993) była 69. sezonem Allsvenskan – najwyższej klasy rozgrywkowej piłki nożnej w Szwecji. Rozgrywki rozpoczęły się 12 kwietnia, a zakończyła się 24 października. Liga liczyła 14 zespołów. Dwie ostatnie drużyny spadły do drugiej ligi, natomiast zespoły z miejsc 11–12 zagrały w barażach. Tytułu nie obroniła drużyna AIK Fotboll. Nowym mistrzem Szwecji został zespół IFK Göteborg. Tytuł króla strzelców zdobyli Henrik Bertilsson (Halmstads BK) oraz Mats Lilienberg (Trelleborgs FF), którzy strzelili po 18 goli.
Baraż o Allsvenskan.
Zespoły Örgryte IS oraz Örebro SK zagrały w Allsvenaskan w następnym sezonie.

</doc>
<doc id="1906400" url="https://pl.wikipedia.org/wiki?curid=1906400" title="Starszy chorąży">
Starszy chorąży

Starszy chorąży (st. chor.) – stopień wojskowy Wojsk Lądowych i Sił Powietrznych RP w korpusie podoficerskim (do 2004 roku w osobnym korpusie chorążych).
Stopień starszego chorążego został wprowadzony w Wojsku Polskim na podstawie ustawy z dnia 29 marca 1963 o służbie wojskowej chorążych Sił Zbrojnych, która weszła w życie 4 kwietnia tego roku. Był wówczas jednym z dwóch stopni występujących w korpusie chorążych Sił Zbrojnych. Na stopień starszego chorążego mianował minister obrony narodowej, a w wojskach wewnętrznych – minister spraw wewnętrznych. Na stopień starszego chorążego mógł być mianowany chorąży po przesłużeniu w tym stopniu pięciu lat. 
W hierarchii wojskowej stoi bezpośrednio wyżej od chorążego i niżej od starszego chorążego sztabowego.
Oznaczenie stopnia.
Zgodnie z przepisami ubiorczymi żołnierzy Wojska Polskiego z 1972 roku starszy chorąży nosił na środku taśmy otokowej czapki garnizonowej podoficera umieszczone w linii równoległej do krawędzi taśmy dwie gwiazdki, przy czym odległość między ramionami gwiazdek wynosiła 2 mm. 
Naramienniki obszyte wokół (z wyjątkiem miejsca wszycia rękawa) jednolitą taśmą szerokości 5 mm. Ponadto dwie gwiazdki umieszczone wzdłuż linii prostej biegnącej przez środek naramiennika; pierwsza w odległości 3 cm od wszycia rękawa, drugą w odległości 5 mm od wierzchołka ramienia pierwszej gwiazdki do kąta wklęsłego między dwoma ramionami drugiej gwiazdki.

</doc>
<doc id="1906402" url="https://pl.wikipedia.org/wiki?curid=1906402" title="Wschodniomazowiecki Związek Drużyn Harcerzy">
Wschodniomazowiecki Związek Drużyn Harcerzy

Siedlecki Hufiec Harcerzy "Pogoń" – jednostka organizacyjna Organizacji Harcerzy ZHR należąca do Północno-Wschodniej Chorągiew Harcerzy ZHR obejmująca swoim działaniem miasto Siedlce oraz okolice.

</doc>
<doc id="1906403" url="https://pl.wikipedia.org/wiki?curid=1906403" title="Bielica (obwód grodzieński)">
Bielica (obwód grodzieński)

Bielica, biał. Беліца – agromiasteczko (dawniej miasteczko) na Białorusi w rejonie lidzkim obwodu grodzieńskiego. Miejscowość położona jest na południe od Lidy na brzegu Niemna.
Siedziba parafii prawosławnej (pw. Podwyższenia Krzyża Pańskiego) i rzymskokatolickiej (pw. św. Jerzego Męczennika).
Historia.
Bielica została darowana przez Zygmunta Augusta Mikołajowi Radziwiłłowi Rudemu, który w 1553 r. oddał lokalny kościół kalwinom. W XVII w. odbywały się tutaj synody kalwińskie. W 1717 r. ewangelicy litewscy odbyli tu zjazd, który wysłał Michała Wołka Łaniewskiego do Augusta II ze skargami na prześladowania ewangelików po Sejmie Niemym. W 1897 r. w Bielicy zamieszkiwało 679 Żydów, stanowili około 40% całej populacji miejscowości. Żydzi osiedlali się tu wcześniej, prawdopodobnie już XVI wieku. Przed 1914 r. własność ks. Wittgensteina. Była tutaj przeprawa przez Niemen i stacja obserwacyjna i portowa. 
Za II Rzeczypospolitej miejscowość należała do powiatu lidzkiego w województwie nowogródzkim.
Według spisu powszechnego z 1921 roku, liczebność Żydów spadła do 483 osób. Spowodowane było to trudną sytuacją gospodarczą, oraz działaniami wojennymi podczas I wojny światowej.
W 1941 roku, po wkroczeniu Niemców do Bielicy, większość domów żydowskich spalono. 23 lipca 1941 roku Niemcy zamordowali 36 lub 39 Żydów, mieszkańców Bielicy, w tym rabina Rutszejna. Mordu dokonano poza miastem, w pobliżu drogi do Słonimia. Resztę mieszkańców miasta wyznania mojżeszowego w ciągu kilku następnych tygodni wywieziono do Zdzięcioła, Lidy i Szczuczyna. Przeżyć udało się nielicznym. 
Społeczność żydowska posiadała synagogę oraz cmentarz, na którym zachowało się kilkaset nagrobków, głównie granitowych kamieni, ale wśród nich są również macewy wykonane z kamieni młyńskich.

</doc>
<doc id="1906404" url="https://pl.wikipedia.org/wiki?curid=1906404" title="Wałentyn Chodukin">
Wałentyn Chodukin

Wałentyn Mychajłowycz Chodukin (ukr. Валентин Михайлович Ходукін, ros. Валентин Михайлович Ходукин, "Walentyn Michajłowicz Chodukin"; ur. 17 sierpnia 1939 w Charkowie, zm. 16 grudnia 2020 we Lwowie) – ukraiński piłkarz, trener piłkarski.
Kariera piłkarska.
Kariera klubowa.
W 1961 ukończył Instytut Kultury Fizycznej we Lwowie. Karierę piłkarską rozpoczął w klubie Naftowyk Drohobycz. Potem występował w lwowskim Silmaszu, na bazie którego w 1963 został utworzony klub Karpaty Lwów. Następnie przeszedł do tarnopolskiego Awanharda, a kończył karierę piłkarską w zespole Sokił Lwów.
Kariera trenerska.
Po zakończeniu kariery piłkarskiej trenował reprezentację Lwowskiego Instytutu Kultury Fizycznej (LDIFK), w którym również pracował na wydziale piłki nożnej (do 1996). W 1989 otrzymał tytuł kandydata nauk technicznych. W latach 1980-1990 trenował studencką reprezentację Ukraińskiej SRR. W 1991 objął stanowisko głównego trenera profesjonalnego klubu Skała Stryj. Od 1992 pięć lat pracował w sztabie szkoleniowym lwowskich Karpat. Następnie trenował zespoły Cementnyk-Chorda Mikołajów, Werchowyna Użhorod oraz Dynamo Lwów. W 2002 powrócił do Karpat, gdzie prowadził kompleksową grupę naukowo-metodyczną. Od czerwca do grudnia 2002 pełnił funkcję głównego trenera Karpat. W grudniu 2003 został zaproszony trenować Krywbas Krzywy Róg, a w lipcu-wrześniu 2004 ponownie prowadził Karpaty Lwów. Potem zgodził się na propozycję wiceprezesa Anatolija Końkowa prowadzić grupę naukowo-analityczną klubu İnter Baku, a 4 czerwca 2006 objął stanowisko głównego trenera. Od 2009 pracuje w strukturze Interu.

</doc>
<doc id="1906405" url="https://pl.wikipedia.org/wiki?curid=1906405" title="Jan IV z Dražic">
Jan IV z Dražic

Jan IV z Dražic, znany także jako: "Johann IV von Draschitz" (ur. ok. 1250, zm. 5 stycznia 1343 prawdopodobnie w Pradze) – czeski duchowny katolicki, biskup praski od 1301.
Życiorys.
Pochodzenie i początki kariery.
Jan pochodził ze starego czeskiego rodu szlacheckiego, Dražiców. Jego rodzicami byli Grzegorz z Dražic (Řehník Dražice), urzędnik sądowego i dworzanin Przemysła Ottokara II oraz Anna z domu Skyšice.
Pierwsza wzmianka na temat Jana pochodzi z 1274, kiedy otrzymał prebendę w Žatec z racji tego, że został członkiem praskiej kapituły katedralnej oraz kanonikiem wyszehradzkim. Przed 1287 otrzymał święcenia subdiakonackie.
Elekcja na biskupa praskiego.
Po śmierci biskupa praskiego Grzegorza został wybrany w 1301 r, przez kapitułę katedralną na jego następcę. Niedługo potem inwestytury udzielił mu król Wacław II, a 10 grudnia 1301 został wyświęcony na biskupa przez ówczesnego biskupa bazylejskiego Piotr von Aspelta, który służył w Kancelarii Królestwa Czeskiego.
Działalność polityczna.
Po zamordowaniu Wacława III w 1306, ostatniego z dynastii Przemyślidów na czeskim tronie zaangażował się w sprawę sukcesyjną. W 1310 poparł starania Jana Luksemburskiego o koronę czeską, stając się w późniejszym okresie jednym z jego najbliższych współpracowników, m.in. w 1313 towarzyszył mu na Sejmie Rzeszy w Ratyzbonie.
Rządy w diecezji.
Zaangażowanie w bieżące sprawy polityczne nie zakłóciło jego działalności duszpasterskiej. W 1308 przezwyciężając opór szlachty osiągnął pełną jurysdykcję nad podległymi sobie parafiami. Zwołał synod diecezjalny w sierpniu tego samego roku, na którym przyjęto statuty przestrzegania w pełni prawa kanonicznego. W 1312 przeprowadził kolejny synod.
Był przeciwnikiem inkwizycji i wrogo odnosił się do praktykowanych przez nich metod walki z heretykami. Z tego powodu został w 1318 wezwany do Awinionu, gdzie został zawieszony w obowiązkach. Oczyszczono go z zarzutów wspierania heretyków w 1326, jednak dopiero trzy lata później udało mu się powrócić do Pragi.
Dbał o rozwój budownictwa sakralnego wznosząc nowe klasztory, m.in. dla augustianów w Rudnicy, ufundował również tam szpital dla ubogich oraz kamienny most przez Łabę. Dał się poznać jako mecenas kultury i sztuki, poszerzając kolekcję praskiej biblioteki biskupiej o cenne rękopisy.
Zmarł w 1343 i został pochowany w katedrze św. Wita, przy ufundowanym przez jego rodzinie ołtarzu.

</doc>
<doc id="1906407" url="https://pl.wikipedia.org/wiki?curid=1906407" title="Longin Majdecki">
Longin Majdecki

Longin Majdecki (ur. 4 października 1925 w Warszawie, zm. 14 lipca 1997 tamże) – polski architekt krajobrazu i historyk sztuki.
Życiorys.
Ukończył Państwową Wyższą Szkołę Ogrodniczą II stopnia na Ursynowie. Uzyskał dyplom na Wydziale Ogrodniczym SGGW oraz na Studium Podyplomowym Planowania Przestrzennego na Wydziale Architektury Politechniki Warszawskiej. W 1959 uzyskał dyplom historyka sztuki na Wydziale Historii Uniwersytetu Warszawskiego. Od 1949 pracował jako architekt-ogrodnik.
Był autorem takich założeń jak Centralny Park Kultury na Powiślu, Ogród Sejmowy (z Witoldem Plapisem), projekt rekonstrukcji i rozbudowy Parku Łazienkowskiego, Parku Kazimierzowskiego w Warszawie, projekty rewaloryzacji parków Królikarnia, Arkadia, Belwederskiego, Podzamcze, Kaskada, Agrykola i ogrodów przy Zamku Królewskim w Warszawie. Był także autorem projektów rewaloryzacji zabytkowych parków w Oborach, Opinogórze, Luszynie, Słubicach, Trembkach, Sterdyni, Świdnie, Sokołowie, Żeliszewie, Lubostroniu, Osuchowie, Pułtusku, Rozalinie, Guzowie, Sannikach, Warce oraz z Anną Majdecką-Strzeżek w Ostromecku, Cieplicach-Zdroju i Kikole, a także w Radziejowicach i Helenowie.
Majdecki zaprojektował również nowe założenia parkowe takie jak Park Dolina Służewiecka w Warszawie, ogród przy pałacu Towarzystwa Polonia przy Krakowskim Przedmieściu w Warszawie, zagospodarowanie Parku Lindego i Lasku Bielańskiego, zieleńce przy ul. Dzielnej i Świętojerskiej i inne.
Na liście jego dzieł znajdują się również Cmentarz Komunalny Północny w Warszawie, cmentarze komunalne w Chełmie, Skierniewicach, Tomaszowie Mazowieckim, Piasecznie i w Palmirach.
Od 1955 starszy asystent, a następnie wykładowca na Wydziale Architektury Politechniki Warszawskiej. Od 1961 prowadził wykłady z historii ogrodów na SGGW, z kształtowania krajobrazu na Wydziale Architektury Politechniki Gdańskiej oraz podyplomowym Studium Planowania i Architektury Wsi na Wydziale Architektury Politechniki Warszawskiej. Autor licznych publikacji m.in. „Historii Ogrodów” i „Rejestru Ogrodów Polskich”. Członek NOT i SARP. Odznaczony Medalem 10-lecia Polski Ludowej i Złotą Odznaką Odbudowy Warszawy.
Pochowany na starym cmentarzu na Służewie przy kościele św. Katarzyny w warszawskiej dzielnicy Ursynów.
Upamiętnienie.
9 lutego 2023 Rada m.st. Warszawy nadała alei parkowej w Parku Sieleckim w Dzielnicy Mokotów (biegnącej od ul. Władysława Hańczy w kierunku północnym) nazwę: Aleja Longina Majdeckiego.

</doc>
<doc id="1906408" url="https://pl.wikipedia.org/wiki?curid=1906408" title="Świątynia Białego Obłoku">
Świątynia Białego Obłoku

Świątynia Białego Obłoku (chin. upr. 白云观, chin. trad. 白雲觀, pinyin "Báiyúngùan") – świątynia taoistyczna znajdująca się w Pekinie.
Historia.
Początki świątyni sięgają czasów dynastii Tang. Wybudowana w 739 roku, nosiła wówczas nazwę Tianchang. Wewnątrz znajdował się posąg Laozi. Spłonęła w 1206 roku.
Po zajęciu Chin przez Mongołów odbudowana w 1224 roku z rozkazu Czyngis-chana. Zgodnie z przekazami mistrz Qiu Chuji z rozkazu mongolskiego władcy miał zostać przywódcą wszystkich taoistów w Chinach i rezydować w tej świątyni. Swoją obecną nazwę nosi od czasów dynastii Ming.
Przechodziła trzykrotną przebudowę: w 1706, 1714 i 1886 roku.
Zdewastowana w okresie rewolucji kulturalnej odgrywała rolę koszar. Odrestaurowana, obecnie ponownie pełni funkcje kultowe. Użytkowana przez Chińskie Towarzystwo Taoistyczne, którego jest siedzibą. Obecnie mieszka w niej 30 mnichów. Znajduje się w niej bogata biblioteka pism taoistycznych. 
Architektura.
Świątynię ulokowano wzdłuż osi północ-południe, z bramami wychodzącymi w kierunku południowym. Zbudowana została na wzór typowej świątyni buddyjskiej. Składa się z trzech położonych równolegle części, w ramach których znajdują się dziedzińce przedzielane bramami i pawilonami kultowymi ze znajdującymi się wewnątrz posągami taoistycznych bóstw, oraz ulokowanego na tyłach ogrodu. W różnych miejscach świątyni znajdują się trzy płaskorzeźby przedstawiające małpy; według legendy znalezienie wszystkich i potarcie ich ręką zapewnia szczęście.
Główne zabudowania (50 budynków) znajdują się w zajmującej powierzchnię 2 hektarów części środkowej. Głowna brama o trzech wejściach, wybudowana w 1443 roku, ozdobiona jest wyobrażeniami chmur, żurawi i ptaków. Za nią znajduje się most Wofeng, który wiedzie do pawilonu Lingguan. Poświęcony jest on bóstwu o tym imieniu; wewnątrz pawilonu znajduje się jego posąg o wysokości 1,2 metra. Dalej znajduje się poświęcony Nefrytowemu Cesarzowi pawilon Yuhuang z 1,8-metrowym posągiem w środku. Towarzyszy mu 6 mniejszych posągów wyobrażających służbę, zaś ściany pawilonu pokryte są malowidłami z okresu Ming i Qing. 
Za pawilonem Yuhuang znajduje się wzniesiony w 1456 roku pawilon Laolü, w którym czczonych jest siedmiu założycieli Szkoły Doskonałego Objawienia (Quanzhen Dao). Następny pawilon, Qiuzu, poświęcony jest założycielowi szkoły Longmen, Qiu Chuji. W pawilonie tym znajduje się wielka drewniana misa, podarowania przez cesarza Yongzhenga. Zgodnie z legendą, gdy mnichom będzie grozić niebezpieczeństwo, mają zanieść ją do pałacu cesarskiego aby uzyskać pomoc.
Ostatnim budynkiem środkowej części świątyni jest pawilon Sanqing. Jako jedyny z pawilon jest on dwupiętrowy. Na pierwszym piętrze oddaje się cześć czterem cesarzowym, zaś na drugim taoistycznej trójcy. Przed pawilonem umieszczony jest wykonany z brązu ogromny trójnóg ofiarowany przez cesarza Jiajinga, ozdobiony wyobrażeniami 43 smoków.
W części zachodniej świątyni znajdują się pawilony Citang, Baxian i Luzu, zaś we wschodniej pawilony Sanxing, Cihang, Zhenwu i Leizu.

</doc>
<doc id="1906415" url="https://pl.wikipedia.org/wiki?curid=1906415" title="Salak jadalny">
Salak jadalny



</doc>
<doc id="1906417" url="https://pl.wikipedia.org/wiki?curid=1906417" title="Stanisław Gurgul">
Stanisław Gurgul

Stanisław Gurgul (ur. 1863 w Starym Sączu, zm. 1938 w Jarosławiu) – polski kupiec, radny miejski i działacz społeczny.
Życiorys.
W 1876 podjął praktykę handlową w znanej krakowskiej firmie „Henryk Szarski”. W 1881 został kierownikiem tej firmy. W 1884 opuścił Kraków i dążąc do usamodzielnienia się, przez krótki okres administrował browarem w Tenczynku. Brał aktywny udział w życiu Kongregacji Kupieckiej w Krakowie, obejmując kolejno przedstawicielstwo różnych firm zagranicznych: angielskich, rosyjskich i szwajcarskich. W tym okresie wiele czasu spędzał w głębi Rosji, gdzie nawiązał kontakty z poważnymi kupcami. Po powrocie do kraju w 1886 założył własny dom handlowy w Krakowie. Niedługo potem wzbogacił się o filię w Tarnowie, zajmującą się handlem zbożem. Zakupił tereny torfowe pod Kłajem i zajął się na wielką skalę dostawą torfu do stajen wyścigowych na terenie całych Austro-Węgier. Kupił i prowadził równocześnie z powodzeniem przez kilka lat rafinerię nafty w Iwoniczu. W 1895 wziął udział w organizacji pierwszej wystawy galicyjskiej.
W 1897 zamierzał wydzierżawić dużą fabrykę ciast i cukrów w Győr na Węgrzech jednak po namowie hrabiego Badeniego zdecydował się na zakup nieczynnej od 1887 fabryki pierników Czyńskiego w Jarosławiu. Założył równocześnie dużą fabrykę wyrobów masarskich w rodzinnym Starym Sączu, która jako jedna z pierwszych wysyłała wędliny do Austro-Węgier. W 1906 przeniósł się do Jarosławia z zamiarem całkowitego poświęcenia się poprzemysłowi spożywczemu. W latach 1906–1911 był członkiem Wydziału Centralnego Związku Galicyjskiego Przemysłu Fabrycznego z siedzibą we Lwowie, a w latach 1908–1910 należał do Lwowskiej Izby Handlowej i Przemysłowej. W 1908 powołany został na stanowisko dyrektora wystawy przemysłowej i rolniczej w Jarosławiu.
Był członkiem Towarzystwa Gimnastycznego „Sokół”, a w okresie międzywojennym jego członkiem honorowym. W latach 1904–1910 był zastępcą prezesa Towarzystwa Gimnastycznego „Sokół”. Brał aktywny udział w pracach wydziału Towarzystwa Bursy Polskiej im. Mikołaja Kopernika. W 1914 wybrany został prezesem Rady Nadzorczej Kasy Rękodzielczej. W listopadzie 1918 został członkiem Organizacji Narodowej, która po przekształceniu się w Reprezentację Rządu Polskiego przejęła władzę w mieście. W latach 1918–1920 radny powiatu, w latach 1920–1932 radny miejski, a w latach 1928–1932 członek zarządu miasta. W 1928 został delegowany przez Radę Miejską do zarządu Towarzystwa Seminarium Nauczycielskiego Żeńskiego. Od 1929 był członkiem Rady Kasy Oszczędności.
Rodzina.
Żonaty z Anielą Zofią Urbanowską (1878–1933) miał dwóch synów: Aleksandra Mariana (1897–1924) i Stanisława.

</doc>
<doc id="1906418" url="https://pl.wikipedia.org/wiki?curid=1906418" title="Perła Złotokłos">
Perła Złotokłos



</doc>
<doc id="1906419" url="https://pl.wikipedia.org/wiki?curid=1906419" title="Salacca zalacca">
Salacca zalacca



</doc>
<doc id="1906424" url="https://pl.wikipedia.org/wiki?curid=1906424" title="Calamus zalacca">
Calamus zalacca



</doc>
<doc id="1906426" url="https://pl.wikipedia.org/wiki?curid=1906426" title="Puchar Pokoju 2003">
Puchar Pokoju 2003

Puchar Pokoju 2003 – 1. edycja Pucharu Pokoju, która odbyła się w dniach 15 - 22 lipca 2003 w Korei Południowej. Zwyciężyła drużyna PSV Eindhoven, która oprócz pucharu otrzymała wynagrodzenie w wysokości 2 mln $ USD.

</doc>
<doc id="1906431" url="https://pl.wikipedia.org/wiki?curid=1906431" title="Krystyna Saska">
Krystyna Saska



</doc>
<doc id="1906433" url="https://pl.wikipedia.org/wiki?curid=1906433" title="Snowboard na Zimowych Igrzyskach Olimpijskich 2010 – halfpipe kobiet">
Snowboard na Zimowych Igrzyskach Olimpijskich 2010 – halfpipe kobiet

Zawodniczki o mistrzostwo olimpijskie walczyły 18 lutego w Cypress Mountain Resort położonym w północnym Vancouver. W 2010 r. konkurencja ta odbyła się na rampie większej niż miało to miejsce na poprzednich igrzyskach. Jej ściany miały wysokość 6,70 m (rampy o ścianach powyżej 4,80 m to tzw. superpipe'y). Faworytkami zawodów były mistrzyni olimpijska z 2006 r. Amerykanka Hannah Teter, mistrzyni świata z 2009 r. Chinka Liu Jiayu i jej rodaczki Sun Zhifeng oraz Cai Xuetong, które dobrze się spisywały w Pucharze Świata. W kwalifikacjach najlepsza okazała się Australijka Torah Bright. Oprócz niej do finału awansowały bezpośrednio także Kelly Clark, Gretchen Bleiler i Hannah Teter z USA, Queralt Castellet z Hiszpanii oraz Sun Zhifeng z Chin. Kwalifikacji nie przebrnęły między innymi mistrzyni świata z 2007 r. Manuela Pesko ze Szwajcarii oraz jedyna reprezentantka Polski Paulina Ligocka. Zawodniczki, które zajęły w kwalifikacjach miejsca od 7 do 18 walczyły o pozostałe cześć miejsc w półfinale.
W półfinale najlepsze wyniki osiągnęły Holly Crawford z Australii, Liu Jiayu, Mercedes Nicoll z Kanady, Elena Hight z USA, Sophie Rodriguez z Francji oraz Ursina Haller ze Szwajcarii. W finale, po pierwszym przejeździe prowadziła Teter (42.4 pkt) przed Liu (39.3 pkt) i Rodriguez (34.4 pkt). Clark i Bright zaliczyły upadki co zaowocowało niskim wynikiem punktowym. Queralt Castellet nie mogła wystartować w finale z powodu kontuzji. W drugim przejeździe Teter, Liu i Rodriguez nie poprawiły swych wyników w przeciwieństwie do Tory Bright, która znakomitym wynikiem (45.0 pkt) wywalczyła olimpijskie złoto. Kelly Clark również znacznie się poprawiła wyprzedzając Liu oraz Rodriguez i z wynikiem 42.4 pkt wywalczyła brązowy medal. Mistrzyni olimpijska z Turynu Hannah Teter tym razem zdobyła srebro.

</doc>
<doc id="1906435" url="https://pl.wikipedia.org/wiki?curid=1906435" title="Samantha Smith">
Samantha Smith



</doc>
<doc id="1906436" url="https://pl.wikipedia.org/wiki?curid=1906436" title="David Price (bokser)">
David Price (bokser)

David Price (ur. 6 lipca 1983 w Liverpoolu) – angielski bokser, brązowy medalista z igrzysk olimpijskich w Pekinie (2008) w kategorii superciężkiej.
Kariera amatorska.
W 2004 wystąpił na mistrzostwach Europy w boksie amatorskim w Puli, gdzie w ćwierćfinale przegrał z Włochem Roberto Cammarelle w stosunku 42–22.
Rok później na mistrzostwach świata w Mianyang przegrał już w pierwszej walce z Robertem Heleniusem. W 2006 zdobył złoty medal na Igrzyskach Wspólnoty Narodów.
W 2007 wystąpił na mistrzostwach świata w Chicago, gdzie pokonał kolejno Marko Tomasovića, Mohameda Samoudi i Primislava Dimovskiego, jednak w ćwierćfinale nie przystąpił do walki z Roberto Cammarelle z uwagi na kontuzję.
Na igrzyskach olimpijskich w Pekinie zdobył brązowy medal. W pierwszej walce pokonał przez RSC w drugiej rundzie Isłama Timurzijewa, a następnie pokonał już w pierwszej rundzie Jaroslavasa Jakšto. W półfinale przegrał w drugiej rundzie z Roberto Cammarelle.
Kariera zawodowa.
W marcu 2009 przeszedł na zawodowstwo. Do końca 2012 roku stoczył 15 zwycięskich pojedynków, z czego 13 wygrał przed czasem. Pokonał m.in. przez techniczny nokaut w pierwszej rundzie mistrza olimpijskiego z Sydney Audleya Harrisona. W 2013 roku dwukrotnie mierzył się z Tonym Thompsonem. 23 lutego 2013 roku doznał pierwszej porażki w karierze po tym, jak został znokautowany przez Thompsona w drugiej rundzie. 6 lipca 2013 roku doszło do pojedynku rewanżowego, w którym ponownie lepszym okazał się Thompson, pokonując Price’a przez techniczny nokaut w piątej rundzie, mimo że sam w drugiej rundzie był liczony.
Od początku 2014 roku stoczył cztery kolejne zwycięskie pojedynki z mniej znanymi rywalami (trzy z nich zakończył przed czasem), jednak 17 lipca 2015 został znokautowany w drugiej rundzie przez Erkana Tepera. Po wygraniu kolejnych dwóch pojedynków z mniej znanymi bokserami doznał kolejnej porażki – z Rumunem Christianem Hammerem (techniczny nokaut w 7. rundzie).
31 marca 2018 w Cardiff, został znokautowany w piątej rundzie przez Rosjanina Aleksandera Powietkina (34-1, 24 KO).

</doc>
<doc id="1906438" url="https://pl.wikipedia.org/wiki?curid=1906438" title="Jan II von Jenzenstein">
Jan II von Jenzenstein



</doc>
<doc id="1906442" url="https://pl.wikipedia.org/wiki?curid=1906442" title="Wulst">
Wulst

Wulst (hyperpallium, eminentia sagittalis, sagittal eminence) – część mózgowia ptaków o szczególnym znaczeniu dla przetwarzania bodźców zmysłowych. Wulst jest wybrzuszeniem grzbietowej części kresomózgowia, szczególnie dobrze rozwiniętym u drapieżnych ptaków o dużych oczach, takich jak sowy. 
Do Wulst dochodzi odwzgórzowa część drogi wzrokowej (drogi siatkówkowo-wzgórzowo-kresomózgowiowej). Warstwy Wulst (określane jako „pseudowarstwy”) przypominają warstwy kory mózgowej ssaków. Wyróżnia się w nim większą, wzrokową część (visual Wulst) i mniejszą, o charakterze somatosensorycznym, określaną jako część dziobowa (rostral Wulst). 
Terminologia i podział.
Rzeczownik Wulst pochodzi z języka niemieckiego (dlatego często zapisywany jest dużą literą) i oznacza „wybrzuszenie”, „poduszeczkę”. Termin został zaproponowany w 1905 roku przez Kalischera i przyjęty przez późniejszych autorów (Crosby, Kappers).
W 2004 przyjęto nową nomenklaturę neuroanatomii ptasiego mózgowia. Zaproponowano użycie określenia hyperpallium zamiast Wulst, i podział tej struktury:
Powyższy podział odnosi się głównie do budowy mikroskopowej Wulst. W 1957 Stingelin przedstawił prosty podział Wulst na dwa morfotypy: typ A, w którym wyniosłość znajduje się w dogłowowej (przedniej) grzbietowej części kresomózgowia, i typ B, w którym wyniosłość znajduje się w doogonowej (tylnej) części grzbietowej części kresomózgowia.
Funkcja.
Wulst jest różnie wykształcony u różnych grup ptaków. Wykazano, że istnieje korelacja między wielkością pola widzenia i stereopsją a objętością Wulst i wzrokowej części pokrywy (TeO). Największy Wulst obserwuje się u sów, podobnej wielkości występuje u sowników i paszczaków. Nocoloty i lelki mają stosunkowo mniejsze kresomózgowia, a ich Wulst nie odróżnia się morfologią od Wulst innych ptaków.
U niektórych rodzajów, np. u kiwi, Wulst jest niewykształcony.
Materiał kopalny pozwolił określić, że Wulst u wymarłych rodzajów "Odontopteryx" i "Prophaethon" był stosunkowo słabo rozwinięty, a u "Archaeopteryx" w ogóle nieobecny. Odlew puszki mózgowej kredowego gatunku ptaka opisany przez Kuroszkina również nie ma wyraźnego Wulst. Chatterjee stwierdził obecność Wulst u triasowego diapsyda "Protoavis", jednak pozycja systematyczna tego ostatniego taksonu jest niepewna. 
Iwaniuk i Hurd (2005) wyróżnili pięć "cerebrotypów" ptasich mózgowi; do typu 3 charakteryzującego się dużym Wulst zaliczyli paszczaki i sowy.
Część dziobowa (rostral Wulst).
Droga od pęczka smukłego do części somatosensorycznej Wulst przez grzbietową część wzgórza (dorsalis intermedius ventralis anterior, DIVA) określana bywa jako "pathway for predation", ze względu na proponowaną rolę w przewodzeniu bodźców czuciowych podczas polowania. Wydaje się, że u ptaków w tej części mózgowia nie ma reprezentacji czuciowych dla całego ciała, ale przede wszystkim dla szponów. 
Część wzrokowa (visual Wulst).
Wzrokowa część Wulst jest odpowiednikiem pierwszorzędowej kory wzrokowej (V1) u ssaków. U ptaków dowiedziono obecności zwrotnych połączeń korowo-wzgórzowych: u gołębi nucleus ventrolateralis thalami (VLT) otrzymuje ipsilateralną impulsację z wzrokowej części Wulst (a także części arcopallium i TeO).
W doświadczeniach na kurzych zarodkach wykazano obecność aferentów wzrokowej części Wulst do ipsilateralnych: części bocznej neostriatum frontale (NFl), ipsilateralnego neostriatum intermedium (NI) i części grzbietowo-bocznej neostriatrum, oraz do ipsi- i kotralateralnego archistriatum. Rola tych wewnątrzkresomózgowiowych aferentów jest niejasna, być może odgrywają rolę w modulacji bodźców dochodzących do Wulst.
Część Wulst, określana jako "cluster N", być może bierze udział w zmyśle orientacji ptaków względem ziemskiego pola magnetycznego. Postulowano też udział drogi odwzgórzowo-kresomózgowiowej, kończącej się w Wulst, w orientacji gołębi pocztowych względem słońca. 
U gołębi lezje Wulst mają niewielki wpływ na rozpoznawanie kolorów, ale powodują utrudnienie zdolności uczenia się (ang. reversal learning). Uszkodzenia te powodują niepamięć następczą i uniemożliwiają mechanizm wdrukowania (imprinting) wrażeń wzrokowych. Autorzy tych doświadczeń sugerują, że Wulst wykazuje związaną z uczeniem plastyczność i może przekazywać przetworzoną informację wzrokową do obszaru mózgowia w którym jest przechowywana (u ptaków pośrednio-pośrodkowa część mesopallium).

</doc>
<doc id="1906444" url="https://pl.wikipedia.org/wiki?curid=1906444" title="Świątynia Konfucjusza w Pekinie">
Świątynia Konfucjusza w Pekinie

Świątynia Konfucjusza w Pekinie () – znajdująca się w Pekinie świątynia poświęcona Konfucjuszowi. Po świątyni w Qufu jest to druga pod względem wielkości świątynia konfucjańska. Usytuowana jest niedaleko buddyjskiej świątyni Yonghegong i połączona ze znajdującą się w jej bezpośrednim sąsiedztwie Akademią Cesarską.
Obejmującą powierzchnię 22,000 m² świątynię wzniesiono w 1302 roku. Składa się z czterech dziedzińców. Jej teren porastają cyprysy i jałowce. Najstarszy cyprys, nazywany Chujian Bai, liczy sobie ponad 700 lat.
Głównym budynkiem jest pawilon Dacheng, w którym sprawowane są obrzędy ku czci Konfucjusza. Na terenie świątyni znajduje się 198 kamiennych tablic, na których przez czasy panowania dynastii Yuan, Ming i Qing zapisywano nazwiska osób, które zdały egzaminy urzędnicze w położonej tuż za murem Akademii. Ogółem wyryto 51,624 nazwisk. Kamienne stele z inskrypcjami umieszczono także w 14 świątynnych pawilonach i są one obecnie źródłem cennych informacji o historii cesarskich Chin.

</doc>
<doc id="1906446" url="https://pl.wikipedia.org/wiki?curid=1906446" title="Byteń">
Byteń

Byteń (biał. Быцень, "Bycień" ros. Бытень, "Bytień") – agromiasteczko (dawniej miasteczko) na Białorusi na południe od Słonimia nad rzeką Szczarą, siedziba sielsowietu w rejonie iwacewickim obwodu brzeskiego. Za II RP siedziba gminy Byteń.
Historia.
Pierwsza wzmianka o Byteniu jako o majątku Dowojnów w powiecie słonimskim województwa nowogródzkiego pochodzi z 12 maja 1555 r. Następnie należał do m.in. do kniazia Fedora Hołowni i do Jana Chodkiewicza. W końcu XVI w. Byteń stał się gniazdem rodowym Tryznów. Marszałek słonimski Hrehory Tryzna wraz z żoną Rainą z Sapiehów ufundowali tu w 1607 r. monaster, który wkrótce stał się jednym z bastionów unii brzeskiej, m.in. nowicjat w miejscowym w klasztorze bazyliańskim organizował sam Jozafat Kuncewicz. W 1640 r. podskarbi wielki litewski Mikołaj Tryzna miał zapisać Byteń klasztorowi bazylianów, jednak w 1779 r. wyrokiem sądu spadkobiercy Tryznów odzyskali wioskę od zakonu. Byteń został zniszczony i ograbiony podczas potopu szwedzkiego w 1655 r. 
Prywatne miasto duchowne położone było w końcu XVIII wieku w powiecie słonimskim województwa nowogródzkiego. 
Cerkiew greckokatolicka przy klasztorze bazyliańskim, wystawiona w latach 1708-1710 przez przełożonego zakonu Józefa Piętkiewicza, po likwidacji Kościoła unickiego na ziemiach litewskich i białoruskich przeszła do Rosyjskiego Kościoła Prawosławnego. W pounickich budynkach klasztornych przez pewien czas zamieszkiwali mnisi prawosławni, jednak w 1846 wspólnota ta przeniosła się do monasteru w Żyrowiczach. W 1886 w Byteniu w tych samych obiektach otwarto skit monasteru Świętego Ducha w Wilnie. Główna cerkiew klasztorna uległa zniszczeniu w czasie I wojny światowej. Z obiektów dawnego monasteru zachowała się do naszych czasów jedynie cerkiew pomocnicza pw. Zaśnięcia Matki Bożej z 1654 r., która obecnie służy miejscowej parafii prawosławnej.
24 lutego 1919 roku oddział Wojska Polskiego pod dowództwem mjr. Władysława Dąbrowskiego odbił Byteń z rąk bolszewików. Polacy zmusili od ucieczki dowództwo 4. Rewolucyjnego Pułku Warszawskiego Armii Czerwonej, zdobyli karabin maszynowy, kuchnię polową, 100 karabinów, 500 granatów ręcznych, milion naboi do karabinów i kilka aparatów telefonicznych. Wzięto też do niewoli 50 bolszewickich żołnierzy. Strona polska poniosła straty w liczbie 1 zabitego i 8 rannych. W walce szczególnie wyróżnili się podporucznicy: Walentynowicz, Maresza i Barski, a także artylerzyści pociągu pancernego „Kaniów”. Była to jednak jedynie akcja zaczepna, po której siły polskie opuściły miejscowość. Ponownie Byteń zajęło 28 lutego zgrupowanie kpt. Szczęsnowicza, w ramach ofensywy wojsk polskich w kierunku Szczary. 1 marca bolszewicy otoczyli miasteczko. Z okrążenia wyrwała się jedynie polska kawaleria, natomiast piechota pozostała w Byteniu, broniąc się do końca. W walce poległo 10 polskich żołnierzy z ppor. Falkowskim, pozostali zaś, w tym 4 ciężko rannych z ppor. Sobolewskim, dostało się do bolszewickiej niewoli. Walki pomiędzy siłami polskimi i bolszewikami o Byteń trwały do 6 marca, kiedy to miejscowość została ostatecznie zdobyta przez Polaków w wyniku brawurowego ataku kompanii szturmowej kpt. Witolda Komierowskiego z grupy wojsk gen. Iwaszkiewicza.
Za II Rzeczypospolitej miejscowość należała do powiatu słonimskiego w województwie nowogródzkim.

</doc>
<doc id="1906448" url="https://pl.wikipedia.org/wiki?curid=1906448" title="Vitezslav Chlumsky">
Vitezslav Chlumsky



</doc>
<doc id="1906453" url="https://pl.wikipedia.org/wiki?curid=1906453" title="Muzyka teatralna i telewizyjna">
Muzyka teatralna i telewizyjna

Muzyka teatralna i telewizyjna – album Andrzeja Kurylewicza (autora wszystkich kompozycji), Wandy Warskiej i Czesława Niemena. Płyta zawiera muzykę jazzową i rockową. Płyta została wydana na winylu w 1971 r. przez wytwórnię Polskie Nagrania Muza.

</doc>
<doc id="1906455" url="https://pl.wikipedia.org/wiki?curid=1906455" title="Sinclair Radionics">
Sinclair Radionics

Sinclair Radionics to pierwsze z przedsiębiorstw założonych przez Sir Clive’a Sinclaira. Powstało 25 lipca 1961 roku w londyńskiej dzielnicy Islington. W profilu produkcyjnym lat 60. znalazły się radioodbiorniki tranzystorowe oraz sprzęt hi-fi, dzięki temu jej twórca stał się jednym z pionierów na rynku elektroniki konsumpcyjnej. Pierwszym produktem przedsiębiorstwa był zestaw obejmujący radio i wzmacniacz, sprzedawany za pośrednictwem poczty, w częściach do samodzielnego montażu. W 1966 roku przedsiębiorstwo projektuje pierwszy na świecie telewizor kieszonkowy. Projekt o nazwie Macrovision ze względu na koszty nie trafia jednak do masowej produkcji. W roku 1967, gdy przedsiębiorstwo osiąga 100 tys. funtów brytyjskich obrotu, przenosi swoją siedzibę do Cambridge. W latach 70. przedsiębiorstwo poszerza zakres produkcji o kalkulatory, sprzęt pomiarowy i medyczny.

</doc>
<doc id="1906457" url="https://pl.wikipedia.org/wiki?curid=1906457" title="What Is This?">
What Is This?

What Is This? – kalifornijski zespół rockowy utworzony w Fairfax High School w Los Angeles. 
Zespół początkowo nosił nazwę "Anthem". Powstał przed zespołem Red Hot Chili Peppers i grał w tym samym czasie. Część członków grała w obu zespołach.

</doc>
<doc id="1906462" url="https://pl.wikipedia.org/wiki?curid=1906462" title="Instytut Sztuki Wyspa">
Instytut Sztuki Wyspa

Instytut Sztuki Wyspa (IS Wyspa) – założony w 2004 roku i prowadzony przez Fundację Wyspa Progress w Gdańsku, ulokowany na dawnych terenach Stoczni Gdańskiej. Instytut Sztuki Wyspa jest pierwszą w Polsce niekomercyjną instytucją o międzynarodowym profilu zajmującą się zagadnieniami współczesnej kultury artystycznej prowadzoną przez organizację pozarządową. Działalność Instytutu opiera się na organizowaniu wystaw, warsztatów, konferencji, festiwali, a także publikacjach. W 2007 w Instytucie, pod nazwą Wyspa &amp; Revolver otwarto klubo-księgarnię wydawnictw poświęconych sztuce współczesnej.
Instytut, a także Fundacja Wyspa Progress czynnie uczestniczą w debacie publicznej nt. przyszłości terenów postoczniowych, organizując, między innymi, serię warsztatów w 2006, w których brali udział artyści, studenci, władze miasta, deweloperzy, inwestorzy, urbaniści i działacze związkowi.
W maju 2010 w budynku Instytutu powstała klubokawiarnia Buffet.
Wystawy i wydarzenia.
Wybrane wystawy i wydarzenia zrealizowane przez Instytut Sztuki Wyspa:

</doc>
<doc id="1906463" url="https://pl.wikipedia.org/wiki?curid=1906463" title="Suhur">
Suhur

Suhur (, suḥūr) – ostatni posiłek, który wolno spożyć muzułmaninowi przed świtem w okresie postu ramadan. Należy spożyć go przed wezwaniem do porannej modlitwy przed wschodem słońca (fadżr). Suhur jest najczęściej jedynym poza wieczornym iftarem, czyli pierwszym po zachodzie słońca, posiłkiem spożywanym w okresie ramadanu. W ciągu całego dnia (od wschodu do zachodu słońca) muzułmanin powinien powstrzymać się m.in. od jedzenia, picia oraz kontaktów seksualnych (saum).

</doc>
<doc id="1906468" url="https://pl.wikipedia.org/wiki?curid=1906468" title="Świątynia Cesarskich Przodków">
Świątynia Cesarskich Przodków

Świątynia Cesarskich Przodków (太庙, pinyin "Tàimiào") – dawna świątynia w Pekinie, położona po wschodniej stronie drogi łączącej Bramę Niebiańskiego Spokoju z Zakazanym Miastem, w której do upadku monarchii składano ofiary zmarłym cesarzom. Obecnie mieści się w niej Ludowy Pałac Kultury. Cały kompleks zajmuje powierzchnię 200,000 m².
Świątynię wzniesiono w 1420 roku. Jej układ architektoniczny został pomyślany jako odwzorowanie układu pałacu cesarskiego w Zakazanym Mieście, z bramą i rzeczką o siedmiu mostkach włącznie. Składa się z trzech następujących po sobie dziedzińców oddzielonych murem, na których wznoszą się pawilony. W głównym, wznoszącym się na trzystopniowym tarasie Pawilonie Przednim, cesarze pięć razy do roku oraz z okazji ślubów i koronacji składali ofiary zmarłym przodkom. W Pawilonie Środkowym przechowywane były tabliczki z imionami zmarłych.
W latach 20. XX wieku teren Taimiao został zamieniony w park miejski. W 1951 roku ulokowano tu siedzibę Ludowego Pałacu Kultury, a historyczne wnętrza zaadaptowano na potrzeby biblioteki, sali wystawowej, teatru i hali sportowej.

</doc>
<doc id="1906473" url="https://pl.wikipedia.org/wiki?curid=1906473" title="Jeannie Berlin">
Jeannie Berlin

Jeannie Berlin (ur. 1 listopada 1949 w Los Angeles) – amerykańska aktorka. Była nominowana do Oscara w 1973 roku, za rolę drugoplanową w filmie "Kid złamane serce". Córka Elaine May.
Nagrody i nominacje.
Nagrody
Nominacje

</doc>
<doc id="1906474" url="https://pl.wikipedia.org/wiki?curid=1906474" title="Samuel Page">
Samuel Page

Samuel „Sam” Page (ur. 5 listopada 1976 w Whitefish Bay) − amerykański aktor telewizyjny i filmowy.
Życiorys.
Urodził się w miejscowości Whitefish Bay w stanie Wisconsin pod nazwiskiem Samuel L. Elliott. Wychowywał się z siostrą Emeline. Studiował na Uniwersytecie Princeton, w 1998 uzyskał licencjat z ekonomii i biologii ewolucyjnej. W trakcie studiów napisał artykuł o zwyczajach godowych gambuzji pospolitych; jego praca została opublikowana w czasopiśmie naukowym. W tym czasie grywał także w uczelnianej drużynie baseballowej, a następnie był członkiem organizacji National Collegiate Athletic Association (NCAA).
Aspiracje aktorskie zakiełkowały w nim pod koniec nauki na studiach. Page przeprowadził się do Kalifornii stosunkowo szybko, a jeszcze szybciej zaczął pojawiać się na ekranie telewizji. Gościnne role w serialach stacji The WB "Asy z klasy" ("Popular") i "Siódme niebo" ("7th Heaven") sprawiły, że został zauważony przez niszowego reżysera Davida DeCoteau. DeCoteau obsadził go w dwóch swoich kręconych na rynek DVD horrorach: pierwszym było "Więzienie śmierci" ("Prison of the Dead", 2000), które nawet wśród fanów projektów klasy „B” przeszło bez echa, drugim zaś znacznie bardziej sukcesywne "Przymierze" ("The Brotherhood", 2001), początkujące zresztą całą serię homoerotycznych, kiczowatych filmów grozy, na którą do 2009 złożyło się sześć tytułów.
Po udziale w sitcomach "Pod koszem" ("Hang Time") i "Men, Women &amp; Dogs", Page przeniósł się z Los Angeles do Nowego Jorku, gdzie została mu przydzielona rola Treya Kenyona w operze mydlanej ABC "Wszystkie moje dzieci" ("All My Children"). Wcielał się w tę postać w latach 2002−2003, następnie z kolei występował jako Drew Mandel w seryjnej tragikomedii NBC "American Dreams" (2003–2004), jako Jesse Parker w serialu grozy FOX "Miasteczko Point Pleasant" ("Point Pleasant", 2005−2006) oraz odgrywał Caseya Woodlanda w dramacie sądowym CBS "Shark" (2006–2007).
W czerwcu 2002 znalazł się na liście najbardziej pożądanych kawalerów według magazynu „People”, a także w zestawieniu najgorętszych aktorów oper mydlanych wg pisma „Us Weekly”.
Występował w produkcjach Hallmark Channel, w tym "Christmas in Rome" (2019) z Lacey Chabert.

</doc>
<doc id="1906476" url="https://pl.wikipedia.org/wiki?curid=1906476" title="Marianne St-Gelais">
Marianne St-Gelais

Marianne St-Gelais (ur. 17 lutego 1990) – kanadyjska łyżwiarka szybka, specjalizująca się w short tracku. Dwukrotna srebrna medalistka olimpijska z Vancouver.
Jej ulubionym dystansem jest 500 metrów i właśnie na nim wywalczyła pierwsze srebro, przegrywając jedynie z obrończynią tytułu Chinką Wang Meng. Po drugi medal w tym kolorze sięgnęła w sztafecie. Członkinią kadry Kanady jest od 2007. Odnosiła sukcesy jako juniorka, była m.in. mistrzynią świata na 500 m (2009).

</doc>
<doc id="1906477" url="https://pl.wikipedia.org/wiki?curid=1906477" title="Fluorocytozyna">
Fluorocytozyna

Fluorocytozyna ("5-fluorocytozyna, FC") – organiczny związek chemiczny z grupy analogów pirymidyny. Od naturalnej cytozyny różni się obecnością atomu fluoru w pozycji 5. Pod nazwą "flucytozyna" stosowana jako lek przeciwgrzybiczny. Nie wykazuje działania przeciwbakteryjnego ani przeciwnowotworowego. Jest substratem do syntezy chemicznej fluorocytydyny i innych 5-fluorowych analogów pirymidyn i nukleozydów pirymidynowych.
Zastosowania medyczne.
Mechanizm działania.
Fluorocytozyna zaburza proces syntezy DNA oraz blokuje biosyntezę białek. Komórki drobnoustrojów wrażliwych na 5-fluorocytozynę pobierają ją aktywnie i przy udziale deaminazy cytozyny przekształcają ją w fluorouracyl. Związek ten działa następnie na dwóch szlakach metabolicznych: może zostać przekształcony do 5-fluorodeoksyurydyno-5'-monofosforanu (FdUMP), który jest inhibitorem syntazy tymidynalowej i hamuje syntezę DNA; alternatywnie FC może zostać przekształcana w kilku etapach do fluorourydyny, która po fosforylacji do 5-fluorourydyno-5'-trifosforanu (FUTP) wbudowuje się do RNA grzybów (zamiast naturalnego UTP), co zakłóca syntezę białek.
Spektrum aktywności.
Flucytozyna jest aktywna przeciwko infekcjom grzybami z rodzajów:
Działanie grzybostatczne jest tym większe, im więcej fluorouracylu wbudowanego zostanie do RNA grzybów. W dłuższym kontakcie lek wykazuje działanie grzybobójcze. Podczas dłuższego podawania obserwuje się pojawienie oporności u szczepów pierwotnie wrażliwych. Dlatego nie należy stosować leku profilaktycznie. Flucytozynę aplikuje się zazwyczaj w kuracji razem z amfoterycyną B. Jednoczesne stosowanie tych dwóch substancji prowadzi do nasilenia działania obu leków przeciw patogenom.
Dawkowanie.
W dawkach co 6 godzin 50–150 mg na dobę na kilogram masy ciała. Czas leczenia powinien trwać 4–6 tygodni, w zależności od rodzaju infekcji i jej nasilenia. W kryptokokozie lek należy podawać przez 12 tygodni.
Działania niepożądane.
Flucytozyna jest na ogół dobrze tolerowana przez pacjentów. Najczęściej występującymi skutkami ubocznymi są nudności, wymioty, wysypka skórna i biegunka. Rzadziej są to omamy, bóle głowy, zaburzenia aktywności enzymów wątrobowych, zapalenie wątroby, czy martwica komórek wątrobowych. W przebiegu leczenia obserwowano również zmiany w obrazie krwi obwodowej, głównie leukopenię, trombocytopenię i agranulocytozę. U pacjentów z niedoborami odporności, w tym u chorych na AIDS, zauważono zahamowanie czynności szpiku kostnego.

</doc>
<doc id="1906480" url="https://pl.wikipedia.org/wiki?curid=1906480" title="Ancotil">
Ancotil



</doc>
<doc id="1906481" url="https://pl.wikipedia.org/wiki?curid=1906481" title="Neck-through body">
Neck-through body



</doc>
<doc id="1906483" url="https://pl.wikipedia.org/wiki?curid=1906483" title="Iftar">
Iftar

Iftar (, ifṭār) – pierwszy posiłek, który spożywa muzułmanin po zachodzie słońca w okresie postu ramadan. 
Iftar jest jednym z religijnych elementów obchodzenia ramadanu, posiłek często jest spożywany razem z innymi ludźmi po modlitwie o zachodzie słońca (maghrib). Jest to również pierwszy posiłek muzułmanina w okresie ramadanu, spożywany od porannego posiłku przed wschodem słońca, suhur. W ciągu całego dnia (od wschodu do zachodu słońca) muzułmanin powinien powstrzymać się m.in. od jedzenia, picia oraz kontaktów seksualnych (saum).

</doc>
<doc id="1906486" url="https://pl.wikipedia.org/wiki?curid=1906486" title="KopciuchElmo">
KopciuchElmo

KopciuchElmo (ang. "Cinderelmo", 1999) – amerykański film familijny.
Opis fabuły.
Jeden z mieszkańców ulicy Sezamkowej – Elmo jest miłośnikiem kanapek z masłem orzechowym i dżemem. Tym razem jednak poznajemy jego inne oblicze. Dzięki pomocy nieocenionej wróżki Godperson, Elmo zamienia się w Kopciuszka, po czym wybiera się na wielki bal. Tam poznaje piękną księżniczkę.

</doc>
<doc id="1906488" url="https://pl.wikipedia.org/wiki?curid=1906488" title="Drugi rząd Wilhelma Marxa">
Drugi rząd Wilhelma Marxa

 Drugi rząd Wilhelma Marxa – 27 maja 1924 – 15 stycznia 1925.

</doc>
<doc id="1906491" url="https://pl.wikipedia.org/wiki?curid=1906491" title="Allsvenskan (1994)">
Allsvenskan (1994)

Allsvenskan (1994) była 70. sezonem Allsvenskan – najwyższej klasy rozgrywkowej piłki nożnej w Szwecji. Rozgrywki rozpoczęły się 4 kwietnia, a zakończyła się 23 października. Liga liczyła 14 zespołów. Dwie ostatnie drużyny spadły do drugiej ligi, natomiast zespoły z miejsc 11–12 zagrały w barażach. Tytuł obroniła drużyna IFK Göteborg. Tytuł króla strzelców zdobył Niclas Kindvall, który w barwach IFK Norrköping strzelił 23 gole.
Baraże o Allsvenskan.
Zespoły Hammarby IF i Västra Frölunda zagrały w Allsvenaskan w następnym sezonie.

</doc>
<doc id="1906493" url="https://pl.wikipedia.org/wiki?curid=1906493" title="Polska Agencja Inwestycji i Handlu">
Polska Agencja Inwestycji i Handlu

Polska Agencja Inwestycji i Handlu S.A. (PAIH), w latach 2003–2017 Polska Agencja Informacji i Inwestycji Zagranicznych S.A. (PAIiIZ) – spółka akcyjna należąca do Skarbu Państwa z siedzibą przy ul. Kruczej 50 w Warszawie. 
Wchodzi w skład Grupy Polskiego Funduszu Rozwoju.
Historia.
Powstała w 2003 w rezultacie połączenia Państwowej Agencji Inwestycji Zagranicznych (PAIZ) i Polskiej Agencji Informacyjnej (PAI). W lutym 2017 spółka zmieniła nazwę na Polską Agencję Inwestycji Handlu i weszła w skład Grupy Polskiego Funduszu Rozwoju.
Siedziba.
Siedziba PAIZ mieściła się w kamienicy Szelechowa przy al. Róż 2. Po połączeniu siedzibą nowej spółki stała się ówczesna siedziba PAI przy ul. Bagatela 12, do której przeniosła się PAIZ. W marcu 2019 spółka przeniosła się do biurowca Cedet przy ul. Kruczej 50.
Zadania i działalność.
Misją PAIH jest zwiększenie napływu bezpośrednich inwestycji zagranicznych do kraju oraz zasięgu i dynamiki umiędzynarodowienia polskich przedsiębiorstw. Działa zarówno w Polsce, jak i poprzez Zagraniczne Biura Handlowe (ZBH) na całym świecie. 
ZBH są ulokowane na rynkach szybkiego wzrostu, charakteryzujących się największym potencjałem możliwości biznesowych. To pierwszy punkt kontaktu dla polskiego eksportera i zagranicznego inwestora, gdzie przedsiębiorca pozyska niezbędną wiedzę, pozwalającą zredukować ryzyko biznesowe na nowym rynku. Biura asystują przedsiębiorcom na każdym etapie realizowania projektów.
Agencja oferuje szybki dostęp do kompleksowej informacji dotyczącej otoczenia gospodarczo-prawnego projektu biznesowego. 
Pomaga również w pokonywaniu procedur administracyjnych dotyczących konkretnych przedsięwzięć, opracowaniu rozwiązań prawnych, znalezieniu odpowiedniej lokalizacji, wiarygodnych partnerów oraz dostawców. 
Dzięki współpracy z ekspertami PAIH, firmy otrzymują również dostęp do całego wachlarza instrumentów finansowania czy ubezpieczeń, oferowanych przez instytucje zrzeszone w grupie Polskiego Funduszu Rozwoju.
Do stautowych zadań Agencji należy promocja polskiej gospodarki, w tym:

</doc>
<doc id="1906496" url="https://pl.wikipedia.org/wiki?curid=1906496" title="Paiz">
Paiz



</doc>
<doc id="1906497" url="https://pl.wikipedia.org/wiki?curid=1906497" title="Jan z Jenštejnu">
Jan z Jenštejnu

Jan z Jenštejnu (ur. 27 grudnia między 1347 a 1350; zm. 17 czerwca 1400) – czeski szlachcic i duchowny katolicki, biskup miśnieński w latach 1375–1379 jako "Jan II", arcybiskup praski w latach 1379–1396 jako "Jan VI", kanclerz króla Królestwa Czeskiego w latach 1373–1384.
Życiorys.
Rodzina.
Pochodził z czeskiej rodziny szlacheckiej, której członkowie byli związani z dworem królewskim w Pradze, zajmując stanowiska w administracji państwowej. Jego ojcem był Paweł z Wlašimia, który nabył zamek w Jenštejn koło Pragi, pełniący funkcję notariusza na dworze cesarza Karola IV Luksemburskiego. Jego stryjem był Jan Očko z Vlašimi, drugi arcybiskup praski, a siostrzeńcem Olbram ze Škvorce, czwarty arcybiskup praski.
Edukacja i młodość.
Po ukończeniu studiów w 1371 r. na Uniwersytecie Karola w Pradze Jan studiował prawo kanoniczne i teologię na uniwersytetach w Padwie i Bolonii. W 1374 r. przeniósł się na uniwersytet w Montpellier i przebywał jakiś czas w kurii papieskiej w Awinionie. Potem kontynuował studia na uniwersytecie w Paryżu, które ukończył w 1376 uzyskując tytuł magistra prawa kanonicznego.
Biskup miśnieński.
Jeszcze przed ukończeniem studiów Jan z Jenštejn był subdiakonem i proboszczem Wetzlar. Z inicjatywy cesarza Karola IV papież Grzegorz XI mianował go 4 lipca 1376 r. biskupem miśnieńskim. Przeciwna tej decyzji była dynastia Wettynów rządząca w Saksonii, obawiająca się wzrostu wpływów czeskich w tym rejonie Niemiec. Bardzo trudno układały się stosunki między Janem a tamtejszą kapitułą katedralną. W trakcie swoich krótkich rządów Janowi udało się rozwinąć kult św. Wacława w diecezji.
Arcybiskup praski.
Po rezygnacji kardynała Jana Oczka z Vlaszimi, papież Urban VI mianował 20 października 1378 r. Jana nowym arcybiskupem metropolitą praskim. Miesiąc później Karol IV mianował Jana kanclerzem swojego syna, króla czeskiego Wacława IV. Od papież otrzymał on również funkcję legata w diecezjach: regensburskiej, bamberskiej i miśnieńskiej. Mając tak szerokie uprawnienia zwalczał zwolenników antypapieża Klemensa VII, który cieszył się na praskim dworze dużą sympatią. Zdecydowane działania Jana doprowadziły do odebrania mu przez Wacława IV funkcji kanclerza w 1384 r. Król zamierzał w ten sposób również uszczuplić władzę arcybiskupią.
W związku z tym Jan poświęcił się pracy duszpasterskiej, nakazując duchownym przestrzegać wysokich standardów moralnych, wizytując parafie i przeprowadzając synody diecezjalne. Prowadził również pobożne i ascetyczne życie.
W tym czasie w Czechach narastał ferment społeczny i rosła niechęć wobec władcy oraz dynastii Luksemburgów. Do przeciwników Wacława IV dołączył arcybiskup Jan, który przeniósł się do rezydencji arcybiskupiej w Rudnicy nad Łabą, w obawie przed prześladowaniami ze strony króla, których jedną z ofiar był Jan Nepomucen, późniejszy święty.
W kwietniu 1393 r. udał się do Rzymu, z kolei po powrocie do kraju oficjalnie wystąpił przeciw Wacławowi IV. Bunt zakończył się konfiskatą dób biskupich i ucieczką arcybiskupa do Rzymu, gdzie w styczniu 1394 r. zrezygnował z funkcji metropolity praskiego na rzecz swojego siostrzeńca Olbrama ze Škvorce, zachowując zamek Helfenburg oraz dożywotnią emeryturę.
Patriarcha Aleksandrii.
W 1399 r. Jan z Jenštejn ponownie udał się do Rzymu w celu uzyskania aprobaty papieskiej dla pracy misyjnej. 2 kwietnia 1399 r. papież mianował go jako patriarchą Aleksandrii. Następnie przeniósł się do Santa Prassede, gdzie zmarł czternaście miesięcy później.
Prace.
Jan z Jenštejn pozostawił po sobie obszerne prace napisane w języku łacińskim. Często spotkać można w nich elementy autobiograficzne, przeplatane z pismami dotyczącymi spraw Kościoła oraz rozprawy polemiczne. Znajdują się w nich także poetyckie hymny na cześć Matki Bożej. Znanych jest także pięć zbiorów kazań i osiem pism ascetycznych. W piśmie "Acta win curia Romana" z 1393 r. przedstawia konflikt z królem i opisuje powody swojej rezygnacji.
Główne prace:

</doc>
<doc id="1906500" url="https://pl.wikipedia.org/wiki?curid=1906500" title="Patriarcha katolicki Aleksandrii">
Patriarcha katolicki Aleksandrii



</doc>
<doc id="1906501" url="https://pl.wikipedia.org/wiki?curid=1906501" title="Allsvenskan (1995)">
Allsvenskan (1995)

Allsvenskan (1995) była 71. sezonem Allsvenskan – najwyższej klasy rozgrywkowej piłki nożnej w Szwecji. Rozgrywki rozpoczęły się 9 kwietnia, a zakończyła się 28 października. Liga liczyła 14 zespołów. Dwie ostatnie drużyny spadły do drugiej ligi, natomiast zespoły z miejsc 11–12 zagrały w barażach. Tytuł obroniła drużyna IFK Göteborg. Tytuł króla strzelców zdobył Niklas Skoog, który w barwach Västra Frölunda strzelił 17 goli.
Baraże o Allsvenskan.
Zespoły IFK Norrköping i Östers IF zagrały w Allsvenaskan w następnym sezonie.

</doc>
<doc id="1906505" url="https://pl.wikipedia.org/wiki?curid=1906505" title="Kalyna Roberge">
Kalyna Roberge

Kalyna Roberge (ur. 1 października 1986) – kanadyjska łyżwiarka szybka, specjalizująca się w short tracku. Dwukrotna srebrna medalistka olimpijska.
Igrzyska w 2006 były jej pierwszą olimpiadą. Zajęła czwarte miejsce na dystansie 500 metrów (w 2010 była szósta), a wspólnie z koleżankami zdobyła srebro w sztafecie. Cztery lata później ponownie była druga w tej konkurencji. Odnosiła sukcesy w rywalizacji juniorskiej, jest wielokrotną medalistką mistrzostw świata, w tym złotą (500 m w 2007, sztafeta w 2005).

</doc>
<doc id="1906507" url="https://pl.wikipedia.org/wiki?curid=1906507" title="Putra (król Malezji)">
Putra (król Malezji)

Putra (ur. 25 listopada 1920 w Arau, zm. 16 kwietnia 2000 w Kuala Lumpur) – sułtan stanu Perlis od 1945, król Malezji (Yang di-Pertuan Agong) w latach 1960-1965. Dwukrotnie żonaty, z obu związków miał w sumie 14 dzieci.

</doc>
<doc id="1906509" url="https://pl.wikipedia.org/wiki?curid=1906509" title="Allsvenskan (1996)">
Allsvenskan (1996)

Allsvenskan (1996) była 72. sezonem Allsvenskan – najwyższej klasy rozgrywkowej piłki nożnej w Szwecji. Rozgrywki rozpoczęły się 21 kwietnia, a zakończyła się 26 października. Liga liczyła 14 zespołów. Dwie ostatnie drużyny spadły do drugiej ligi, natomiast zespoły z miejsc 11–12 zagrały w barażach. Tytuł obroniła drużyna IFK Göteborg. Tytuł króla strzelców zdobył Andreas Andersson, który w barwach IFK Göteborg strzelił 19 goli.
Baraże o Allsvenskan.
Zespoły Trelleborgs FF i Ljungskile SK zagrały w Allsvenaskan w następnym sezonie.

</doc>
<doc id="1906510" url="https://pl.wikipedia.org/wiki?curid=1906510" title="Janusz Pindera">
Janusz Pindera

Janusz Pindera (ur. 7 listopada 1955 w Pionkach) – polski dziennikarz i komentator sportowy, najbardziej znany z komentowania walk boksu zawodowego.
Życiorys.
W Pionkach (województwo mazowieckie) ukończył liceum ogólnokształcące. W czasie pierwszego roku studiów w Lublinie (Wydział Prawa i Administracji Uniwersytetu Marii Curie-Skłodowskiej) pracował w studenckim Radiu Centrum, w którym stworzył redakcję sportową. Jego pierwszymi sprawozdaniami były relacje dla Radia Centrum z MŚ w hokeju w 1976 rozgrywanych w Polsce, w tym ze słynnego meczu Polska – ZSRR. W czasie drugiego roku studiów podjął pracę w redakcji sportowej Telewizji Polskiej w Warszawie. Był ostatnim kierownikiem działu sportowego „Sztandaru Młodych”, w którym pracował w latach 1979-1997. Komentował wszystkie letnie igrzyska olimpijskie od 1992.
Specjalizuje się w komentowaniu walk bokserskich, podnoszenia ciężarów oraz meczów tenisa stołowego i siatkówki. Komentował wydarzenia i zawody sportowe dla Canal+, Orange Sport. Aktualnie pracuje w „Rzeczpospolitej”, Polsacie Sport, oraz w Eurosporcie. Od 2020 roku, razem z Kacprem Bartosiakiem, prowadzi program „Moje wielkie walki” na "Kanale Sportowym" na platformie YouTube/ Od 2021 jest komentatorem walk bokserskich dla polskiej sekcji platformy streamingowej DAZN i od 2022 także dla Viaplay Polska.

</doc>
<doc id="1906511" url="https://pl.wikipedia.org/wiki?curid=1906511" title="Hetman i Goście">
Hetman i Goście

Hetman i Goście – ósmy album zespołu Hetman. Wydany przez firmę Accord Song (numer katalogowy: Accord Song 590). Album powstał po odejściu z zespołu, po nagraniu albumu "Skazaniec" wieloletniego wokalisty Pawła „Kiljan” Kiljańskiego, Radka Chwieralskiego gitara i Jacka „Stopy” Zielińskiego perkusja i był okazją do wyłonienia nowego składu zespołu. Płyta została dedykowana Karolowi Helińskiemu (zm. 2005).
Skład.
gościnnie:

</doc>
<doc id="1906513" url="https://pl.wikipedia.org/wiki?curid=1906513" title="Allsvenskan (1997)">
Allsvenskan (1997)

Allsvenskan (1997) była 73. sezonem Allsvenskan – najwyższej klasy rozgrywkowej piłki nożnej w Szwecji. Rozgrywki rozpoczęły się 6 kwietnia, a zakończyła się 26 października. Liga liczyła 14 zespołów. Dwie ostatnie drużyny spadły do drugiej ligi, natomiast zespoły z miejsc 11–12 zagrały w barażach. Tytułu nie obroniła drużyna IFK Göteborg. Nowym mistrzem Szwecji został zespół Halmstads BK. Tytuł króla strzelców zdobyli Mats Lilienberg (Halmstads BK), Christer Mattiasson (IF Elfsborg) oraz Dan Sahlin (Örebro SK), którzy strzelili po 14 goli.
Baraże o Allsvenskan.
Zespoły BK Häcken i Östers IF zagrały w Allsvenaskan w następnym sezonie.

</doc>
<doc id="1906518" url="https://pl.wikipedia.org/wiki?curid=1906518" title="Czechy na Letnich Igrzyskach Olimpijskich 2000">
Czechy na Letnich Igrzyskach Olimpijskich 2000

Czechy na Letnich Igrzyskach Olimpijskich 2000 reprezentowało 119 zawodników.

</doc>
<doc id="1906520" url="https://pl.wikipedia.org/wiki?curid=1906520" title="Hrabstwo Oettingen">
Hrabstwo Oettingen

Hrabstwo Oettingen – nieistniejące już państwo w południowych Niemczech. Część składowa Świętego Cesarstwa Rzymskiego.
Historia Oettingen sięga początków XII wieku. Pierwszy jego graf Ludwik I zmarł w 1141 r. Kolejni władcy powiększali państwo i walczyli o jego niepodległość. Żyjący w XV wieku graf Wilhelm znacznie powiększył Oettingen. W 1442 r. przyjął on tytuł księcia.

</doc>
<doc id="1906522" url="https://pl.wikipedia.org/wiki?curid=1906522" title="Allsvenskan (1998)">
Allsvenskan (1998)

Allsvenskan (1998) była 74. sezonem Allsvenskan – najwyższej klasy rozgrywkowej piłki nożnej w Szwecji. Rozgrywki rozpoczęły się 4 kwietnia, a zakończyła się 8 listopada. Liga liczyła 14 zespołów. Dwie ostatnie drużyny spadły do drugiej ligi, natomiast zespoły z miejsc 11-12 zagrały w barażach. Tytułu nie obroniła drużyna Halmstads BK. Nowym mistrzem Szwecji został zespół AIK Fotboll. Tytuł króla strzelców zdobył Arild Stavrum, który w barwach Helsingborgs IF strzelił 18 goli.
Baraże o Allsvenskan.
Zespoły Örgryte IS i Trelleborgs FF zagrały w Allsvenaskan w następnym sezonie.

</doc>
<doc id="1906525" url="https://pl.wikipedia.org/wiki?curid=1906525" title="Wyspa Kerguelena">
Wyspa Kerguelena

Wyspa Kerguelena () – największa wyspa archipelagu Wysp Kerguelena, położona na Oceanie Indyjskim. Należy do Francji.
Geografia.
Wyspa ma ok. 150 km długości i ok. 120 km szerokości. Jej powierzchnia wynosi 6675 km², co czyni ją trzecią pod względem wielkości francuską wyspą (po nowokaledońskiej wyspie Grande Terre i Korsyce). Powierzchnia tej wyspy stanowi 90% powierzchni całego archipelagu Wysp Kerguelena.
Szczyty.
Teren wyspy jest górzysty, poprzecinany dolinami. Wiele z gór osiąga ponad 1000 metrów nad poziom morza:
Zachodnia część wyspy zdominowana jest przez Lodowiec Cooka, który osiąga wysokość 1049 m n.p.m.
Półwyspy.
Grande Terre ma urozmaiconą linię brzegową i posiada wiele półwyspów. Największe to:
Demografia.
Tak jak na pozostałych wyspach archipelagu oraz Francuskich Terytoriów Południowych i Antarktycznych, na Grande Terre nie ma stałych mieszkańców. Istnieje jednak osada-stacja badawcza Port-aux-Français, na południowym wybrzeżu Półwyspu Courbet. Zimą przebywa tam ok. 80 ludzi (naukowców, inżynierów, techników), natomiast latem ok. 120.

</doc>
<doc id="1906526" url="https://pl.wikipedia.org/wiki?curid=1906526" title="Ludwik I Oettingen (graf)">
Ludwik I Oettingen (graf)

Ludwik I Oettingen (zm. 1141) – od około 1130 r. pierwszy graf Oettingen.
Miał jednego syna Ludwika, który po jego śmierci został grafem.

</doc>
<doc id="1906530" url="https://pl.wikipedia.org/wiki?curid=1906530" title="Grande Terre">
Grande Terre



</doc>
<doc id="1906531" url="https://pl.wikipedia.org/wiki?curid=1906531" title="Allsvenskan (1999)">
Allsvenskan (1999)

Allsvenskan (1999) była 75. sezonem Allsvenskan – najwyższej klasy rozgrywkowej piłki nożnej w Szwecji. Rozgrywki rozpoczęły się 10 kwietnia, a zakończyła się 30 października. Liga liczyła 14 zespołów. Dwie ostatnie drużyny spadły do drugiej ligi, natomiast zespoły z miejsc 11–12 zagrały w barażach. Tytułu nie obroniła drużyna AIK Fotboll. Nowym mistrzem Szwecji został zespół Helsingborgs IF. Tytuł króla strzelców zdobył Marcus Allbäck, który w barwach Örgryte IS strzelił 15 goli.
Baraże o Allsvenskan.
Zespoły Örebro SK i GAIS zagrały w Allsvenaskan w następnym sezonie.

</doc>
<doc id="1906532" url="https://pl.wikipedia.org/wiki?curid=1906532" title="Olbram ze Škvorce">
Olbram ze Škvorce

Olbram ze Škvorce (zm. 1 maja 1402 prawdopodobnie w Pradze) – czeski szlachcic i duchowny katolicki, arcybiskup praski od 1396 roku.
Życiorys.
Olbram wywodził się z rodziny Olbramoviców, patrycjuszów osiadłych w Pradze, którzy pochodzili z Egeru. Jego ojcem był Menhart, sędzia w Nowym Mieście i zarządca wyszehradzki w latach 1373–1380, a matką była Katarzyna, siostra Jana z Jensztejna, arcybiskupa praskiego.
Olbram był kanonikiem kolegiaty św. Piotra i św. Pawła w Wyszehradzie. Studiował w Pradze, a następnie prawo na uniwersytecie w Bolonii. Po powrocie do Czech w 1379 r. z inicjatywy papieża został mianowany kanonikiem praskim. Dodatkowo jego stryj abp Jan z Jenštejna nadał mu godność prepozyta kapituły św. Apolinarego na Nowym Mieście w Pradze. W tym samym roku został kanclerzem księcia Jana Zgorzeleckiego, będąc do śmierci księcia w 1396 r. jego najbliższym współpracownikiem i przyjacielem.
Jan z Jenštejna rezygnując z funkcji metropolity praskiego zaproponował na to stanowisko swojego bratanka Olbrama z Škvorec, który uzyskał zgodę króla Wacława IV, a następnie 31 stycznia 1396 r. prowizję papieską. Jego konsekracja biskupia odbyła 2 lipca tego samego roku w katedrze św. Wita w Pradze.
Jako arcybiskup przeprowadził kilka synodów diecezjalnych. W 1398 r. sporządził nowy statut dla katedry w Pradze oraz rozszerzył statut klasztoru w Rudnicy, który miały być wiążący dla innych klasztorów augustianów w Czechach.
Relacje między nim a królem Wacławem IV układały się pomyślnie. Olbram reprezentował władcę w negocjacjach z królem Francji Karolem VI oraz pełnił rolę arbitra między zwolennikami i przeciwnikami króla.
12 sierpnia 1401 r. król w uznaniu dla jego zasług mianował go swoim regentem w razie swojej nieobecności. To zaszczytne zadanie sprawował bardzo krótko, ponieważ zmarł w następnym roku. Został pochowany w katedrze świętego Wita.

</doc>
<doc id="1906535" url="https://pl.wikipedia.org/wiki?curid=1906535" title="Plamitzer">
Plamitzer



</doc>
<doc id="1906538" url="https://pl.wikipedia.org/wiki?curid=1906538" title="Allsvenskan (2000)">
Allsvenskan (2000)

Allsvenskan (2000) była 76. sezonem Allsvenskan – najwyższej klasy rozgrywkowej piłki nożnej w Szwecji. Rozgrywki rozpoczęły się 8 kwietnia, a zakończyła się 4 listopada. Liga liczyła 14 zespołów. Dwie ostatnie drużyny spadły do drugiej ligi, natomiast 12. zespół zagrał w barażach. Tytułu nie obroniła drużyna Helsingborgs IF. Nowym mistrzem Szwecji został zespół Halmstads BK. Tytuł króla strzelców zdobył Fredrik Berglund, który w barwach IF Elfsborg strzelił 18 goli.
Baraże o Allsvenskan.
Zespół BK Häcken zagrał w Allsvenaskan w następnym sezonie.

</doc>
<doc id="1906543" url="https://pl.wikipedia.org/wiki?curid=1906543" title="Parafia Chrystusa Króla w Gdyni">
Parafia Chrystusa Króla w Gdyni

Parafia Chrystusa Króla w Gdyni – rzymskokatolicka parafia usytuowana w gdyńskiej dzielnicy Mały Kack przy ulicy ks. bpa Jana Bernarda Szlagi. Wchodzi w skład dekanatu Gdynia Orłowo, który należy do archidiecezji gdańskiej.
Historia.
Historia parafii sięga do roku 1933 kiedy to pierwszym kuratusem został brat pierwszego wójta Gdyni Jana Radtkego – ks. Stefan Radtke.
W latach 1934–1935 przystąpił on do prac budowlanych plebanii. Rozmach z jakim wybudowano i zaplanowano budowlę, zaskakiwał w tamtych czasach, jak i mocno kontrastował z dotychczasową drewnianą zabudową miejską. Budowę zakończono w 1935 jednak nie dokańczając jej w 2/5 zamierzonej budowy ze względu na niewydolność finansową.
W 1945 oszacowano zniszczenia parafii i kościoła na około 60%, następnie parafia otrzymała opiekę duszpasterską w osobie ks. Roberta Rompy jako administratora parafii. Był to też rok, w którym Wacław Szczeblewski, ówczesny dyrektor Liceum Plastycznego w Orłowie, namalował Drogę krzyżową dla kościoła, która jest tam do dnia dzisiejszego oraz dzięki pomocy parafian dobudowano salę parafialną.
Od marca do lipca 1948 wybudowano 26–metrową wieżę kościelną; według projektu inż. Brunona Dudzińskiego, która została umiejscowiona przy frontowej ścianie, a także zakupiono dzwony, które umieszczono na nowo wybudowanej wieży. Największy z dzwonów nazwany został "Maria" – waży około 1200 kg. 10 października 1948 bp Kazimierz Kowalski – biskup diecezjalny chełmiński, dokonał poświęcenia zarówno wieży, jak i dzwonów.
5 czerwca 1955 poświęcone zostały organy; które zostały wykonane przez firmę Fryderyk Szwarc – Gdańsk-Kartuzy.
8 listopada 1957 przesłano do kurii biskupiej w Pelplinie prośbę o wpisanie budowy nowego kościoła w plan roczny na 1958; argumentując go zniszczeniami powojennymi oraz dotychczasową prowizoryczną zabudową. W efekcie czego 30 czerwca 1958 uzyskano zgodę u władz na budowę, a 27 lipca 1958 poświęcono kamień węgielny, i tym samym rozpoczęto prace budowlane.
Staraniem ks. Jana Cibury konsekracja kościoła odbyła się 21 listopada 1970, której dokonał biskup diecezjalny chełmiński – Kazimierz Kowalski.
25 marca 1992 – papież Jan Paweł II wydał bullę „"Totus Tuus Poloniae Populus"” reorganizującą administrację kościelną w Polsce i zgodnie z tymi zmianami, parafia stała się częścią Archidiecezji Gdańskiej.
W 1997 wykonano obrazy do naw bocznych – aut. Mirosław Brucki.
22 listopada 1998, w tygodniu poprzedzającym odpust parafialny, zawieszono w prezbiterium nad ołtarzem głównym czterometrową rzeźbę Jezusa Chrystusa, wykonaną z brązowego mahoniu afrykańskiego – dzieło jest darem autora i rzeźbiarza Antoniego Manulika dla kościoła parafialnego.
Dnia 25 czerwca 2014 została zmieniona nazwana ulicy na której mieści się Kościół, z ul. Halickiej 6 A na ul. ks. bpa Jana Bernarda Szlagi 3&lt;ref name="Uchwała nr XLIV/918/14 Rady Miasta Gdyni"&gt;&lt;/ref&gt;&lt;ref name="Uchwała nr VII/97/15 Rady Miasta Gdyni"&gt;&lt;/ref&gt;.

</doc>
<doc id="1906545" url="https://pl.wikipedia.org/wiki?curid=1906545" title="Parafia Chrystusa Miłosiernego w Gdyni">
Parafia Chrystusa Miłosiernego w Gdyni

Parafia Chrystusa Miłosiernego w Gdyni – rzymskokatolicka parafia usytuowana w gdyńskiej dzielnicy Redłowo przy ulicy Kopernika. Wchodzi w skład dekanatu Gdynia Orłowo, który należy do archidiecezji gdańskiej.

</doc>
<doc id="1906548" url="https://pl.wikipedia.org/wiki?curid=1906548" title="Łyżwiarstwo szybkie na Zimowych Igrzyskach Olimpijskich 2010 – bieg na 1000 m kobiet">
Łyżwiarstwo szybkie na Zimowych Igrzyskach Olimpijskich 2010 – bieg na 1000 m kobiet

Bieg na 1000m kobiet został rozegrany 18 lutego w Richmond, gdzie znajduje się hala lodowa Richmond Olympic Oval. Mistrzynią olimpijską na tym dystansie została Kanadyjka Christine Nesbitt.

</doc>
<doc id="1906549" url="https://pl.wikipedia.org/wiki?curid=1906549" title="Parafia Niepokalanego Serca Maryi w Gdyni">
Parafia Niepokalanego Serca Maryi w Gdyni

Parafia Niepokalanego Serca Maryi w Gdyni – rzymskokatolicka parafia usytuowana w gdyńskiej dzielnicy Karwiny. Kościół parafialny położony jest na styku osiedli Karwiny II oraz Karwiny III przy ulicy Makuszyńskiego. Wchodzi w skład dekanatu Gdynia Orłowo, który należy do archidiecezji gdańskiej.
Historia.
Kościół parafialny Niepokalanego Serca Maryi na Karwinach, mieszczący się przy ul. Makuszyńskiego, powstawał przez niespełna 11 lat – pomiędzy rokiem 1985 a 1996. Projekt kościoła wykonał inż. arch. Tomasz Lew, a kierownikiem budowy był Jan Lehmann. Nadzór nad budową kościoła sprawował inż. Andrzej Kolasiński. Projekt realizacyjny wystroju wnętrza świątyni wykonali artyści plastycy – mgr inż. arch. Włodzimierz Weyna oraz mgr inż. arch. Jan Chiluta.
Wymiary: 56 m długości, 57 m szerokości, 49,8 m wieży (zwieńczonej 6 m krzyżem); najwyższy punkt stropu znajduje się na wysokości 18 m.
Frontowa elewacja nawiązuje do motywu opiekuńczego płaszcza Madonny, wpisując się w znany na przestrzeni wieków przykład budowli, dedykowanych Matce Bożej, a wznoszonych na rzucie przyziemia.
Kościół ma układ centralny – praktycznie z każdego jego miejsca widoczny jest ołtarz oraz ambona. Wnętrze wznosi się na 4 przęsłach, gdzie pomiędzy środkowymi z nich znajduje się chór muzyczny, którego ściana rozpina się na całej szerokości kościoła podwójną galerią na piętrze. Kościół otoczony jest 7 attykami (5 po lewej, 2 po prawej stronie), do których połaciami schodzi dach budowli.

</doc>
<doc id="1906550" url="https://pl.wikipedia.org/wiki?curid=1906550" title="Parafia św. Wawrzyńca w Gdyni">
Parafia św. Wawrzyńca w Gdyni

Parafia św. Wawrzyńca w Gdyni – rzymskokatolicka parafia usytuowana w gdyńskiej dzielnicy Wielki Kack przy ulicy Źródło Marii. Wchodzi w skład dekanatu Gdynia Orłowo, który należy do archidiecezji gdańskiej.
Historia.
Kościół parafialny zastał wzniesiony przez mieszkańców Wielkiego Kacka w latach 1894–1895, dzięki pomocy proboszcza parafii w Chwaszczynie – ks. Jana Bonina. 10 czerwca 1895 bp Leon Redner – ordynariusz chełmiński, poświęcił kościół oraz nadał mu wezwanie ku czci św. Wawrzyńca, a dekretem biskupim ustanowił go kościołem filialnym parafii chwaszczyńskiej pw. św. Apostołów Szymona i Judy Tadeusza.
16 października 1902 bp Augustyn Rosentreter – ordynariusz włocławski, erygował i ustanowił parafię przy kościele filialnym.
25 marca 1992 – papież Jan Paweł II wydał bullę „"Totus Tuus Poloniae Populus"” reorganizującą administrację kościelną w Polsce i zgodnie z tymi zmianami, parafia stała się częścią Archidiecezji Gdańskiej.
Na terenie parafii znajduje się kapliczka nazwana Źródło Marii, z której wybija potok o takiej samej nazwie.

</doc>
<doc id="1906552" url="https://pl.wikipedia.org/wiki?curid=1906552" title="Mikuláš Puchník z Černic">
Mikuláš Puchník z Černic

Mikuláš Puchník z Černic (zm. 1402 r. w Poděhusach) – czeski szlachcic, duchowny katolicki, arcybiskup elekt praski w 1402 r.
Życiorys.
Mikołaj urodził się w szlacheckiej rodzinie, posiadającej swoje dobra w okolicy Horażdowic. Był członkiem kapituły katedralnej w Ołomuńcu i kanonikiem w Mielniku, a od 1385 r. proboszczem Hartvíkovice. Uzyskał stopień naukowy licencjata i w latach 1373–1393 wykładał prawo na Uniwersytecie Karola w Pradze, pełniąc w latach 1389–1390 funkcję rektora tej uczelni. W tym czasie powstała jego najważniejsza praca naukowa zatytułowana "Processus judiciarius secundum Stilum Pragenses".
Jednocześnie z pracą naukową pełnił urząd wikariusza generalnego archidiecezji praskiej (1383–1393). W 1385 r. został kanonikiem praskim. W latach 1391–1396 był proboszczem parafii św. Mikołaja na praskim Starym Mieście. Potem objął funkcję kanonika kolegiaty św. Jerzego i kolegiaty św. Piotra i św. Pawła w Wyszehradzie.
Jako że był wikariuszem generalnym, w marcu 1393 r. przesłuchiwał go Wacław IV Luksemburski, ponieważ wraz z Janem Nepomucenem został posądzony o zdradę. Za karę wikariusza zmuszono do opuszczania urzędu. Po powrocie w sierpniu 1395 r. do Pragi został ponownie wikariuszem generalnym. 26 lipca 1402 r. na wniosek króla Węgier Zygmunta Luksemburskiego papież Bonifacy IX mianował go arcybiskupem metropolitą praskim. Puchník nie objął jednak tego urzędu, ponieważ wkrótce zmarł. Pochowano go w katedrze świętego Wita.

</doc>
<doc id="1906553" url="https://pl.wikipedia.org/wiki?curid=1906553" title="Shūkan Pureibōi">
Shūkan Pureibōi

Shūkan Pureibōi (jap. 週刊プレイボーイ, ang. "Weekly Playboy"), znane także jako Shūpure (jap. 週プレ) lub WPB – japoński tygodnik adresowany do mężczyzn, wydawany od 1966 roku przez japońskie wydawnictwo Shueisha.
Czasopismo – wbrew swojej nazwie – nie jest japońską edycją amerykańskiego magazynu erotycznego Playboy (japońska edycja Playboya wydawana była – także przez wydawnictwo Shueisha – jako miesięcznik Gekkan Pureibōi).

</doc>
<doc id="1906554" url="https://pl.wikipedia.org/wiki?curid=1906554" title="Dania na Letnich Igrzyskach Olimpijskich 2000">
Dania na Letnich Igrzyskach Olimpijskich 2000

Danię na Letnich Igrzyskach Olimpijskich 2000 reprezentowało 97 zawodników: 53 mężczyzn i 44 kobiet. Był to 23 start reprezentacji Danii na letnich igrzyskach olimpijskich. Zdobyli oni sześć medali i uzyskali z tym wynikiem 30. miejsce w klasyfikacji medalowej.

</doc>
<doc id="1906556" url="https://pl.wikipedia.org/wiki?curid=1906556" title="Parafia Matki Bożej Nieustającej Pomocy i św. Piotra Rybaka w Gdyni">
Parafia Matki Bożej Nieustającej Pomocy i św. Piotra Rybaka w Gdyni

Parafia Matki Boskiej Nieustającej Pomocy i św. Piotra Rybaka w Gdyni – parafia rzymskokatolicka usytuowana w dzielnicy Śródmieście w Gdyni. Wchodzi w skład dekanatu Gdynia Śródmieście, który należy do archidiecezji gdańskiej. Opiekę i obsługę nad kościołem parafialny sprawują ojcowie redemptoryści.

</doc>
<doc id="1906559" url="https://pl.wikipedia.org/wiki?curid=1906559" title="Apollo (krater księżycowy)">
Apollo (krater księżycowy)

Apollo – krater uderzeniowy o średnicy około 538 km znajdujący się na niewidocznej z Ziemi stronie Księżyca, ulokowany na jego południowej półkuli.
Nazwa została nadana w 1970 roku przez Międzynarodową Unię Astronomiczną i pochodzi od amerykańskiego programu kosmicznego Apollo. 
Wewnątrz krateru znajdują się mniejsze, które noszą nazwy zmarłych pracowników NASA. W 2006 roku IAU (Międzynarodowa Unia Astronomiczna) pozwoliła nazwać siedem wewnętrznych kraterów nazwiskami członków promu Columbia, którzy zginęli w wyniku jego katastrofy w 2003 roku.
Jest to krater z podwójnym pierścieniem. Krater Apollo nakłada się na dużo większy Basen Biegun Południowy – Aitken, co oznacza, że jest od niego młodszy.

</doc>
<doc id="1906560" url="https://pl.wikipedia.org/wiki?curid=1906560" title="Parafia Najświętszej Marii Panny Królowej Polski w Gdyni">
Parafia Najświętszej Marii Panny Królowej Polski w Gdyni

Parafia Najświętszej Maryi Panny Królowej Polski w Gdyni – parafia rzymskokatolicka usytuowana w dzielnicy Śródmieście w Gdyni. Wchodzi w skład dekanatu Gdynia Śródmieście, który należy do archidiecezji gdańskiej.

</doc>
<doc id="1906562" url="https://pl.wikipedia.org/wiki?curid=1906562" title="Sejsmoterapia">
Sejsmoterapia



</doc>
<doc id="1906566" url="https://pl.wikipedia.org/wiki?curid=1906566" title="Parafia Podwyższenia Krzyża Świętego i Niepokalanego Poczęcia Najświętszej Maryi Panny w Gdyni">
Parafia Podwyższenia Krzyża Świętego i Niepokalanego Poczęcia Najświętszej Maryi Panny w Gdyni

Parafia pw. Podwyższenia Krzyża Świętego i Niepokalanego Poczęcia Najświętszej Maryi Panny w Gdyni – parafia rzymskokatolicka usytuowana w dzielnicy Witomino w Gdyni. Należy do dekanatu Gdynia-Śródmieście, który należy z kolei do archidiecezji gdańskiej.
Obecnym proboszczem parafii jest ks. Piotr Szamocki.
Historia.
Parafia została ustanowiona 1.01.1933. Pierwszym proboszczem został ks. Józef Mowiński, zamordowany później przez hitlerowców w lasach Piaśnicy. Pierwszy drewniany budynek kościoła spalił się pod koniec II wojny światowej w wyniku działań wojennych. Nowy kościół został poświęcony 8.12.1947 przez ks. biskupa Kazimierza Kowalskiego. Po budowie drugiego budynku kościoła parafia dostała drugie wezwanie "Niepokalanego Poczęcia Najświętszej Maryi Panny". W 1945 roku proboszczem został ks.kanonik Władysław Szulta, który urząd ten sprawował do 1988 roku. W tym czasie dokończył budowę kościoła i wyposażył go w organy. W 1998 proboszczem został ks.prałat Zygfryd Leżański, który przeprowadził remont kościoła, wybudował dom parafialny, pomnik Matki Bożej Gdyńskiej oraz
rozpoczął, trwającą do chwili obecnej, budowę nowego kościoła, której koncepcję zmienił kolejny proboszcz ks.kanonik Tadeusz Balicki.

</doc>
<doc id="1906568" url="https://pl.wikipedia.org/wiki?curid=1906568" title="Jehad Muntasser">
Jehad Muntasser

Jehad Abdussalam Muntasser (ar. جهاد المنتصر, ur. 26 lipca 1978 w Trypolisie) – libijski piłkarz grający na pozycji ofensywnego pomocnika.
Kariera klubowa.
Karierę piłkarską Muntasser rozpoczął we Włoszech, w klubie A.C. Pro Sesto. W 1997 roku wyjechał do Anglii i został piłkarzem Arsenal, ale nie przebił się do kadry pierwszego zespołu i wystąpił w jego jednym spotkaniu, Pucharu Ligi Angielskiej z Birmingham City. W styczniu 1998 został sprzedany z Arsenalu do Bristolu City, ale do lata 1998 nie rozegrał w nim żadnego meczu. W 1999 roku wrócił do Włoch i grał w A.S. Viterbese Calcio, a w 2000 roku znów zmienił klub i przeszedł do Calcio Catania. Z kolei w sezonie 2001/2002 grał w L’Aquili Calcio.
W 2002 roku Muntasser przeszedł z L’Aquili do drugoligowej Triestiny Calcio. Zadebiutował w niej 14 września 2002 w meczu z SSC Venezia. Zawodnikiem Triestiny był przez 2 sezony. W 2004 roku przeszedł do Perugii Calcio, w której po raz pierwszy wystąpił 11 września w meczu przeciwko FC Crotone (2:1).
W 2005 roku Muntasser podpisał kontrakt z Treviso FC, grającym w Serie A. W pierwszej lidze Włoch zadebiutował 38 sierpnia 2005 w spotkaniu z Interem Mediolan (0:3). W 2006 roku spadł z Treviso do Serie B, a na początku 2007 roku przeszedł do katarskiego Al-Wakra. Na początku 2008 roku wrócił do Libii i przez pół roku występował w Al-Ittihad Trypolis, z którym wywalczył mistrzostwo Libii i Superpuchar Libii.
Kariera reprezentacyjna.
W reprezentacji Libii Muntasser zadebiutował w 1999 roku. W 2006 roku w Pucharze Narodów Afryki 2006 rozegrał 2 spotkania: z Egiptem (0:3) i z Wybrzeżem Kości Słoniowej (1:2). Od 1999 do 2006 roku rozegrał w kadrze narodowej 34 mecze i strzelił 8 goli.

</doc>
<doc id="1906569" url="https://pl.wikipedia.org/wiki?curid=1906569" title="Parafia św. Antoniego Padewskiego w Gdyni">
Parafia św. Antoniego Padewskiego w Gdyni

Parafia pw. Świętego Antoniego Padewskiego w Gdyni – parafia rzymskokatolicka usytuowana w dzielnicy Wzgórze Św. Maksymiliana w Gdyni. Należy do dekanatu Gdynia-Śródmieście, który należy z kolei do archidiecezji gdańskiej.
W parafii służą Bracia Mniejsi Konwentualni, Franciszkanie. 
Obecnym proboszczem parafii jest Piotr Matuszak OFMConv.

</doc>
<doc id="1906573" url="https://pl.wikipedia.org/wiki?curid=1906573" title="Parafia św. Biskupa Józefa Sebastiana Pelczara w Gdyni">
Parafia św. Biskupa Józefa Sebastiana Pelczara w Gdyni

Parafia pw. Świętego Biskupa Józefa Sebastiana Pelczara w Gdyni - parafia rzymskokatolicka usytuowana w dzielnicy Wiczlino w Gdyni. Należy do dekanatu Gdynia-Śródmieście, który należy z kolei do archidiecezji gdańskiej.
Obecnym proboszczem parafii jest ks. Andrzej Wierciński.

</doc>
<doc id="1906576" url="https://pl.wikipedia.org/wiki?curid=1906576" title="Thais (film)">
Thais (film)

Thais – polski film z 1983 roku, będący ekranizacją opowiadania Anatole’a France’a pod tym samym tytułem.
Film, podobnie jak powieść, swobodnie nawiązuje do średniowiecznej legendy o świętym pustelniku Pafnucym i byłej kurtyzanie, a później świętej Taidzie.
Fabuła.
Akcja toczy się w Aleksandrii w IV wieku naszej ery. Pafnucy, mnich-pustelnik żyjący w samotni z dala od ludzi, ma widzenie, w którym ukazuje mu się Thais – słynna w Aleksandrii tancerka i kurtyzana. Jest przekonany, że sam Bóg zesłał mu jej obraz dla nawrócenia jej na właściwą drogę. Udaje więc się do miasta, gdzie z pomocą dawnego przyjaciela, Nikiasa – kochanka Thais, doprowadza do pierwszego spotkania z nią. Choć Thais początkowo go wyśmiewa, po kilku kolejnych spotkaniach z pustelnikiem jego kazania poruszają ją coraz głębiej. Kiedy jeden z jej kochanków podczas orgii popełnia samobójstwo, Thais pojąwszy znikomość ziemskiego życia, wstępuje do klasztoru. Tymczasem Pafnucy odkrywa, że w głębi duszy pożąda tej kobiety ziemską miłością. Uświadomiwszy to sobie, usiłuje namówić ją, by wystąpiła z klasztoru. Ona jednak odmawia.

</doc>
<doc id="1906577" url="https://pl.wikipedia.org/wiki?curid=1906577" title="Parafia św. Maksymiliana Marii Kolbego w Gdyni">
Parafia św. Maksymiliana Marii Kolbego w Gdyni

Parafia pw. Świętego Maksymiliana Marii Kolbego w Gdyni – parafia rzymskokatolicka usytuowana w dzielnicy Witomino w Gdyni. Należy do dekanatu Gdynia-Śródmieście, który należy z kolei do archidiecezji gdańskiej.
Od 2008 r. proboszczem parafii jest ks. Władysław Pałys.

</doc>
<doc id="1906579" url="https://pl.wikipedia.org/wiki?curid=1906579" title="Zwariowane zwierzaki">
Zwariowane zwierzaki

Zwariowane zwierzaki (ang. "Wildlife", 1999) – brytyjsko-niemiecki komediowy serial animowany, którego bohaterami są tytułowe zwariowane zwierzaki.
Fabuła.
Serial opowiada o codziennym życiu zwierząt, żyjących pod wodą, na lądzie, w lesie, na pustyniach lub u szczytu wzgórz.

</doc>
<doc id="1906581" url="https://pl.wikipedia.org/wiki?curid=1906581" title="Parafia św. Stanisława Kostki w Gdyni">
Parafia św. Stanisława Kostki w Gdyni

Parafia pw. Świętego Stanisława Kostki w Gdyni - parafia rzymskokatolicka usytuowana w dzielnicy Działki Leśne w Gdyni. Należy do dekanatu Gdynia-Śródmieście, który należy z kolei do archidiecezji gdańskiej. 
Obecnym proboszczem parafii jest o. Janusz Warzocha SJ.

</doc>
<doc id="1906583" url="https://pl.wikipedia.org/wiki?curid=1906583" title="Parafia św. Urszuli Ledóchowskiej w Gdyni">
Parafia św. Urszuli Ledóchowskiej w Gdyni

Parafia pw. Świętej Urszuli Ledóchowskiej w Gdyni – parafia rzymskokatolicka usytuowana w dzielnicy Chwarzno w Gdyni. Należy do dekanatu Gdynia-Śródmieście, który należy z kolei do archidiecezji gdańskiej.
Obecnym proboszczem parafii jest ks. Marek Brudzisz.

</doc>
<doc id="1906584" url="https://pl.wikipedia.org/wiki?curid=1906584" title="Krwawa linia">
Krwawa linia

Krwawa linia – thriller z 1979 roku w reżyserii Terrence’a Younga na podstawie powieści Sidneya Sheldona pod tym samym tytułem.

</doc>
<doc id="1906586" url="https://pl.wikipedia.org/wiki?curid=1906586" title="Parafia Ducha Świętego i św. Katarzyny Aleksandryjskiej w Gdyni">
Parafia Ducha Świętego i św. Katarzyny Aleksandryjskiej w Gdyni

Parafia Ducha Świętego i św. Katarzyny Aleksandryjskiej w Gdyni – rzymskokatolicka parafia usytuowana w gdyńskiej dzielnicy Obłuże przy ulicy Zielonej. Wchodzi w skład dekanatu Gdynia Oksywie, który należy do archidiecezji gdańskiej.

</doc>
<doc id="1906590" url="https://pl.wikipedia.org/wiki?curid=1906590" title="Zbyněk Zajíc z Hasenburka">
Zbyněk Zajíc z Hasenburka

Zbyněk Zajíc z Hasenburka (ur. 1376 r., zm. 28 września 1411 r. w Bratysławie) – czeski szlachcic, duchowny katolicki, arcybiskup praski od 1403 r.
Życiorys.
Wywodził się ze starej czeskiej rodziny szlacheckiej. Jego rodzicami byli Wilhelm Zajíc von Hasenburg oraz Anna z Slavětína i Libochovic. Od samego początku przeznaczony był do stanu duchownego. W 1390 r. Zbynek otrzymał probostwo w Mielniku oraz został członkiem kapituły katedralnej w Pradze.
Po śmierci arcybiskupa Mikuláša Puchníka z Černic, który zmarł przed konsekracją na nowego metropolitę praskiego wybrano Zbynka, na polecenie króla Czech Wacława IV. 20 listopada 1402 r. uzyskał zgodę papieską na objęcie urzędu, a 1 grudnia 1402 r. został wyświęcony na biskupa oraz otrzymał paliusz. Formalnego wyboru na urząd arcybiskupi kapituła katedralna dokonała dopiero we wrześniu 1403 r.
Został najbliższym współpracownikiem króla, który powierzył mu rządy regencyjne podczas swojej podróży do Wrocławia i kampanii w Bawarii w 1404 r.
Jako arcybiskup starł się prawidłowo zarządzać i gospodarować archidiecezją. Zwołał w tym celu kilka synodów diecezjalnych. Najpoważniejszym problemem było szerzenie się na Uniwersytecie Praskim nauki John Wycliffa. Ostatecznie na mocy dekretu kutnohorskiego doprowadził do wydalenia wiklefistów z uczelni, w tym Jana Husa.
Zbynek nie zaakceptował w pełni królewskiego dekretu, stając po stronie Husa i nakazując mu wyjaśnienie swoich nauk, czym wszedł w ostry konflikt z królem Wacławem IV. Gdy próby mediacji zawiodły wyjechał do Litomyśla, gdzie starał się spotkać z królem węgierskim Zygmuntem, który obiecał swoją ochronę i pomoc. Do spotkania ostatecznie nie doszło wskutek choroby Zbynka, który zmarł w drodze na dwór królewski w Bratysławie 28 września 1411 r. Jego ciało spoczęło w podziemiach praskiej katedry dopiero w 1436 r.

</doc>
<doc id="1906593" url="https://pl.wikipedia.org/wiki?curid=1906593" title="Parafia Matki Boskiej Licheńskiej Bolesnej Królowej Polski i św. Jerzego w Gdyni">
Parafia Matki Boskiej Licheńskiej Bolesnej Królowej Polski i św. Jerzego w Gdyni

Parafia Matki Boskiej Licheńskiej Bolesnej Królowej Polski i św. Jerzego w Gdyni – rzymskokatolicka parafia usytuowana w gdyńskiej dzielnicy Babie Doły przy ulicy Rybaków. Wchodzi w skład dekanatu Gdynia Oksywie, który należy do archidiecezji gdańskiej.

</doc>
<doc id="1906597" url="https://pl.wikipedia.org/wiki?curid=1906597" title="Parafia św. Andrzeja Boboli w Gdyni">
Parafia św. Andrzeja Boboli w Gdyni

Parafia św. Andrzeja Boboli w Gdyni – rzymskokatolicka parafia usytuowana w gdyńskiej dzielnicy Obłuże przy placu św. Andrzeja. Wchodzi w skład dekanatu Gdynia Oksywie, który należy do archidiecezji gdańskiej.
Historia.
Już na przełomie 1930/31 prowadzone były rozmowy z proboszczem Oksywia na temat możliwości utworzenia na osiedlu Obłuża – kaplicy. W 1934 w porozumieniu z gdyńskim dziekanem – ks. kan. Teodorem Turzyńskim oraz bp Stanisławem Okoniewskim – Ordynariuszem Chełmińskim; Kuria Biskupia w Pelplinie zezwoliła na otwarcie kaplicy w remizie strażackiej, a pierwszym kuratusem został ks. Franciszek Priss. Dekret określający granice parafii, wskazuje na domniemany czas erygowania parafii pomiędzy 27 kwietnia 1938 a 30 stycznia 1939.
Budowa pierwszego kościoła rozpoczęta została w 1937, a w 1938 w murach nowej – nieukończonej jeszcze świątyni zaczęto sprawować msze i wszystkie sakramenty. Dalsza budowa kościoła przerwana została wybuchem II wojny światowej i aresztowaniem ks. Brunona Olkiewicza. Nie dokończoną stronę prezbiterium, zaślepiono tymczasowo deskami. W czerwcu 1946 nowy administrator parafii podjął dzieło ukończenia budowy kościoła. Piętrzące się kłopoty finansowe spowodowały zmniejszenie całej budowli świątyni. Zewnętrzną stronę murów opatrzono tynkiem w 1960.
Oto krótka charakterystyka zewnętrznej architektury, jaką znajdujemy w jednym ze sprawozdań powizytacyjnych: „"Kościół zewnętrznie bez stylowy… zbudowany z cegły, …. Z dwuspadowym dachem, bardzo płaskim, pokryty papą"”. W sprawozdaniu wizytacyjnym w 1976 ks. Jan Żywicki żali się na trudności w ustaleniu dokładnej liczby wiernych, gdyż parafia rozrastała się w sposób bardzo dynamiczny. Na początku lat '80 liczba wiernych wynosiła ponad 21 tys. dusz. Jeszcze w październiku 1979 kościół parafialny otrzymał z Urzędu Miejskiego w Gdyni, zezwolenie na budowę nowej dzwonnicy; wielkości 6 x 8 metrów. Już w styczniu 1980 zaczęto robić wykopy pod fundamenty tej dzwonnicy, lecz nagła śmierć proboszcza – 19 stycznia 1980 – wstrzymała pracę.
8 marca 1980 proboszczem został ks. Andrzej Czerwiński. Po szybkim rozpoznaniu wielkości parafii i dokładnym zapoznaniu się z jej potrzebami oraz rosnącymi trudnościami wynikającymi głównie ze zbyt małej powierzchni kościoła – ks. Czerwiński zwrócił się do Urzędu Miejskiego z prośbą o zatwierdzenie nowego projektu dzwonnicy i zmianę jej lokalizacji. Wymiary dzwonnicy według nowego projektu wynosiły w poziomie zerowym 24 x 17 metrów. Taka dzwonnica miała stanąć w bezpośredniej łączności z kruchtą starego kościoła oraz miała być zaczątkiem rozbudowy i powiększenia starego kościoła. Zezwolenie na budowę takiej dzwonnicy parafia otrzymała 26 lipca 1980. Z początkiem sierpnia tegoż roku przystąpiono do prac mających na celu nie tylko postawienie okazałej dzwonnicy – 67 metrów od poziomu zerowego, ale przede wszystkim przebudowę kościoła. Fundamentem nowej dzwonnicy jest dzisiejszy kościół dolny o długości 17 metrów, szerokości 27 metrów i wysokości 4,5 metra. Kościół górny zaś, to główne dzieło przebudowy. Na początku lipca 1981 udało się doprowadzić do kościoła ogrzewanie z sieci miejskiej, a w listopadzie dokupiono od Państwa Grubbów blisko 1 ha ziemi, od PSS-ów ponad 1300 m² – skarpę przed kościołem, co powiększyło tereny wokół kościoła i plebanii oraz powiększyło teren cmentarza.
W kwietniu 1982 złożono w Urzędzie Miasta do zatwierdzenia projekt rozbudowy plebanii wraz z przyległym do niej domem katechetycznym. Miesiąc później już rozpoczęto prace ziemne. Cały dom katechetyczny – tę największą pod względem ilości uczniów gdyńską szkołę oddano do użytku 18 lutego 1984. Cały budynek, zgodnie z planem, przejawia charakter nowoczesnej szkoły parafialnej; aktualnie jest w nim Zespół Szkół Katolickich – publiczne Gimnazjum i Liceum – ponad 450 uczniów.
W kwietniu 1984 gotowy był już projekt techniczny rozbudowy górnego kościoła; i rozpoczęło się dzieło rzekomej „ostatecznej” rozbudowy. Konstrukcję żelbetonową z dobrym, mocnym, przedwojennym cementem zamiast usuwać przy użyciu młotów pneumatycznych – i to na wysokości 8 metrów; usunięto przy użyciu dynamitu. Nieocenioną pomoc okazał parafianin – pirotechnik i pracownik Polskiego Ratownictwa Okrętowego. Po założeniu kilkunastu ładunków w żelbetonowym szkielecie doprowadzono do kontrolowanej detonacji i w kilkudziesięciu sekundach mury starego kościoła, bez uszczerbku okolicznych zabudowań, zrównały się z ziemią. Zabieg ten o ponad trzy miesiące przyspieszył proces rozbiórki starego kościoła. Do końca czerwca 1984 zabetonowano ławy i fundamenty, a następnie kontynuowano prace. Na początku sierpnia szalowano już kasetony stropowe a równocześnie ciągnięto mury kościoła. Na ostatnią sobotę września zaplanowano betonowanie stropu kościoła. W jednym dniu przerobiono około 70 ton cementu. Na całej powierzchni dachu rozprowadzono masę betonową o łącznej wadze 500 ton. W październiku 1985 rozebrano szalunki stropu i dachu w kościele. 30 listopada tj. w uroczystość św. Andrzeja Apostoła odbyła się uroczystość poświęcenia kościoła i pierwsza msza w górnym kościele pod przewodnictwem bpa Mariana Przykuckiego – Ordynariusz Chełmiński. W dalszym ciągu kontynuowano prace. W 1987 po wcześniejszym przygotowaniu zamontowano organy – instrument o 35 głosach, który służy od wielu lat koncertom muzycznym organizowanym w parafii. Poświęcenie organów odbyło się 10 października 1987.
W 1992 bp Marian Przykucki, na prośbę proboszcza, powołał do istnienia parafialne Gdyńskie Liceum Katolickie – dziś placówka publiczna "Zespół Szkół Katolickich". W tym samym czasie wykonana została z brązu rzeźba na krzyż w prezbiterium, przedstawiająca Chrystusa Ukrzyżowanego; wysoka na 3,5 metra, ważąca 1,5 tony – projekt Tomasza Misztala.
Na początku maja 1992 z odlewni firmy Felczyńskich w Przemyślu odebrano trzy dzwony o łącznej wadze niespełna trzech ton, a 31 maja Tadeusz Gocłowski CM – arcybiskup metropolita gdański dokonał poświęcenia dzwonów, które w krótkim czasie zawisły w wieży kościoła. Nieustannie trwały prace związane z zagospodarowaniem terenu przy kościelnego i przy prezbiterium. W 1997 wykonano techniką sgraffito sceny z życia św. Andrzeja Boboli na ścianach prezbiterium. W 1997 roku tą samą techniką wykonano nowe stacje Drogi Krzyżowej oraz obraz "Ostatniej Wieczerzy" według obrazu Salwadore Dali – projektował i wykonywał Tomasz Bielak. Zainstalowano włoskie nagłośnienie oraz zamontowano ze stali nierdzewnej balustrady na chórach górnego kościoła.
W 1998 wymieniono okno nad głównym wejściem do kościoła i osadzono w nim witraż przedstawiającym "Sąd Ostateczny".
W 1999 zostało odmalowane wnętrze kościoła przez co odzyskało swoje piękno. W roku 2001 całkowicie odnowiono plebanię i dom katechetyczny, co poprzedziły prace dekarskie. W domu katechetycznym działało Gdyńskie Liceum Katolickie, do którego w roku 2000, po reformie oświaty, dołączone zostało Publiczne Klasyczne Gimnazjum Katolickie.
W 2002 obie szkoły stały się szkołami publicznymi prowadzonymi przez parafię (bez jakichkolwiek opłat – a więc otwarte na młodzież z biedniejszych rodzin) i przyjęły nazwę Zespół Szkół Katolickich im. Jana Pawła II.
W roku 2002 całkowicie odnowiono zewnętrzną elewację kościoła. Z zachowanych dokumentów nie wynika, aby poprzedni – stary kościół, był konsekrowany. Nowy kościół; poświęcony w stanie surowym 30 listopada 1985, doczekał się konsekracji i umieszczenia w mensie ołtarza relikwii św. Andrzeja Boboli w 65–tą rocznicę jego kanonizacji oraz utworzenia parafii tj. 27 kwietnia 2003, której dokonał abp Tadeusz Gocłowski CM – metropolita gdański.
Stan obecny.
Od stycznia 2011 proboszczem parafii jest ks. prał. dr Sławomir Decowski, a wikariuszami są: ks. mgr Maciej Rychert (od lipca 2018), ks. dr Piotr Szydłowski (od lipca 2020), ks. mgr Adam Dzionk (od września 2020) i ks. mgr lic. Zbigniew Kordowski (od sierpnia 2022). Decyzją arcybiskupa metropolity gdańskiego – Tadeusza Gocłowskiego CM, z dniem 28 czerwca 2003 roku przydzielony został, dyrektor Zespołu Szkół Katolickich im. św. Jana Pawła II – ks. kan. prof. dr hab. Wojciech Cichosz jako rezydent parafii.
Decyzją abpa Sławoja Leszka Głódzia, metropolity gdańskiego, z dnia 20 lutego 2011 parafia została mianowania siedzibą dekanatu.

</doc>
<doc id="1906599" url="https://pl.wikipedia.org/wiki?curid=1906599" title="Parafia św. Judy Tadeusza w Gdyni">
Parafia św. Judy Tadeusza w Gdyni

Parafia św. Judy Tadeusza Apostoła w Gdyni – rzymskokatolicka parafia usytuowana w gdyńskiej dzielnicy Pogórze Dolne przy ulicy adm. Józefa Unruga. Wchodzi w skład dekanatu Gdynia Oksywie, który należy do archidiecezji gdańskiej.
Historia.
Administracyjny spór o sprawę własności gruntu.
Na początku 2007 powstał gotowy projekt budowy kościoła zatwierdzony przez kurię. Jednak koniec roku zweryfikował plany. Są one do dnia dzisiejszego trudne i niepewne, gdyż parafia zaczęła zmagać się z problemem przyszłej własności terenu, na którym się znajduje. Jego właścicielem jest ciągle Miasto Gdynia, jednak od października 2007 wspólnota parafialna dowiedziała się, że o zwrot tego terenu od Gminy Gdynia ubiega się i chce przejąć ją na własność nowa strona, a z czasem spadkobiercy właścicieli tego terenu z 1975 i toczy się od 2006 i trwa aktualnie sprawa o zwrot tej nieruchomości w Wydziale Skarbu w Gdańsku jako organie rozpatrującym problem administracyjny. Strony czekają z czasem po odwołaniach na decyzję administracyjną Urzędu Wojewódzkiego, my jako parafia – dzierżawcy tego terenu od Gdyni – możemy tylko jako dzierżawcy czekać na uprawomocnienie się decyzji.
Kolejne lata przynoszą w miarę rozpatrywania kolejne decyzje administracyjne organów rozpatrujących sprawę własności ziemi, które co rusz są zaskarżane i przesyłane do ponownego rozpatrzenia. Najnowsza decyzja administracyjna przekazana nam została jako dzierżawcy strony procesu administracyjnego na początku 2020. Ale proces administracyjny trwa nadal.

</doc>
<doc id="1906605" url="https://pl.wikipedia.org/wiki?curid=1906605" title="Gopnik">
Gopnik

Gopnik (, l. mn. гóпники "gopniki", syn. гопáрь "gopar", "r.ż." гóпница "gopnica", rzecz. zbiorowy: гопота́ "gopota") – slangowe określenie rosyjskie na klasę młodych ludzi lub subkulturę, charakteryzującą się agresywnym zachowaniem (szczególnie wobec słabszych), skłonnościami do zachowań przestępczych, nadużywaniem alkoholu. W społeczności internetowej gopnikami określane są często osoby słuchające hardbassu.
Pochodzenie określenia.
Termin „gopnik” pochodzi od akronimu GOP, prawdopodobnie odniesienie do nazwy "Gorodskoje obszczestwo prizrienija" (Городское общество призрения, Miejskie Towarzystwo Opieki), wspólnoty licznie organizowanej przez rząd sowiecki po rewolucji październikowej. Według innej wersji pochodzi od akronimu "Gorodskoje obszczeżitije proletariata" (Городское общежитие пролетариата, Miejski Akademik Proletariacki), rzekomo zorganizowanego w 1920 w Sankt-Petersburgu w hotelu Oktiabr’skaja, który szybko stał się znany z przestępczych działań jego mieszkańców. Głównym argumentem przeciwko drugiej wersji jest to, że nie ma zachowanych zapisów potwierdzających istnienie takiej instytucji w Sankt-Petersburgu.
Jeszcze inna wersja mówi, że „gopnik” pochodzi z określenia GOP-stop, czyli rozbój na ulicy.
Historia.
Subkultura powstała wraz z przeprowadzoną w latach 90 XX wieku transformacją gospodarczą Rosji (patrz: pieriestrojka) i związana z nim migracja ludności za pracą ze wsi do miast. Wzmożona urbanizacja wymusiła budowę osiedli. Specyficzny rodzaj budownictwa oraz infrastruktura nie oferowały zbyt wielu atrakcji, zwłaszcza młodym mieszkańcom. Młodzież poszukiwała coraz to nowszych i coraz bardziej niebezpiecznych rozrywek, uciekając się przy tym do środków odurzających. Zjawisko narkomanii i odurzania się środkami nieznanego pochodzenia zaczęło występować najczęściej na osiedlach rosyjskich miast przemysłowych. Prawdziwą plagę przyniósł tak zwany „krokodyl”. W 2010 roku, zespół XS Project nagrał filmik na którym przebrani za gopników, wygłupiali się na petersburskim placu zabaw. Filmik bardzo szybko zdobył na popularności, zaś muzyka i sposób tańca został przejęty przez innych ludzi, przez co zaczął się rozprzestrzeniać niczym Harlem Shake. Od tego momentu muzyka hardbass zaczęła być kojarzona w Rosji i na świecie z kulturą gopników. W Odessie są co roku organizowane parady gopników. Ponadto w Petersburgu jest pomnik gopnika, odsłonięty w 2016.
Charakterystyka.
Gopniki najczęściej chodzą ubrani w dres z trzema paskami, a na głowie maja kaszkiet. Popularnym autem gopników jest łada. Słuchają rosyjskiego rapu i hardbass.

</doc>
<doc id="1906607" url="https://pl.wikipedia.org/wiki?curid=1906607" title="Parafia św. Pawła Apostoła w Gdyni">
Parafia św. Pawła Apostoła w Gdyni

Parafia św. Pawła Apostoła w Gdyni – rzymskokatolicka parafia usytuowana w gdyńskiej dzielnicy Pogórze Górne przy ulicy kadm. Stanisława Mieszkowskiego. Wchodzi w skład dekanatu Gdynia Oksywie, który należy do archidiecezji gdańskiej.

</doc>
<doc id="1906608" url="https://pl.wikipedia.org/wiki?curid=1906608" title="Allsvenskan (2001)">
Allsvenskan (2001)

Allsvenskan (2001) była 77. sezonem Allsvenskan – najwyższej klasy rozgrywkowej piłki nożnej w Szwecji. Rozgrywki rozpoczęły się 7 kwietnia, a zakończyła się 27 października. Liga liczyła 14 zespołów. Dwie ostatnie drużyny spadły do drugiej ligi, natomiast 12. zespół zagrał w barażach. Tytułu nie obroniła drużyna Halmstads BK. Nowym mistrzem Szwecji został zespół Hammarby IF. Tytuł króla strzelców zdobył Stefan Selakovic, który w barwach Halmstads BK strzelił 15 goli.
Baraże o Allsvenskan.
Mjällby AIF – IFK Norrköping 2–1, 1–3 (3–4)
Zespół IFK Norrköping zagrał w Allsvenaskan w następnym sezonie.

</doc>
<doc id="1906609" url="https://pl.wikipedia.org/wiki?curid=1906609" title="Diecezja Créteil">
Diecezja Créteil

Diecezja Créteil (fr. "Diocèse de Créteil", łac. "Dioecesis Christoliensis") – diecezja Kościoła rzymskokatolickiego we Francji, w metropolii paryskiej. Jej granice pokrywają się ze świeckim departamentem Dolina Marny. Została erygowana 9 października 1966 roku. Początkowo rolę katedry pełnił dawny kościół pw. św. Ludwika i św. Mikołaja w Choisy-le-Roi.

</doc>
<doc id="1906611" url="https://pl.wikipedia.org/wiki?curid=1906611" title="Kościół św. Piotra w Malmö">
Kościół św. Piotra w Malmö

Kościół św. Piotra w Malmö (szw. "Sankt Petri kyrka, Malmö") – kościół parafialny szwedzkiego Kościoła ewangelicko-luterańskiego (Svenska kyrkan), należący do parafii Malmö Sankt Petri församling w Malmö.
Kościół położony jest w centrum miasta przy ul. Göran Olsgatan.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Historia.
Poprzednikiem obecnego kościoła św. Piotra był kościół romański, wymieniony w 1269. Znajdował się on prawdopodobnie w tym samym miejscu co obecny kościół.
Obecnie istniejący kościół św. Piotra został wzniesiony ok. 1300 jako trzynawowa, gotycka bazylika z transeptem i obejściem oraz systemem przypór i łęków przyporowych. Wzorem architektonicznym był tu ceglany kościół Mariacki w Lubece.
Budowa kościoła przebiegała etapami. Najwcześniej powstało prezbiterium z obejściem i wieńcem kaplic oraz dwa przęsła korpusu kościoła. Stary kościół romański stał cały czas; Rozbiórkę jego rozpoczęto w momencie wznoszenia południowego ramienia transeptu nowego kościoła.
Nowy kościół został po raz pierwszy wymieniony w dokumentach pisanych w 1346, gdy był już konsekrowany jako świątynia. Ołtarz główny został konsekrowany według tradycji w 1319. Kościół otrzymał wezwanie św. Apostołów Piotra i Pawła.
W latach 1840–1850 kościół przeszedł pod kierunkiem prof. Carla Georga Bruniusa z Lund drastyczną renowację, w trakcie której zniszczono niemal całe średniowieczne, drewniane wyposażenie. W 1852 wyburzono znajdującą się po południowej stronie zakrystię. W 1853 wyburzono biegnący wokół kościoła mur oraz znajdujące się w jego sąsiedztwie budynki. W 1891 dobudowano do kościoła obecną, wysoką wieżę, również wzorowaną na kościołach Lubeki; wieża ta zastąpiła wcześniejszą, wzniesioną ok. 1770.
W czasie kolejnej renowacji w latach 1904–1906 architekt kościelny Theodor Wåhlin usiłował przywrócić to wyposażenie, które uniknęło zniszczeń w czasie restauracji pół wieku wcześniej.

</doc>
<doc id="1906614" url="https://pl.wikipedia.org/wiki?curid=1906614" title="Femina">
Femina

Femina – polski film z 1990 roku zrealizowany według powieści Krystyny Kofty "Pawilon małych drapieżców".
Treść.
Bohaterka filmu – Bogna jest trzydziestoletnią kobietą zagubioną w otaczającym ją świecie. Po wyjeździe męża na zagraniczne stypendium Bogna dowiaduje się, że umarła jej matka. Wyjazd do rodzinnej miejscowości na pogrzeb jest dla niej okazją do wspomnień z niezbyt szczęśliwego dzieciństwa, kiedy była zdominowana przez zbyt religijną matkę i kiedy w snach nawiedzał ją Józef Stalin. Chcąc zapomnieć o przeszłości wdaje się w liczne romanse z mężczyznami i kobietami, a w końcu zostaje prostytutką. Po dokonaniu rozrachunków z własną przeszłością wraca na łono rodziny.

</doc>
<doc id="1906616" url="https://pl.wikipedia.org/wiki?curid=1906616" title="Parafia Matki Boskiej Różańcowej w Gdyni">
Parafia Matki Boskiej Różańcowej w Gdyni

Parafia pw. Matki Boskiej Różańcowej w Gdyni – parafia rzymskokatolicka usytuowana w dzielnicy Pustki Cisowskie-Demptowo w Gdyni. Należy do dekanatu Gdynia-Chylonia, który należy z kolei do archidiecezji gdańskiej. 
Obecnym proboszczem parafii jest ks. Grzegorz Kuzborski.

</doc>
